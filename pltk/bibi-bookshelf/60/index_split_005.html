<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Abi Kabadayılar, Mafya ve Derin Devlet</title>
    <meta name="generator" content="pdftohtml 0.36"/>
    <meta name="author" content="Doğan Yurdakul"/>
    <meta name="keywords" content="Siyasi, Orjinal"/>
    <meta name="date" content="2020-05-05T18:11:12+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a href="index_split_004.html#p422">71 </a>Dündar Kılıç, kendisiyle 1990’da yapılan bir röportajda iki kişilik hücrede tek başına kalma  konusuna  değiniyor  ve  bunun  bir  koruma  olduğu  iddiasına  çıldıracak  gibi oluyordu:  “Nee?  Beni  mi  koruyorlarmış?  Beni  korumayı  bırakın,  oradaki  insanların ödü kopuyordu beni gördüklerinde. Kimden beni koruyacaklardı ki? O adamlar, yani oradaki diğer tutuklular bana bir şeyler mi yapacaklardı ki beni korusunlar? Bu onların dışarıya  verdikleri  bir  mesajdı.  Yoksa  bir  insanı  beş  yıla  yakın  bir  zaman  hücrede tutmanın  olanağı  yok.  Tutulmaz  ki,  başka  bir  örnek  yok  ki.  Hangi  can  emniyetinden söz  ediyorlar?  Oradaki  birtakım  hokkabazlar,  yetmiş  tane  adam  öldürenler  ortada gezerken,  ben  mi  korunacaktım?  Amaç  beni  korumaksa  o  zaman  beni  tek  başıma hücreye atma, yanıma bir adam daha ver, benim istediğim adamı ver. İki kişi yatalım, birisi hiç olmazsa bulaşık yıkar, birisi paspas yapar, bir şey yapar. Amaç, beni bir de yalnızlıktan bunalıma sokmak ve bana eziyet etmekti.” ( <i class="calibre4">Playboy</i>, Haziran 1990). </p>
<p class="calibre1">“Peki  ama  adamla  neden  yüzüne  bakmadan,  arkasını döndürerek konuşuyor bunlar?” diye sordu. Oysa o söylemese</p>
<p class="calibre1"><a id="p423"></a>bile  komşuları  kafesten  geçen  istisnasız  herkesin  dayak yediğini biliyorlardı, üstelik iki kişinin kollarında gelirken ne vaziyette olduğunu da görmüşlerdi. Bu sorusuna filozofça bir yanıt aldı:</p>
<p class="calibre1">“Özellikle cezaevine yeni girenlerin gözünü korkutmak için yaparlar.  Korkutmak  için  yapılan  psikolojik  bir  uygulama. </p>
<p class="calibre1">Sen  şimdi  karşındaki  insanla  konuşurken  gözüne  bakarsan  o da senin gözüne bakarsa bir rahatlama, bir iletişim sağlarsın. </p>
<p class="calibre1">Ama yüzünü göremediğin, yüzüne bakmanın yasak olduğu bir adamdan  korkarsın.  Çekinirsin  yani.  Çünkü  her  şeyden  önce karşında yüzüne bakılması yasak bir insan var.” </p>
<p class="calibre1">Dündar  Kılıç’ın  bu  mantığı  anlayabilecek  kadar  tecrübesi vardı. </p>
<p class="calibre1">“Ha  gözünü  bağlamışlar,  ha  arkanı  döndürüp  konuşmuşlar yani. Onun gibi bir şey,” dedi. </p>
<p class="calibre1">“Evet  onun  gibi  bir  şey,”  dedi  İbrahim,  “burada,  içeride  de yapılıyor,  eğitimlerde  sorulanlara  arkanız  dönük  cevap vereceksiniz, zamanla alışırsınız.” </p>
<p class="calibre1">Nöbetçi  er  sohbetin  burasına  kadar  müdahale  etmemişti. </p>
<p class="calibre1">Belki ilk gündür, biraz konuşsunlar diye müsaade etmiş, belki de idareye ispiyonlayacak bir şeyler çıkabilir diye o ana kadar beklemişti. Tam o sırada sivil gardiyan koğuş kapısından girdi ve “Havalandırma, herkes çıkmaya hazırlansın, havalandırma saati!” diye yüksek sesle bağırdı. O zaman nöbetçi er de gelip başlarına  dikildi:  “Bu  kadar  geçmiş  olsun  muhabbeti  yeter. </p>
<p class="calibre1">Bakın  insanlık  yaptık,  müsaade  ettik,  bu  iyiliğimi  de unutmayın”  dedikten  sonra  Dündar  Kılıç’a  döndü,  “Sen bunlarla beraber çıkmıyorsun Dündar Ağa, kalıyorsun. Onlar döndükten  sonra  tek  başına  çıkacaksın!”  dedi.  Nöbetçi  er, Dündar  Kılıç’ın  kendisine  “ağa”  denmesinden  nefret  ettiğini elbette  ki  bilemezdi.  Hatta  bunu  bir  “iltifat”  diye  söylemiş</p>
<p class="calibre1"><a id="p424"></a>bile olabilirdi, çünkü “kaçakçılar koğuşunda” kalanlara “ağa” </p>
<p class="calibre1">deniyordu.  “Abi”  Dündar  Kılıç  “burada  buna  da  alışacağız demek”  diye  söylenmiş  midir  bilmiyorum,  ama  o  anda kendisinin  neden  havalandırmaya  tek  başına  çıkarılacak olduğunu düşünmekle meşgul olduğundan eminim. </p>
<p class="calibre1">Az sonra “mahpushanecilik” yıllarından tanıdık sesler işitti, demir  kapı  kilitlerinin  yuvalarında  dönen  anahtar şangırtılarıydı  bunlar.  Sivil  gardiyanın  açtığı  kapıların  demir menteşe  gıcırtıları  arasında  tek  tek  hücrelerinden  çıkan tutuklular  Dündar  Kılıç’ın  Tecrit-1’inin  kapısına  en  yakın olan baş taraftaki hücresinin önünden geçerken biraz durup ya selam  veriyor  ya  da  bir  şeyler  mırıldanıp  yürümeye  devam ediyorlardı.  Az  önce  yüzlerini  görmeden  konuştuğu  kişileri seslerinden  tanımaya  çalıştı.  İlk  geçen  tutuklu  “Takmayın kafanızı,  bu  da  can  güvenliği  önlemlerinden  biri  olmalı,” </p>
<p class="calibre1">demişti,  öyleyse  bu  İbrahim  olmalıydı.  Ondan  sonraki  de</p>
<p class="calibre1">“Geçmiş  olsun”  deyişinden  benzettiği  kadarıyla  Mehmet Sümbül.  Ve  ondan  sonraki  hücrelerde  oldukları  için  henüz isimlerini  bilmediği  Selçuk  Yıldırım,  Abdülkadir  Yanık, Haluk Kırcı, Muhsin Yazıcıoğlu ve başkaları. </p>
<p class="calibre1">Önünden geçen her tutuklu “geçmiş olsun” demek için biraz duruyor ve ünlü Dündar Kılıç’ı merakla süzüyordu. Saçları üç numaraya vurulmuş, “Ayhan Işık tarzı” bıyıkları kazınmış, alt ranzada  bitkin  bir  biçimde  oturan  ve  işkence  gördüğü  her halinden  belli  olan  bu  kişiyi,  resimlerinden  tanıdıkları  ünlü kabadayıya  pek  benzetemiyorlardı.  “İki  kapı  ötesindeki” </p>
<p class="calibre1">hücre  komşusu  Abdülkadir  Yanık  onu  ilk  gördüğü  günkü izlenimini  bana  şöyle  anlatacaktı:  “11.  koğuşta  (kaçakçılar koğuşu)  hasımları  olduğu  için  Tecrit-1’e  getirilip  hücreye kondu.  MİT’te  ilaç  vermişler,  sonra  da  tedavi  için  devam</p>
<p class="calibre1"><a id="p425"></a>etmişler,  neredeyse  kendinde  değildi,  iki  kolunda  iki  askerle getirildi. Bir hafta kadar uyur gezer gibi bir halde kaldı.” </p>
<p class="calibre1">Ama  Dündar  Kılıç  da  her  gün  gazetelerde  haberlerini okuduğu  bu  “anarşistleri”  kafasında  canlandırdığı  insanlara benzetememişti.  Şu  anda  bir  nöbetçi  erin  emri  altında  uysal bir şekilde tek sıra oluyorlar ve ona “komutanım” diye hitap ediyorlardı.  Siyasi  tutuklular  “Rahat!  Hazrol!  Uygun  adım marş!”  komutlarından  sonra  “rap  rap”  ayaklarını  vurarak koğuştan  çıkarlarken,  Dündar  Kılıç,  “Türkiye’nin  altını üstüne  getiren  insanları  bile  insanlığından  çıkarmışlar,”  diye düşünüp biraz ürktü. </p>
<p class="calibre1"><b class="calibre3">Atatürk İlkeleri Üzerine Eğitim! </b></p>
<p class="calibre1">Mamak’taki  insanlık  dışı  bütün  uygulamaları  peş  peşe sıralasam hem ortaya inanılması zor bir tablo çıkacak, hem de içinizi  iyice  karartacak.  Onun  için  hepsini  birden  saymayıp, tutukluların  günlük  hayatının  içinde  anlatmaya  devam edeceğim. Zaten tutuklulara neredeyse nefes almak bile yasak olduğundan,  günlük  hayatla  iç  içe  geçmiş  olan  dayak  ve baskıları  o  yasaklı  hayattan  çıkarıp  ayrıca  sergilemek  de olanaksız görünüyor. </p>
<p class="calibre1">Cezaevlerinde  havalandırma  denince  anlaşılan  şey, tutukluların  belli  bir  süreyle  açık  havaya  çıkarılıp  oksijen almalarının,  biraz  hareket  etmelerinin  sağlanmasıdır. </p>
<p class="calibre1">Tutuklular  için  bir  hak  olduğu  kadar,  yöneticiler  için  de  bir görevdir.  Bütün  gün  koğuşların  veya  hücrelerin  rutubetli  ve havasız ortamlarında kalan bu insanların hem vücut, hem de</p>
<p class="calibre1"><a id="p426"></a>ruh  sağlıklarını  koruyabilmeleri  için  öngörülmüş  insani amaçlı bir görev. </p>
<p class="calibre1">Tabii  bu  söylediklerim  normal  cezaevleri  için  geçerli  olan şeyler.  Mamak  ise  normal  bir  cezaevi  değildi.  Orada havalandırma bile tutuklulara eziyet etmek için kullanılan bir fırsattı.  Tutukluların  kendilerine  verilen  her  hakkı  istismar edecekleri  saplantısında  olan  Mamak  anlayışı,  havalandırma sırasında  eylem  veya  kaçma  planları  yapacaklarından kuşkulandığı tutukluları bu bir saatte bile boş bırakmazdı. </p>
<p class="calibre1">Biri  küçük,  biri  büyük  olmak  üzere  iki  havalandırma  alanı vardı.  Her  seferinde  bir  tecrit  bölümünün  bütün  mevcudu, yani  on  altı  veya  on  sekiz  kişi  çıkartılır,  erler  tarafından dayakla  karışık  askeri  eğitim  yaptırılırdı:  Marş  söyleyerek koşma,  şınav  çekme,  kaz  yürüyüşü...  Bu  “eğitimden”  geri kalan  çok  kısa  süre  serbest  saatti,  izin  alarak  sigara  içebilir, dinlenebilir veya volta atabilirlerdi. Volta atmak hapishanenin vazgeçilmez  simgesi  olarak  bilinir  ama  Mamak  tutukluları çok  kısıtlı  bir  süre  içinde,  izin  alarak  ve  sağa,  sola  veya havaya  bakmadan,  başları  öne  eğik  volta  atmak</p>
<p class="calibre1">zorundaydılar. </p>
<p class="calibre1">Bu  eziyeti  yaşamış  olanlardan  Cahit  Akçam<a href="#p427">72  </a>anlatıyor:</p>
<p class="calibre1">“Şınav  çektiriyor  adam,  elli  tane.  ‘Şınav  vaziyeti  al,’  diyor alıyorsun,  saymaya  başlıyor,  bir,  ki,  otuz,  senin  artık  gücün tükeniyor,  yatıyorsun  yere.  Geliyor  kıçını  copluyor.  ‘Kalk, çek,  devam  et,’  diyor.  Kaz  yürüyüşünü  bilir  misin,  yere çömelmiş  iki  elin  iki  ayağının  bileklerini  tutar  vaziyette yürümeyi?  Kaz  yürüyüşü  yaparken  yolda  tükendin,  gelip sırtına  biniyor.  Şimdi  düşün  adam  nefes  nefese  kendini  yere bırakmış, geliyor vuruyor. Askeri eğitimden sonra on dakika, on  beş  dakika,  işte  ‘sigara  serbest’,  ‘sağ  ol  komutanım’, </p>
<p class="calibre1">‘üstten  bir  düğme  açmak  serbest’,  ‘sağ  ol  komutanım’, </p>
<p class="calibre1"><a id="p427"></a>‘istirahat edin’, ‘sağ ol komutanım’. Bir gün bir er yere düşen birinin  kafasına  tekmeyle  vurdu,  artık  canımıza  tak  demişti, havalandırmadaki herkes birden o erin üstüne yürüdü, büyük bir  hır  çıkmadan  önlediler,  ondan  sonra  da  sadece  copla vurmaya devam ettiler.” </p>
<p class="calibre1"><a href="#p426">72 </a>Yazar Dursun Akçam’ın oğlu, yazar Taner Akçam’ın kardeşi. </p>
<p class="calibre1">Havalandırma demek, cop, küfür, dayak demek olduğundan, koğuşlardaki birçok tutuklu havalandırmaya çıkmayı istemez olmuşlardı.  Ama  tecrit  hücrelerinde  kalan  tutuklular  bu eziyete  katlanmayı  göze  alıyorlardı.  Çünkü  onlar  için birbirlerini görebilmenin, 24 saat hücresinde gördüğü kişinin dışında </p>
<p class="calibre1">değişik </p>
<p class="calibre1">insanlarla </p>
<p class="calibre1">değişik </p>
<p class="calibre1">birkaç </p>
<p class="calibre1">kelime</p>
<p class="calibre1">konuşabilmenin tek yolu havalandırmaydı. </p>
<p class="calibre1">Dündar Kılıç havalandırmaya tek başına çıkarıldığı için ona eğitim yaptırılıp yaptırılmadığını öğrenemedim. Herhangi bir ölüm  olayının  sorumlusu  olmamak  için  olsa  gerek, havalandırmada hastalara ve sakatlara eğitim yaptırmama gibi bir “istisna” tanınıyordu, bundan Dündar Kılıç da yararlanmış</p>
<p class="calibre1">olabilirdi. Bununla birlikte, Dündar Kılıç’la hapisten çıktıktan sonra  yapılan  röportajları  karıştırırken  onun  havalandırmada gördükleriyle ilgili bir anısına rastladım. Şöyle diyordu: “Bir gün biz havaya çıkacağız, alt iki bahçe var orada. İlk bahçenin önünden  geçiyoruz,  bir  baktım  ki  bir  sürü  insan  üst  üste, galiba  birisi  birisiyle  münakaşa  yapmış.  Atmışlar  adamları, coplamışlar  atmışlar,  hepsi  baygın  gibi  üst  üste  yatıyor.  Kış</p>
<p class="calibre1">günü. Birinin kafası birinin göğsünde, birinin ayakları birinin yüzünde,  öbürünün  ayakları  öbürünün  karnında.  Sesini çıkartana,  başını  kaldırana  copla  mütemadiyen  vuruyorlardı. </p>
<p class="calibre1">Yani  kendi  kendime  dedim  ki,  bunların  yaşamasına  imkân yok  bu  insanların.”  Bu  söylenenler  belki  Dündar  Kılıç</p>
<p class="calibre1"><a id="p428"></a>“üslubuyla”  abartılı  bir  anlatım  olabilirdi,  ama  Mamak’ta  bu tür manzaralara rastlamak her zaman mümkündü. </p>
<p class="calibre1">Havalandırmadan  hücrelere  döndünüz,  bu  kadar  dayaktan sonra  ranzanıza  uzanıp  biraz  dinlenmeyi  düşünürsünüz  değil mi? Hayır! Kapılar kilitlenir kilitlenmez “ameli” ve “nazari” </p>
<p class="calibre1">eğitimler başlardı. Dört ayrı tanıktan ayrıntılarıyla dinlediğim bu  “eğitimleri”  sizlere  tek  kişiden  dinlemiş  gibi  derleyerek aktaracağım. </p>
<p class="calibre1">“Dersler”  sabah  saat  sekiz  buçukta  başlıyordu.  Önce  ameli ders. Hücredeki iki kişi arka arkaya diziliyor, “Dikkat, uygun adım  marş”  komutuyla  birlikte  yerlerinde  sayarak, parmaklığın  öbür  tarafındaki  bir  erin  söylettiği  marşı tekrarlıyorlardı. Kırk dakika süren yerinde saymadan sonra on dakika  istirahat  veriliyor,  ardından  “nazari”  ders  başlıyordu. </p>
<p class="calibre1">Bu derslerde yüksek sesle kitap okunuyordu. Kitap dedimse, biri askeri okullarda okunan Atatürk İlkeleri ve İnkılap Tarihi ders  kitabı,  öteki  de   <i class="calibre4">Nutuk</i>.  Hücredekiler  sırasıyla  okuyor, belli  bir  yere  gelince  nöbetçi  er  “Kes”  diyerek  kitabı  alıp yandaki hücreye veriyor, okuma devam ediyordu. Nöbetçi ara sıra gelişigüzel birine “Sen söyle bakayım nerede kaldı?” diye sorarak herkesin dikkatle dinleyip dinlemediğini kontrol etmiş</p>
<p class="calibre1">oluyordu.  Derslerde  okunanların  öğrenilip  öğrenilmediğinin kontrolü, aslında dayak atmanın başka bir bahanesiydi. Çünkü yapılan dersin bir de “sözlü sınav” kısmı vardı. Bu işin gecesi gündüzü  de  yoktu.  İsterse  gece  yarısı  ya  da  sabaha  karşı olsun,  herhangi  bir  saatte  nöbetçi  er  gözüne  kestirdiği  bir hücrenin  önüne  gidip,  örneğin  “Sen,  beş  numara  yaklaş</p>
<p class="calibre1">bakalım”  deyince  o  kişi  yanmıştı.  Askerin  yüzüne  bakmak yok,  parmaklıklara  doğru  yüzünü  dönmek  yok.  Sırtını parmaklıklara  verip  “Emret  komutanım”  diyecekti.  “Say bakalım,  Atatürk’ün  kaç  ilkesi  var?”  Sayılan  nasıl  olsa</p>
<p class="calibre1"><a id="p429"></a>beğenilmeyecekti,  ya  “fazla  saydın”  ya  da  “eksik  saydın, çıkart  ellerini”  deyince  tutuklu  artık  yüzünü  dönüp  avuç içlerini  demir  parmaklıkların  arasındaki  çay  bardağı  almak için açılmış boşluktan uzatır, coplanırdı. Bu sınavlarda “nöbet nedir, tüfek nedir?” gibi sorular da çıkabiliyordu. </p>
<p class="calibre1">Tutuklular  ne  yaparlarsa  yapsınlar,  ağızlarıyla  kuş  tutsalar dayak  yiyeceklerini  gördükçe,  zaman  içinde  eğitimlerdeki disiplinle çaktırmadan alay edecek yollar icat ettiler. Böylece yedikleri cop darbelerinin acısını biraz olsun hafifletecek bir moral  kazanmış  oluyorlardı.  Kitap  okumalarını  birbirlerine hücreden  hücreye  laf  atmak  için  kullanmaya  başladılar; okuma sırasında “okutman” uyuklamaya başlamışsa, örneğin Atatürk’ten anılar bahsini okurken “Atatürk çocuğa dedi ki... </p>
<p class="calibre1">ulan bugün kantinden ne alıyorsun, bana da aldırtsana...” gibi mesajlar yolluyor, okuma sırası yandaki hücreye geçince o da arkadaşının kaldığı yerden “...sen büyüyünce ne olacaksın... o kadar  param  yok,  aldırtamam”  şeklinde  devam  ediyordu.  Ya da  “Atatürk’ün  ilkelerini  say”  komutunu  alan  tutuklu,  “bir arıcılık,  iki  ziraatçılık,  üç  halıcılık,  dört  kooperatifçilik...” </p>
<p class="calibre1">diye uzayıp giden sözüm ona “ilkeler” sayıyor, dayağı yiyor ama  öteki  hücrelerdekilerin  de  kahkahalarla  gülmesini sağlamış oluyordu<a href="#p429">.73</a></p>
<p class="calibre1"><a href="#p429">73  </a>12  Eylül  yönetiminin  Atatürk  adına  yaptığı  bu  tür  rezaletleri  gören  ve  duyan <i class="calibre4">Cumhuriyet</i>  gazetesi  başyazarı  katıksız  Atatürkçü  Nadir  Nadi  “Ben  Atatürkçü değilim!” demekle haksız mıydı dersiniz? </p>
<p class="calibre1">1983’te  tek  tip  elbise  giymemek  için  yapılan  açlık grevlerinden  sonra  hücrelerde  yapılan  eğitimler  oldukça gevşedi. Dündar Kılıç’ın Mamak’a geldiği sıralarda artık çok seyrek olarak yapılıyordu. </p>
<p class="calibre1"><a id="p430"></a><b class="calibre3">Tek Tip Elbise</b></p>
<p class="calibre1">Hücrede  günler  geçiyor,  Dündar  Kılıç  içinde  bulunduğu ortama  giderek  alışıyordu.  Her  konuda  sohbet  etmeyi  çok sevdiğini  bildiğimiz  Dündar  Kılıç,  hücre  komşularıyla samimiyeti  kısa  zamanda  ilerletmiş,  hatta  fırsatını  bulunca şakalar  yapıp  herkesi  güldürmeye  bile  başlamıştı.  Tabii bunların koridordaki nöbetçi erlerinin göz yumduğu kadarıyla yapılabildiğini  anlamışsınızdır.  İyi  bir  gözlemci  ve  insan sarrafı olan Dündar Kılıç erleri tek tek tanımaya, her birinin huyunu  suyunu  öğrenmeye  çalışıyordu.  Yılların  getirdiği  bir hapishane tecrübesi vardı ve burada bile tarafsızlaştırabileceği erler  ve  gardiyanlar  bulacağından  emindi.  Biraz  daha hoşgörülü  olduğunu  fark  ettiği  erlerin  nöbetlerinde  hücre komşularıyla  sohbeti  iyice  koyulaştırıyordu.  İki  kişilik hücrede  tek  başına  kaldığı  için  aklını  koruyabilmesinin  tek yolu hücre komşularıyla konuşmaktı. Zaten en büyük şikâyeti hücresindeki  yalnızlığıydı.  Bir  hücre  arkadaşının  bile olmamasına  çok  hayıflanıyordu.  Ama  Abdülkadir  Yanık’ın anlattığına göre bunu bile şakaya vurup moralini bozmamaya çalışıyordu:  “Bazen  üst,  bazen  alt  ranzada  canının  istediği gibi  yatardı.  ‘En  kralınız  benim,  iki  yatağım  var,’  derdi.” </p>
<p class="calibre1">Bazen bir üst ranzaya bir alt ranzaya çıkıp çıkıp iniyor, ranza yaylarının  gıcırdamasını  duyup  “Ne  yapıyorsun  Dündar Ağabey?”  diye  soran  komşularına  “Jimnastik  yapıyorum,” </p>
<p class="calibre1">diye cevap veriyordu. </p>
<p class="calibre1">Mamak’ta  birinci  ayını  doldurmaya  yaklaştığı  günlerden birinde  hücresine  gelen  sivil  bir  gardiyan,  “Yakında  savcıya, mahkemeye  gideceksin,  giderken  bunları  giymen  lazım” </p>
<p class="calibre1">diyerek bir askeri tutuklu elbisesi getirdi. </p>
<p class="calibre1"><a id="p431"></a>Dündar  Kılıç,  bu  elbisenin  yabancısı  değildi.  Hücre komşularının mahkemeye gidişlerinde bu elbiseyi giydiklerini gördüğü için merak edip sormuş, onlar da anlatmışlardı. </p>
<p class="calibre1">Siyah  bir  ceket  ve  pantolondan  oluşan  bu  elbiselerin  hepsi üniforma  gibi  aynı  olduğu  için  adına  tutuklular  tarafından</p>
<p class="calibre1">“tek  tip  elbise”  denmişti.  Bu  elbiseyi  giymemek  için  bütün askeri  cezaevlerinde  uzun  süren  direnişler  ve  açlık  grevleri olmuştu.  Sonunda  bazı  yerlerde  kalkmış,  ama  Mamak’ta kalmıştı.  Mamak’ta  direniş  sert  bir  şekilde  bastırılmış, tutuklular,  koparabildikleri  bazı  tavizler,  örneğin  hücrelerde ikişer  kişi  kalmak,  eğitimlerin  azaltılması  karşılığında, mahkemeye  giderken  tek  tip  elbiseyi  giymeye  razı olmuşlardı. <a href="#p431">74</a></p>
<p class="calibre1"><a href="#p431">74 </a>Tek  tip  elbise  direnişleri  1987’de  yeniden  alevlendi.  Bu  kez  çok  kan  döküldü,  altı tutuklu  öldü.  Bu  direnişler  yüzünden  tek  tip  elbise  12  Eylül  cezaevlerinin  adeta simgesi olmuştu. </p>
<p class="calibre1">Mamak  yöneticileri  nedense  her  dönemde  kıyafete</p>
<p class="calibre1">takıyorlardı!  Benim  Mamak’ta  kaldığım  12  Mart  döneminde de  Albay  Kemal  Saldıraner  kravata  takmıştı;  bütün tutukluların  mahkemeye  giderken  kravatlı  olmalarını istiyordu.  Üstünüzde  ne  olursa  olsun,  ister  renkli  gömlek, isterse  tişört,  boynunuzda  muhakkak  bir  kravat  olacaktı. </p>
<p class="calibre1">Aslında  mahkemeye  giderken  kendi  isteğiyle  takım  elbise giyenler  de,  kravat  takanlar  da  vardı.  Ama  idarenin  “herkes takacak” zorlaması büyük tepkiye yol açtı. İdarenin ilk kravat taktırma  teşebbüsünde  bunu  reddeden  tutuklular  hücreye atılıp  dövülünce  açlık  grevi  başladı.  Uzun  mücadeleler sonunda  idare  biraz  geriledi  ve  “kravat  takmayan  bunu giyecek” diyerek tek tip elbiseyi getirdi. Doğrusu biz o zaman bunu fazla dert etmemiştik, bizim sorunumuz idarenin zoruyla kravat  takmaktı.  İdareyi  geriletmiştik  ya,  koğuşlara  getirilen tek tip elbiseleri neşe içinde üzerimize giyip denedik, kimine</p>
<p class="calibre1"><a id="p432"></a>uzun, kimine kısa, kimine bol, kimine dar gelince çok komik görüntüler  ortaya  çıkmış,  birbirimizle  alay  ederek  çok eğlenmiştik. Ertesi gün ziyaretçi günüydü. O zamanki Mamak tek  bir  binadan,  12  Eylül’de  B  Blok  adı  verilen  binadan ibaretti  ve  hapishanenin  dış  nizamiye  tarafındaki  koğuşların havalandırmaları  ve  volta  atan  tutuklular,  dışarıda  sıra bekleyen  ziyaretçiler  tarafından  görülebiliyordu.  Profesör Uğur  Alacakaptan  ile  yazar  Uğur  Mumcu  bu  fırsatı kaçırmadılar;  havalandırmaya  tek  tip  elbiseli  o  komik görüntüleriyle  çıktılar.  Havalandırmadaki  öteki  tutuklular kendi  sivil  giysileri  içinde  oldukları  için  Alacakaptan  ve Mumcu  hemen  göze  çarpıyorlardı.  Biraz  da  üzerlerindeki elbiseleri  gösterecek  bir  şekilde  volta  atmaya  başladıkları zaman,  tel  örgülerin  her  iki  tarafındaki  kahkahalar  birbirine karıştı. Mamak’ın o çok ciddi imajını yerle bir eden bu “utanç verici”  manzarayı  odasının  penceresinden  seyreden  Albay Saldıraner, tek tip elbiseleri hemen o gün toplatmıştı! </p>
<p class="calibre1">Sizlere  bu  kasvetli  ortam  içinde  bile  gülecek  şeyler bulunabileceğini  göstermek  için  biraz  eski  tarihlere  gittim. </p>
<p class="calibre1">Uzatmayalım,  Dündar  Kılıç  gardiyanın  getirdiği  tek  tip elbiseyi  çabucak  giydi.  Ceketi  bol,  pantolonu  uzun  gelmişti. </p>
<p class="calibre1">Gardiyandan  izin  isteyip  hücresinden  çıkarak  üzerindeki elbiseyi hücre arkadaşlarına da gösterdi ve poz vererek “Nasıl oldum  arkadaşlar?”  diye  sordu.  Yan  hücrelerdekiler gülüşürken  Abdülkadir  Yanık  gönlünü  aldı,  “Biraz  zengin gösteriyor  Dündar  Ağabey,”  dedi.  Yanık’ın  elinden  az  çok terzilik geliyordu. Ellerindeki imkânlar oranında kesip biçtiği elbiseyi Dündar Kılıç’ın üstüne göre uydurdu. </p>
<p class="calibre1"><a id="p433"></a><b class="calibre3">Dikkat Kaçabilir! </b></p>
<p class="calibre1">Dündar  Kılıç  8  Haziran’da  askeri  savcılığa  götürüldü. </p>
<p class="calibre1">Kafesten geçerken tartaklanması da elbette ihmal edilmemişti. </p>
<p class="calibre1">Savcı iki olayla ilgili olarak ifadesini istiyordu. </p>
<p class="calibre1">Bunlardan  birincisi,  Dündar  Kılıç’ın  1979  yılında Hollanda’ya  317  kilo  esrar  kaçırdığı  iddiasıydı.  Bu  iddia, Coşkun  Temel  adlı  bir  sanığa  emniyette  “söylettirilmiş”  ve ifadesine geçirilmişti. Emniyetçiler, Coşkun Temel’in Dündar Kılıç’la  arasında  eski  bir  olay  nedeniyle  anlaşmazlık olduğunu  bildikleri  için  onu  Dündar  Kılıç  aleyhinde  ifade vermeye  zorlamışlardı.  O  da  işkenceden  kurtulabilmek  için Dündar  Kılıç’ın  bu  esrarı  Hollanda’da  Fahrettin  Sezgin adında  bir  kişi  aracılığıyla  pazarladığını  söylemişti.  Oysa Fahrettin  Sezgin  adındaki  kişi  1977’de  Hollanda’da öldürülmüştü. </p>
<p class="calibre1">Coşkun </p>
<p class="calibre1">Temel </p>
<p class="calibre1">emniyette </p>
<p class="calibre1">uydurduğu</p>
<p class="calibre1">senaryoya,  olaydan  iki  yıl  önce  ölmüş  olan  bir  şahsın  adını geçirtmiş,  esas  amacı  Dündar  Kılıç’a  suç  bulmak  olan Kaçakçılık  Dairesi  de  buna  hiç  incelemeden  inanmış  ve ifadeyi delil olarak savcılığa yollamıştı! </p>
<p class="calibre1">Dündar Kılıç savcılıkta ifade sırasını beklerken, ondan önce ifade  veren  Coşkun  Temel,  askeri  savcıya  gerçeği  anlattı:</p>
<p class="calibre1">“Polis benden Dündar Kılıç ile iş yaptığım esasına dayanarak ifade  vermemi  istedi  ve  beni  zorladı.  On  saatlik  bir düşünceden sonra elyazımla polis ifadesindeki beyan ettiğim senaryoyu  hazırladım.  Halbuki  Fahrettin  Sezgin  1977’de Hollanda’da öldürüldü.” <b class="calibre3">8</b></p>
<p class="calibre1">Dündar  Kılıç  da  ifade  sırası  kendine  geldiğinde  iddiayı reddetti. </p>
<p class="calibre1"><a id="p434"></a>İfadesinin  alındığı  ikinci  olay  ise,  fezlekesini  Mali  Şube Müdürü  Faruk  Metin’in  yazdığını  daha  önce  görmüş</p>
<p class="calibre1">olduğumuz,  eski  İstanbul  Emniyet  Müdürü  Şükrü  Balcı  ile ilgili  iddialardı.  Dündar  Kılıç,  bu  konuyla  ilgili  MİT  ve Emniyet  ifadelerini  işkence  altında  alındığını  söyleyerek iddiayı  reddetti.  Olay  zaten  İstanbul  7.  Ağır  Ceza Mahkemesi’nde  sürmekte  olduğundan,  askeri  savcılık  bu dosyayla ilgili olarak görevsizlik kararı verdi. </p>
<p class="calibre1">Dündar  Kılıç,  mahkeme  dönüşünde  bayağı  neşeliydi, sırtındaki  yüklerden  biri  kalkmış,  takdir  ettiği  bir  kişi  olan Şükrü  Balcı  aleyhinde  verdiği  ifadelerin  “delikanlılığa yakışmamasından”  duyduğu  üzüntü  biraz  azalmıştı.  O</p>
<p class="calibre1">sevinçle  A  Blok’a  girerken  kafesten  geçişte  başına  neler geleceği  aklından  çıkmıştı,  “Sırıtarak  yüzüme  ne  bakıyorsun lan,  yere  bakacaksın”  sözünü  duymasıyla  sırtına,  beline, bacaklarına cop yağmurunun inmesi bir oldu. </p>
<p class="calibre1">On  dakikalık  bir  sevinci  bile  kursağında  bırakılmıştı. </p>
<p class="calibre1">Hücresine döndüğünde kararını verdi; nasıl olsa dövüyorlardı, bundan  sonra  ne  olursa  olsun  erinden  komutanına  kadar kimseye sırtını dönmeyecek, gözlerini dikip hepsinin gözünün içine bakacaktı. </p>
<p class="calibre1">Coşkun  Temel  ile  Dündar  Kılıç’ın  bundan  dört  gün  sonra götürüldükleri  4  No’lu  Askeri  Mahkeme  Hollanda’ya  esrar ihracı olayından savcılığın tutuklama talebini reddetti. Çünkü, 1977’de  ölen  bir  şahsın,  1979’da  Dündar  Kılıç  ile  işbirliği içinde esrar pazarlaması maddeten olanaksızdı! </p>
<p class="calibre1">Ama  Dündar  Kılıç’ın  sevinci  yine  uzun  sürmeyecekti,  iki gün  sonra  aynı  olaydan  bu  kez  emniyete  götürüldü.  Ve Karanfil  Sokak’taki  Kaçakçılık  İstihbarat  Dairesi’nde  o  gün</p>
<p class="calibre1">“başına  ne  geldiyse”,  savcılıkta  reddettiği  iddiayı  emniyette kabul etti! Hani “karakolda doğru söyler, mahkemede şaşar” </p>
<p class="calibre1"><a id="p435"></a>derler  ya,  bu  kez  tersi  olmuştu.  Ve  Dündar  Kılıç  savcılıkta reddettiği  iddiayı  emniyette  kabul  eden  herhalde  ilk  sanık olarak  adliye  tarihine  geçmişti!  Bu  olayla  ilgili  dava, dosyadaki karışıklıkların düzeltilmesi çok uzun sürmüş olmalı ki, ancak bir yıl sonra açılabildi. Bu davanın duruşmaları 12</p>
<p class="calibre1">Eylül  1985’te  başladı,  ilk  duruşmada  Dündar  Kılıç  emniyet ifadesini  “düzmece”  olduğu  gerekçesiyle  reddetti.  Aynı celsede  bu  dosyanın  da  diğerleri  ile  birleştirilmesine  karar verildi. Dündar Kılıç’ın 7 kez idamının istendiği davanın adı da “Dündar Kılıç ve arkadaşları” davası oldu. </p>
<p class="calibre1">18 Haziran’da tekrar emniyete götürüldü. Bu kez bazı teknik eksikliklerin  tamamlanması  için  Mali  Şube  Müdürü  Faruk Metin tarafından ifadesi alınıyordu. Hani gözaltına alındıktan sonra  yapılan  aramalarda  arabasının  torpido  gözünde  bir dinleme aygıtı bulunmuştu ya, o aygıtın Emniyet Muhabere-Elektronik  Dairesi’nde  yapılan  incelemesi  tamamlanmış, raporu gelmişti. Raporda, “Bu cihazın Telsiz Kanunu’na göre ruhsatsız olarak bulundurulması suç olan cihazlar kapsamına girdiği” bildiriliyordu. Dündar Kılıç bu cihazı bulundurmanın suç  olduğunu  bilmediğini  söylediği  ifadesinde  “Bu  cihazı bana  halen   <i class="calibre4">Güneş</i>  gazetesinin  sahibi,  Trabzonspor Kulübü’nün  başkanlığını  yapan,  müteahhit  ve  aynı  zamanda benim  Pendik’teki  Yılmaz  Boya  ve  Arı  Metal  fabrikasında ortak  olduğum  Mehmet  Ali  Yılmaz  verdi.  Almanya’dan getirttiği  bu  cihazla  işyerindeki  adamlarının  konuşmalarını dinliyormuş, bana da tavsiye etti,” dedi<a href="#p435">.75</a></p>
<p class="calibre1"><a href="#p435">75  </a>Dündar  Kılıç’ın  18.6.1984  tarihli  ve  altında  Emniyet  Müdürü  Faruk  Metin’in imzasının bulunduğu sekiz sayfalık ek emniyet ifadesi. </p>
<p class="calibre1">Artık  neredeyse  gün  aşırı  emniyete  veya  savcılığa götürülüyordu.  Ta  ki,  Ankara  Sıkıyönetim  Komutanlığı,  4</p>
<p class="calibre1">Aralık’ta  emniyete  Behçet  Cantürk  ile  ilgili  bir  yazı gönderene kadar. Komutanlık emniyetten, Cantürk’ün kaçma, </p>
<p class="calibre1"><a id="p436"></a>kaçırılma  veya  öldürülme  olasılığına  karşı,  ifadesinin alınması veya yüzleştirme işlemlerinin Mamak’ta yapılmasını istiyordu. <b class="calibre3">9</b>  Bu  uygulama  Dündar  Kılıç  için  de  geçerli  oldu. </p>
<p class="calibre1">Ama  Komutanlık,  Dündar  Kılıç  için  daha  çok  “kaçma” </p>
<p class="calibre1">tehlikesinin  olduğunu  düşünüyordu.  “Mamak  Askeri</p>
<p class="calibre1">Cezaevi’nde  bulunmasına  rağmen,  adliye  mahkemelerinden gelen  ve  ifadesi  alınmak  üzere  yapılan  çağrılara  ‘kaçar’</p>
<p class="calibre1">şeklinde  verilen  cevaplar,  hep  Kaçakçılık  Dairesi’nin Komutanlığa  verdiği  gerçekdışı  bilgilerin  sonucuydu.” <b class="calibre3">10</b></p>
<p class="calibre1">Böylece  Dündar  Kılıç’ın  hücrede  tek  başına  tutulmasının  ve havalandırmaya  tek  başına  çıkarılmasının  nedeni  de anlaşılmış oluyordu. Ömrünün üçte ikisi hapiste geçtiği halde hiçbir kaçma girişiminde bulunmayan ve Mamak için “oradan kuş  olsan  kaçamazsın”  düşüncesinde  olan  Dündar  Kılıç  için emniyetin  üst  makamlara  verdiği  mütalaa,  “kaçar!” </p>
<p class="calibre1">şeklindeydi. </p>
<p class="calibre1"><b class="calibre3">“Çok  Acı  Günler  Geçirdik,Çok  Kötülük</b></p>
<p class="calibre1"><b class="calibre3">Yaptılar Bize” </b></p>
<p class="calibre1">Savcılığa  ve  emniyete  çok  sık  götürüldüğü  bu  dönemde Dündar  Kılıç,  A  Blok’a  her  dönüşünde  artık  kafeste</p>
<p class="calibre1">“yüzümüze bakma, arkanı dön,” diyen erlerin gözlerinin içine dik dik bakıyor ve bu yüzden “hak edilmiş bir dayak yemenin huzuru  içinde”  hücresine  giriyordu.  Dayak  yediği  halde neşesini  kaybetmemesi  hücre  komşuları  tarafından  hayretle karşılanıyor, ama aynı zamanda çok takdir ediliyor, onlar için de bir moral kaynağı oluyordu. </p>
<p class="calibre1"><a id="p437"></a>Dündar  Kılıç  iki  numaralı  hücredeki  İbrahim  Şalap’ı kendisine  çok  yakın  buluyor,  bazı  dertlerine  “sırdaş”  edecek kadar  güveniyordu.  Şalap,  kendisine  gösterilen  bu  yakınlığı hangi  nedenlere  bağladığını  bana  şöyle  anlattı:  “Aramızdaki tek  tuğla  duvarın  ve  hücre  önündeki  parmaklıkların  ve  en önemlisi  de  nöbetçi  askerlerin  izin  verdiği  ölçüde  tanıma fırsatı  bulduğum  Dündar  Kılıç,  gerçekten  dürüst  bir komşuydu.  Ama  bir  konudan  eminim  ki,  bana  yakın duruşunun temelinde devrimcilerin cezaevindeki tutarlı, onun anlayışına göre delikanlı tavrına olan hayranlığının yanı sıra, mısır  ekmeği,  lahana  ve  hamsinin  de  yani  benim  Laz oluşumun payı da vardır. Unutmadan söyleyeyim, Dündar’ın kardeşlerinden  birinin  adı  İbrahim’di.  Kardeşiyle  adaş</p>
<p class="calibre1">olduğum için de bana İbrahim Kardeş dediğini söylerdi.” </p>
<p class="calibre1">Dündar  Kılıç,  İbrahim  Şalap’a  ailesiyle  ilgili  kaygılarını  da anlatıyor,  çocuklarını  ne  kadar  merak  edip  özlediğini  sık  sık dile  getiriyordu:  “Uğur’u  kız  olmasına  rağmen  erkek  gibi büyütmüş.  Bunları  niye  mi  anlatıyorum?  Uğur,  Dündar  için çok  kıymetliydi.  Bir  keresinde  çocuklarından  söz  ederken</p>
<p class="calibre1">‘Allah, kendisinden en çok istediğim şeyi verirken çok cimri davrandı. İstediğim bir erkek evladı çok geç verdi. Sopası yok ki, demek ki beni de böyle cezalandırdı. Gerçi Uğur’u erkek gibi  yetiştirdim,  ama  kız  başka  erkek  başka’  demişti.  Onu</p>
<p class="calibre1">‘âlem’den  uzak  tutabilmek  için  Uğur’un  sevdiği  ama kendisinin zerre kadar hoşlanmadığı ‘delikanlılık dağıtılırken kaynak  yapıp  sıranın  önünde  yer  kapmayı  bile  becerememiş</p>
<p class="calibre1">beceriksizin  biri’  olarak  tanımladığı  biriyle  evlenmesine  rıza göstermişti.” </p>
<p class="calibre1">İbrahim Şalap, Dündar Kılıç’ın cezaevindeki baskılara karşı direnen  tutumunun  nedenlerinden  birinin  de  evlat  sevgisi olduğu  kanısındaydı.  Çünkü  torunu  Gülistan’ın  özürlü</p>
<p class="calibre1"><a id="p438"></a>doğmasını  kendisine  bu  kötülükleri  yapanlardan  biliyordu:</p>
<p class="calibre1">“Dündar’ın anlattığına göre operasyona gelen polisler Uğur’a çok  kötü  davranmışlar.  Hamile  olan  Uğur  yerlerde sürüklenmiş,  hatta  karnına  tekme  yemiş.  Bir  süre  sonra  da erken  doğumla  özürlü  bir  çocuk  doğurmuş.  Bu  olay Dündar’ın  cezaevinde  sergilediği  ‘sistem  muhalifi’  tavrının ana eksenlerinden birini oluşturur.” </p>
<p class="calibre1">Şalap’ın  teşhisi  oldukça  isabetliydi,  ama  eksikti.  Gösterdiği tepkinin nedeninin başına gelenlere karşı duyduğu büyük öfke olduğu doğruydu. Dündar Kılıç, beraat edip hapisten çıktıktan sonra,  1993’te  bu  günleri  anarken,  gazeteci  Deniz  Som’a</p>
<p class="calibre1">“Çok  acı  günler  geçirdik,  çok  kötülükler  yaptılar  bize,” </p>
<p class="calibre1">diyecekti.  Ama  çekilen  acılar  ve  yapılan  kötülükler,  sadece aile  fertlerinin  başlarına  gelenlerden  ibaret  değildi.  Kendisi başından  ayrılınca  işlerinin  altüst  olacağından  endişeliydi. </p>
<p class="calibre1">İşlerini  yürütürken  kurduğu  ilişkiler  kopacak  ve  dağılacaktı. </p>
<p class="calibre1">Uyuşturucu  tüccarlığı  gibi  her  zaman  aşağıladığı  bir  suçtan idamı isteniyordu. Ve de o en önemli sermayesi olan ünü çok büyük sarsıntı geçirmişti. Şimdi herkes ünlü kabadayı Dündar Kılıç’ın  diz  çökmüş,  işkenceden  geçirilmiş,  posası çıkarıldıktan  sonra  bir  hücreye  fırlatılıp  atılmış  olduğunu düşünüyor  olmalıydı.  Hemen  yarın  çıksa  belki  böyle  bir tahribatı  onarabilirdi.  Ama  idamdan  kurtulsa  bile  daha  ne kadar  yatacağı  belli  değildi  ve  zaman,  aleyhinde  söylentiler yayan düşmanlarının işine yarıyordu. </p>
<p class="calibre1">İşte Dündar Kılıç’ın kafasına takmış olduğu “imha” sözcüğü onun için böylesine toptan bir yıkımı ifade ediyordu. Mamak Cezaevi’nin  kapısında  emniyetçilere  “Beni  öldürmediğinize pişman  olacaksınız”  derken  belki  de  boş  bir  tehdit savurmamış,  “beni  öldürseydiniz  bundan  iyiydi”  demek istemişti.  Çünkü  başına  gelenler  onun  için  ölümden  de</p>
<p class="calibre1"><a id="p439"></a>beterdi. “Yasaların ölçülerine göre insanlara ceza verilir, fiili işkence  bir  insanlık  ayıbıdır  aslında.  İşkence  yapacağına kafasına  bir  mermi  sık  öldür,  işini  bitir  daha  iyi.  İşkence  ne demektir? Sadistlik kavramına girer,” diyordu. <b class="calibre3">11</b></p>
<p class="calibre1">Başına  gelenlerin  açtığı  yara  henüz  çok  tazeydi,  duyduğu büyük öfke onu yanlış yönlendiriyor ve mantıklı düşünmesine engel  oluyordu.  Hangi  hatası  yüzünden  böyle  bir  tuzağa düştüğüne  kafa  yoracağı  yerde,  birçok  hayali  düşmanlar yaratıyordu.  Çünkü  en  önemli  silahlarından  biri  olan istihbarat  kaynakları  kurumuştu.  Bu  yüzden  bir  klikler çatışmasının  içine  düştüğünü  anlaması  şimdilik  olanaksızdı, bunu  fark  etmesi  için  daha  birkaç  yıl  geçmesi,  o  çatışmanın yeniden alevlenmesi gerekecekti. </p>
<p class="calibre1">Bütün  bu  nedenlerle  son  yıllardaki  olgunlaşmış,  çok düşünüp  kılı  kırk  yararak  karar  verdikten  sonra  harekete geçen Dündar Kılıç gitmiş, kızınca gözü hiçbir şey görmeyen genç  kabadayı  Dündar  Kılıç  gelmişti.  Hücre  arkadaşlarının genç  eylemciler  olmasının  da  bu  tavırlarını  bir  miktar etkilediğini  sanıyorum.  Onlara  henüz  çökmediğini,  Dündar Kılıç’ın  işini  kimsenin  kolay  kolay  bitiremeyeceğini kanıtlamak  istiyor  olabilirdi  ve  bunu  da  normal  karşılamak gerekirdi.  Hapishane  yılları  uzadıkça  ve  taşlar  yavaş  yavaş</p>
<p class="calibre1">yerine  oturdukça  bu  sivrilikleri  törpülenecek,  mantıklı düşünen Dündar Kılıç kişiliği tekrar yerine gelecekti. </p>
<p class="calibre1"><b class="calibre3">“Sistem Muhalifi” </b></p>
<p class="calibre1">Gelelim  Dündar  Kılıç’ın,  İbrahim  Şalap’ın  deyimiyle sergilediği  ‘sistem  muhalifi’,  yani  cezaevindeki  baskı</p>
<p class="calibre1"><a id="p440"></a>düzenine  karşı  olan  tavırlarına.  Kendisi  bu  tavrını  şöyle anlatıyor: “Şuna inanın bir gün olsun taviz vermedim onlara. </p>
<p class="calibre1">Bir kez bile onlara istedikleri gibi komutanım demedim. Öyle dememizi  istiyorlardı  çünkü.  Bense  sürekli  asker,  başçavuş, yüzbaşı, binbaşı, yarbay, albay diye hitap ettim onlara. Bunun bir  tek  istisnası  var.  Bir  paşa  geldi,  yalnız  ona  ‘efendim’</p>
<p class="calibre1">dedim. Ama bunun da bir nedeni var. Çünkü o paşa da benim yanıma gelince bana ‘Geçmiş olsun,’ demişti. O nedenle ben de ona ‘efendim’ diye hitap ettim. Dört sene on bir ay üç gün içinde  işte  tek  bu  insandan  ‘Geçmiş  olsun,’  cümlesini duydum. Onun dışındakiler beni yok kabul ediyorlardı, bana nasılsa  ölecek  gözüyle  bakıyorlardı.  Öylesine  çektiriyorlardı çünkü. Bir komutanları vardı: Özgür Tütün. Bu gelir, herkes arkasını  döner.  Yüzüne  bakmak  yasak.  Ben  arkamı dönmezdim, yüzümü dönerdim. Denetliyorlar ya. Benden biriki  hücre  öteye  gittikten  sonra  bağırırdı:  ‘Bu  hayvan  adam, hayvan mıdır bu? Kaç kez tembihledik hâlâ arkasını dönmez.’</p>
<p class="calibre1">Ben  de  bağırırdım:  ‘Yüzünü  niye  saklıyorsun  ki?  Ben  senin yüzünü  üç  yüz  kez  gördüm.  Duvara  dönünce  hazır  ol veriyorlar.  Nerede  görülmüş  hazır  ol  verilince  komutana arkasının  dönüldüğü?  Bunlar  da  sizin  Latin  Amerika’dan aldığınız  kopyalardır.  Yapmayın  bunları.  Tümümüz  bu vatanın evladıyız.’ Ama yaptılar.” <b class="calibre3">12</b></p>
<p class="calibre1">Cezaevi  arkadaşlarının  söyledikleri  de  Dündar  Kılıç’ın  bu sözlerini doğruluyordu. </p>
<p class="calibre1">Örneğin  ülkücü  sanıklardan  Abdülkadir  Yanık  şöyle diyordu:  “Kendini  hiç  bozmadı.  Onurunu  da  çiğnettirmedi. </p>
<p class="calibre1">Orada o kadar siyasi varken en fazla direnen oydu. Askerlere</p>
<p class="calibre1">‘komutanım’  diye  hitap  etmek  zorundaydık  ama  o  hiçbir zaman  komutanım  demedi,  ‘asker  kardeş’  diye  hitap  etti,  bu yüzden  çok  dayak  yedi.  Yüzünü  duvara  dönerek  konuşmayı</p>
<p class="calibre1"><a id="p441"></a>da  reddediyordu.  ‘Lan’  diye  hitap  edildiği  zaman  küplere biner  ‘cozlardı’.  Bize  talim  yaptırılırken  ayaklar  yere  sert vurmazsa ‘Karı gibi yürümeyin lan,’ derlerdi. Bu sözlere karşı çıkar, askerlere bağırırdı. Koridorda bağırdığı zaman, sesi de zaten kalın, her yerden, hem içerden, her dışardan duyulurdu. </p>
<p class="calibre1">‘Dündar  Ağa  gürlüyor,’  derdik.  Kara  düzen  konuşurdu  ama bildiği  doğruları  söylerdi.  Bir  gün  çok  kızdığında  ‘Kadir kardeş  şimdi  şu  üst  ranzaya  çıkıp  denize  atlar  gibi  betonun üstüne  kafa  üstü  atlayacağım,’  dedi.  ‘Aman  Dündar  Ağa, ölmez  sakatlanırsan  başımıza  kalırsın’  dedim  de,  güldürüp vazgeçirttim. Uykusuzluk çekiyordu, bu yüzden uyuyabilmesi için diazem veriyorlardı. Kötü alışkanlığı yoktu, sigarayı bile çok az içerdi. Biz üzümden, elmadan şarap yapardık, onu bile içmezdi.  Bir  gün  sigara  elinde  uyumuş,  az  kalsın  yangın çıkıyordu.” </p>
<p class="calibre1">Dev-Yol sanıklarından Şanlıbey Alabay anlatıyor: “Bir gün, sanırım avukat görüşüne gidiyordu. Asker buna ‘Esas duruşa geç,’  dedi.  Şöyle  yanında  ellerini  yapıştırmak  şeklinde. </p>
<p class="calibre1">Yapmadı.  Askerler  Dündar’a  çok  ısrar  ettiler,  bacaklarına vurdular, ellerine vurdular, ellerini yapıştırmasını istediler, bu böyle  yumruklarını  sıktı,  esas  duruşa  geçmedi.  Biraz  daha vurulunca ağzına geleni söylemeye başladı, ‘Ulan ben Dündar Kılıç’sam  çıktığımda  bunların  hepsinin  hesabını  soracağım sizden, sen daha dünkü çocuksun, bana nasıl vurursun,’ dedi. </p>
<p class="calibre1">O  arada  bir  subay  geldi,  yüzbaşıydı.  ‘Dündar  Bey,  ne yapıyorsun’ falan diyecek oldu. Ama Dündar çok bunalmıştı, asker  çok  vurmuştu,  bacaklarına,  ellerine,  gözünün  subay falan  gördüğü  yoktu.  Subayı  da  tehdit  etti,  ‘Sen  Türk ordusunun  bir  subayısın,  senin  bak  silahın  var,  beline koymuşsun,  geziyorsun.  Ama  ben  burada  eli  kolu  bağlıyım, </p>
<p class="calibre1"><a id="p442"></a>dışarı  çıkınca  senden  hesabını  soracağım,’  dedi.  Yüzbaşı</p>
<p class="calibre1">‘Götürün bunu avukat görüşüne,’ dedi, götürdüler. </p>
<p class="calibre1">Bir  gün  de  mahkemeye  giderken  karşılaştık.  Oradan  da  bir anımız var. Askerler bizi dövmeye kalktılar. Biz tavır koyduk, bizi  copladılar.  Onlar  da  herhalde  bir  kaçakçılık  davasına gidiyorlardı, Fahrettin Aslan falan, başka kaçakçılar da vardı. </p>
<p class="calibre1">Hepsi esas duruştaydı, ama bir tek Dündar Kılıç uymuyordu. </p>
<p class="calibre1">‘Dündar  Abi,  bunlar  neden  böyle  çok  nizami  duruyorlar?’</p>
<p class="calibre1">diye sordum. ‘Oğlum sen onlara ne bakıyorsun, bunlar içeride birbirinin  kaşığını  çatalını,  limonunu  çalıyorlar,  bunlardan Baba  olur  mu?’  dedi.  Bunu  onların  yüzüne  karşı  söylemişti, onlara karşı büyük bir kızgınlığı vardı.” </p>
<p class="calibre1"><b class="calibre3">Tabutluk</b></p>
<p class="calibre1">Mahkemeye  gidiş  gelişler  bile  kafeste  dayak  yemenin  bir çeşidiydi.  Cahit  Akçam’dan  dinlediğime  göre  “Grup  halinde mahkemeye  gidenler  kafesin  arkasına  diziliyor,  tek  tek  isim okunarak  dışarı  çıkarılıyorlardı.  İsmi  okunan  ‘emret komutanım’  demeliydi.  Solcu  tutuklular  bir  yıldan  beri  bu kurala  uymamaya  başlamışlardı.  Adları  okununca  ‘emret komutanım’  demiyor,  ‘burada’  diyorlardı.  Bu  yüzden mahkemeye  giderken  de,  gelirken  de  dayak  yiyorlardı. </p>
<p class="calibre1">Ayrıca,  falakaya  yatırıyorlardı.  Ad  okunduktan  sonra  ‘emret komutanım diyenler gitsin, burada diyenler kalsın’ diyorlar ve bizi  ayırıyorlardı.  Bir  asker  ayaklarını  tutuyor,  öbürü tabanlarının  altını  copluyordu.  Ve  bu  günde  iki  posta  filan oluyordu. Bu işlerin tamamen bitmesi 86’ya kadar sürdü.” </p>
<p class="calibre1"><a id="p443"></a>Evet,  sonbaharla  birlikte  Dündar  Kılıç’ın  duruşmaları  da başlamış,  böylece  aylardır  içinde  biriken  öfkesini  dışa vurabileceği,  kamuoyuna  duyurabileceği  bir  kürsü  bulmuş</p>
<p class="calibre1">oluyordu. Avukatlarının bütün uyarılarına karşın Dündar Kılıç kendisine  her  söz  sırası  gelişinde  birlikte  yargılandığı insanları tanımadığını, bunların Kaçakçılık Dairesi tarafından bir  yerlerden  toplanıp  baskı  altında  aleyhinde  ifade  vermeye zorlandıklarını,  bir  komployla  karşı  karşıya  olduğunu söylüyor,  işkenceleri  anlatıyor,  bazı  işadamlarına  ve  başta Atila  Aytek  olmak  üzere  kendisini  sorgulayanlara  lanetler yağdırıyordu.  Bu  yüzden  hakkında  hakaret  davaları  açıldığı oluyor,  duruşmalardan  dışarı  çıkarılıyor,  hiçbiri  olmazsa  A Blok kafesinde yediği dayağın dozu artıyordu. </p>
<p class="calibre1">Bu  duruşmalardan  birinde   <i class="calibre4">Hürriyet</i>  muhabirinin  fotoğraf makinesinin  flaşı  yüzünde  patlayınca  ayağa  kalkıp <i class="calibre4">Hürriyet</i>’in  sahibi  Erol  Simavi  hakkında  ağzına  geleni söylemişti. Hâkimin ikazlarına rağmen tavrını sürdürünce de hem  salondan  atılmış,  hem  de  aleyhinde  mahkemeye saygısızlıktan dava açılmıştı. Bu davadan ileride altı ay ceza alacaktı. </p>
<p class="calibre1">Mahkeme  dönüşü  cezaevi  arabasındaki  erler  “Hâkimle neden  kavga  ettin,”  diye  biraz  küfürlü  konuşmalar  yapınca tepesi  atıp  aynı  hakaretleri  onlara  da  yaptı  ve  aralarındaki</p>
<p class="calibre1">“sürtüşme”  sırasında  gözlüğü  kırıldı.  Cezaevine  dönünce  de iki günlüğüne tabutluğa atıldı. </p>
<p class="calibre1">Tutukluların tabutluk dedikleri yerin nasıl bir şey olduğunu daha önce anlatmıştım ama tekrarlayayım. Bunlar, A Blok’ta, yerin  altında  bir  metreye  iki  metrelik,  suyu  ve  tuvaleti olmayan  dört  adet  ceza  hücresiydi.  Dündar  Kılıç  mekânların darlığından olsa gerek, üç ayrı yere “kafes” diyordu; A Blok girişinde  dayak  yediği  yere,  kendi  hücresine  ve  tabutluğa. </p>
<p class="calibre1"><a id="p444"></a>Hapisten  çıktıktan  sonraki  anlatımlarında  da  bunların  üçüne de  kafes  demeyi  sürdürüyordu.  Gazeteci  Deniz  Som’a tabutluğu anlatırken de buraya kafes demişti. </p>
<p class="calibre1">“Dündar Kılıç - Mesela kafes olayı... </p>
<p class="calibre1">Deniz Som - Nasıl bir kafes? </p>
<p class="calibre1">DK  -  Hani  aynı  maymunu  bir  yere  koyarlar,  hayvanat bahçesine gittiniz mi? </p>
<p class="calibre1">DS - Evet. Gülhane’deki. </p>
<p class="calibre1">DK  -  Evet,  Gülhane’deki  hayvanat  bahçesi,  onun  daha küçültülmüşü. </p>
<p class="calibre1">DS - Kaç metrekare? </p>
<p class="calibre1">DK  -  İki  metrekare  diyelim.  On  beş  gün  sana  kafes  cezası veriyorlar. Bir hafta on beş gün. Ne yatak var, ne bir sandalye var, hiçbir şey yok. </p>
<p class="calibre1">DS - Kafes dediğiniz dört bir tarafı da parmaklıklı mı? </p>
<p class="calibre1">DK  -  Hayır,  ön  tarafı  açık  parmaklık,  arka  tarafı,  yanları duvar. Ön tarafı parmaklık. </p>
<p class="calibre1">DS - Kafes gibi. </p>
<p class="calibre1">DK - Kafes. </p>
<p class="calibre1">DS - Yatılabiliyor mu? </p>
<p class="calibre1">DK  -  Nerede  yatıyorsun,  bir  insan  boyunda  var  tabii,  iki metrekare  diyorum,  insan  boyunda  var  ama  yatak  olması lazım yatmak için. </p>
<p class="calibre1">DS - Yatak yok mu? </p>
<p class="calibre1">DK  -  Yok.  Çürük  bir  battaniyeyle  oturduğun  yerde uyuyabilirsen  uyuyorsun.  O  da  yıkılacak  derecede,  ayakta duramayacak </p>
<p class="calibre1">derecede </p>
<p class="calibre1">kendini </p>
<p class="calibre1">kaybettiğin </p>
<p class="calibre1">zaman</p>
<p class="calibre1">düşüyorsun.  Oturmak  istiyorsun  o  zaman.  Pis,  yani  hiç yıkanmamış,  yerde  zaten  battaniye.  Onu  ne  üzerine alabilirsin, ne üzerinde oturabilirsin, artık gücünü kaybettiğin zaman </p>
<p class="calibre1">mecburiyet </p>
<p class="calibre1">karşısına </p>
<p class="calibre1">düşüyorsun, </p>
<p class="calibre1">oturmak</p>
<p class="calibre1"><a id="p445"></a>mecburiyetinde kalıyorsun. Sırtını böyle duvara vererek orada günlerin geçiyor. </p>
<p class="calibre1">DS - Pencere, havalandırma hiçbir şey yok değil mi? Kapalı mı her tarafı? </p>
<p class="calibre1">DK  -  Hayır,  hayır,  hayır.  Hiçbir  şey  yok.  Ve  orada  bir haftadan on beş güne kadar... </p>
<p class="calibre1">DS - Yemek? </p>
<p class="calibre1">DK - Yemek de yok, su da. Bana bir bardak su verselerdi, on gün  yemek  vermeselerdi  razıydım.  Bırakın  insanı, hayvanların  bile  orda  yaşamasına  imkân  yok.  Orda,  bu hücrelerde  insanlar  öldü.  Rutubet.  Yalnız  ben  fare  gibi demirlere tırmanıyordum, mütemadiyen sabahleyin bir buçuk saat,  akşamleyin  bir  buçuk  saat  olmak  şartıyla  hareket yapıyordum.  Hareket  yapmadığın  takdirde  ölüme  mahkûm oluyorsun.  İşte  ben  daha  evvelden  deneyimli  olduğum  için mütemadiyen demirlere tırmanıyordum...” </p>
<p class="calibre1">Dündar  Kılıç  tabutluğa  atılmadan  önce  bir  gün  İbrahim Şalap’a sormuştu: “Yahu İbrahim, bu adamlar niye sizi ikide bir kafese atıyorlar?” Şalap ona biraz da övüngen bir espriyle yanıt  vermişti:  “Aslanı  kafesten  başka  kapatabilecekleri  yeri biliyorsan söyle de oraya kapatsınlar!” Bu benzetme Dündar Kılıç’ın çok hoşuna gitmiş ve epey gülmüştü. Kim bilir, belki de bu aslanlık sıfatına bir kez de kendisi layık olabilmek için kendisini  kafese,  yani  tabutluğa  attırmıştı.  “Daha  sonraki cezaevi  yaşamımda”  diyor  Şalap,  “onunla  beraber  olduğum süre  içinde,  onun,  mahkemelerin  ve  cezaevi  idaresinin  cezai yaptırımlarını  ‘aslan’  olmasından  dolayı  kendisine  uygun görüldüğünü kabul ettiğine tanık oldum.” </p>
<p class="calibre1">Dündar Kılıç, bir keresinde de hücre komşularından Selçuk Yıldırım  ile  birlikte  tabutluğa  atılmıştı.  Onu  da  Selçuk Yıldırım’dan  dinleyelim:  “Bir  gün  biz  yine  askerlerle</p>
<p class="calibre1"><a id="p446"></a>takışmıştık,  beni  hücreden  aldılar,  tabutluğa  götürürlerken Dündar Abi hücresinden ‘Ben bu vatanın Türk askerini böyle bilmezdim’ gibi bir şeyler söyledi bağırarak. ‘Çıkarın onu da,’</p>
<p class="calibre1">dediler.  İkimizi  de  attılar  birer  kafese.  Dündar  Abi  kendi kafesinde biraz dolandı, dolandı ‘Ben burada yatamam,’ dedi bağırdı,  bastı  yaygarayı.  Beş  altı  saat  sonra  üsteğmen  geldi, hasta olduğu için çıkardılar, o sayede beni de çıkardılar.” </p>
<p class="calibre1"><b class="calibre3">Ziyaretçi Günü Dayağı</b></p>
<p class="calibre1">Selçuk  Yıldırım’ın  anlattıklarından  da  anlamış  olacağınız gibi,  ziyaretçi  veya  avukat  görüşmesine  gidip  gelirken  bile dayak  yedikleri  oluyordu.  Çünkü  bu  görüşmeler  görevliler tarafından  dinleniyor,  görüşme  sırasında  idarenin  hoşuna gitmeyen bir konuşma yapan tutuklular dönüşte coplanıyordu. </p>
<p class="calibre1">Dündar  Kılıç  dayak  yediğini  görüşmeye  gelen  yakınlarına mümkün olduğu kadar hissettirmemeye çalışıyordu. Ziyaretçi görüşmeleri  her  çarşamba,  küçük  kabinlerin  içindeki  tel örgüyle  kapalı  küçük  bir  pencerenin  iki  yanında  telefonlarla konuşarak  yapılıyordu.  Ziyaretçinin  de,  tutuklunun  da arkasında birer asker konuşmaları dinler, not alırdı. İçerideki yakınlarını  görmek  için  kimileri  uzak  yerlerden  gelen insanlar, saatlerce bekledikten sonra o zor şartlar altında beş</p>
<p class="calibre1">dakikalık  bir  görüşmeyle  yetinmek  zorundaydılar.  İleride Mamak  koşullarının  görece  yumuşamaya  başladığı  sıralarda bayramlarda açık görüş yapılmasına izin verilecekti. </p>
<p class="calibre1">Ben,  ilk  yıllardaki  o  çok  kısıtlı  görüşme  günlerini  Dündar Kılıç’ı  her  hafta  ziyarete  gelen  kardeşi  İbrahim  Kılıç’tan dinledim:  “Her  hafta  gidiyordum.  Görüşme  şartları  zordu. </p>
<p class="calibre1"><a id="p447"></a>Telefonlarla  görüşme  yapılıyordu.  Görüşme  beş  dakikanın sonunda  otomatikman  kesiliyordu.  Süre  bitince  arkamızda bekleyen bir asker ‘Çık dışarı, çık dışarı,’ diyordu. Telefonla</p>
<p class="calibre1">‘Nasılsın  iyi  misin?’  deyip  sohbet  etmeye  kalmadan  ‘Vakit bitti,’  diyorlardı.  Yemek  almıyorlardı.  Yalnız  iç  çamaşırı, çarşaf, nevresim götürüyorduk, az bir miktar para alıyorlardı. </p>
<p class="calibre1">Aileden herkes gidiyordu, sıraya koyuyordum. Ben her hafta bir defa gidiyordum. İki-üç ayda bir ben gitmezsem o zaman çocuklarını yollardım. Yenge giderdi, kız kardeşlerim giderdi. </p>
<p class="calibre1">Yani  hiç  boş  bırakmadık.  Rahmetli  ilk  zamanlar  diyordu  ki</p>
<p class="calibre1">‘Oğlum  o  kadar  uzak  yoldan  kış  kıyamet  niye  geliyorsunuz, sık sık gelmeyin,’ derdi. Biz tabii uyanamıyorduk ki, meğerse koğuştan  görüş  mahalline  kadar  hakaret,  cop,  dayak,  koğuşa dönerken de keza öyleymiş. Onun için biz anlayamadık yani ilk  başta,  öyle  demesini.  Sabahın  beşinde  gidip  sıraya girerdik, kış kıyamet, yağmur yağdı mı dışarıda bekletirlerdi. </p>
<p class="calibre1">Kar yağdı mı dışarıda beklerdin öyle. Enteresan bir şeydi yani cezaevi yönetimi, ben böyle cezaevi görmedim.” </p>
<p class="calibre1">Ziyaret  günlerini  aileden  İbrahim  Kılıç  dışında  onun  oğlu Dündar’a  da  sordum.  İsminin  amcasıyla  aynı  olması yüzünden  ilginç  bir  anısı  vardı:  “İlk  zamanlar  ailede  birinci derece  akrabalar,  çocukları,  hanımı  ve  kardeşleri görüşüyordu. Sonra değişik bir karar aldılar, bütün aile efradı görüşecek  diye.  O  zaman  Günaydın’dan  bir  otobüs kiralamıştık,  bütün  sülale,  yani  sülale  derken  yine  birinci derece  akrabaları,  kuzenler,  yeğenler  falan  kardeş  çocukları diyelim.  Gittik  herkes  görüşe  girecek,  herkes  kontrolden geçti,  beni  durdurdular.  İsmim  Dündar  Kılıç.  Beni  yedi  defa aradılar  adım  Dündar  Kılıç  diye.  O  zaman  11-12  yaşında mıydım neydim, çok korkmuştum.” </p>
<p class="calibre1"><a id="p448"></a>Bu  ziyaret  günleri  tutuklular  üzerinde  bir  tehdit  unsuru olarak  kullanılabiliyordu,  idare  tutukluların  “disiplinsiz davranışları”  karşısında  tek  tek  veya  toplu  görüş  yasağı koyabiliyordu.  Dışarıyla  mektuplaşma  da  serbestti,  ama mektuplar sahiplerine okunduktan sonra veriliyor, bu yüzden bir mektubun yerine ulaşması haftalar alabiliyordu, sakıncalı görülen mektuplar ise hiç verilmeyebiliyordu. </p>
<p class="calibre1">Bu  kadar  sıkı  disiplinli  bir  yerde  dışarıdan  yemek alınmasının söz konusu bile edilemeyeceğini düşündüğümden olacak,  sizlere  bunu  söylemeyi  unutmuşum.  Onu  da  bize İbrahim Kılıç hatırlatmış oldu. Öyle ya, daracık birer hücrede bulunan  bu  insanlar  en  temel  ihtiyaçlarını  nasıl karşılıyorlardı?  O  çok  yoğun  baskıları  anlatmaya  dalmışken orada yaşayanların yemek, içmek, tuvalete gitmek, yıkanmak gibi  insani  faaliyetleri  de  olabileceği  benim  bile  aklımdan çıkmış. Biraz gecikmeli de olsa bu eksiğimizi giderelim. </p>
<p class="calibre1">Yemekler,  günde  üç  kez  garnizonun  asker  karavanasından geliyordu.  Karavana  dağıtma  işini  tutuklular  sırayla yaparlardı. Yeri gelmişken belirteyim, hücre komşuları yaşına ve  rahatsızlığına  hürmeten  Dündar  Kılıç’a  karavana dağıttırmıyorlardı, sıra ona geldiğinde öteki tutuklulardan biri</p>
<p class="calibre1">“sıra bende” diye atılıp onun yerine dağıtım işini yapıyordu. </p>
<p class="calibre1">Her  yemek  saatinde  hücrelerden  yemek  dağıtma  sırası  gelen bir  tutuklu  koğuşa  bırakılan  karavana  kazanını  alır,  nöbetçi erin  nezaretinde  hücre  hücre  ilerleyerek  kepçeyle  dağıtırdı. </p>
<p class="calibre1">Hücre  parmaklıklarının  en  alt  kısmında  bir  karış</p>
<p class="calibre1">yüksekliğinde kapaklı bir boşluk bırakılmıştı. “Yemek düzeni al”  diye  bağrıldığında  hücrelerdeki  tutuklular  o  kapaktan dışarı bir gazete uzatıp yere serer, karavanayı dağıtan tutuklu gazetenin  üstüne  koyduğu  madeni  tabağa  kepçeyle  yemek doldurur,  demirlerin  arasından  bir  de  madeni  kaşık  verir, </p>
<p class="calibre1"><a id="p449"></a>hücredeki  tutuklu  da  gazeteyi  kapaktan  içeri  çekerek yemeğini almış olurdu. </p>
<p class="calibre1">Dinlediğim  tanıklardan  yemeklerin  kalitesi  hakkında  kötü bir  yorum  duymadım,  ne  de  olsa  asker  karavanasıydı  ve askerlik  yapmış  olan  her  okuyucum  bu  konuda  az  çok  bir fikre  sahiptir.  Ama  hikâyemizin  birinci  cildinden  Dündar Kılıç’ın  hastalık  derecesinde  temizlik  düşkünü  olduğunu, bilmediği  bir  lokantada  mümkünse  yemek  yemediğini anımsayanlar, onun açısından durumun pek parlak olmadığını tahmin  edeceklerdir.  Komşularının  söylediğine  göre, yemeklerden müthiş şikâyetçiydi, birçoğunu, özellikle de bol taşlı  bulgur  pilavını  hemen  götürüp  tuvalete  dökerdi.  Hatta bunun  kendine  karşı  kasıtlı  yapıldığını  düşünecek  kadar saplantılar geliştirmişti:</p>
<p class="calibre1">“Mamak’ta  inanın  ki  verdikleri  yemeğin  içinden  fare  çıktı. </p>
<p class="calibre1">Bana  yemek  verirlerken,  baktım  ki  farenin  kafası  çıktı yemeğin  içinden,  aşçı  durumundaki  kişi  kepçe  ile  bir  vurdu, kafa  koptu  gitti.  Geri  kalanı  bana  verdi,  yemeğin  içinde. </p>
<p class="calibre1">Aldım yemeği, öğüre öğüre götürüp tuvalete döktüm. Tabii o gün aç kaldım. Ben hasta olduğum için on beş günde bir bana bir  kilo  peynir  veriliyordu.  Onu  da  mahsustan,  kaza  süsü vererek tekme vurup döküyorlardı. Yemeyeyim diye. Yapılan her hareket bir işkenceydi.” <b class="calibre3">13</b></p>
<p class="calibre1"><b class="calibre3">Tuvalete Bile İzinle</b></p>
<p class="calibre1">Bu  “yemek  işkencesi”  Dündar  Kılıç  üslubuna  özgü  bir abartma olabilirdi, ama tuvalet konusu gerçek bir işkenceydi. </p>
<p class="calibre1">Hücrelerdeki  tuvaletlerin  kapısı  yoktu,  oradaki  her  “işlerini” </p>
<p class="calibre1"><a id="p450"></a>koridordakilerin  gözleri  önünde  yapmak  zorundaydılar. </p>
<p class="calibre1">Bunun  gerekçesi  de  “intihar  olaylarını  önlemek”ti.  Cahit Akçam’ın anlattığına göre, “O ilk zamanlar tuvalete de izinle giriliyordu;  ‘Tuvalete  girebilir  miyim  komutanım?’  ‘Gir!’</p>
<p class="calibre1">Bazen  zevk  için  ‘Ne  kadar  çok  tuvalete  giriyorsun,’  diyerek izin  vermedikleri  de  oluyordu.  Tuvalette  çok  kaldın  mesela, herif  gelip  kontrol  ediyordu,  seni  tuvalete  oturmuş  bir vaziyette  gördüğü  halde  ‘Nerede  kaldın  ulan  çıksana,’</p>
<p class="calibre1">diyordu.” </p>
<p class="calibre1">Banyo da yine o aynı kapısız yerde yapılıyordu, tabii adına banyo denilebilirse. Tuvalet kısmındaki lavabodan haftanın belli günlerinde sıcak su akıyordu. Sıcak su verildiği günler, musluktan akan sıcak su kesilmeden alelacele kovaya</p>
<p class="calibre1">doldurur, sonra da dökünürlerdi. A Blok’un su tesisatı düzeninden olsa gerek, sıcak su önce tecritlerden başlayarak diğer koğuşları dolaştığından, hücrelerdekiler bu konuda ötekilerden biraz daha avantajlıydı, hatta birkaç yıl sonra her gün sürekli sıcak su verilmeye başlanacaktı. </p>
<p class="calibre1">Hücrelerin  ve  koridorun  temizliği  tutuklulara  aitti, görevlilerin  verdikleri  süpürge  ve  paspaslarla  herkes  kendi hücresini kendisi temizlerdi. Temizlik hastası Dündar Kılıç da öyle  yapıyordu.  12  Mart  döneminde  Maltepe  Askeri Cezaevi’nde  kaldığı  günlerde  koğuş  temizliğine  nasıl  canla başla  katıldığını  hatırlarsınız.  Ama  artık  yaşı  ilerlemişti  ve buradaki  hücre  komşuları  karavana  dağıtmasına  müsaade etmedikleri  gibi,  koridor  temizliğine  katılmasına  da kıyamıyorlardı.  Dündar  Kılıç,  arkadaşlarının  bu  ince davranışlarını  unutmamış  olmalıydı  ki,  yeğeni  Taneri Seymen’e  de  anlatmıştı,  ben  de  ondan  dinledim:  “Mamak’ta dayıma  paspas  yaptırmak  istemişler.  Oradaki  tutukluların hepsi  de  müebbetlik,  militan  adamlar.  ‘Bu  bir  Dündar</p>
<p class="calibre1"><a id="p451"></a>Kılıç’tır,  yani  yaşına  başına  hürmet  hiç  mi  bir  şey tanımıyorsunuz,’  diyorlar,  askerler  ‘Siz  karışmayın,’  falan deseler  de  ‘Onun  yerine  biz  yaparız,’  deyip  paspası  dayımın elinden  alıyorlar.  Halbuki  siyasi  mahkûmların  cezaevi düzeninde  bu  yok,  yani  biliyorsunuz  onlar  her  şeyin eşitliğinden yana, yapılacak bir iş varsa o da ortak yapılacak. </p>
<p class="calibre1">Sırf  dayımı  bunun  dışında  tutmak  için  dayak  yemeyi  göze alıyorlar.” </p>
<p class="calibre1">Gelelim sağlık konularına. Her blokta bir doktor ve bir revir vardı.  Mamak’taki  ölüm  olayları  dışarıda  çok  geniş  şekilde yankılandığı için yöneticiler bu konuya çok dikkat ederlerdi. </p>
<p class="calibre1">Çünkü birisi herhangi bir nedenle ölürse, ellerinde “eceliyle” </p>
<p class="calibre1">öldüğünü  kanıtlayan  bir  doktor  raporu  bulunmalıydı.  Ama tutuklular  tecritten  bir  yere  gitmek  için  çıktıklarında  bir bahaneyle </p>
<p class="calibre1">coplandıklarından, </p>
<p class="calibre1">doktora </p>
<p class="calibre1">giderken </p>
<p class="calibre1">de</p>
<p class="calibre1">dövüleceklerini  düşünerek  çok  hasta  olmadan  asla  viziteye çıkmazlardı. </p>
<p class="calibre1">Diş  hekimi  ise  bir  tek  B  Blok’ta  bulunuyordu.  Yani,  A Blok’takiler  dişleri  ağrıdığı  zaman,  B  Blok’a  gitmek  için</p>
<p class="calibre1">“kafes  dayağından”  geçmeyi  göze  almak  zorundaydılar. </p>
<p class="calibre1">Tecritteki Dev-Yol sanıklarından Melih Pekdemir dayanılmaz derecede  dişi  ağrıdığı  bir  gün  bu  riski  göze  aldığına  daha sonraki  yıllarda  memnun  olacaktı:  “1988’de  diş  dolgusu yaptırdım.  Dişçi  işinin  ehliymiş.  Hapisten  çıktıktan  sonra gittiğim diş doktoru bu dolguyu çok beğendi.” Bu dolgu için yediği dayağa değmişti doğrusu! </p>
<p class="calibre1">Tutukluların  cezaevi  kantininden  alışveriş  yapma  hakları vardı,  karavana  yemeğine  takviye  olarak  süt,  yoğurt,  peynir, zeytin, salata, meyve vs. gibi yiyecekleri alabiliyorlardı. Her koğuşun bir kantin görevlisi olurdu ve siparişler ona verilirdi. </p>
<p class="calibre1"><a id="p452"></a>Dündar  Kılıç,  anlattığı  bu  on  beş  günde  bir  kilo  peyniri  de kantinden aldırtıyor olmalıydı. </p>
<p class="calibre1">Hani  yemek  tabağını  almak  için  parmaklıkların  altından gazete  uzatıyorlardı  demiştim  ya,  düşündüm  de,  bu  gazeteyi nereden  buluyorlardı  diye  bir  soru  aklınıza  takılmış  olabilir. </p>
<p class="calibre1">Mamak’ta  her  şey  yasaktı  ama  gazete  serbestti!  İşte  bunun mantığını  bilmiyorum,  Mamak  yönetiminin  uygulamalarında mantık  aramanın  nafile  olduğunu  bildiğim  için  kimseye sormak  da  aklıma  gelmedi.  Gazete  serbestti  ama  sansürlü geliyordu.  O  günkü  gazetelerde  okunması  istenmeyen, örneğin duruşmalarla veya cezaevleriyle ilgili bir haber olursa kesiliyordu.  Gazeteleri  görevli  bir  çavuş  getirirdi.  Dündar Kılıç gelen bütün gazeteleri alır, okurdu. Haberler arasında en çok da kendini aradığı için bu sansürlere bayağı sinirlenirdi. </p>
<p class="calibre1"><b class="calibre3">Para Nasıl Geliyor? </b></p>
<p class="calibre1">Tutuklulara yakınlarının verecekleri harçlık az önce İbrahim Kılıç’ın  da  söylediği  gibi  küçük  bir  miktarla  sınırlıydı.  Bu sınırlama  herhalde  görevlilere  rüşvet  verilmesin,  kaçma planları  yapılmasın  diye  konmuştu  ve  hücrelere  sık  sık yapılan  baskınlarda  tutukluların  fazla  paraları  olup  olmadığı da araştırılırdı. </p>
<p class="calibre1">İbrahim  Şalap,  Dündar  Kılıç’ın  buna  rağmen  bu  kısıtlı harçlıktan çok daha fazla para harcadığını görüyor ve bunun kaynağını bayağı merak ediyordu. Aslında Dündar Kılıç ona o  kadar  güvenmişti  ki,  sorsa  da  söylerdi,  ama  utandığından olsa  gerek  soramamıştı  ve  sonunda  bir  tesadüf  eseri öğrenebildi.  Hani  bir  mahkeme  dönüşü  cezaevi  arabasındaki</p>
<p class="calibre1"><a id="p453"></a>“tartışma”  sırasında  Dündar  Kılıç’ın  gözlüğü  kırılmıştı  ya,  o zamandan  beri  gazeteleri  hücre  komşularından  Abdülkadir Yanık  ile  İbrahim  Şalap’a  okutup  dinliyordu.  Yanık’ın anlattığına  göre,  önce   <i class="calibre4">Cumhuriyet</i>’ten,  eski  arkadaşı  İlhan Selçuk’un  yazılarından  başlamasını  isterdi.  Ülkücü  olan Abdülkadir Yanık da “O komünist, onu okumam” diye itiraz edince okuma sırası İbrahim Şalap’a geçerdi. </p>
<p class="calibre1">Bundan  sonrasını  İbrahim  Şalap  anlatacak:  “Gözlüğü kırılmış  olduğu  için,  kısa  bir  süre  Dündar  gözlüksüz  kaldı, gazete okuyamadı. Gazetelerini bazen ben okuyordum. Birkaç gün  sonra  Dündar  ‘Benden  gazete  iste.  İçindeki  mesajın  ne olduğunu  bana  anlat,  sonra  da  mesajı  kaybet,’  dedi.  İşte  o zaman  anladım  ki,  gelip  giden  mesajlar  gazete  vasıtasıyla çavuşla Dündar arasında alınıp veriliyordu. Okuduğum mesaj İnci  Baba’dan  geliyordu.  O  sıra  Büyük  Ankara  Oteli’nde faaliyete  geçecek  olan  kumarhanenin  net  gelirinin  yüzde onunun ‘Eğer kendileri kabul buyurma lütfunu bahşederlerse, emirlerine  tahsis  edildiğini’  utana  sıkıla,  ezile  büzüle  haber veriyor ve başka emirleri olup olmadığını soruyordu. Dündar, </p>
<p class="calibre1">‘Aferin yamuk kafaya! Vefalı çıktı,’ dedi. Ankara, ona göre, İnci Baba’nın mekânıydı.” </p>
<p class="calibre1">Şalap  devam  ediyor:  “Daha  sonra  dikkat  edince  Dündar’ın dışarıyla  olan  haberleşmesini  büyük  ölçüde  gazete  görevlisi çavuşun  sağladığını  fark  ettim.  Bunun  üzerine  Dündar’ı uyardım,  devrimciler  olarak  bizden  bir  olumsuzluk beklememesini,  ama  aynı  şeyin  başkaları  ve  özellikle  de faşistler  tarafından  da  fark  edilebileceği,  ispiyon  durumunda ve  ilişkinin  patlaması  durumunda  cezaevindeki  havasının  ve devam eden mahkemesinin zarar göreceğini söyledim. Bana, </p>
<p class="calibre1">‘Sadece  adınla  kardeş  değil,  varlığınla  da  kardeşmişsin  sen,’</p>
<p class="calibre1">dedi.” </p>
<p class="calibre1"><a id="p454"></a>Oysa  Dündar  Kılıç’ın  bu  ilişkilerinden  bir  kısmını  ülkücü Abdülkadir  Yanık  da  biliyordu  ve  ona  “Aman  komünistler duymasın”  diye  bir  uyarıda  bulunmamıştı.  Ama  aralarına</p>
<p class="calibre1">“faşist”  ve  “komünist”  diye  duvar  çekmiş  olan  bu  insanlar birbirlerine  karşı  öylesine  önyargılıydılar  ki,  karşı  kutuptan birinin  kendilerine  karşı  “dostça”  veya  en  azından  “ılımlı” </p>
<p class="calibre1">davranışlar içinde olduğunu bile fark edemiyorlardı. </p>
<p class="calibre1">İbrahim  Şalap  bu  uyarısından  sonra  dışarıdaki  mali kaynaklarının  “sırdaşlığını”  da  kazandığı  Dündar  Kılıç’tan şunları  dinlemişti:  “Trakya’daki  bir  kömür  madeninin işletilmesini günde 25 kamyon kömür karşılığı birine vermiş. </p>
<p class="calibre1">Her  gün  ocaktan  çıkan  kamyonlar  yükledikleri  kömürü  ev başına  500  kg-1  ton  arasında  Şişli  ve  civarındaki gecekondularda  tespit  edilen  ailelere  yardım  olarak dağıtıyormuş. </p>
<p class="calibre1">Dündar  sıkıyönetim  tarafından  derdest  edildiği  sırada Mehmet  Ali  Yılmaz’la  ortak  bir  yatırımları  varmış,  boya fabrikası  kuruyorlarmış.  Hatta  dışardan  makineler  filan  da gelmiş,  montaja  başlanmak  üzereymiş.  İçeri  girmesiyle  iş</p>
<p class="calibre1">bozulunca  Dündar  Yılmaz’a  ‘Ben  caydım,  paramı  Uğur’a teslim  et,’  diye  haber  göndermiş.  O  da  parayı  aldığı  günün kuru üzerinden TL olarak hesaplayıp geri vermiş. Bu yüzden Yılmaz’a çok bozuktu. Tam o sırada Kenan Evren de Mehmet Ali  Yılmaz’a  başarılı  işadamı  diye  madalya  takıp  ikisinin sarmaş  dolaş  fotoğrafları  gazetelerde  çıkmaz  mı!  Artık Dündar’ı  tutana  aşk  olsun.  En  çok  da  Yılmaz’ın  hayat hikâyesinde  ‘Ben  iş  hayatıma  1975’te  karpuzculukla başladım’ demesine bozulurdu.” </p>
<p class="calibre1">Ben  bu  boya  fabrikası  ortaklığının  bozulmasını  eski kabadayılardan  Laz  Rahmi’den  de  (Rahmi  Şencan)</p>
<p class="calibre1">dinlemiştim:  “Dündar  Mamak’ta  yatarken  avukatı  ile  haber</p>
<p class="calibre1"><a id="p455"></a>gönderdi.  ‘Mehmet  Ali  Yılmaz’a  ulaşın,  boya  fabrikasını  o alsın,  bizim  paramızı  versin,  bunu  Rahmi  Abi’ye  söyle  o yapar,’  dedi.  Tabii  bizi  koymuyorlar  ki  görüşelim,  onun  için avukatla  haber  gönderdi.  İşte  ondan  sonra  ben  İstanbul’a gittim,  Mehmet  Ali  Yılmaz’la  görüştüm.  O  zaman   <i class="calibre4">Güneş</i></p>
<p class="calibre1">gazetesini  almıştı,  orada  konuştuk.  Dedim  böyle,  böyle. </p>
<p class="calibre1">Adam  cezaevinde,  sen  bunu  değerlendir,  neyse  parasını  ver. </p>
<p class="calibre1">‘Tamam,’ dedi, değerlendirdi. Ortaklıktaki 200 milyonun 100</p>
<p class="calibre1">milyonunu  kardeşi  Yahya’ya  verdi.  Fabrika  da  Mehmet  Ali Yılmaz’a kaldı.” </p>
<p class="calibre1"><b class="calibre3">Develeri Sulamak</b></p>
<p class="calibre1">Evet,  hapishaneciliğin  “ordinaryüsü”  sayılması  gereken Dündar  Kılıç,  Mamak  gibi  bir  yerde,  üstelik  o  tek  başına kaldığı hücrede daha bir yılını doldurmadan hem haberleşme ağını,  hem  de  hapishaneye  para  sokma  ve  içeride  dağıtma mekanizmalarını kurmuştu. Öyle çok gizemli bir mekanizma da  değildi  bu.  Her  hapishanede  olduğu  gibi  insan  unsuruna dayanıyordu:  Bunlar  da  sivil  gardiyanlarla,  erlerdi.  İşin  aslı, Dündar  Kılıç’ın  kullanabileceği  unsurları  bulup,  çıkarıp organize  etme  becerisinde  yatıyordu.  Sivil  gardiyanlar eskiden  beri  huyunu  suyunu  bildiği  az  bir  maaşla  çalışan insanlardı, zaten genellikle Dündar Kılıç’ın para dağıtmadaki ününü de bilirlerdi. Erlere gelince, bir arada oldukları zaman tutuklulara  karşı  birer  canavar  kesilmelerinin  nedenleri olmalıydı.  İdare  tarafından  tutuklulara  karşı  düşmanlık duygularıyla  besleniyorlardı,  iyi  davranırlarsa  askerliklerinin yakılması tehdidi altındaydılar. Bütün gün eğitimden sonra bir</p>
<p class="calibre1"><a id="p456"></a>de  nöbet  tutuyorlardı.  Bu  aşırı  yorgunluğun  hıncını tutuklulardan  çıkarıyorlardı.  Pek  iyi  tanımadığı  bu  kitle  için uzun  zaman  gözlem  yapan  Dündar  Kılıç,  zayıf  noktalarının burası  olduğunu  keşfetmişti:  “Askerler  ne  yapabilirdi  ki orada? Mamak onları da delirtiyordu. Onlar da iki-üç saatten fazla uyumuyorlardı benim kanımca. Hep ayaktaydılar çünkü. </p>
<p class="calibre1">Gece  ayakta,  gündüz  ayakta.  Öyle  bir  sistem  olamaz,” </p>
<p class="calibre1">diyordu. <b class="calibre3">14</b>  Zayıf  noktalarını  anladıktan  sonra  geriye kalıyordu  nasıl  yaklaşılacağının  yollarını  bulmak.  Neticede onlar da birer ana kuzusuydu. Hemşehrilik bağları, bazılarının ideolojik  ve  siyasi  eğilimleri,  idareye  duydukları  tepkiler, Dündar  Kılıç’ın  ününe  ve  coptan,  kafesten  yılmayıp  idareye kafa  tutan  kabadayılığına  duyulan  hayranlık,  küçük  küçük dostluklar </p>
<p class="calibre1">kurulmasını </p>
<p class="calibre1">sağlayabiliyordu. </p>
<p class="calibre1">Sonunda</p>
<p class="calibre1">güvenebileceği  birkaç  kişi  bulabilmişti.  Gizliliklerini koruyabilirse  o  kadarı  da  ona  yeterdi.  Geriye  kalıyordu içeride  bulduğu  ulaklarla  dışarıdaki  yakınlarını  ve  bazı avukatlarını  buluşturabilecek  organizasyonu  kurmak.  O  da onun meslek sırrıydı, yaşamı boyunca yasakları delme üzerine</p>
<p class="calibre1">“uzmanlaşmıştı.” </p>
<p class="calibre1">Bu  organizasyonu  kurana  kadar  çevreye  fazla  bir  şey hissettirmemişti,  hücre  komşuları  durumu  anladıklarında  ise mesajlar ve paralar çoktan gelmeye başlamıştı. </p>
<p class="calibre1">İbrahim  Şalap’ın  fark  ettiği  kadarıyla  “Mamak’ta  babalar arasında  haber  ve  para  trafiği  gazete  getiren  çavuş,  alkolik birkaç  başçavuş  ve  bir-iki  gardiyanın  vasıtasıyla  Dündar’ın denetimi altındaydı.” </p>
<p class="calibre1">Artık burada da hemen hemen bütün tutuklulara deste deste para  dağıtıyordu,  ama  dışarıdaki  gibi  alenen  değil,  gizlice. </p>
<p class="calibre1">Öteki  koğuşlara  gönderilenler,  Şalap’ın  saydığı  kişiler vasıtasıyla  gidiyordu.  Kendi  hücrelerindeki  dağıtımı  ise</p>
<p class="calibre1"><a id="p457"></a>Abdülkadir  Yanık  çok  ilginç  bir  yöntemle  yapıyordu:  “Bazı gardiyanlar veya askerler vasıtasıyla para getirtiyordu. Tecrit-1’in  hücrelerindeki  herkese  dağıttırıyordu.  Dağıtımı  şöyle yapıyordum;  süpürgenin  sapına  dağılmasın  ve  eli  acıtmasın diye  bir  çorap  sarılıyordu.  Parayı  bu  çorabın  içine  koyuyor, süpürgeyi  hücre  hücre  gezdiriyordum,  ‘Ahmet  al  hücreni süpür’,  ‘Mehmet  al  şu  süpürgeyi  de  hücreni  temizle’</p>
<p class="calibre1">gibilerinden.  Tutuklulara  haftada  az  bir  para  verildiği  için üstümüzde daha fazla para bulunduramıyorduk. Bu yüzden ne kadar  dağıtsak  da  para  artıyordu.  ‘Dündar  Ağa  para  arttı,  ne yapayım?’  diyordum,  ‘Develeri  sula’  diyordu,  yani  ‘tuvalete at sifonu çek’ demek istiyordu, sonra da kahkahayı basardı. </p>
<p class="calibre1">Nöbetçi askerlere süt verirdi. Biri de bunu hücresinin önüne geçerek  ‘Midem  çok  ağrıyor,’  diye  isterdi.  Asker  parkasının önünü açar, o da karton süt kutusunu parmaklıkların arasından basket atar gibi fırlatıp askerin parkasına sokardı. </p>
<p class="calibre1">Koğuşlardan  ona  istek  listesi  gelirdi.  Televizyon  serbest bırakıldıktan  sonra  en  çok  televizyon  istenirdi.  Bütün koğuşlara televizyon getirtti.” </p>
<p class="calibre1">Bazıları,  özellikle  de  solcular,  para  almayı  reddediyorlardı, ama  Dündar  Kılıç  onlara  da  para  vermenin  bir  yolunu buluyordu, hiçbir şey yapamazsa dışarıdan göndertiyordu. </p>
<p class="calibre1">Selçuk  Yıldırım  anlatıyor:  “Para  almadığımız  için  kızardı bize.  Bana  ‘Yani  sizin  yüzünüzden  ben  kantine  bir  şey yazamıyorum.  Bakıyorum,  dinliyorum  siz  kantine  ne yazdırıyorsunuz  diye,  paranız  olmadığından  fazla  bir  şey yazdırmıyorsunuz,  ben  de  sizden  utanıyorum  fazla  bir  şey yazamıyorum,  ona  göre  yazdırıyorum’  diyor,  para  almamız için ısrar ediyordu. Bir gün bize dışarıdan para geldi. Biz de seviniyoruz, arkadaşlarımız bizi düşündü, para gönderdi falan diye.  Neyse  parayı  aldık,  benim  yanıma  yanaştı,  ‘Selçuk</p>
<p class="calibre1"><a id="p458"></a>arpaları aldınız mı?’ dedi. Benim başımdan aşağı kaynar sular döküldü.  ‘Dündar  Abi  niye  böyle  yaptın?’  dedim.  ‘Ne yapayım, başka türlü size para veremiyorum,’ dedi.” </p>
<p class="calibre1">Ben  bu  olayın  dışarıdaki  kısmını  da  Dündar  Kılıç’ın  genel müdürlüğünü  yapan  Yavuz  Çaloğlu’ndan  dinledim.  Dündar Kılıç  isteklerini  Çaloğlu’na  şifreli  mesajlarla  yolluyordu. </p>
<p class="calibre1">Çaloğlu  işleri  bittikten  sonra  atmayıp  bugüne  kadar  hatıra olarak sakladığı bu mektuplardan bazılarını bana da gösterdi ve  okudu.  Bunlardan  birinde  şöyle  yazıyordu:  “Kardeşim Yavuz,  iki  sıra  yapacağım,  ayrı  ayrı  adamlardan,  ayrı adreslerden  gönderilsinler.  Yani  iki  ayrı  adam  göndersin.  Bu arkadaşlar sağ ve sol oldukları için öyle olması lazım. Selçuk Yıldırım’a  ayrı  gidecek.  Halil  İbrahim  Altınışık,  Sabri Üstbalı,  Osman  Başer,  Koray  Satıroğlu,  Abdullah  Bulduk, bunlara da ayrı. Not: Mektubu getiren kardeşimize de bir tane iyisinden  video  verin.  İyisi  yoksa  fabrikadan  Grundig’ten alın, oraya gönderilen adama verin. Not: Selahattin Hacet, bir takım  eşofman  orta  beden,  iki  takım  iç  çamaşırı,  bir  spor ayakkabı 42 numara.” </p>
<p class="calibre1">Sağcılarla solcuların dışarıdan para gönderilmesi konusunda birbirlerinden  haberi  olmamasına  gösterdiği  bu  titizlik  çok ilgi çekiciydi. </p>
<p class="calibre1"><b class="calibre3">Dışa Vurulamayan Hayranlık</b></p>
<p class="calibre1">Sağcılar, solcular ve Dündar Kılıç çok uzun zaman bir arada kaldılar.  12  Eylül  öncesi  olaylar  hatırlanacak  olursa,  onca zaman çok büyük bir sorun çıkmadan bir arada yaşamalarına mucize demek gerekirdi. Belki de küçük bir kıvılcım oradaki</p>
<p class="calibre1"><a id="p459"></a>pamuk  ipliğine  bağlı  barış  ortamını  altüst  edebilirdi. </p>
<p class="calibre1">Mamak’ın  ağır  baskı  koşullarına  bir  de  bu  gerginlik eklenmişti.  Ama  belki  de  o  baskı  koşullarına  birlikte katlanmak  zorunda  oldukları  için  bu  gerginlik  bir  patlamaya yol açmadı. </p>
<p class="calibre1">Dündar Kılıç orada bunu her an hissederek yaşadı. Aslında tarafsız  değildi,  gönlünün  solculardan  yana  olduğunu  sık  sık dile getirdi, ama bunu günlük yaşama hiç yansıtmadı, hassas dengeleri  korumayı  çok  iyi  bildi.  İki  tarafın  da  olumlu yanlarına  hitap  etti,  herkese  anlayacağı  şekilde  şakalar yaparak hücre arkadaşlarına moral vermeye çalıştı. </p>
<p class="calibre1">Aradan on beş yıl geçtikten sonra dinlediklerimden, Dündar Kılıç’ın  gençlere,  gençlerin  de  Dündar  Kılıç’a  içten  içe karşılıklı  sempati,  hatta  hayranlık  beslediklerini  anladım. </p>
<p class="calibre1">Şimdi bunun birkaç örneğini görelim ve önce Dündar Kılıç’ın hücre komşuları hakkındaki düşüncelerini dinleyelim:</p>
<p class="calibre1">“Mamak’ta  insanlığın  olmadığı  bir  yerde  40  tane  hücre vardı, ben bir numaralı hücrede idim. Diğerlerinde biri sağcı, biri  solcu  olmak  üzere  iki  genç  kalıyordu.  Geri  kalan mahkûmlar bir sağcı bir solcu aynı hücrede yatıyordu. Sesleri ile birbirlerini görebiliyorlardı bir de havalandırmada. Yalnız koğuşta hücreden hücreye konuşmalar oluyordu. </p>
<p class="calibre1">Gençler zaman zaman benim de taraf tutmamı istediler. Ben ekseriya  solculara  yakındım.  Onlara  daha  sıcak  bakıyordum, bilgileri,  terbiyeleri  nedeniyle  sıcak  bakıyordum,  ama  taraf tutmadım asla. Benim taraf tutmamı istiyorsanız size bir şey soracağım dedim gençlere. Tanımadığınız bir insanı öldürmek nasıl  bir  duygu.  Bir  insanı  öldürmek  için  haklılığınızı gösteren  bir  neden  söyleyin  bana.  Nedenini  gösteremezsiniz bana.  Benim  çevremde  ölen,  öldürülen  adamların  isimlerini unuttum. Ama onlar kiralık katillerdi. Her an toplumda kime</p>
<p class="calibre1"><a id="p460"></a>silah  çekecekleri  belli  olmayan,  her  dakika  bir  insanı vurabilecekleri beklenen insanlardı silah çekilen insanlar. En çok  eziyeti  Mamak’ta  çektik.  Orada  insanlık  yoktu.  İnsan onuru yoktu. Sağcı ve solcu gençlere çok üzülüyordum. İnsan onuru  ve  insan  kişiliğini  orada  yok  etmeye  çalıştılar.  Ben onlara  sürekli  diyordum  fizik  idmanı  yapın.  Bugünkü rahatsızlıklarım hep oralardan kalmadır.” <b class="calibre3">15</b></p>
<p class="calibre1">Şimdi  de  en  yakın  hücre  komşularının  onun  hakkında  ne düşündüklerini görelim. </p>
<p class="calibre1">Dev-Yol </p>
<p class="calibre1">sanıklarından </p>
<p class="calibre1">İbrahim </p>
<p class="calibre1">Şalap: </p>
<p class="calibre1">“Benim</p>
<p class="calibre1">tanıyabildiğim  kadarıyla  Dündar  tam  bir  kabadayı  idi  ve yaşam  çizgisi  doğruluğu  kendi  deneyimleriyle  test  edilmiş</p>
<p class="calibre1">belli  ilkelerin  üzerine  oturmuş  klasik  eski  zaman</p>
<p class="calibre1">‘baba’larından  biriydi.  Kendi  ifadesiyle,  yaşamı  boyunca  iki şeyden  uzak  durmuştu  ‘âlem’de:  Biri  beyaz  kadın  ticareti, diğeri de ne tür olursa olsun uyuşturucu. Bu iki konuya ilişkin olarak,  beraber  yattığımız  dönem  içerisinde,  anlatımlarında bile  falso  yaptığını  hatırlamıyorum.  Ama  o  ‘âlem’deki bazılarının  ihtiyaç  göstererek  talep  ettikleri  paraları uyuşturucu  işinin  başlangıç  sermayesi  yapmış  olduklarından kuşku  duyduğunu  söverek  anlatırdı.  Devrimcilerle  faşistler arasındaki ilişkileri bizim ve onların kendisiyle olan ilişkileri temelinde,  ‘baba’ca  bir  değerlendirmeye  tabi  tuttuğunu gözlemledim.  Elindeki  vazgeçilmez  ölçüt  ‘delikanlılık’tı. </p>
<p class="calibre1">Aramızda  geçen  konuşmalardan  ve  birlikte  yaşadığımız cezaevi  ortamından  sonra  onun  beynine  yerleştirdiğini söylediği ve bana ifade ettiği kesin yargı şuydu: Delikanlılık adamın  kafasında  olmadıktan  sonra,  sırf  yüreğin  delikanlı olması  bol  bol  enayice  işler  yapmaktan  başka  bir  şeye yaramaz.” </p>
<p class="calibre1"><a id="p461"></a>MHP  ve  Ülkücü  Kuruluşlar  davası  sanıklarından  Abdülkadir  Yanık’ın  onun  hakkındaki  övgü  dolu  sözlerini  daha önce aktarmıştım. </p>
<p class="calibre1">Dev-Yol  sanıklarından  Selçuk  Yıldırım  ise  şunları söylüyordu:  “İlginç  bir  adamdı.  Kaçakçılıktan  yargılanan  bir sürü adam oradan geldi geçti, onların hiçbirine benzemiyordu. </p>
<p class="calibre1">Bu  biraz  daha  farklı  bir  adamdı.  Yani  böyle  insani  yanı  çok ağır  basardı,  yardım  etmeyi,  para  dağıtmayı,  böyle  babalık vasfını  yerine  getirmeyi.  Çok  kızdığı  zaman  argo  kelimeler kullanırdı, ‘Karı pezevenkleri beni komploya getirdiler,’ diye söylenirdi.  Bazen  parmaklıklara  tırmanırdı,  ‘Napıyorsun Dündar Abi?’ derdik, ‘Maymunluk yapıyorum,’ derdi. Çok da şüpheci  bir  adamdı.  Çaya  şeker  getiriyorlar  ya,  ‘Bu  asker Trabzonlu,  beni  öldürmek  için  bu  askeri  buraya  verdiler,’</p>
<p class="calibre1">derdi  ve  askerin  getirdiği  şekeri  suyun  altına  tutardı.  Suyu açınca  sesini  duyuyoruz  tabii,  ‘Ne  yapıyorsun  Dündar  Abi?’</p>
<p class="calibre1">diyorduk,  ‘Şekeri  yıkıyorum,’  diyordu.  Böyle  bir  adamdı yani.” </p>
<p class="calibre1">Tarafsız  dediysem  de  Dündar  Kılıç’ın  İbrahim  Şalap’ı  ayrı bir  yere  koyduğunu  belirtmeliyim.  Ama  bu  tutumu  sanırım solculuktan  çok,  onu  kardeşi  yerine  koymasından  ileri geliyordu. Şalap ona “Aman ispiyonculara dikkat et,” demişti ya,  Dündar  Kılıç  da  bu  iyiliğe  karşılık  başkalarına  belli etmeden onu kollamaya çalışıyordu. </p>
<p class="calibre1">Bir  gün  mahkeme  dönüşünde  Şalap’a  ilk  fırsatta  onunla konuşmak  istediğini  fısıldadı.  Akşam  “elverişli”  bir  ortam yakalayınca  da  ağzındaki  baklayı  çıkardı,  “Ulan,  İbrahim kardeş  sende  vicdan  denen  şeyin  V’si  yokmuş  birader,  sen Konya valisiymişsin de bize hiç demedin be İbrahim kardeş,” </p>
<p class="calibre1">diye  söze  başladı.  Şaşkınlık  içinde  kalan  Şalap,  “Ne  valisi yahu,  bizi  köye  muhtar  bile  yapmaz  bu  devlet”  diye  itiraz</p>
<p class="calibre1"><a id="p462"></a>edecek  oldu.  Ama  şakayla  başlayan  sözün  gerisi  gayet ciddiydi:  “Devletin  valisini  demiyorum  ben.  Dev-Yol’un valisinden </p>
<p class="calibre1">bahsediyorum. </p>
<p class="calibre1">Sen </p>
<p class="calibre1">Dev-Yol’un </p>
<p class="calibre1">Konya</p>
<p class="calibre1">valisiymişsin  ya.”  Şalap  itirazlarını  sürdürüyordu,  “Ağabey iddianamede  olan  bir  şeyi  senden  saklamamı  beklemiyorsun herhalde.  O  da  valilik  değil,  sorumluluk.  Üstelik iddianamedeki  bir  suçlama.  Kimle  konuştun  mahkemeye gittiğinde,  herhalde  bizden  biri  değildi!”  Ama  Dündar  Kılıç için  önem  bakımından  ikisi  arasında  fark  yok  gibiydi:  “Ben zaten  senin  bir  şey  olduğunu  anlamıştım  ya,  bu  kadarını düşünmemiştim.  Ama  inan  böyle  biri  olmana  sevindim. </p>
<p class="calibre1">Pekâlâ,  bu  adamlar  nereden  biliyorlar  senin  durumunu?” </p>
<p class="calibre1">Adamlardan  kastının  ülkücüler  olduğunu  anlayan  Şalap  “Bir yerden iddianameyi ele geçirmişlerdir” deyince, Dündar Kılıç</p>
<p class="calibre1">“hücrendeki  keçi  de  biliyor  mudur  yani”  diye  üsteledi. </p>
<p class="calibre1">Dündar  Kılıç  Mehmet  Sümbül’ü  hiç  sevememişti,  belki  de</p>
<p class="calibre1">“davasından  dönüp”  tarikatçılığa  başladığı  için  kızıyordu  ve ona  öylesine  takmıştı  ki,  namaz  kılmasının  bile  sahte olduğunu,  üst  ranzada  yatmak  için  bahane  uydurduğunu düşünüyordu. Şalap, “Bilmem. Bilse de fark etmez. Beş vakit namaz  kılmaktan  benimle  uğraşacak  vakti  olduğunu  da sanmam,” dedi. Bu konuşmadan sonra İbrahim Şalap Dündar Kılıç’ın  çaktırmadan  onu  “korumaya  aldığını”  sezecekti:</p>
<p class="calibre1">“Daha sonra, benim mahkemede olduğum günler bana gelen kantin  malzemelerini  ve  geç  geldiğimizde  yemeğimi  almayı kendine  iş  edindi.  Bu  konularda  zahmete  girip  bir  şey yapmasının  gerekmediğini  söylediğimde,  ‘Bak  kardeşim  bu insanlarla  siz  hasımsınız.  Bir  hasmın  en  kolay  ve  ucuza ortadan kaldırılacağı yer mahpushanedir. Bu dünyada katresi manda  yıkan  zehirler  var.  Dikkatli  ol.  Sana  dikkat  etmek lazım. Benim işime karışma sen’ diyerek postasını da koymuş</p>
<p class="calibre1"><a id="p463"></a>oldu. O zaman elde ettiği kendince istihbari bilginin ışığında beni  gıyaben  koruma  altına  aldığını  fark  ettim.  Sonra  da gündüz veya akşam benden uzun süre ses çıkmadığı zamanlar durup  dururken  uyanık  olup  olmadığımı  soruşunun  ya  da ihtiyaç  yarattığı  bir  şeyi  benden  istemesinin  altında  bu koruyuculuk  güdüsünün  yattığını  sezip  güldüğüm  zamanlar çok olmuştur.” </p>
<p class="calibre1"><b class="calibre3">Duvardan Gelen Tıkırtılar</b></p>
<p class="calibre1">İbrahim  Şalap’ı  kendince  koruma  altına  alan  Dündar  Kılıç, gündüz gözünü, gece kulağını ondan ayırmaz olmuştu. O gece herkes  yattıktan  sonra  yine  bir  süre  uyumayıp  yan  hücreden gelebilecek  seslere  kulak  verdi.  Az  sonra  duvarın  içinden kulağına  belli  belirsiz  tıkırtı  sesleri  geldi.  Dündar  Kılıç’ın</p>
<p class="calibre1">“aman yan hücrede kötü bir şey olmasın” diye huylanıp duvar dinlediği  geceler  olmuştu.  Ama  bunlar  şimdiye  kadar  hiç duymadığı  türden  seslerdi.  Kulağını  duvara  yanaştırıp  biraz daha  dinledi,  evet,  yanılmamıştı,  tıkır  tıkır  bazı  sesler geliyordu  öbür  taraftan.  Önsezilerine  çok  güvenirdi,  “tamam oğlanın  işini  bitiriyorlar”  diye  düşündü  ve  hemen  fırlayıp parmaklıklara  yapıştı.  Baktığı  açıdan  nöbetçi  er  de  ortalıkta görünmüyordu, o geceki nöbetçi iyi tanımadığı nemrut herifin biriydi,  o  da  bu  işe  ortak  olmasındı?  Kuşkuları  giderek artıyordu,  dayanamayıp  yan  tarafa  seslendi:  “İbrahim  kardeş</p>
<p class="calibre1">uyudun  mu?”  Cevap  gelmeyince  iyice  huylanıp  yineledi:</p>
<p class="calibre1">“Hey,  İbrahim,  uyuyor  musun?”  Biraz  daha  bekleyince yandan  bir  ses  geldi,  ama  İbrahim’in  değil,  Mehmet Sümbül’ün  sesiydi  bu.  “Ne  var  Dündar  Ağa,  bir  şey  mi</p>
<p class="calibre1"><a id="p464"></a>istedin?”  diye  soruyordu.  “Hay  ağan  batsın,  eyvah  Dündar, yetişemedin” diye geçirdi içinden ve ancak “İbrahim’e bir şey söyleyecektim  de...”  sözleri  çıkabildi  ağzından.  “Şimdi meşgul,  satranç  oynuyor!”  dedi  Mehmet  Sümbül  kızgınca. </p>
<p class="calibre1">Dündar  Kılıç  donup  kalmıştı,  neler  saçmalıyordu  bu  herif? </p>
<p class="calibre1">Ulan  keçi  yedin  delikanlıyı,  bari  güzel  bir  yalan  uydur  diye dehşete  kapılıp  can  havliyle  “Ne  satrancı?”  diyebildi.  O</p>
<p class="calibre1">zamana kadar İbrahim Şalap’ın sesi imdadına yetişti: “Bayağı satranç  Dündar  Ağabey,  Selçuk’la  oynuyoruz.”  Bu  sesi duyunca rahatlayan Dündar Kılıç, tam bir şaşkınlık içindeydi, oğlana bir şey olmadığına mı sevinsin, bu saçma sapan laflara mı  sinirlensin  bilemeden  homurdandı:  “Ödümü  patlattın  be İbrahim. Ne satrancıymış bu böyle gece yarısı? Selçuk’u sizin hücreye  mi  aldılar?”  Yan  taraftan  alçak  sesle  gülüşmeler geldiği  duyuldu,  Şalap  “Yok  Dündar  Ağabey,  o  kendi hücresinde, ben kendi hücremde duvara vurarak oynuyoruz!” </p>
<p class="calibre1">Demek  duvardan  gelen  tıkırtıların  sebebi  buydu.  “Kafayı yemiş  bunlar,”  diye  düşündü,  ama  iyice  rahatlamıştı,  üstelik Şalap’a onun için endişelendiğini belli etmeyecek bir bahane de bulmuştu, hemen lafı çevirdi, “Hah, işte ben de duvardan gelen  bu  sesler  nedir  diye  soracaktım!”  dedi  ve  biraz durakladıktan sonra üste çıkacak bir soru geldi aklına: “Peki ama  neden  bugüne  kadar  bunu  benden  gizlediniz?”  diye çıkıştı.  “İlk  defa  bu  gece  oynuyoruz  da  ondan.  Satranç takımları  daha  bu  akşam  geldi,  sana  söylemeye  vakit bulamadık”  dedi  Şalap.  Dündar  Kılıç  kızgınlığı  geçmemiş</p>
<p class="calibre1">gibi yaparak “Anladıysam Arap olayım” diye söylendi. Şalap onu  yatıştırmaya  çalıştı:  “Şimdi  açıklaması  çok  zor  Dündar Ağabey, sabah olsun anlatırım.” </p>
<p class="calibre1">Tam o sırada nöbetçi erin sesi koridorda çınladı: “Kim ulan dırlanan  bu  saatte?  Bir  numara  sen  misin?”  Dündar  Kılıç</p>
<p class="calibre1"><a id="p465"></a>hemen  alt  ranzaya  yatıp  battaniyeyi  kafasına  çekti,  uyuma pozuna  geçti.  Huyunu  suyunu  bilmediği  bu  herifle  maraza çıkarmanın âlemi yoktu, bu saatte ne coplanmaya niyeti vardı, ne de kafese atılmaya. Yatağında düşüncelere daldı: “Demek duvara  İbrahim  vurup  duruyormuş,  öteki  keçi  de</p>
<p class="calibre1">uyuyamıyormuş.  Ama  kuşkuculuk  iyidir  Dündar,  sen gözlemeye  devam  et,  ya  bir  şey  olsaydı...”  Düğümün  yarısı çözülmüştü ama öteki yarısı bilmece gibiydi. Kafasının içinde satranç,  duvar,  tıkırtı,  takım  laflarını  evire  çevire  uyumaya çalıştı. </p>
<p class="calibre1">Düğümün  öteki  yarısı  da  ertesi  sabah  Şalap  anlatınca çözüldü. Satranç taşlarına numaralar vermişlerdi: Piyon 1, at 2,  fil  3,  kale  4,  vezir  5,  şah  6  numaraydı.  Önce  bu  numara, sonra da yapılan hamlenin satranç tahtası üzerindeki karşılığı olan  harfler  ve  rakamlar  duvara  vurularak  oynanıyordu duvardan  duvara  satranç.  Örneğin,  İbrahim  atını  c3  karesine sürecekse,  önce  atın  numarası  olarak  iki  kere  vuruyor,  biraz beklendikten sonra C harfi için üç kere vuruyor, yine bekleyip 3  sayısı  için  de  üç  kere  vurarak  hamlesini  yapmış  oluyordu. </p>
<p class="calibre1">Bu  vuruşları  duvardan  dinleyen  Selçuk,  önündeki  satrancın üzerinde  İbrahim’in  atını  yaptığı  hamleye  göre  sürdüğü  yere getiriyor,  sonra  kendi  hamlesine  karar  verip  duvara  vuruyor ve oyun böylece sürüp gidiyordu. </p>
<p class="calibre1">Dündar  Kılıç  biraz  daha  rahatlamış,  arkadaşlarının  “kafayı yemediklerine”  de  sevinmişti,  ama  bu  karmakarışık açıklamalardan  da  pek  bir  şey  anlamamıştı.  İlk  fırsatta dışarıdan bir satranç takımı getirtip öğrenmeye karar verdi. </p>
<p class="calibre1">Oysa  Mamak’a  satranç  getirtmek  yasaktı.  İbrahim  ile Selçuk’un oynadıkları satrancın tahtasını kendileri bir kâğıdın üzerine  çiziyorlar,  taşları  da  dışarıdan  gelmiyor,  içeride  imal ediliyordu.  Duvardan  duvara  vurarak  oynanan  “satranç</p>
<p class="calibre1"><a id="p466"></a>müsabakaları”  birkaç  gece  daha  yapıldıktan  sonra  idareye ispiyonlanmakta  fazla  gecikmedi.  Hücrelerde  yapılan  ilk baskındaki  aramalarda  bu  hapishane  yapımı  satranç takımlarına  “el  kondu”.  Ama  tutuklular  yılmadılar,  idare topladıkça onlar yenilerini üretmeye devam ettiler. </p>
<p class="calibre1"><b class="calibre3">Taşlar Nasıl Yapılıyor? </b></p>
<p class="calibre1">Bu  sorunun  yanıtına  ulaşabilmek  için  biraz  dedektiflik yapmam  gerekecekti.  Bu  taşlar  hücrelerde  herkesin  gözü önünde  yapılamayacağına  göre  içerilerde,  başka  koğuşlardan birinde  yapılıp  onlara  geliyor  olmalıydı.  Her  koğuşta, hücrelerin  birçoğunda  yapılan  aramalarda  bu  taşlardan  ele geçiriliyordu,  demek  ki  bu  satranç  taşlarının  bir</p>
<p class="calibre1">“imalathanesi”  olması  gerekirdi.  Taşları  yapan  kişi  veya kişileri bulmalı ve nasıl yaptıklarını öğrenmeliydim. </p>
<p class="calibre1">Bu  araştırma  sırasında  aklıma  Stefan  Zweig’ın  “Satranç” </p>
<p class="calibre1">adlı  uzun  hikâyesi  geldi.  Hikâyenin  kahramanı  Dr.  B. </p>
<p class="calibre1">Avusturya’da  Gestapo  tarafından  bir  otel  odasına  tek  başına kapatılmıştı  ve  monarşinin  malına  mülküne  ait  kayıtlar hakkında  bilgi  vermeye  zorlanıyordu.  Çok  uzun  zaman kapatıldığı  bu  odada  zaman  geçirecek  hiçbir  şey  olmadığı için, bir gün rastlantı eseri eline geçirdiği bir satranç kitabını yüzlerce  kez  okuyarak  oyunun  bütün  inceliklerini  öğrenmiş, sonra  da  ekmek  içlerinden  yaptığı  taşlarla  kendi  kendine oynayarak  bir  satranç  ustası  haline  gelmişti.  Ama  bizim Mamak tutuklularının bu hikâyeyi okumuş olmaları mümkün değildi,  kitabın  yayımlandığı  tarih  çok  yeniydi. <b class="calibre3">16</b>  Zaten Mamak’a değil kitap, gazeteler bile sansürlü giriyordu. </p>
<p class="calibre1"><a id="p467"></a>Neyse  uzatmayalım.  Mamak  satranççılarına  sora  soruştura sonunda  bütün  parmakların  işaret  ettiği  tek  bir  “suçlu” </p>
<p class="calibre1">olduğunu  gördüm  ve  araya  taraya  onu  buldum:  Taşların yapımcısı, Dev-Yol davası sanıklarından Şanlıbey Alabay’dı. </p>
<p class="calibre1">Satranç  taşı  “imalathanesi”  de  onun  kaldığı  koğuştu.  Hâlâ büyük bir gurur duyduğu anlaşılan bu maharetini sanki benim sormamı bekliyormuş gibi hiç nazlanmadan anlattı. </p>
<p class="calibre1">Satranç  taşlarını  önceleri  onlar  da  ekmekten  yapıyorlardı, ekmek içlerini ıslatıp şekil veriyorlar, sonra da kurutuyorlardı. </p>
<p class="calibre1">Ama bu taşlar uzun ömürlü olmuyordu, hamur tutmuyor, bir süre  sonra  dağılıyordu.  Bunun  üzerine  Şanlıbey  eskiden kalma  bir  bilgisini  hatırladı.  Amcalarının  bir  kâğıt  fabrikası vardı  ve  küçüklüğünde  oraya  gide  gele  ağacın  nasıl  kâğıda dönüştürüldüğünü  öğrenmişti.  Fabrikada  ağaçlar  kaynar kazanlara  dökülüyor,  sulanıyor,  hamur  şekline  geliyor,  sonra da fırınlardan geçerek kâğıt oluyordu. Bu işi tersinden yapsa acaba ne olurdu? Yani kâğıdı ıslatıp kurutsa odunun sertliğine ulaşamaz  mıydı?  Gazeteyi  bir  tasa  koydular,  iyice  suda yatırdılar. Sonra sudan çıkarıp yoğura yoğura hamur kıvamına getirdiler.  Bu  hamura  şekil  vererek  birkaç  satranç  taşı  yapıp kurumaya bıraktılar. Sonuç çok başarılıydı, kâğıt hamurundan yapılan  taşlar  kuruyunca  tahta  kadar  sertleşmişlerdi!  Bunun üzerine günde üçer beşer taş yaparak “seri imalata” geçtiler! </p>
<p class="calibre1">Tahtasını  da  kartondan  çiziyorlardı.  İdarenin  hangi  mantıkla koyduğu  anlaşılamayan  satranç  yasağı,  tutukluların  sabırla çalışıp zekâlarıyla el becerilerini birleştirmelerini sağlamıştı! </p>
<p class="calibre1">Dahası, bu satranç takımlarını cezaevinin başka bölümlerine dağıtmak için gizli bir dağıtım şebekesi kurmalarını da. Öyle ya,  hapishanenin  her  yerinde  bu  “Made  in  Mamak”  satranç taşlarından  bulunduğuna  göre,  bunlar  nasıl  dağıtılıyor, hücrelere  kadar  nasıl  gidiyordu?  Bu  sorunun  yanıtını  tahmin</p>
<p class="calibre1"><a id="p468"></a>ettiğinizi  sanıyorum.  Oraya  geleli  bir  yılı  yeni  dolacak  olan Dündar  Kılıç  bu  kadar  sürede  gelişmiş  bir  dağıtım  ve haberleşme  ağı  kurmuşsa,  birçoğu  dört-beş  yıldır  Mamak’ta olan  tutuklular  haydi  haydi  kurmuşlardı.  Elbette  onların dağıtım şebekesinin temel unsurları da kendilerine yakın sivil gardiyanlar  ve  erlerdi.  Dağıtım  işi  iyi  çalışıyor,  hangi  koğuş</p>
<p class="calibre1">veya  tecritte  satranç  takımı  yakalansa  oraya  hemen  yenisi gidiyordu. </p>
<p class="calibre1">Ama  her  cezaevinde  olduğu  gibi  Mamak’ta  da  ispiyonlar vardı  ve  koğuşa  yapılan  bir  baskında  “dağıtıma  hazırlanan” </p>
<p class="calibre1">bir  yığın  satranç  taşı  yakalandı.  Şanlıbey  Alabay  işin  bu kısmını  zafer  kazanmış  bir  komutan  gibi  anlatıyor:  “Bir  gün bir  aramada,  yakaladılar  taşları.  Kâğıt  hamuru  iyice yoğrulduğu  sırada  yazılar  siliniyor,  geriye  odunun  sarıya çalan  beyaz  rengi  kalıyordu.  Bu  yüzden  taşların  gazete kâğıdından yapıldığının anlaşılması mümkün değildi. Baskını yapan  Yüksel  Binbaşı  taşı  alıp  yere  vuruyor,  taş  kırılmıyor, elinde  kırmaya  çalışıyor  kırılmıyor,  askerin  kasaturasını  alıp kazımaya  çalıştı,  kazıyamadı.  ‘Tek  şartla  sizi  affedeceğim, bunu  neyle  yaptığınızı  söyleyin’  dedi.  Biz  nasıl  yaptığımızı söylemedik.  ‘Bunu  neyle  yaptığınızı  söyleyin,  sizi affedeceğim,  Mamak’ta  satrancı  serbest  bırakacağım,  yoksa hepinizi cezalandıracağım,’ diye tekrarladı. Yine söylemedik. </p>
<p class="calibre1">O gittikten sonra düşündüm, bütün koğuşun benim yüzümden cezalandırılmasını  istemedim.  Yanına  çıkıp  ‘Gazeteden yaptık,’ dedim. İnanmadı. Nasıl yapıldığını anlattım. Sözünde durdu ve daha sonra satrancı serbest bıraktı.” </p>
<p class="calibre1"><b class="calibre3">Balina Örgütü</b></p>
<p class="calibre1"><a id="p469"></a>Basında  yer  almaktan  eskiden  beri  hoşlanan  Dündar  Kılıç, Mamak’tayken  buna  daha  da  önem  vermeye  başlamıştı.  Bu onun  açısından  çok  doğaldı;  çünkü  kendinden  bahsedilirse adını unutturmamış, ününü devam ettirmiş olacak, ama daha da  önemlisi  dikkatleri  kendisinin  ve  davasının  üzerine çekebilirse,  uğradığı  haksızlıkları  yüksek  sesle  dile  getirdiği duruşmalar  basında  yer  alabilecekti.  Hasımları  öyle yapmıyorlar mıydı? Aleyhinde bir sürü yalan yanlış haberler çıkarttırmıyorlar  mıydı?  O  da  aynı  yolu  kullanabilirdi.  Bu düşünceyle tanıdığı veya güvendiği yazarlardan destek aradığı oluyordu.  Yavuz  Çaloğlu’na  gönderdiği  şifreli  mesajlardan birinde bu konuda tembihleri de olmuştu: “Kardeşim Yavuz, <i class="calibre4">Cumhuriyet</i>  gazetesinde  İlhan  Selçuk,  <i class="calibre4">Tercüman</i>’da  Rauf Tamer  var.  İlhan  Selçuk  Bey’in  arkadaşı  olan  Uğur  Mumcu kaçakçılık  hakkında  yıllarca  araştırma  yapmış.  Kimlerin kaçakçılık  yaptığını  iyi  bilir.  İlhan  Bey’e  selamımı  söyleyin, Uğur  Bey  ve  İlhan  Selçuk  bu  konulara  açıklık  getirsinler. </p>
<p class="calibre1">Rauf  Tamer  de  iyi  bilir  bu  konuları.  Yazlıkta  olabilirler, nerede  olurlarsa  olsunlar  bulun,  yapılan  haksızlıkları  anlatın, bu arkadaşlar bu konuyla ilgilensinler, hepsine de şifahi bilgi verin,  hepinizin  gözlerinden  öperim.  Not:  Sakallı  Ağa’yı  da görün.” <a href="#p469">76  </a>Dündar  Kılıç  gizli  mektuplarını  götürüp  getiren kişilerin  zarar  görmemeleri  için  onlardan  hep  şifreli  bir biçimde söz ediyordu. </p>
<p class="calibre1"><a href="#p469">76 </a>Yavuz  Çaloğlu’nun  bana  yaptığı  açıklamaya  göre,  Dündar  Kılıç  bu  notuyla  mesajı getiren adama da bir şeyler verin demek istiyordu. </p>
<p class="calibre1">Dündar Kılıç’ın sohbeti dinlenir biri olduğunu artık sizler de biliyorsunuz. Herkesin kendini dikkatle dinlediğini fark ettiği zamanlarda,  kafasında  yarattığı  bir  senaryoyu  çok  ciddi  bir tavırla anlatıp dinleyenleri inandırabilir, sonunda da bunun bir kurgu olduğunu açıkladığı çok olurdu. Aynı şeyleri hem vakit geçsin, hem de arkadaşlarına moral olsun diye Mamak’ta da</p>
<p class="calibre1"><a id="p470"></a>yapıyor,  herkesi  kahkahaya  boğuyordu.  Dinlediğim  üç  hücre komşusu  da  aynı  şeyi  söylüyorlardı,  “Dündar  Kılıç  espri yapmayı,  anlattığı  kurgusu  kuvvetli  hikâyelerle  herkesi kandırmayı seven biriydi.” Kendisi de bunu inkâr etmiyordu:</p>
<p class="calibre1">“Oynadığımız  tiyatronun  seyircisi  de  bizdik,  oyuncuları  da bizdik.”  Abdülkadir  Yanık  şöyle  diyor:  “Şaka  yapmayı  çok severdi.  Fransızca  konuşur  gibi  taklitler  yapardı.  Bir  29</p>
<p class="calibre1">Ekim’de  af  çıkacak  mı  diye  bahse  tutuştuk.  ‘Nesine?’  dedi. </p>
<p class="calibre1">Bu  Fransızca  taklitleri  yüzünden  ‘Ben  kaybedersem  sana  bir bastonla  bir  fötr  şapka  alacağım,’  demiştim.  Sık  sık</p>
<p class="calibre1">‘Gazeteler beni yazıyor mu?’ diye sorardı. ‘Ne yapıyorsun ki yazsınlar  ağam,’  derdim.  Gazetelerde  adının  geçmesine  çok meraklıydı.  Kitapları  karıştırıp  şiirler  ezberler,  bunları  ya hapishanede  ya  da  mahkemede  okur,  gazetelere  geçmek isterdi.” </p>
<p class="calibre1">Öte  yandan,  koridorda  nöbet  tutan  erlerin  gizli  bir  şeyler konuşulduğunu  sandıkları  zaman  can  kulağıyla  dinleyip aldıkları  notları  daha  sonra  hemen  idareye  ilettiklerini  de biliyordu. </p>
<p class="calibre1">Basında  çıkmayı  seviyordu,  şakalar  yapmayı  seviyordu, erlerin not aldıklarını da biliyordu. Öyleyse ne yapacaktı? Bu şakalara  ilgi  çekici  esrarengiz  içerikler  kazandıracaktı! </p>
<p class="calibre1">Böylece  idareyi  de  “işleterek”  bir  ölçüde  çektiklerinin intikamını  almış  olacaktı.  Basit  bir  taktikti  ama  Mamak’taki mantıksız  yönetim  üzerinde  etkili  olma  olasılığı  yüksekti. </p>
<p class="calibre1">Onu  tutuklayanlar  askeri  yönetimi  etkilemek  için  kendisinin Konsey üyelerine suikast planları içinde olduğu senaryolarını uydurmamışlar mıydı? O da bu oyunu sürdürebilirdi. </p>
<p class="calibre1">İşe  önce  Erol  Simavi’ye  duyduğu  tepkiden  bir  senaryo üreterek başladı ve dinleyici olarak da İbrahim Şalap’ı seçti:</p>
<p class="calibre1">“Öyle  bir  iş  yapacaksın  ki,  ölümden  korkmayan  insan  bile</p>
<p class="calibre1"><a id="p471"></a>ölümün  biçiminden  dolayı  tırsacak,”  diye  başladı  ve  devam etti: “Erol Simavi’nin Ege’de kullandığı bir ada var, dışarıda hazır bekleyen dişlerine kadar silahlı vurucu ekibime yakında emir gönderip o adaya çıkartma yaptıracağım!” </p>
<p class="calibre1">Başka  bir  senaryoyu  ise  Abdülkadir  Yanık’a  anlatmış, kumandası  altında  olan  “timsah  örgütünün”  yakında kanalizasyonlardan  geçerek  içeri  gireceğini  ve  onları  oradan kurtaracağını söylemişti. </p>
<p class="calibre1">Hücre komşuları bu senaryolara önceleri şaşırmışlar, “Neler anlatıyor bu Dündar Ağabey” gibilerinden dinlemişlerdi. Ama zamanla işin arkasındaki amacı öğrenince onlar da hemen bu oyundaki  rollerini  almışlar,  bayağı  ciddi  havalarda  sorular sorarak konuşmaların monolog olmaktan çıkıp çok sesli hale gelmesini  sağlamışlardı.  Plan  işliyordu,  nöbetçi  erler  bu konuşmaları kulak kesilip dinliyor, sözüm ona çaktırmamaya çalışarak avuçlarının içine bir şeyler yazıyorlardı. </p>
<p class="calibre1">Bu “timsah örgütü” döndü dolaştı, sonradan “balina örgütü” </p>
<p class="calibre1">haline  geldi.  Örgütün  bu  versiyonunu  da  Selçuk  Yıldırım anlatıyor:  “Bir  şeyi  fark  ettik,  bizim  konuşmalarımızı yazıyorlardı. Bazen oradaki er, bazen de çavuşun biri geliyor, erketeye  yatıyor,  başlıyor  yazmaya.  Biz  de  bunu  fark ettiğimiz için Dündar Kılıç’la bir komplo yaptık. Şalap, ben, o sohbet ediyoruz. Dündar Kılıç başladı işte ‘Ya, Selçuk, benim Ankara’da bir örgütüm var, harekete geçmeyi bekliyor,’ diyor, ben de ‘Ne örgütü Dündar Abi’ falan diyorum. ‘Benim balina örgütü  diye  bir  örgütüm  var  Ankara’da.  Benden  emir bekliyor,  ama  bunlar  da  anlamıyor  beni  bırakmıyorlar. </p>
<p class="calibre1">Aslında ortalığı karıştıracağım ama işte olmaz ki, falan filan’</p>
<p class="calibre1">diye  kurgu  yapıyoruz.  Aradan  üç  gün  mü  geçti,  beş  gün  mü geçti, gazetelerde ‘Dündar Kılıç’ın Ankara’da Balina Örgütü varmış’ diye bir haber çıktı!” </p>
<p class="calibre1"><a id="p472"></a>Günler  süren  bu  oyun  sonunda  semeresini  vermiş;  üretilen senaryolardan  “balina  örgütü”  hedefi  tam  12’den  vurmuştu. </p>
<p class="calibre1">Anlaşılan  konuşulanları  not  alanlardan  biri  idareye  iletmekle yetinmemiş, gazetelere de anlatmıştı. </p>
<p class="calibre1">Amaca  ulaşılmasına  rağmen  çok  hoşlarına  giden  bu  oyunu geliştirerek  sürdürünce  bu  kez  neredeyse  başlarına  yeni  bir soruşturma  derdi  açıyorlardı.  Bunu  da  gelin  piyeslerin başoyuncusu  Dündar  Kılıç’tan  dinleyelim:  “Her  gün  aynı tiyatroyu  oynuyoruz.  Arkadaşlarım  da  haberli  ya,  merakla dinleyip  sorular  soruyorlar.  Bir  gün  arkadaşlardan  biri gazetede  çıkan  bir  haberi  yüksek  sesle  okuyor.  Almanya’da bir  silah  yapılmış,  dakikada  2800  mermi  atıyormuş.  Bir makineli.  ‘Yahu,’  dedim  ‘O  da  silah  mı,  Mao’nun leblebilerinin  yanında.  Bunlar  bir  tüpün  içine  yerleştirilmiş</p>
<p class="calibre1">yirmi  tane  bombadır.  Ufak  bir  tüpün  içersinde  yirmi  tane  de koruyucuları  var.  Koruyucuyu  dilinin  altına,  bombayı  da dilinin  üzerine  alıyorsun,  ağzında  erittikten  sonra  üç  defa</p>
<p class="calibre1">‘tu,tu,tu’  yapıyorsun,  125  bin  kişi  öldürüyor.’  Kimse gülmüyor,  herkes  merakla  dinleyip  ciddi  ciddi  sorular soruyor. ‘Bunlar,’ dedim, ‘dört tüptü. Birini İdi Amin’e, birini Kaddafi’ye,  birini  Arafat’a,  bir  tüpünü  de  bana  gönderdi. </p>
<p class="calibre1">Şimdi  gizli  bir  yerde,  balina  örgütünün  elinde  kullanılacağı günü bekliyor!’ Öbür gün beni idareden çağırdılar, ‘Şu balina örgütünü  anlat,’  dediler.  Hakikaten  o  günkü  gazeteyi bulmuşlar,  o  Almanya’da  icat  edilen  silahın  haberini okumuşlar,  ihbar  edenin  doğru  söylediğini  anlayınca  beni çağırmışlar.  Dedim  ‘Efendim,  böyle  bir  konu  yok.  Bu  bir espridir. Öyle ufacık bir tüpün içinde 125 bin kişiyi öldürecek güce sahip olan yirmi tane bomba dilinin altında eriyecek bir bomba olabilir mi?’ Yarbay olayın bir hikâye olduğunu anladı da  tahkikat  yapmaktan  vazgeçtiler.” <b class="calibre3">17</b> Dündar  Kılıç,  “balina</p>
<p class="calibre1"><a id="p473"></a>örgütü”  olayını  hapisten  çıktıktan  sonra   <i class="calibre4">Nokta</i>  dergisinden Mehmet Yalçın’a da anlatacaktı. <b class="calibre3">18</b></p>
<p class="calibre1"><b class="calibre3">Videolu, Kasetli Duruşmalar</b></p>
<p class="calibre1">Dündar  Kılıç’ın  “balina  örgütü”  gazetelerin  iç  sayfalarında küçük  bir  haber  olarak  çıkmıştı  ama  kaçakçılıkla  suçlanan başka  bir  isim,  Behçet  Cantürk  7  Aralık  1985  tarihli gazetelerin manşetlerindeydi. Cantürk her duruşmada işkence iddiasını  yinelediği  için  MİT  bu  iddianın  doğru  olmadığını kanıtlamak  amacıyla  ifadelerin  video  bantlarını  mahkemeye göndermişti.  Ve  6  Aralık  günlü  duruşmada  MİT  ifadelerinin video  kayıtları  mahkemeye  sunulmuştu.  Gerçi  bu  ifadeler basın  tarafından  epey  didiklenmiş,  çoğu  haber  yapılmış</p>
<p class="calibre1">olduğu için pek “yeni bir şey” çıkması beklenmiyordu. Ama video “gösterisinin” öyle bir bölümüne gelindi ki, muhabirler hemen  not  almaya  başladılar:  İddiaya  göre,  KKTC  Başkanı Rauf  Dentaş’ın  oğlu  Raif  Denktaş  uyuşturucu  kaçakçılarıyla işbirliği  yapmakla  suçlanıyordu!  Behçet  Cantürk  ifadesinde şunları  söylemişti:  “Kıbrıs’a  Mehmet  Gözen  denilen  kişiyle eroin  sevkıyatı  yaptık.  Mehmet  Gözen’in,  Rauf  Denktaş’ın oğlu  Raif  Denktaş’la  ilişkisi  vardı.  Bunlarla  birçok  iş  yaptı. </p>
<p class="calibre1">Raif  Denktaş  da  İngiltere’ye  eroin  sevkediyormuş.  Biz Kıbrıs’a  üç  seferde  15  kilo  sevkettik.  Hisseme  36  milyon düştü.” <b class="calibre3">19</b>  Muhabirlerin  çoğu  duruşmanın  bitmesini  bile beklemeden  gazetelerine  döndüler.  Ertesi  gün  haber gazetelerin  manşetlerine  çıkmıştı.  Raif  Denktaş  hemen  bir açıklama  yapmış  ve  “İfadeleri  alanların,  basına  aktaranların</p>
<p class="calibre1"><a id="p474"></a>kimler  olduğu  TC  ilgili  makamları  tarafından  iyice incelenmeli  ve  milli  kuruluşlara  sızma  olup  olmadığına bakılmalı,  Yunan  Gizli  Servisleri’nin  bu  olayda  ne  gibi  bir rolü olduğu araştırılmalıdır” demişti. </p>
<p class="calibre1">Cantürk’ün  ifadeleri  Tecrit-1’in  hücrelerinde  de  yankılandı, o  gün  sansürden  geçebilen  gazeteler  sadece   <i class="calibre4">Tercüman</i>  ile <i class="calibre4">Bulvar</i> olmuştu ama haber orada da okunmuştu. Her konuda bol bol espri yapan Dündar Kılıç’ın bu konuyla ilgili fazla bir yorumda  bulunmaması  hücre  arkadaşlarının  dikkatini  çekti. </p>
<p class="calibre1">Daha  önceki  bazı  konuşmalardan  da  Behçet  Cantürk  ile  pek arasının  olmadığını  seziyorlardı.  İbrahim  Şalap  “Behçet Cantürk’le  ‘âlem’in  dışından  geldiği  ve  ‘felsefesi  farklı’</p>
<p class="calibre1">olduğu  gerekçesiyle  Mamak’ta  olduğu  dönemde  benim bildiğim  kadarıyla  pek  sıcak  bir  ilişkisi  olmadı,”  diyordu. </p>
<p class="calibre1">Selçuk  Yıldırım  ise  bir  kaset  yüzünden  aralarında  bir soğukluk olduğunu duymuştu ama ayrıntısını bilmiyordu. </p>
<p class="calibre1">Bu  konuyu  ben  de  biraz  araştırdım.  Ama  fazla  bir  ilerleme sağlayamadım,  hem  hikâyemizin  geneli  açısından  çok  fazla bir  önemi  olduğunu  da  sanmıyorum.  Zaten  daha  önce aralarında ne geçmiş olursa olsun, Behçet Cantürk ile Dündar Kılıç </p>
<p class="calibre1">Mamak’tan </p>
<p class="calibre1">Diyarbakır </p>
<p class="calibre1">Askeri </p>
<p class="calibre1">Cezaevi’ne</p>
<p class="calibre1">nakledildikten sonra can ciğer kuzu sarması olacaklardı. </p>
<p class="calibre1">Dündar  Kılıç  da  biraz  sabretse  “balina  örgütü” </p>
<p class="calibre1">senaryolarıyla  uğraşmasına  gerek  kalmadan  ve  hiçbir  çaba göstermeden basında baş köşeye oturacağını görecekti. Çünkü Behçet  Cantürk’ten  sonra  onun  MİT  ifadelerinin  kayıtları  da mahkemeye  gelecekti. <a href="#p475">77</a>  Ve  Ankara  4  No’lu  Sıkıyönetim Mahkemesi’nde,  30  Ocak  1986  günü  yapılan  duruşmada okunarak zapta şöyle geçecekti: “Böylece sanık Dündar Kılıç ile ilgili Milli İstihbarat Teşkilatı’nda alınan 25 banttan ibaret ifadeleri  tamamıyla  dinlendi.”  İşte  hikâyemizin  Dündar</p>
<p class="calibre1"><a id="p475"></a>Kılıç’ın  MİT  ifadeleri  bölümünde  gördüğümüz,  artistlerin özel  hayatlarına  kadar  giren  sansasyonel  haberler  de  bu duruşmadan sonra piyasaya dökülecekti. </p>
<p class="calibre1"><a href="#p474">77  </a>MİT  Müsteşarlığı’nın  ifadeleri  Askeri  Savcılığa  gönderdiği  yazısında  şöyle deniyordu: “1-25 Mart 1984 tarihleri arasında ifadesi alınan Dündar Kılıç’la ilgili ses bantları ve bant özetlerini havi liste ilişikte sunulmuştur. Arz ederim. Müsteşar adına Tümgeneral Hilmi Şengün.” Soner Yalçın, Doğan Yurdakul,  <i class="calibre4">Bay Pipo</i>, s. 390. </p>
<p class="calibre1"><b class="calibre3">Tarık Ümit Ölümden Dönüyor</b></p>
<p class="calibre1">Aynı  tarihlerde  Dündar  Kılıç’ı  yakından  ilgilendiren  bir gelişme  daha  oldu.  28  Aralık  1985’te  Tarık  Ümit,  Bebek Belediye Gazinosu’ndan çıkarken Zekeriya Ülkücü adında bir kişi  tarafından  tabanca  kurşunuyla  yaralandı.  Zekeriya Ülkücü  Samsunluydu,  Dündar  Kılıç’ın  yanında  çalışmıştı, ağabeyi de bir ara Yahya Kılıç’ın şoförlüğünü yapmıştı. </p>
<p class="calibre1">Şimdi  filmi  biraz  geriye  çevirip  hafızamızı  tazeleyelim. </p>
<p class="calibre1">Abaza  kökenli  olan  Tarık  Ümit  Düzceli  idi.  Düzceli hemşehrileri  olan  Seven  ailesi  sayesinde  İstanbul’un  yeraltı dünyasına  girmiş,  Dündar  Kılıç  ile  tanışmış  ve  bazı kumarhaneleri ile boya fabrikasına ortak, İnmar adlı şirketine müdür  olacak  kadar  yakınlık  kurmuştu.  Uyuşturucu  ticareti yaptığı  gerekçesiyle  gözaltına  alındığında  MİT’e  muhbirlik yapmayı  kabul  etmesi  karşılığında  serbest  bırakılmış,  ondan sonra da 191/8 kodunu kullanarak, Mehmet Eymür’ün yeraltı dünyasındaki  “gözü  kulağı”  olmuştu.  İstanbul  Emniyeti’nin ve  MİT  Bölge  Teşkilatı’nın  yeraltı  dünyasıyla  ilişkileri hakkında  Eymür’ü  bilgilendiren  de  oydu.  Tarık  Ümit  bu tehlikeli oyununa o tarihlerde başlamıştı ve Eymür ile ilişkisi, </p>
<p class="calibre1"><a id="p476"></a>1995’te esrarengiz bir şekilde ortadan kaybolup, ne ölüsünün ne dirisinin bulunamamasına kadar sürecekti. </p>
<p class="calibre1">Dündar  Kılıç,  birlikte  çalıştığı  bu  kişinin  ikili  oynadığını Mamak’a girinceye kadar bilmiyordu. Onun da operasyonlar sırasında  gözaltına  alındığını  sanıyor,  sadece  neden tutuklanmadığına  akıl  erdiremiyordu.  İşin  içyüzünü Mamak’ta  öğrenecekti.  Tarık  Ümit’in  verdiği  bilgiler doğrultusunda  tutuklananlardan  biri  de  Ferda  Seven’di. </p>
<p class="calibre1">Dündar Kılıç ile hapishanede aynı yerde kalmıyorlardı, Ferda Seven  “kaçakçılar  koğuşu”ndaydı.  Ama  “Dündar  Kılıç  ve arkadaşları”  davasının  sanıklarından  biri  olduğu  için duruşmalara  birlikte  gidip  geliyorlardı.  Bu  sayede  görüşme imkânı  bulmuşlardı  ve  Dündar  Kılıç  kendisini  oyuna getirenlerden  birinin  de  Tarık  Ümit  olduğunu  işte  bu görüşmeler  sırasında  Ferda  Seven’den  öğrenmişti.  Üstelik dışarıdaki “haber kaynaklarından” Tarık Ümit’in sağda solda onun  aleyhinde  konuşmalar  yaptığı  bilgileri  gelmeye başlamıştı. Dündar Kılıç her şeyi affedebilir, ama arkasından konuşulmasına  asla  tahammül  edemezdi.  Ferda  Seven  ise</p>
<p class="calibre1">“hemşehrimdir”  diyerek  İstanbul’un  kapılarını  açtığı  Tarık Ümit’in </p>
<p class="calibre1">ihaneti </p>
<p class="calibre1">yüzünden </p>
<p class="calibre1">tutuklanmasını </p>
<p class="calibre1">hiç</p>
<p class="calibre1">hazmedememişti. Yani ikisinin de öfkesi burnundaydı. Ferda Seven,  mahkemelerde  duruşma  aralarından  yararlanarak yaptıkları görüşmelerden birinde Dündar Kılıç’a “Abi, sen bu işe  sakın  karışma,  onun  cezasını  ben  vereceğim,”  dedi. </p>
<p class="calibre1">Dündar Kılıç karşı “teklif” getirdi: “O zaman şöyle yapalım, kim  önce  çıkarsa  işi  o  bitirsin!”  Öneriyi  uygun  gören  Ferda Seven,  “Benim  ailemden  bile  gizli  tuttuğum  büyük  miktarda bir  param  var,  eğer  sen  önce  çıkarsan  yerini  tarif  ederim,  o parayı  alıp  bu  işte  kullanırsın,”  diyerek  “finansman” </p>
<p class="calibre1">konusuna da çözüm getirmiş oldu! </p>
<p class="calibre1"><a id="p477"></a>Onlar  bu  pazarlığı  yapadursun,  bu  “işi  bitirmek”  için herkesten  erken  davranan  Zekeriya  Ülkücü’nün  beş  kurşun sıktığı  Tarık  Ümit,  dört  yerinden  isabet  almış  ve  ağır  yaralı olarak kurtulmuştu. </p>
<p class="calibre1">Olaydan  sonra  teslim  olan  Zekeriya  Ülkücü  tutuklandı. </p>
<p class="calibre1">İfadesinde,  Tarık  Ümit’i  “kendisini  işten  attırdığı  için vurduğunu”  söylemişti.  Haklarında  “azmettirme”  suçundan dava  açılan  Dündar  Kılıç’ın  kardeşi  İbrahim  Kılıç  ile  genel müdürü Yavuz Çaloğlu tutuksuz yargılanıp beraat ettiler. </p>
<p class="calibre1">Olayı sorduğum İbrahim Kılıç bana şunları anlattı: “1984’te Abi  Ankara  Mamak’a  götürüldüğü  zaman  Tarık  Ümit yanımızdaydı,  ama  biz  onun  başka  işleri  de  olduğunu bilmiyorduk.  Sonunda  basından  okuduğumuza  göre  MİT</p>
<p class="calibre1">ajanı  çıkmış.  Meğer  bütün  bilgileri  veren,  yani  ortalığı bulandıran  buymuş,  Atila  Aytek  ve  MİT  de  bunun konuşmalarını  değerlendirmiş.  İşte  ondan  sonra  ileri  geri konuşmaya  başladı,  artık  aleni,  neredeyse  yüzümüze  karşı</p>
<p class="calibre1">‘Ulan işte abinizi ben yaktım, bu hale ben getirdim,’ demediği kaldı.  Yılbaşı  gecesinden  iki  gün  evvel  Bebek  Belediye Gazinosu’nda  oturuyorduk,  o  gece  misafirlerim  vardı.  Bir işim  çıktı,  misafirlerimi  bıraktım,  dönüşte  uğrarım  dedim. </p>
<p class="calibre1">Tarık  Ümit’le  adamları  orada  benim  arabamı  kapıda gördükleri  halde,  gelip  Bebek  Belediye’ye  girmişler,  oturup viskilerini  yudumlamaya  başlamışlar.  Ben  dönüp  bu  beş-altı tane  alkol  almış  saplama  adamın  masadan  masaya  laf  falan attıklarını  görünce  kalktım.  Yanımızda  çoluk  çocuk  var, ailelerimizle gelmişiz. Çocukları alıp çıktım. O da yarım saat sonra  oradan  çıkarken  vurulmuş.  Biz  bu  olaydan  azmettirici olarak yargılandık, ama beraat ettik.” </p>
<p class="calibre1">Olay  Dündar  Kılıç  ve  yakınlarına  cezai  bir  sonuç doğurmamıştı. Ama tetiği çeken ve çektiren kim olursa olsun, </p>
<p class="calibre1"><a id="p478"></a>Tarık  Ümit’in  vurulması  kabadayılar  dünyasında  Dündar Kılıç’ın hanesine “olumlu bir puan” olarak yazılacaktı: “Abi öcünü  almıştı!”  Dündar  Kılıç  ise  aynı  görüşte  değildi, çevresine  “O  adam  vurulmuş  ölmemiş,  demek  ki  Allah affetmiş,  Allah’ın  affetmiş  olduğunu  ben  de  affederim,” </p>
<p class="calibre1">diyecekti. Tabii bunu söylerken, ileride bir gün Tarık Ümit’le tekrar karşı karşıya geleceklerini bilemezdi. </p>
<p class="calibre1"><b class="calibre3">Zekeriya Ülkücü’nün Kuşku Yaratan Ölümü</b></p>
<p class="calibre1">Bu olay o kadar büyük bir gürültü koparmadan kapanmıştı, çünkü  o  sıralar  ne  Tarık  Ümit’i  fazla  tanıyan  vardı,  ne  de onun  gizli  kalmış  olayların  perde  arkasında  önemli  rolleri olduğunu bilen. </p>
<p class="calibre1">Asıl  gürültü  çıkaracak  olan  konu,  Tarık  Ümit’i  vuran Zekeriya Ülkücü’nün olaydan iki buçuk ay sonra kuşkulu bir şekilde ölmesiydi. </p>
<p class="calibre1">Zekeriya Ülkücü teslim olduktan sonra ifadesi alınmak üzere 16  gün  gözaltında  kaldı!  14  Ocak’ta  adam  öldürmeye teşebbüs  suçundan  tutuklanarak  Bayrampaşa  Cezaevi’ne kondu.  Buradan  gönderdiği  dilekçe  ile  İstanbul  Asayiş  Şube Müdürlüğü’nde  işkence  gördüğünü  iddia  etmesi  üzerine soruşturma başlatıldı, ancak tedavi görmek üzere 31 Ocak’ta kaldırıldığı  Çapa  Tıp  Fakültesi  Hastanesi’nde,  13  Şubat’ta ameliyata alındığı sırada öldü. </p>
<p class="calibre1">Bu  ölüm  olayıyla  ilgili  olarak  önce  Trabzon  Milletvekili Osman  Bahadır  tarafından  TBMM  kanalıyla  İçişleri Bakanlığı’ndan  bilgi  istendi.  Daha  sonra  da  Dündar  Kılıç tarafından  Askeri  Savcılığa  suç  duyurusunda  bulunuldu. </p>
<p class="calibre1"><a id="p479"></a>Zekeriya  Ülkücü’nün  işkence  sonucu  öldürüldüğünü  iddia eden Dündar Kılıç, şikâyet dilekçesinde, “1984 Nisan ayında Tarık  Ümit,  Zekeriya  Ülkücü  ve  ismini  bilmediği  üç  kişinin İstanbul’da  buldukları  193  gram  eroini  Atila  Aytek’in yardımcısı  Faruk  Metin’e  teslim  ettiklerini  ve  kendisini suçladıklarını,  Zekeriya  Ülkücü’nün  de  bu  haksız  suçlamaya dayanamayarak  gerçeği  söylemesi  üzerine  Tarık  Ümit  ve adamları  tarafından  dövüldüğünü,  buna  karşılık  olarak Zekeriya Ülkücü’nün de intikam için 1985 yılı Aralık ayında Tarık  Ümit’i  yaralayarak  Bebek  Karakolu’na  teslim olduğunu,  İstanbul  Asayiş  Şube  Müdürlüğü’ne  alınan Zekeriya  Ülkücü’nün  burada  Atila  Aytek  ve  Faruk  Metin’in baskıları  sonucu  Asayiş  Şube  Müdür  Yardımcısı  tarafından edep yerine cop sokularak öldürüldüğünü” belirtiyordu. <b class="calibre3">20</b></p>
<p class="calibre1">Bütün  bu  iddialar  üzerine  soruşturmalar  açıldı.  Zekeriya Ülkücü’nün  gözaltında  bulunduğu  sırada  Asayiş  Şube Müdürlüğü’nde  görevli  personel  hakkında  takipsizlik  kararı verilmişti.  Çapa  Tıp  Fakültesi’ne  sorulmuş,  otopsi  raporuna göre  Zekeriya  Ülkücü  “dalağa  yakın  kalın  bağırsaktaki iltihaplanmanın  buradaki  çatlaklardan  sızarak  vücutta  ve beyinde yarattığı tahribat nedeniyle” ölmüştü. </p>
<p class="calibre1">Sonuç  olarak  İçişleri  Bakanlığı’nın  kendi  mensuplarıyla ilgili  olarak  açılan  soruşturmalarda  genellikle  yapıldığı  gibi bunda  da  ayrıntılı  bir  araştırmaya  girişilmedi.  Evrak üzerinden  üstünkörü  bir  inceleme  yapıldı,  daha  önce  yapılan adli  soruşturmaların  takipsizlikle  sonuçlandığı  görüldü  ve böylece  sorumlular  hakkında  yine  “idari,  cezai  ve  disiplin yönünden  işlem  yapılmasına  gerek  bulunmadığına”  karar verildi. </p>
<p class="calibre1">Cevapsız  kalan  bir  sürü  soru  vardı:  Olay  alenen,  gözler önünde  olmuş,  Zekeriya  Ülkücü  gazinodan  çıkıp  arabasına</p>
<p class="calibre1"><a id="p480"></a>binmekte  olan  Tarık  Ümit’e  kurşun  yağdırmıştı.  Olaydan sonra  orada  bulunan  bekçilere  teslim  olmuş  ve  suçunu  itiraf etmişti.  Öyleyse  neden  savcılığa  başvurularak  gözaltı  süresi 15 gün daha uzatılmıştı? Bu kadar basit bir yaralama olayının sanığına  15  gün  boyunca  ne  sorulmuştu?  Kendisini azmettirenlerin  kimler  olduğunu  “itiraf  etmeye”  mi zorlanmıştı?  Tarık  Ümit  bir  yıl  önceki  bir  olayda  Zekeriya Ülkücü’ye  neden  eroin  bulundurma  suçu  yüklemeye</p>
<p class="calibre1">çalışmıştı? Tarık Ümit ile Mali Şube Müdürü Faruk Metin’in ifadelerine  neden  başvurulmamıştı?  Otopsi  raporunda belirtilen  kalın  bağırsaktaki  çatlaklar  hangi  nedenlerle oluşmuştu? </p>
<p class="calibre1">Bizdeki  idari  soruşturmalarda  böylesine  “gereksiz” </p>
<p class="calibre1">ayrıntılarla pek fazla uğraşılmazdı! </p>
<p class="calibre1"><b class="calibre3">On Dördüncü Bölüm</b></p>
<p class="calibre1"><b class="calibre3">SAVUNMA</b></p>
<p class="calibre1">1986 yılının ilk aylarıydı. Yavuz Çaloğlu, Ankara’da Dündar Kılıç’ın  avukatlarıyla  yaptığı  görüşmeden  dönerken,  uçakta Avukat  Burhan  Apaydın’a  rastladı.  Bu  güzel  rastlantıyı değerlendirmek  için  gidip  yanına  oturdu,  Dündar  Kılıç davasını  bir  çırpıda  özetledi  ve  ondan  dava  ile  ilgilenmesini rica etti. </p>
<p class="calibre1"><a id="p481"></a>Aslında  Çaloğlu’nun  bu  ricada  bulunmasının  öncesi  de vardı. Şöyle ki, Uğur Kılıç babasının tutuklanmasından sonra <i class="calibre4">Hürriyet</i>’in  sahibi  Erol  Simavi’ye  gidip  ondan  yardım istemişti. </p>
<p class="calibre1">Erol  Simavi  o  görüşmeyi  şöyle  anlatıyordu:  “Bir  gün Dündar’ın  kızı  çıkageldi.  İsmi  Uğur’muş.  Kocasının  adı  da Uğur.  Güzel  bir  çiftti.  Kız  babasına  çok  düşkün,  çok  da üzüntülü,  babasının  serbest  bırakılması  için  benden  yardım rica  etti,  ‘N’olur  şuradan  bir  telefon  edin  de  serbest bıraksınlar,’  dedi.  ‘Kime?’  diye  sordum.  ‘Evren  Paşa’ya’</p>
<p class="calibre1">cevabını verdi. ‘Kızım sen deli misin? Bırak ki ben bu türlü telefonları edemem; mahkeme sürerken Evren Paşa bile olsa ne yapabilir; ama seni sevdim kızım, yardım etmek isterim,’</p>
<p class="calibre1">dedim.  Onların  yanında  arkadaşım  olan  Prof.  Çetin  Özek’e telefon edip ertesi akşam bana gelmesini rica ettim. Kızına da dosyaları  alıp  aynı  akşam  aynı  saatte  beni  bulmalarını söyledim. Prof. Çetin Özek’le görüştürdüm. Ertesi gün benim bir işim vardı. Avrupa’ya hareket ettim. Onlar beni Avrupa’da buldular.  Ve  Prof.  Özek’in  dosyaları  iade  edip  bu  davaya bakmak  istemediğini  söylediler.  Bunun  üzerine  ben  de kendilerine  bu  işi  Prof.  Özek’ten  daha  iyi  takip  edebilecek Burhan  Apaydın’ı  tavsiye  ettim.  Apaydın’la  fazla samimiliğim  olmadığı  için,  gidip  bizzat  Burhan  Apaydın’a müracaat  etmelerini  söyledim.” <b class="calibre3">1</b>  Apaydın  da  “Dosyayı incelemeden davayı almam,” demiş, teklif askıda kalmıştı. </p>
<p class="calibre1">Yani Yavuz Çaloğlu uçakta Apaydın’dan ricada bulunurken, bir bakıma daha önceki gelişmeleri de hatırlatmış oluyordu. </p>
<p class="calibre1"><b class="calibre3">“Bu Dava Bir Tertip Eseridir” </b></p>
<p class="calibre1"><a id="p482"></a>Burhan  Apaydın  İstanbul’a  dönünce  aynı  evde  oturdukları ve  aynı  büroda  çalıştıkları  kardeşi  Orhan  Apaydın’a  konuyu açtı. Hikayemizin daha önceki bölümlerinde gördüğünüz gibi ikisi  de  Dündar  Kılıç’ı  tanıyorlardı.  1969’da  Toptaşı Cezaevi’nde  avukatlığını  yaptıkları  Kürt  İdris’i  ziyarete gittiklerinde  Dündar  Kılıç  ile  de  tanışmışlar  ve  yaptıkları  üç saatlik  görüşmede  bu  “hoşsohbet  kabadayıdan”  çok etkilenmişlerdi.  O  tarihten  sonra  bir  daha  karşılaşmamışlardı ama  Dündar  Kılıç  davasını  zaman  zaman  basından</p>
<p class="calibre1">izliyorlardı. </p>
<p class="calibre1">İki  kardeş  genel  bir  durum  değerlendirmesi  yaptılar.  Olay hakkında oldukça bilgisi olan Orhan Apaydın, ağabeyine “Bu dava  bir  tertip  eseri,  Dündar’ı  idama  götürüyorlar,  bu savunma  bize  düşen  bir  görev,”  dedi.  O  da  konuyu  çok önemseyince,  birlikte  kalkıp  Dündar  Kılıç’ın  o  zamanlar beyaz  eşya  galerisi  olan  Kurtuluş’taki  işyerine  gittiler,  ama İbrahim Kılıç o gün işe gelmemişti, görüşemediler. </p>
<p class="calibre1">İkisi  de  olayın  bir  tertip  olduğuna  inanmışlardı,  dosyaları isteyip incelemeye karar verdiler. </p>
<p class="calibre1">Ancak tam o sırada Orhan Apaydın’a kanser teşhisi kondu. </p>
<p class="calibre1">Yakınları tedavisi için yurtdışına çıkarmak istedilerse de çıkış</p>
<p class="calibre1">yasağı  vardı.  Bunun  nedeni  sanıklarından  biri  olduğu  “Barış</p>
<p class="calibre1">Derneği”  davasının  halen  sürmekte  olmasıydı.  12  Eylül darbesi  yapıldığında  İstanbul  Baro  Başkanı  olan  Orhan Apaydın, birçok aydınla birlikte “Barış Derneği” davasından tutuklanmıştı.  O  yaşında  üç  yıl  tutuklu  kaldığı  cezaevi koşullarına  göğüs  geren,  çekilen  acılara  rağmen  onurundan hiç  taviz  vermeyen  bu  çok  değerli  hukukçunun  avukatlıktan yasaklanması bile istenebilmişti. 1985 sonlarında tahliye oldu, yılbaşını  ailesiyle  birlikte  kutladı  ve  hemen  ardından  kanser olduğu anlaşıldı. </p>
<p class="calibre1"><a id="p483"></a>Hastalık  hızla  ilerlerken,  Burhan  Apaydın  kardeşine pasaport  alabilmek  için  Başbakan  Turgut  Özal  dahil  herkese başvurmuştu.  Sonunda,  28  Şubat  gecesi  Turgut  Özal  Burhan Apaydın’a  telefon  etti  ve  “Kanun  var,  bana  bir  yol  gösterin, sizin  için  ne  yapabilirim?”  diye  sordu.  Apaydın  da  ona  “Bu kanun insanlığa aykırıdır. Altında imzamız olan insan hakları beyannamesine  göre  insanların  en  kutsal  hakkı  yaşama hakkıdır.  Siz  isterseniz  bu  kanunu  kaldırabilirsiniz,”  yanıtını verdi. Özal o gece bir kararname çıkarttı, bakanların evlerini dolaştırıp imzalattırdı, Cumhurbaşkanı Kenan Evren’den onay aldı  ve   <i class="calibre4">Resmi  Gazete</i>’nin  ilave  baskısında  yayımlattı.  Sabah saat  9.30’da  durumu  bildirmek  için  Burhan  Apaydın’ı  aradı. </p>
<p class="calibre1">Ama  Apaydın’dan  aldığı  cevap  “Artık  çok  geç,  Sayın Başbakanım Orhan’ı kaybettik,” oldu. Ertesi gün gazetelerde çıkan  başsağlığı  ilanlarının  arasında  Dündar  Kılıç’ınki  de vardı... </p>
<p class="calibre1">Burhan  Apaydın  ilanı  görünce  acısı  henüz  çok  taze  olan kardeşinin  Dündar  Kılıç  davası  için  “bu  dava  bir  tertiptir” </p>
<p class="calibre1">sözlerini  hatırladı.  25  yıl  önce  savunması  engellendiği  için Adnan  Menderes’i  idamdan  kurtaramamış  olmanın  üzüntüsü yüreğinin  derinliklerinde  yer  etmişti.  Şimdi  de  Dündar Kılıç’ın  idamı  isteniyordu,  ayrıca  bu  davayı  üstlenmek  artık kardeşi  Orhan’ın  vasiyeti  gibi  olmuştu.  Dündar  Kılıç  ile görüşmeye karar verdi. </p>
<p class="calibre1">1986’nın  Nisan  ayı  sonunda  Ankara’ya  Mamak’a  gidip Dündar  Kılıç’la  görüşen  Burhan  Apaydın,  bu  ilk  görüşmeyi bana  şöyle  anlattı:  “1986’nın  ilkbaharında  Dündar  Kılıç  ile görüşmeye  gittim.  Kalın  çift  cam  ardından  sadece  yüzünü görebiliyordum.  Onun  elinde  bir  telefon,  benim  elimde  bir telefon  olduğu  halde  on  dakika  süre  ile  tayin  edilen</p>
<p class="calibre1">‘müvekkil-avukat’  görüşmesine  başladık.  İlk  sözü  şu  oldu:</p>
<p class="calibre1"><a id="p484"></a>Uyuşturucu  madde  kaçakçılığı  gibi  bir  suçun  üzerime atılmasından  dolayı  üzülüyorum.  Ben  şerefli  bir  insanım. </p>
<p class="calibre1">Böylesine  bir  iddia  ile  suçlandırılmak  istenilmem  onuruma dokunuyor.  Hayatımı  düşünmüyorum.  Şerefimi  korumanı  ve kurtarmanı istiyorum, Burhan Ağabey.” </p>
<p class="calibre1">Bu  dokunaklı  sözlerden  çok  etkilenen  Burhan  Apaydın, İstanbul’a dönüşte eski dostu Kürt İdris’e de fikrini sordu, o da “Dündar’ın şerefini kurtar ağabey,” deyince Uğur’u aradı, </p>
<p class="calibre1">“Dosyaları  getirin,  inceledikten  sonra  kararımı  vereceğim,” </p>
<p class="calibre1">dedi.  Yahya  ve  İbrahim  Kılıç  ile  Uğur  Özbizerdik,  bir  araba dolusu  klasör  yığınını  Burhan  Apaydın’ın  evine  götürüp bıraktılar. </p>
<p class="calibre1"><b class="calibre3">En Zayıf Halka</b></p>
<p class="calibre1">Burhan Apaydın çok sanıklı davaları iyi bilirdi, hiç gözünde büyütmeden klasör yığınının içine daldı. Bu karmakarışık dosyaların düzenlenmesi işinde ona Kâmil Birgül ve Lütfü Çolak yardım ediyorlardı. Artık yaz aylarına gelindiğinden evin bahçesini “yazıhane” yapmışlar, bahçedeki masaların üzerinde çalışıyorlardı. Önce o güne kadarki duruşma</p>
<p class="calibre1">tutanaklarını inceleyerek işe başladı. Diğer avukatlardan öğrendiğine göre onlar sadece Dündar Kılıç’ın MİT ve polis ifadeleri üzerinde çalışmışlardı. Apaydın, bu ifadeleri bir yana bırakıp, onun aleyhinde ifade veren öteki sanıkların sorguları ve Dündar Kılıç ile yüzleştirme zabıtları üzerine yoğunlaştı; müvekkiline karşı yapılan tertibi ortaya çıkaracak bir püf noktası, yakalanacak bir halka bulmaya çalışıyordu. </p>
<p class="calibre1">Bu çalışma hazirandan eylüle tam üç ay sürdü. </p>
<p class="calibre1"><a id="p485"></a>Eylül  ayında  bir  gün  yine  ifadeler  üzerine  çalışırken, bunlardan  birinde  bir  tutarsızlık  dikkatini  çekti,  “tamam buldum, işte bununla Dündar’ın beraatına giden yolu açarım” </p>
<p class="calibre1">dediği  sırada  aksi  bir  tesadüf  oldu,  aniden  çıkan  rüzgâr kâğıtları  uçurmaya  başladı.  Apaydın  olayın  düğüm  noktası olarak  gördüğü  kâğıda  uçmasın  diye  sıkıca  yapıştı.  Tam  o anda da “Uyan Burhan, rüya görüyorsun” diyen eşi tarafından uyandırıldı!  Gördüğü  düş  sırasında  uçmasın  diye  yakaladığı kâğıt  yerine  eşinin  koluna  yapışmış,  morartırcasına  sıkmıştı. </p>
<p class="calibre1">Beyhan  Hanım  “rüyanda  sayıklıyordun”  deyince  gözlerini ovuşturarak “ne diyordum, ne sayıklıyordum, bu çok önemli, mutlaka  hatırlamalısın,”  diye  üsteleyip  durdu  ama  Beyhan Hanım onun rüyasında ne dediğini hatırlayamıyordu. Burhan Apaydın’ın  Dündar  Kılıç’ı  idamdan  kurtaracak  bir  delil bulma  çabası  neredeyse  karı  koca  kavgasına  yol  açacaktı! </p>
<p class="calibre1">Neyse,  tartışma  tatlıya  bağlandı,  ama  bu  rüya  Burhan Apaydın’ın  aradığı  delili  mutlaka  bulacağına  olan  inancını daha da artırmıştı. Tanık ve sanık ifadelerine büyük bir hırsla eğildi ve sonunda da aradığını buldu: Tutuksuz yargılanan bir sanığın sorgulama tutanaklarında sahtecilik yapılmıştı! </p>
<p class="calibre1">Davanın  22  sanığından  tek  tutuksuzu  olan  Yaşar  Elçin Pirselimoğlu,  ifadesinde  “7  kilo  eroini  İstanbul’da  Dündar Kılıç’tan  teslim  alıp,  Hollanda’da  pazarladığını”  söylüyordu. </p>
<p class="calibre1">Suçunu  bu  kadar  açıklıkla  itiraf  ettiği  halde  bu  adam  neden tutuklanmamıştı?  Bu  soru  kafasına  takılan  Burhan  Apaydın, ifadeyi  okurken  10’uncu  sayfadan  sonra  kâğıdın  cinsinin değiştiğini  fark  etti.  Biraz  daha  dikkatle  inceleyince  daktilo karakterinin  de  farklı  olduğunu  gördü.  Elindeki  silik  bir kopyaydı,  büyüteçle  bakınca  sayfa  altlarındaki  imza paraflarının  da  ilk  on  sayfadakilerden  değişik  olduklarını anladı. Bunun üzerine yardımcılarından Lütfü Çolak’ı derhal</p>
<p class="calibre1"><a id="p486"></a>Ankara’ya gönderdi ve ifadenin daha iyi bir kopyasını bulup getirmesini  istedi.  Lütfü  Çolak  Ankara’daki  avukatlardan temin  ettiği  okunaklı  kopyayı  İstanbul’a  getirirken  yolda inceledi  ve  saptadığı  ilk  çelişkiyi  döner  dönmez  Apaydın’a gösterdi: Yaşar Elçin Pirselimoğlu ifadesinin baş taraflarında</p>
<p class="calibre1">“Dündar  Kılıç’ı  iyi  tanırım,  ahbaplığım  vardır”  derken, onuncu  sayfadan  sonraki  bir  yerde  “Dündar  Kılıç’ı  hiç tanımam”  diyordu.  İfadenin  onuncu  sayfasından  sonrasının değiştirildiği  kesinleşmişti.  Emniyetçiler  ifadenin  yarısından sonrasının  yerine  başka  bir  ifade  monte  ederlerken  ortaya çıkan bazı çelişkileri gidermeyi nasıl olmuşsa unutmuşlardı! </p>
<p class="calibre1">İyi  ama,  Kaçakçılık  Dairesi  bu  ifadeyi  değiştirmeye  neden gerek  görmüştü?  Bunda  muhakkak  bir  bit  yeniği  olmalıydı. </p>
<p class="calibre1">Apaydın  bu  sorunun  yanıtını  bulmak  için  Pirselimoğlu’nun ifadesini  öteki  dosyalardaki  belgelerle  bıkmadan  usanmadan karşılaştırdı;  tutuklanma,  ifade  ve  yüzleştirme  tarihleri arasında  bir  uyuşmazlık  arıyordu.  Sonunda  onu  da  çözdü. </p>
<p class="calibre1">Pirselimoğlu, ifadesinin alındığının belirtildiği tarihte İsveç’te tutuklu bulunuyordu! Bu yüzden “standart” olarak hazırlanan polis  ifadesinin  10’uncu  sayfasından  sonraki  kısmı  yeniden yazılmış ve “suni” bir belge yaratılmıştı! </p>
<p class="calibre1">Burhan  Apaydın,  iddialar  zincirinin  en  zayıf  halkasını bulmuştu.  Artık  bu  en  çürük  halkadan  yakalayıp  çekerse, öteki  iddiaların  da  çorap  söküğü  gibi  gideceği  kanısına varmıştı. Ama bu delili en sona saklayacaktı. </p>
<p class="calibre1">Bunun  üzerine  kesin  kararını  verdi.  Önce  Dündar  Kılıç’ın yakınlarını arayıp “davayı aldığını kendisine bildirmelerini ve vekaletname  çıkartmasını  istemelerini”  söyledi.  Sonra  da  bu kararını basına açıkladı: “Bu memleket tertip davalardan çok çekmiştir,  Dündar  Kılıç  davası  da  bir  tertibin  eseridir. </p>
<p class="calibre1"><a id="p487"></a>Avukatlığını  üstleniyorum  ve  ona  karşı  yapılan  tertipleri ispatlayacağımdan eminim.” </p>
<p class="calibre1"><b class="calibre3">Davulu Delen Jaguar</b></p>
<p class="calibre1">19 Mart 1986’da infaz yasasında değişiklik yapıldı. Bir çeşit</p>
<p class="calibre1">“özel af” niteliğinde olan bu değişiklik siyasi suçluları değil, adli  suçluları  ilgilendiriyordu.  Ama  ülkücü  tutuklu  ve mahkûmların  yargılandıkları  suçlar  da  adli  suç  kapsamında olduğundan birçok ülkücü bu değişlikten yararlanarak tahliye oldu. Abuzer Uğurlu gibi kaçakçılık sanıkları da bu özel aftan yararlanmıştı. </p>
<p class="calibre1">Bu tahliyelerle tutuklu sayısının yarı yarıya azalması üzerine Mamak’ın  sıkı  kurallarında  da  yumuşama  belirtileri görülmeye  başlandı.  Hücreler  boşaltıldı  ve  herkes  koğuşlara geçti. A Blok’ta iki yeni koğuş oluşturuldu ve birine sağcılar, birine  de  solcular  kondu.  Koğuşlara  televizyon  getirtilmesi serbest bırakıldı. </p>
<p class="calibre1">Araştırmalarım  sırasında  Turgut  Sunalp  öldüğünde  çıkan gazete ilanlarının arasında İbrahim Kılıç’ın ilanını da görmüş, pek  bir  anlam  verememiştim.  Bunu  İbrahim  Kılıç’a sorduğumda aldığım cevap merakımı gidermeye yetecekti. </p>
<p class="calibre1">Dündar  Kılıç  eski  hücre  arkadaşlarından  ayrılmış  ve  B</p>
<p class="calibre1">Blok’taki koğuşlardan birine götürülmüştü. Ama Mamak’taki değişikliklerden  henüz  haberi  olmayan  İbrahim  Kılıç, ağabeyini  iki  yıldır  yattığı  tek  kişilik  hücreden  kurtarma girişimlerini  sürdürüyordu.  Bir  dostunun  aracılığıyla  emekli general  Turgut  Sunalp’e  gitmişti.  Turgut  Sunalp  onun yanından  Ankara’daki  4.  Kolordu  komutanını  aradı.  O  da</p>
<p class="calibre1"><a id="p488"></a>Sunalp’e İbrahim Kılıç için “Ankara’ya geldiğinde önce beni görsün,”  dedi.  İbrahim  Kılıç  ertesi  çarşamba  ziyaret  için Ankara’ya  gittiğinde  önce  komutana  uğradı.  Komutan İbrahim Kılıç’a “Git de bak bakalım, ağabeyin neredeymiş?” </p>
<p class="calibre1">dedi.  İbrahim  Kılıç  Mamak’ta  ağabeyini  ziyaret  ettiğinde onun  koğuşa  alınmış  olduğunu  öğrendi  ve  çok  sevindi. </p>
<p class="calibre1">Dündar Kılıç kardeşine “Hemen bana bir televizyon getirin,” </p>
<p class="calibre1">dedi. </p>
<p class="calibre1">Siyasi </p>
<p class="calibre1">tutukluları </p>
<p class="calibre1">en </p>
<p class="calibre1">çok </p>
<p class="calibre1">sevindiren </p>
<p class="calibre1">yumuşama</p>
<p class="calibre1">belirtilerinden  biri  ise  havalandırmada  topun  serbest bırakılmasaydı.  O  zamana  kadar  bu  konudaki  yasağı</p>
<p class="calibre1">“aşındırmak”  için  bazı  yöntemler  buluyorlardı.  Bir  yandan topun  serbest  bırakılması  için  dilekçe  üstüne  dilekçe verirlerken,  bir  yandan  da  havalandırmaya  çıktıklarında  eski çoraplardan  yaptıkları  topla  oynuyorlardı.  Sonunda  top serbest bırakıldı ve tutuklular da normal topla futbol oynama olanağına kavuştular. </p>
<p class="calibre1">O arada, temmuz ayında devletin yüksek yerlerinde Dündar Kılıç’ın adının da dolaylı olarak geçtiği “küçük” bir skandal patlak  verdi.  Jaguar  firmasının  Türkiye  temsilcisi  Zeki Küçükberber, Başbakan Turgut Özal’ın kızı Zeynep ile kocası Asım  Ekren’e  Jaguar  marka  bir  otomobil  hediye  etmişti.  Bu hediyenin  Ekren  çiftine  Jaguar  servis  istasyonunun  belediye tarafından  yıkılmasını  önlemeleri  için  rüşvet  olarak  verildiği ortaya  çıkınca  büyük  gürültü  koptu.  Duruma  çok  sinirlenen Turgut  Özal,  otomobili  geri  verdirtmişti.  Sarıyer  Savcılığı olayla  ilgili  soruşturma  açtıysa  da,  Asım-Zeynep  Ekren  çifti hakkında  delil  yetersizliğinden  takipsizlik  kararı  verecekti. </p>
<p class="calibre1">Olay  gündemden  düşmüştü.  Ama  iki  ay  sonra  28  Eylül’de yapılan ara seçimlere katılan yeni kurulmuş bir parti kendine amblem  olarak  “davulu  delen  bir  jaguar”  resmini  almıştı. </p>
<p class="calibre1"><a id="p489"></a>Davul  Asım  Ekren’in  baterist  olmasını,  jaguar  da  hediye edilen otomobili simgeliyordu. </p>
<p class="calibre1">Peki  bu  olayla  Dündar  Kılıç’ın  ne  ilgisi  var  diyeceksiniz değil  mi?  Onu  da  söyleyeyim.  Zeki  Küçükberber  Jaguar servisinin bulunduğu arsayı kiralamıştı. Arsanın sahipleri ise Dündar Kılıç’ın kızı Uğur Özbizerdik ile kız kardeşi ve Oflu İsmail’in  karısı  Kısmet  Hacısüleymanoğlu  idi.  Servis istasyonunun  yıkılmasından  sonra  Zeynep  Özal’ın  Zeki Küçükberber  ile  arası  açılacaktı,  ama  bu  vesileyle  tanışmış</p>
<p class="calibre1">olduğu Uğur Özbizerdik ile dostluğunu ilerletecekti. </p>
<p class="calibre1"><b class="calibre3">“İspatlayamazsam </b></p>
<p class="calibre1"><b class="calibre3">Aynı </b></p>
<p class="calibre1"><b class="calibre3">İpte </b></p>
<p class="calibre1"><b class="calibre3">Asılmaya</b></p>
<p class="calibre1"><b class="calibre3">Razıyım!” </b></p>
<p class="calibre1">Burhan  Apaydın,  davayı  aldığında  hukuki  durum  hiç  de parlak  görünmüyordu.  Dündar  Kılıç  hakkındaki  yedi  idam talebinden  biri  daha  önce  takipsizlikle  sonuçlanmıştı  ama daha altı suçlamadan idamı isteniyordu. </p>
<p class="calibre1">Anlaşılan  hukuki  mücadele  süreci  oldukça  zaman  alacaktı. </p>
<p class="calibre1">Ama  bu  davalar  zincirini  nasıl  çözeceğini  artık  biliyordu. </p>
<p class="calibre1">Savcılığın idam talepleri sadece MİT ve Emniyet ifadelerine dayanıyordu,  mahkemeye  başkaca  bir  delil  sunulamamıştı. </p>
<p class="calibre1">İdam  talebiyle  yedi  dava  açılmış,  bunlardan  biri  hakkında takipsizlik  kararı  verilince  dava  sayısı  6’ya  inmişti.  Dündar Kılıç’ın 62 sayfalık emniyet ifadesinin sadece 43-49. sayfaları arasında kalan 6 sayfalık kısmından 6 kez idam talebini içeren iddianameler oluşturulmuştu! Demek ki ne kadar çok zaman alacak olursa olsun, yapılacak olan iş sanıkların ve tanıkların MİT ve Emniyet ifadelerini çürütmekti. </p>
<p class="calibre1"><a id="p490"></a>Dündar  Kılıç’ın  vekâletini  alır  almaz  gireceği  ilk duruşmanın  hazırlıklarını  yapmaya  başladı.  Bu  ilk  duruşma 17  Ekim’de  yapılacaktı.  Apaydın,  Sıkıyönetim  Askeri Mahkemesi  için  görevsizlik  talebinde  bulunmak  ve müvekkilinin  tahliyesini  istemek  kararındaydı.  Geceleri sabaha  kadar  evinde  elyazısıyla  yazıyor,  başında  bekleyen Lütfü  Çolak  sabahleyin  bunları  büroya  götürüyor,  Kâmil Birgül  de  daktiloya  çekiyordu.  Bu  yoğun  çalışma  sonunda duruşma  günü  gelip  çattığında  Ankara’ya  çantasında  biri görevsizlik, biri de tahliye taleplerini içeren iki kalın dosyayla gidiyordu. </p>
<p class="calibre1">Duruşmadan  önce  öteki  avukatlarla  birlikte  kısa  bir  durum değerlendirmesi  yaptılar.  Diğer  avukatlar  koltuğunun altındaki  kalın  dosyaları  görünce,  “İsterseniz  bu  dosyaları okumayın, kısa bir sunuş konuşmasıyla heyete verin,” dediler. </p>
<p class="calibre1">Çünkü  Mahkeme  Başkanı  “savaş  hali”  hükümleri  gereğince savunmaları  beş  dakika  ile  sınırlıyordu.  “Başkan  beş  dakika sonra  sözünüzü  keserse  çok  yakışıksız  bir  durum  olur.  Siz bizim  üstadımızsınız,  hepimiz  çok  üzülürüz,”  diye  de eklediler. </p>
<p class="calibre1">Oysa  Burhan  Apaydın  bu  olasılığa  karşı  hazırlığını  çoktan yapmıştı.  Başkan  sözünü  kesse  de  buna  aldırmayacaktı. </p>
<p class="calibre1">Askeri  Yargıtay  Daireler  Kurulu’nun  içtihadı  vardı.  “Savaş</p>
<p class="calibre1">hali”  hükümlerinin  geçerli  olması  için  yabancı  bir  ülkeyle diplomatik  ilişkilerin  kesilmiş  olması  ve  silahlı  çatışmaya girilmesi  gerekirdi.  Daireler  Kurulu,  Kıbrıs  müdahalesi sırasında görülen bir davada bu iki şartın olmaması nedeniyle</p>
<p class="calibre1">“savaş hali” hükümlerini uygulamamıştı. </p>
<p class="calibre1">Duruşmada  söz  alıp  konuşmaya  başladığında  Başkan  on dakika kadar müdahale etmedi, ama onuncu dakikada sözünü kesmeye  kalkışınca  Apaydın  onu  dinlemedi,  “Sayın  Başkan, </p>
<p class="calibre1"><a id="p491"></a>henüz  sözüm  bitmedi,”  dedi.  Bunun  üzerine  başkan  saatini çıkarıp  kürsünün  üstüne  koydu  ve  “Size  istisna  yapıp  yirmi dakika  izin  veriyorum,  on  dakika  içinde  toparlayın,”  dedi. </p>
<p class="calibre1">Burhan  Apaydın  konuşmasına  devam  etti.  Başkan  ek  olarak verdiği on dakikanın sonunda tekrar sözünü kesince, Apaydın</p>
<p class="calibre1">“Neye  dayanarak  kesiyorsunuz?”  diye  sordu.  Başkan  “Savaş</p>
<p class="calibre1">hali”  deyince,  Apaydın  önce  “Müvekkilim  idam  talebiyle yargılanmaktadır,  ben  müvekkilimin  masum  olduğuna inanıyorum ve bunu ispatlayacağım, ispatlayamazsam onunla aynı ipte asılmaya razıyım!” dedi. Salonda buz gibi bir hava esti.  Ardından  Askeri  Yargıtay’ın  içtihadını  okudu.  Sonra  da</p>
<p class="calibre1">“savaş hali” ilan etme yetkisinin TBMM’de olduğunu, böyle bir karar olup olmadığının TBMM’den sorulmasını talep etti. </p>
<p class="calibre1">Böyle  bir  karar  yoksa,  savaş  hali  hükümleri  uygulayan  bu mahkeme  hakkında  da  soruşturma  açılmasını  isteyeceğini söyledi. </p>
<p class="calibre1">Mahkeme heyeti bir karara varmak üzere duruşmayı öğleden sonraya erteledi. </p>
<p class="calibre1">Ben de bu yemek molasından istifade ederek, sizlere Avukat Burhan  Apaydın’ın  benimle  paylaştığı  bir  “meslek  sırrını” </p>
<p class="calibre1">vereyim. Bu kitabın yazılması sürecinde Burhan Apaydın ile üç-dört  kez  çok  uzun  görüşmeler  yaptım.  Bu  görüşmelerden birinde  bana  şunları  söyledi:  “Benim  âdetimdir,  sabah kahvaltısını  kuvvetli  yaparım  ve  öğlen  yemeği  yemem. </p>
<p class="calibre1">Mahkemelerde  duruşmanın  öğleden  sonraya  sarkacağı anlaşılırsa  konuşmamı  biraz  uzatıp  vakit  geçirir  ve  esas savunmamı  öğleden  sonraya  saklarım.  Çünkü  insanın yapısının  gereği  yemekten  sonraki  hazım  sırasında  herkese rehavet  çöker,  hâkim  de  olsa,  avukat  da  olsa  bunun  istisnası yoktur.  Dolayısıyla  hâkimler  dahil,  salondaki  herkes gevşemişken ben de savunmamı rahat rahat yaparım!” </p>
<p class="calibre1"><a id="p492"></a>Bu  kısa  aradan  sonra  tekrar  Ankara  Sıkıyönetim  4  No’lu Askeri  Mahkemesi’nin  salonuna  dönelim.  Öğleden  sonraki oturumu açan Başkan, heyetin ara kararını açıkladı. Mahkeme savunma  hakkına  saygılıydı,  avukatın  savunması  için  süre konmayacak  ve  konuşması  kesilmeden  dinlenecekti.  Burhan Apaydın’ın  konuşması  öğleden  sonra  saat  birden  akşama kadar sürdü, mahkeme heyeti de bu savunmayı hiç kesmeden dinledi! </p>
<p class="calibre1"><b class="calibre3">MİT’i Evren’e Şikâyet</b></p>
<p class="calibre1">Burhan  Apaydın  gerek  bu  duruşmada,  gerekse  21  Kasım 1986’da  verdiği  “soruşturmanın  genişletilmesi  talebinde” </p>
<p class="calibre1">müvekkiline  yapılan  işkenceleri  anlattı,  daha  önceki bölümlerde  görmüş  olduğumuz  gibi,  bu  işkencelerin  teyp bantlarının  dinlenmesinden  bile  anlaşıldığının  örneklerini verdi.  MİT  hakkında  suç  duyurusunda  bulunarak  yasadışı sorgulama  ve  işkence  yaptığı  nedenleriyle  soruşturma açılmasını  istedi. <a href="#p493">78  </a>Ayrıca,  Dündar  Kılıç’ın  gerek tutuklanmadan  önce,  gerekse  tutuklandıktan  sonra  aleyhinde yazılan  ve  Genelkurmay’a  gönderilen  imzasız  ihbar mektuplarına  değindi.  Bu  ihbar  mektuplarının  Dündar Kılıç’ın  ısrarlı  taleplerine  rağmen  mahkemede  neden okunmadığını  sordu  ve  MİT’i  suçlayarak  “Kendine  gelen ihbar mektubunu değerlendirerek olayı soruşturun diyen Milli Güvenlik  Konseyi’nin  bu  emri  de  MİT  tarafından  ihlal edilmiştir. Anayasa ihlal edilmiştir. Benim müvekkilim MİT’e götürülüp  orada  sorgulandığına  göre  cumhurbaşkanının anayasayı gözetme görevini yerine getirmesi gerekir,” dedi. </p>
<p class="calibre1"><a id="p493"></a><a href="#p492">78  </a>Burhan  Apaydın,  MİT  hakkında  soruşturma  isteğinin  tarihte  ilk  kez  yapıldığını söylüyordu.  Ama  bu  talep  12  Mart  döneminde  Albay  Talat  Turhan  ve  1978’de  MİT</p>
<p class="calibre1">mensubu  Sabahattin  Savaşman’ın  yargılanmaları  sırasında  da  yapılmıştı.  Bkz.  Soner Yalçın, Doğan Yurdakul,  <i class="calibre4">Bay Pipo</i>, s. 243-245 ve s. 303-305. </p>
<p class="calibre1">Apaydın  “görevsizlik”  talebinde  bulunurken  Uyuşmazlık Mahkemesi  kararlarından  örnekler  vermişti.  Daha  önce mahkemede  dinlenmiş  delillerden  hiçbiri  “Sıkıyönetim ilanına ilişkin sebeplerden” değildi. Dava dosyasında bulunan deliller  de  bu  nitelikte  bulunmuyordu.  Dolayısıyla  mahkeme görevsizlik kararı vermeliydi. </p>
<p class="calibre1">Tahliye talebinde ise bütün delillerin toplandığı ve bunların arasında  suç  isnadını  kanıtlayacak  hiçbir  delil  bulunmadığı belirtiliyordu. Sanığın “kaçma ihtimalini” gösteren bir belirti yoktu, aksine bu kural lehine yorumlanmalıydı. Çünkü sanık kendisini  gözaltına  almak  üzere  Ankara’dan  İstanbul’a  bir ekip  geleceğini  biliyordu.  Buna  rağmen  kaçmamış,  arandığı adreslerden birinde kolayca bulunmuştu, silahlı olduğu halde güvenlik  güçlerine  karşı  koymamıştı.  Kesinleşmiş  bazı cezalarının infaz edilmediği iddiası da doğru değildi, hastalığı nedeniyle infaz savcılığına başvurmuş, gerekli muayenelerden sonra Adli Tıp Kurumu’nun verdiği rapora dayanılarak infazı ertelenmişti.  İnfaz  edilmemiş  olan  bu  cezalar  Mamak’ta kaldığı süreye sayılarak tahliye edilmeliydi. </p>
<p class="calibre1">Mahkeme  her  iki  talebi  de  reddetti.  Ancak,  Burhan Apaydın’ın görevsizlik talebi zaman içinde etkilerini gösterdi; Askeri  Savcılık  bundan  sonraki  başka  bazı  davalarda</p>
<p class="calibre1">“görevsizlik”  taleplerinde  bulundu.  Ayrıca,  Sıkıyönetim  4</p>
<p class="calibre1">No’lu Askeri Mahkemesi de kısa bir zaman sonra lağvedildi. </p>
<p class="calibre1">Ama acele etmeyelim, bizim oraya gelmemize henüz altı-yedi ay var. </p>
<p class="calibre1">Burhan  Apaydın  bundan  sonraki  duruşmalarda  oklarını tamamen </p>
<p class="calibre1">Kaçakçılık </p>
<p class="calibre1">Daire </p>
<p class="calibre1">Başkanlığı’na </p>
<p class="calibre1">yöneltti. </p>
<p class="calibre1"><a id="p494"></a>Mahkemeye  27  Mart  1987  tarihinde  verdiği  23  sayfalık dilekçesinde Dündar Kılıç hakkındaki 10 dosyayı yeniden ele alıyor,  Kaçakçılık  Dairesi’nin  yasadışı  işlemlerini  tek  tek sıralıyor  ve  orada  alınan  ne  tanık,  ne  de  sanık  ifadelerinin geçerli olamayacağını kanıtlamaya çalışıyordu. Bu dilekçenin içeriğinde bazen acıklı, bazen güldürücü olaylar yer alıyor ve sonuç  olarak  Dündar  Kılıç’ın  hazırlık  soruşturmalarının trajikomik manzarasını gözler önüne seriyordu. </p>
<p class="calibre1"><b class="calibre3">Gözaltında Bir Ölüm Daha</b></p>
<p class="calibre1">Bildiğiniz  gibi,  emniyette  sık  sık  intihar  olayları  meydana gelir,  kimi  sanıklar  yüksek  katlardan  kendini  aşağıya  atar, kimi  sanıklar  kendini  asar,  ama  bu  olayların  hepsi  de kamuoyunda kuşkuyla karşılanır. </p>
<p class="calibre1">Bu  tür  intiharlardan  biri,  23  Mart  1984  tarihinde  Edirne Narkotik Şube Müdürlüğü’nde meydana geldi; Sabri Çuhadar adlı  bir  tutuklu  “kendini  asmak  suretiyle”  intihar  etti.  Peki ama  bundan  bize  ne  demeyin,  Sabri  Çuhadar,  Dündar  Kılıç davasının  on  dosyasından  birindeki  sanıklardan  biriydi! </p>
<p class="calibre1">Üstelik  Avukat  Burhan  Apaydın,  bu  kişinin  kendini  asmak suretiyle  değil,  emniyette  işkence  sonucu  öldürüldüğünü  ve buna “intihar süsü” verilmek istendiğini öne sürmekteydi. </p>
<p class="calibre1">1984/  39-6  sayılı  bu  dosyada  yer  alan  kişilerden  Asım Akkaya’nın  ifadesi  üzerine  aranmakta  olan  Sabri  Çuhadar, başında  komiser  Duran  Aygün’ün  bulunduğu  Kaçakçılık Dairesi  polisleri  tarafından  İstanbul’da  “yakalanmış”  ve sorgulamak  üzere  Edirne  Emniyeti  Narkotik  Şubesi’ne götürülmüştü.  Sorgulama  sırasında  üzerinden  120  bin  liralık</p>
<p class="calibre1"><a id="p495"></a>çek çıkması üzerine Çuhadar’ı bir karakolun nezarethanesine bırakan  ekip,  çek  olayını  soruşturmak  üzere  İstanbul’a gitmişti.  Oradan  Edirne’yi  telefonla  aradıklarında  da  Sabri Çuhadar’ın  “parkasının  fitili  ile  kendisini  asarak”  intihar ettiğini  öğrenmişlerdi.  Bu  anlatım,  Duran  Aygün’ün  Ankara Sıkıyönetim  Askeri  Savcılığı’na  verdiği  ifadede  yer  alıyordu ve her türlü şüpheyi davet ediyordu. Burhan Apaydın’a göre bu şüpheler şöyle sıralanıyordu:</p>
<p class="calibre1">Komiser Duran Aygün ve yanındakiler yakalamaya ve ifade almaya  yetkili  değillerdi.  Sabri  Çuhadar’ın  yakalanması  için hâkim kararı yoktu, ayrıca sanığı “yakalamamış”, adresinden almışlardı. Sanığı Edirne Savcılığı’na götürmeleri gerekirken emniyete  götürmüşlerdi.  Sanığı  buldukları  anda  üst  araması yapıp  zabıt  tutmaları  gerekirken  böyle  yapmamış,  üstündeki çeki sözüm ona Edirne’deki sorgulama sırasında bulmuşlardı, ama bunu da zapta geçirmemişlerdi. Oysa hem üzerinde çek bulunduğunu, hem de sorgulamaya ara verdiklerini tutanakla tespit etmeleri gerekirdi. Zaten bu olayla ilgili fezlekeye ekli polisler  tarafından  tutulmuş  hiçbir  tutanak  yoktu.  İstanbul’a dönerken sanığı emniyetin nezarethanesinde bırakmak yerine bir  karakolun  nezarethanesine  götürmüşlerdi.  İstanbul’dan Edirne’deki  karakola  hiç  gereği  yokken  telefon  etmişlerdi, herhalde  bunu  “sanığa  selam  söylemek  için”  yapmamışlardı. </p>
<p class="calibre1">Sanığın  parkasından  söküp  çıkardığı  fitille  kendisini nezarethane  penceresine  astığı  iddia  ediliyordu.  Buna  karşın ne bu fitilin, ne de nezarethanenin intihar etmeye müsait olup olmadığı  incelenmemişti.  Kaldı  ki,  savcılığın  yazdığı  olay yeri  tutanağında  cesedin  nezarethane  dışında  bir  bankın üzerinde bulunduğu kaydedilmişti. Demek ki savcı gelmeden önce cesetle oynanmıştı. </p>
<p class="calibre1"><a id="p496"></a>Otopsi  raporuna  gelince,  boyunda  asılma  izi  bulunduğu saptanmış ve bu durum sanığın intihar tanısına esas alınmıştı. </p>
<p class="calibre1">Oysa  başkası  tarafından  boğulsa  da  aynı  iz  meydana  gelirdi, hatta bir ölünün boynuna ip bağlanıp çekilse de aynı bulguya rastlanırdı.  Ceset  üzerindeki  bulgular,  bir  kişinin  kendini asması  ve  Adli  Tıp  deyimiyle  “canlı  ası”  durumlarındaki belirtileri  göstermiyordu:  Dilin  dışarıda  ve  dişlerin  arasında olup olmadığı, boynun açılmış olup olmadığı, kalpte, mide ve bağırsaklarda  canlı  asılmalardaki  belirtilerin  bulunup bulunmadığı kayda geçirilmemişti. Yani otopsi raporu, olayın intihar  mı,  cinayet  mi  olduğunu  göstermesi  bakımından eksikti. </p>
<p class="calibre1">Apaydın bütün bu göstergelere bakarak olayın intihar değil, cinayet olduğu sonucuna varıyordu. Ayrıca Sabri Çuhadar’ın eroin  olayında  şoförlük  yaptığı  çok  iyi  bilinmesine  karşın, Mali Şube Müdürü Faruk Metin tarafından yazılan fezlekede</p>
<p class="calibre1">“eroinin sahiplerinden” olarak gösterilmişti. Bunun nedeni de</p>
<p class="calibre1">“intihar  ettiği”  kanısını  güçlendirmekti,  çünkü  malın  sahibi olarak  yurtdışına  çıkarmanın  cezası  idamdı,  ama  şoförlüğün cezası intihar etmeyi gerektirecek kadar ağır değildi. </p>
<p class="calibre1">İtalya-İsviçre  olayı  da  denilen  bu  dosya,  esas  olarak  Asım Akkaya,  Yaşar  Elçin  Pirselimoğlu’nun  ifadeleri  ile,  Sabri Çuhadar’ın  “intiharı”  nedeniyle  yarım  kalan  ifadesine dayanıyordu.  Zaman  içinde  Burhan  Apaydın  tarafından  en son çürütülen dosyalardan biri olacaktı. </p>
<p class="calibre1"><b class="calibre3">İnterpol Oyuna Gelmedi</b></p>
<p class="calibre1"><a id="p497"></a>Kaçakçılık  İstihbarat  ve  Harekât  Dairesi’nin  İnterpol’ü oyuna  getirerek  Dündar  Kılıç’ın  sanki  İnterpol’de  kaydı varmış  gibi  bir  belge  sağlama  çabasına  girmiş  olduğu  da  bu dosyanın,  yani  İsviçre-İtalya  olayı  dosyasının  ayrıntılarının arasından çıkarılmıştı. Şöyle ki; </p>
<p class="calibre1">İsviçre’nin Basel Savcılığı 27 Mayıs 1983’te Ankara’ya bir teleks  göndererek  beş  Türk’ün  35,5  kilo  eroin  ile yakalandığını  bildirmişti.  Bundan  sekiz  ay  sonra,  yani emniyetin  Dündar  Kılıç’ın  gözaltına  alma  hazırlıkları  içinde olduğu  sırada  Kaçakçılık  Dairesi  21  Ocak  ve  9  şubat  1984</p>
<p class="calibre1">tarihlerinde  Basel  polisine  birer  teleks  yazısı  göndererek Dündar Kılıç’ın adını ve kimlik bilgilerini bildirdi ve olayda adının geçip geçmediğini sordu. Gelen yanıt olumsuzdu, ama bu yolla Dündar Kılıç’ın adı İnterpol yazışmalarına geçirilmiş</p>
<p class="calibre1">oluyordu.  Aradan  üç  ay  geçtikten  sonra  16  Mayıs  tarihinde Kaçakçılık Dairesi Basel Narkotik Bürosu’na bir teleks daha çekti ve bu davadaki bazı sanıklarla birlikte Dündar Kılıç ile ilgili  bilgi  istedi.  Dündar  Kılıç’ın  adını  bir  kez  İntepol kayıtlarına geçirmiş olduklarını sanıyorlardı ya, nasıl olsa bu kez olumlu cevap gelecekti ve onlar da gelmesini bekledikleri bu  cevabı  Dündar  Kılıç’ın  aleyhinde  delil  olarak kullanacaklardı.  Ancak  İsviçre  polisi  bu  oyuna  gelmedi. </p>
<p class="calibre1">Kaçakçılık  Dairesi’ne  verdiği  cevapta  “Kılıç  Dündar, 21.1.1984  tarih  ve  9.2.1984  tarihli  telekslerinizde  bahsi geçmektedir.  Ve  bizde  kayda  geçirilmiştir.  Hakkında  daha başka  bir  bilgi  mevcut  değildir”  denilmekteydi.  Oyun tutmamıştı! Bu yüzden Basel Narkotik Bürosu’nun bu cevabı da  dosyaya  konmamıştı.  Ama  Burhan  Apaydın  İsviçre makamlarına  başvurarak  bu  belgenin  örneğini  getirtmiş  ve resmi  tercümesini  yaptırdıktan  sonra  4  No’lu  Askeri Mahkeme’ye  sunmuştu.  Yani,  Dündar  Kılıç’ı  suçlamak  için</p>
<p class="calibre1"><a id="p498"></a>yapay  yollardan  üretilmeye  çalışılan  bir  delil,  sonunda savunmasına yarayan lehte bir delil haline gelmişti! </p>
<p class="calibre1">Burhan  Apaydın’ın  ve  yardımcısı  Lütfü  Çolak’ın  bana anlattıklarına göre, Dündar Kılıç’ın eniştesi Oflu İsmail’in 27</p>
<p class="calibre1">Şubat </p>
<p class="calibre1">1987’de </p>
<p class="calibre1">Hollanda’da </p>
<p class="calibre1">tutuklanıp </p>
<p class="calibre1">İtalya’ya</p>
<p class="calibre1">götürülmesinden  sonra  Atila  Aytek  İtalya’ya  gidip  ifadesini almak istemişti. Ancak İnterpol’le ilgili suni bir delil yaratma çabası duruşmalarda ortaya çıkarılınca bunu yapamamıştı. </p>
<p class="calibre1">Delillerin  çürütülmesi  devam  ediyordu.  1984/39-9  sayılı dosyada  Dündar  Kılıç’ın  Ferda  Seven  ile  birlikte yargılandıkları  davanın  “delilleri”  vardı.  Apaydın’a  göre  bu dosya “Dündar Kılıç’a karşı korkunç bir tertibi içermekteydi ve  delil  sağlamak  için  ‘eroin  temini’  yoluna  gidildiğini” </p>
<p class="calibre1">gösteriyordu.  19  Nisan  1984’te  Ankara’ya  getirilen  Ferda Seven,  baskı  altında  alındığı  anlaşılan  ifadesinde  “Dündar Kılıç’tan  aldığı  178  gram  eroini  bir  boya  kutusunun  içinde bahçesine gömdüğünü” söylemiş ve bu ifade Faruk Metin’in hazırladığı  fezlekeye  de  bu  şekilde  geçirilmişti.  Bu  ifadenin alınmasından dokuz gün sonra, 28 Nisan’da İstanbul’a giden Kaçakçılık Şubesi ekipleri Ferda Seven’in bahçesinde yapılan kazı  sonunda  gömülü  eroin  bulunduğuna  dair  bir  tutanak tutmuşlardı.  Ancak,  Apaydın’a  göre  ne  böyle  bir  kazı yapılmış, ne de eroin bulunmuştu, bu eroin başka bir yerden temin  edilerek  mahkemeye  delil  olarak  sunulmuştu.  Çünkü</p>
<p class="calibre1">“Beyaz  bir  torba  içinde  ağzı  mühürlü  net  178  gram  eroin bulunduğu” iddia edildiği halde 4 No’lu Askeri Mahkeme’nin yaptırdığı  laboratuvar  incelemesi  sonunda  torba  içindeki  bu eroinin  23  gram  olduğu  ortaya  çıkmıştı!  Anlaşılan  23  gram eroinin </p>
<p class="calibre1">bahçeye </p>
<p class="calibre1">gömülmesinin </p>
<p class="calibre1">komik </p>
<p class="calibre1">olacağı</p>
<p class="calibre1">düşünüldüğünden  olsa  gerek,  eroin  miktarı  fezlekeye  178</p>
<p class="calibre1">gram  olarak  geçirilmişti!  Ayrıca,  emniyet  görevlilerinin</p>
<p class="calibre1"><a id="p499"></a>bahçede  kazı  yapılırken  hazır  bulunduğunu  söyledikleri kişilerden  Fikri  Kılıçoğlu,  mahkemeye  verdiği  ifadede bahçede  böyle  bir  kazı  yapılmadığı  halde  yapılmış  gibi tutanak  tutulduğunu  söylemişti!  Üstelik  Dündar  Kılıç’ın verdiği  eroini  Ferda  Seven’e  götürdüğü  iddia  edilen  Hikmet Ilgın  sanık  olarak  askeri  savcılığa  gönderilmiş,  ama  savcılık</p>
<p class="calibre1">“zora  dayalı  beyanları  ile  bir  kişinin  suçlanamayacağı” </p>
<p class="calibre1">gerekçesiyle  Hikmet  Ilgın  hakkında  takipsizlik  kararı vermişti! </p>
<p class="calibre1"><b class="calibre3">Abi Diyarbakır’da</b></p>
<p class="calibre1">Ankara’da  sıkıyönetimin  kalkmasının  hemen  ardından,  4</p>
<p class="calibre1">No’lu  Askeri  Mahkeme  de  15  Mayıs  1987  tarihinde lağvedildi.  Bu  mahkemenin  bakmakta  olduğu  kaçakçılık davaları  Diyarbakır  Sıkıyönetim  Askeri  Mahkemesi’ne, sanıkları  da  Diyarbakır  Askeri  Cezaevi’ne  gönderiliyordu. </p>
<p class="calibre1">Diyarbakır’a gidiş hazırlığında olan Dündar Kılıç, 8 Haziran 1987  tarihinde  avukatı  Burhan  Apaydın’a  bir  mektup gönderdi: “Kıymetli Ağabey, gönderdiğin telgrafı aldım. Çok sağ ol. Adaletten yana olanların ve beni sevenlerin kalbinde, dünya  yok  olana  kadar  yaşayacaksın.  Tanrı  senin  gibi vatanseverleri  korusun.  Herhalde  bugün  yarın  Diyarbakır’a gideceğim. Saygıyla selam eder, ellerinden öperim. Kardeşin Dündar  Kılıç.” <b class="calibre3">2</b>  Aslında  bu  mektup,  Burhan  Apaydın’ın  o güne  kadar  yaptığı  savunmalara  duyulan  şükranın  bir ifadesiydi.  Gerçekten  de  Apaydın  para  almadan  girdiği  bu davada  sekiz  ay  gibi  kısa  bir  sürede  “idam  sayısını”  altıdan bire  düşürmüştü!  Bu  mektubun  yazılmasından  kısa  bir  süre</p>
<p class="calibre1"><a id="p500"></a>sonra  Dündar  Kılıç,  acı  günleri  birlikte  göğüslemiş  olduğu arkadaşlarıyla vedalaşarak Diyarbakır’a götürüldü. </p>
<p class="calibre1">Diyarbakır  Askeri  Cezaevi’nde  siyasi  tutuklularla, kaçakçılık sanıkları ayrı koğuşlarda kalıyorlardı. Dündar Kılıç ile  Behçet  Cantürk  40  kişilik  E  Blok  33.  koğuşa  kondular. </p>
<p class="calibre1">Behçet </p>
<p class="calibre1">Cantürk </p>
<p class="calibre1">koğuş </p>
<p class="calibre1">kıdemlisi </p>
<p class="calibre1">olmuştu. </p>
<p class="calibre1">Eski</p>
<p class="calibre1">düşmanlıklarını  unutmuşlar,  sıkı  dost  olmuşlardı.  İkisi  de günlerini  okuyarak  ve  birbirleriyle  kitap  değiştirerek geçiriyorlardı.  Genelkurmay  Başkanlığı’ndan  özel  izinle gelen  gazetecilere  birlikte  demeç  veriyorlardı.  Dündar  Kılıç, </p>
<p class="calibre1">“Burada  40  tane  Baba’nın  olduğunu  söylüyorlar,  ama buradaki  40  kişiden  35’inin  ceket  alacak  parası  yok,” </p>
<p class="calibre1">diyordu. <b class="calibre3">3</b></p>
<p class="calibre1">İki cezaevini de tanıyan bazı gazeteciler “babaların” </p>
<p class="calibre1">Mamak’tan sonra “cennete” geldiklerini söylüyorlardı. </p>
<p class="calibre1">Doğrusu Dündar Kılıç da halinden şikâyetçi değildi: “Bizden önce çok intiharlar olmuş, ama biz gittiğimiz zaman böyle bir şey görmedik. Oradaki idare gayet ılımlı idi. Yani bilinçli bir şekilde kimseye bir kötülük yapıldığını görmedim. </p>
<p class="calibre1">Mahkûmlar da kurallara saygılı. Demek ki mahkûma bir şey yapılmadığı zaman o da mahkûm olduğunun hesabını yapıyor. </p>
<p class="calibre1">Osman Toprak diye bir hapishane müdürü albay vardı. </p>
<p class="calibre1">İnsanoğlu insan. ‘Allah sizi bana emanet etti,’ derdi, ‘ne isterseniz yiyecek içecek dışardan getirtebilirsiniz. Hasta olan arkadaşlarınız için her şeyi getirtirim. Ama parasını kendileri verecek.’ Eee, ben böyle adama bayıldım. İnsanlık budur. </p>
<p class="calibre1">Onunla hâlâ dostuz. Hâlâ onu saygıyla yad ederiz. Hakiki bir asker. Ve bir lafı vardı. Derdi ki, ‘Ben Harbiye’ye giderken gardiyan olmak için gitmedim. Asker olmak için gittim. Ama ne yapayım ki kader beni Diyarbakır Cezaevi’nde gardiyan</p>
<p class="calibre1"><a id="p501"></a>yaptı. Neyse ki bu geçici bir görev.’ İşte bu Osman Toprak da adamdı. Haza adamdı.” <b class="calibre3">4</b></p>
<p class="calibre1">Dündar Kılıç orada 18 yıldır görmediği eski bir dostuna da kavuştu:  Hikmet  Bozçalı.  Onu  hikâyemizin  önceki</p>
<p class="calibre1">bölümlerinden  hatırlayacaksınız. <b class="calibre3">5</b>  70’li  yılların  başında tanıştıklarında Bozçalı genç bir hukuk fakültesi öğrencisiydi. </p>
<p class="calibre1">Fakülteyi  bitirdikten  sonra  memleketi  olan  Diyarbakır’da büro açıp orada avukatlığa başlamıştı. Diyarbakır’da yeniden buluşmalarını  Hikmet  Bozçalı  bana  şöyle  anlattı:  “Dündar Kılıç  Diyarbakır’a  geldikten  sonra  orada  bir  avukat arkadaşımıza  beni  kastederek  ‘Yılmaz  Güney’in  amcasının oğlu var, burada avukattır, gelsin beni de bir görsün,’ demiş. </p>
<p class="calibre1">Yani  ben  Yılmaz’ı  çok  severdim,  çok  hürmet  ederdim  ama amcasının oğlu değilim, onun hatırında öyle kalmış herhalde. </p>
<p class="calibre1">Ben  anladım  yani,  yanına  gittim,  öpüştük.  Aradan  kaç  yıl geçmiş adam unutmamış, demek ki çok kuvvetli bir hafızası vardı.  Gittik  görüştük,  işte  rahmetli  Yılmaz  Güney’den bahsetti, o zaman vefat etmişti, çok ağladı. </p>
<p class="calibre1">Vekaletini  aldıktan  sonra  artık  her  gün  ziyaretine gidiyordum.  Ben  gidince  tabii  Behçet  Bey  falan  cezaevinde karşılaşmışlar, onun avukatı da geliyordu, ben Mehdi Zana’yı da  çağırıyordum,  böyle  on,  on  beş  kişi  sohbet  ediyorduk, bayağı iki saat, üç saat. Açık görüş gibi. Dündar Kılıç sürekli</p>
<p class="calibre1">‘Gel  bana’  diyordu,  canı  sıkılıyordu  tabii,  ben  de  hemen hemen her gün cezaevine ona gidiyordum. Onu Diyarbakır’da çok  seviyorlardı.  Ben  de  bütün  siyasilerin  avukatıydım  ve benim  bayağı  ağırlığım  vardı.  Yılmaz  Güney  çok  sevilirdi orada,  Dündar  Kılıç’ın  onun  arkadaşı  olduğu  da  biliniyordu. </p>
<p class="calibre1">Ama  kendisi  de  çok  seviliyordu,  cezaevi  yönetiminde  de tutuklular  üzerinde  de  çok  ağırlığı  vardı,  sevilip  sayılıyordu. </p>
<p class="calibre1"><a id="p502"></a>Gerçi  koğuşu  ayrıydı,  yani  siyasilerle  ayrı  koğuştaydı  ama çok  ağırlığı  vardı.  Kardeşleri,  ailesi  ziyarete  gelirdi.  İki hanımı  vardı,  onlar  gelirdi.  İstanbul’dan  gelen  epey  insan oluyordu. Demir Otel’de kalırlardı. <a href="#p502">”79</a></p>
<p class="calibre1"><a href="#p502">79  </a>Behçet  Cantürk  otel  yönetimine  “Kesinlikle  para  almayacaksınız”  direktifini vermişti. Soner Yalçın,  <i class="calibre4">Beco</i>, s. 237. </p>
<p class="calibre1">Kendisine  Diyarbakır  ziyaretlerini  sorduğum  İbrahim  Kılıç da  orada  gördüğü  misafirperverliği  övmüştü:  “Diyarbakır halkı  çok  misafirperverdi.  Gittiğimiz  zaman  bize  yabancı olduğumuzu,  gurbette  olduğumuzu  hissettirmiyorlardı. </p>
<p class="calibre1">Yemek  hazırlar,  yemeğe  davet  ederlerdi.  Behçet’in kardeşleriyle de birkaç sefer oturup birlikte yemek yedik.” </p>
<p class="calibre1"><b class="calibre3">Aspirin Ali</b></p>
<p class="calibre1">Diyarbakır’da duruşma oldukça Avukat Burhan Apaydın da İstanbul’dan  gelip  katılıyordu.  Üç  yıldan  beri  sürmekte  olan duruşmalar  sonucunda  bütün  davalar  1985/55  sayılı  tek  bir davada  birleştirilmiş,  artık  Dündar  Kılıç’ın  “altı  kez  değil, sadece  bir  kez”  idamı  istenir  olmuştu.  Burhan  Apaydın  30</p>
<p class="calibre1">Temmuz  1987  tarihli  duruşmada  21  sayfalık  bir  dilekçe vererek  birleştirilen  bu  davaların  içeriklerinin  hukuken geçersiz  olduğunu  kanıtlamaya  çalıştı.  Bunların  arasından, Dündar  Kılıç  hakkında  ne  kadar  gülünç  iddialar  olduğunu göstermesi  bakımından  ilginç  bulduğum  birini  özetlemeden geçemeyeceğim. </p>
<p class="calibre1">Hollanda’da  işçi  olarak  çalışmakta  olan  Ali  Sarınergiz uyuşturucu  madde  bulundurmak  suçundan  1981  yılında Hollanda mahkemesi tarafından mahkûm edilmişti. Sarınergiz cezasını  çektikten  sonra  sınır  dışı  edilmiş  ve  durum  Türk</p>
<p class="calibre1"><a id="p503"></a>polisine  de  bildirilmişti.  Apaydın’ın  dilekçesine  göre, Kaçakçılık  Daire  Başkanlığı  Sarınergiz’in  Türkiye’ye döndüğünü öğrenince Söke’deki işyerine ve evine yıldırım bir baskın  düzenleyerek  ele  geçen  ne  varsa  sanıkla  birlikte Ankara’ya  getirmişti.  Zapt  olunan  maddeler  arasında  evinde bir kutu içinde bulunan yaldız kâğıtlara sarılı ve içinde beyaz toz  bulunan  19  küçük  paket  vardı.  Kaçakçılık  Daire Başkanlığı  Sarınergiz’den  Dündar  Kılıç  aleyhinde  “gerekli ifadeyi”  aldıktan  sonra  zaman  kaybetmeden  Ankara Sıkıyönetim </p>
<p class="calibre1">Komutanlığı’na, </p>
<p class="calibre1">uluslararası </p>
<p class="calibre1">bir </p>
<p class="calibre1">eroin</p>
<p class="calibre1">kaçakçısının  evinde  bulundurduğu  uyuşturucu  madde  ile yakalandığını,  söz  konusu  kişinin  Dündar  Kılıç  ile  işbirliği içinde olduğunu “itiraf ettiğini” bildirmişti. Komutanlığın da bu  şahıs  hakkında  soruşturma  açılmasını  emretmesi  üzerine Ali  Sarınergiz  tutuklanmış,  hakkında  açılan  dava  Dündar Kılıç dosyasıyla birleştirilmişti. </p>
<p class="calibre1">Buraya  kadar  her  şey  normal  görünüyordu.  Ama  19  paket içindeki  tozların  laboratuvar  raporu  geldiğinde  her  şey değişiverdi:  Paketlerin  içindeki  madde  eroin  değil,  aspirin tozuydu!  Migren  ağrıları  çeken  Ali  Sarınergiz,  ülseri  de olduğu için aspirini ezip toz haline getiriyor, suya karıştırarak içiyordu. Ama bunu nedense sorgucularına söyleyememişti! </p>
<p class="calibre1">Durumun  anlaşılmasıyla  birlikte  arkadaşları  arasında  adı</p>
<p class="calibre1">“Aspirin  Ali”ye  çıkan  Sarınergiz,  iki  yıl  tutukluluktan  sonra tahliye  edildi.  Ama  ömründe  bir  kez  bile  görmediği  Dündar Kılıç hakkında “1974 yılından beri onunla Hollanda’ya eroin ihraç ediyoruz,” diye başladığı 40 sayfalık ifadesi dosyaların içinde kalmıştı! </p>
<p class="calibre1">Birleştirilen  davaların  tek  dayanağı  olarak  artık  sadece</p>
<p class="calibre1">“İsviçre-İtalya” dosyası adı verilen dosya kalmıştı ve Burhan Apaydın bu dosyanın içeriği hakkında da 4 Eylül 1987 tarihli</p>
<p class="calibre1"><a id="p504"></a>duruşmada  80  sayfalık  bir  dilekçe  verdi.  Dilekçesinin  giriş</p>
<p class="calibre1">bölümünde  şöyle  diyordu:  “Dündar  Kılıç  davası,  boyutları kendisini  de  aşmış  ve  bu  ülkede  hukukun  üstünlüğünü sağlamak davası haline gelmiştir.” </p>
<p class="calibre1">Apaydın,  bu  dilekçesinin  sonunda  da  Atila  Aytek  ve  Faruk Metin  hakkında  suç  duyurusunda  bulunmayı  ihmal</p>
<p class="calibre1">etmiyordu: “Emniyet Genel Müdürlüğü Kaçakçılık İstihbarat ve  Harekât  Dairesi  Başkanı  Atila  Aytek’i,  sonuç  olarak Dündar Kılıç aleyhine uyuşturucu madde kaçakçılığı suçunun yükletilmesini  sağlamak  amacına  yönelik  tertip  ve işlemlerinden  dolayı  Diyarbakır  Sıkıyönetim  Askeri Mahkemesi  önünde  itham  ediyor  ve  mevcut  deliller karşısında  Atila  Aytek  ile  birlikte  aynı  suçları  ika  ve  iştirak eden Merkez Mali Şube Müdür Vekili Faruk Metin haklarında Ankara  C.  Savcılığı’na  TC:  243,  283,  179  ve  240. </p>
<p class="calibre1">maddelerine  göre  suç  duyurusunda  bulunulmasına  karar verilmesini  talep  ediyorum.”  Aslında  Apaydın’ın  bu  kadar yorulmasına hiç de gerek yoktu. Güvenlik güçleri arasındaki kapışmalar  sonucu,  MİT’teki  ve  Emniyetteki  kaçakçılık üniteleri  teker  teker  kapatılmaya  başlanmıştı  ve  tasfiye merkeze doğru yaklaşmaktaydı. </p>
<p class="calibre1">Ağustos  1987  sonlarında  Diyarbakır  Cezaevi’ne  gelen  bir grup gazeteci tutuklularla röportajlar yaptılar. </p>
<p class="calibre1">Füsun  Özbilgen’in  Dündar  Kılıç  ile  yaptığı  röportaj  30</p>
<p class="calibre1">Ağustos  1987  tarihli   <i class="calibre4">Cumhuriyet</i>  gazetesinde  “Duvarlar Konuşuyor”  başlığıyla  yayımlandı.  Bu  röportajda  Dündar Kılıç’ın  sarf  ettiği  sözler  başına  dert  açacaktı;  Diyarbakır Cumhuriyet  Savcılığı  aynı  gün  Dündar  Kılıç  hakkında</p>
<p class="calibre1">“hükümetin  manevi  şahsiyetini  alenen  tahkir  ve  tezyif” </p>
<p class="calibre1">suçundan  dava  açacak,  davayı  Avukat  Hikmet  Bozçalı  takip edecekti. </p>
<p class="calibre1"><a id="p505"></a><b class="calibre3">İki Düşman Ekipten Yeni Ataklar</b></p>
<p class="calibre1">Sahi,  aradan  geçen  onca  zaman  zarfında  MİT  ve</p>
<p class="calibre1">Emniyet’teki  düşman  klikler  ne  yapmaktaydılar,  hangi  yeni oyunların  peşindeydiler?  Biz  Dündar  Kılıç’la  birlikte Mamak’tan  Diyarbakır’a  taşınır,  mahkeme  dosyalarının arasında  kaybolurken,  bütün  bu  olayların  perde  arkasında çekişip  duran  kişilerimizi  unutup  gittik.  Onları  bıraktığımız yeri  anımsayacak  olursak,  aralarında  sağlanan  geçici  bir ateşkes durumunda kalmıştık. İstanbul ekibi Dündar Kılıç ve yeraltı dünyasıyla ilgili bir soruşturmadan aklanarak çıkmıştı, ama Kaçakçılık Dairesi’nin İstanbul’da kendilerini devre dışı bırakan  operasyonlarına  diş  biliyorlardı.  MİT’te  İstanbul Bölge  Başkanı  Nuri  Gündeş  terfi  ederek  Ankara’ya  atanmış, Mehmet  Eymür  ise  daha  geri  bir  hizmete  alınmıştı.  Yani, İstanbul  ekibi  çatışmadan  hafif  bir  avantajla  çıkmış  gibi görünüyordu. Eymür ile Aytek İstanbul’a bir “barış ziyareti” </p>
<p class="calibre1">yaptılar,  Ünal  Erkan  ve  Mehmet  Ağar  ile  birlikte  yemek yediler,  yemeğe  o  sırada  görevde  olmayan  Hiram  Abas  da arabulucu  olarak  katıldı.  Ama  “Ünal  Erkan’ın  menfi  tutumu ve  Atila  Aytek’i  itham  eden  konuşmaları  sebebiyle  pek  bir aşama kaydedemediler.” <b class="calibre3">6</b></p>
<p class="calibre1">Ancak iki yıl sonra MİT’te meydana gelen beklenmedik bir gelişme  bu  dengeleri  bir  anda  altüst  etti;  1980’de  Daire Başkanlığı’ndan emekliye ayrılmış olan Hiram Abas, 12 Ocak 1986’da  dört  kademe  birden  atlamış  olarak  Müsteşar Yardımcılığı’na  getirilmişti.  Gelir  gelmez  de  ekibini  hemen yanına toplamıştı: Mehmet Eymür daha sonra adı Kontrterör Dairesi  olan  Güvenlik  Dairesi’ne  Başkan  oldu.  Özel  Harp Dairesi’nden Yarbay Korkut Eken ile Binbaşı Yavuz Ataç da</p>
<p class="calibre1"><a id="p506"></a>bu  birime  alındılar.  Bütün  bu  atamaları  kaldıramayan  Nuri Gündeş  görevinden  istifa  ederek  MİT’ten  ayrıldı.  Artık çelişmenin bir tarafında İstanbul’daki Ünal Erkan ile Mehmet Ağar,  öbür  tarafında  Ankara’daki  Hiram  Abas  ile  Mehmet Eymür vardı. </p>
<p class="calibre1">Hiram  Abas’ın  MİT’te  ikinci  adamlığa  getirilmesi  aslında Başbakan  Özal’ın  uzun  vadeli  planlarının  bir  parçasıydı.  Bu plan,  adım  adım  ilerleyerek  sonunda  Çankaya  Köşkü’ne çıkmayı hedefliyordu: Önce eski liderlerin siyasi yasaklarının devamını  sağlayarak  en  yakın  rakibi  olan  Demirel’den kurtulacak,  sonra  baskın  bir  erken  seçimle  çoğunluğu  elde edecek,  daha  sonra  da  Ekim  1989’da  görev  süresi  dolacak olan  Kenan  Evren’in  yerine  cumhurbaşkanı  olacak  ve başkanlık sistemine geçecekti. </p>
<p class="calibre1">Bu  uzun  vadeli  planın  gerçekleşmesi  için  bazı  kısa  vadeli hedeflere  ulaşmak  gerekiyordu.  Ordunun  kendisine  karşı olduğunu  bildiği  hiyerarşik  düzenini  bozmalıydı<a href="#p507">.80  </a>Ayrıca kendisine sürekli bilgi akışı sağlayacak bir istihbarat örgütüne ihtiyacı  vardı.  Başında  bir  askerin  bulunduğu  MİT’i sivilleştirmeye  henüz  gücü  yetmiyordu,  bunun  için müsteşarlık  için  düşündüğü  Hiram  Abas’ı  ancak  müsteşar yardımcılığına  getirebilmişti.  Ama  asıl  niyeti  özel  bir istihbarat örgütü kurup başına Hiram Abas’ı getirmekti. Yazar Uğur Mumcu bu konuyla ilgili duyumlarını daha o tarihlerde yazmıştı. <b class="calibre3">7</b> Aradan  15  yıl  geçti,  ben  bu  kitabı  yazmaktayken konuyla  ilgili  yeni  yeni  bilgiler  ortaya  çıkmaya  devam ediyordu.  Özal’ın  hukuk  danışmanı  Bilgin  Yazıcıoğlu açıkladı:  “Özal,  MİT’i,  Genelkurmay’ın  istihbaratını, jandarma  ve  polisin  istihbaratını  tek  elde  birleştirmek istiyordu.  Başkanlık  sistemine  geçilseydi,  kendisine,  yani</p>
<p class="calibre1"><a id="p507"></a>başkana  bu  birimleri  tek  elden  bağlayacaktı.” <b class="calibre3">8</b>  İşte  İstanbul ekibinin Eymür’ün deyimiyle “menfi tutumunun” nedeni de, aslında  Özal’ın  yeni  bir  istihbarat  örgütü  kurma  düşüncesine duydukları  tepkide  yatıyordu.  Elbette  ki  onlar  da  gazete okuyorlardı, Ankara’daki köstebeklerinden haber alıyorlardı. </p>
<p class="calibre1"><a href="#p506">80 </a>Özal’ın Türk Silahlı Kuvvetleri ile ilgili planlarının ayrıntıları için bkz. Soner Yalçın, Doğan Yurdakul,  <i class="calibre4">Bay Pipo</i>, s. 400, 401. </p>
<p class="calibre1">Uzatmayalım, Özal’ın planının, siyasi yasakların halkoyuna sunulacağı </p>
<p class="calibre1">birinci </p>
<p class="calibre1">adımı </p>
<p class="calibre1">olan </p>
<p class="calibre1">referandum </p>
<p class="calibre1">günü</p>
<p class="calibre1">yaklaşmaktaydı. Özal “siyasi yasakların kaldırılmasına hayır” </p>
<p class="calibre1">kampanyası  yürütürken  konuştuğu  yerlerde  “Son  günü bekleyin,  önemli  açıklamalarda  bulunacağım,”  diyordu. </p>
<p class="calibre1">Gazetelere  sızan  haberlere  göre  Banker  Bako  ile  Doğru  Yol Partisi  Genel  Başkanı  Hüsamettin  Cindoruk  ilişkileri hakkında  bilgi  toplamıştı  ve  bunu  açıklayacaktı.  Bu  bilgileri toplayıp  dosya  halinde  kendisine  veren  yine  Abas-Eymür-Aytek  üçlüsüydü.  Ama  Özal  son  anda  bu  açıklamadan vazgeçti  ve  gazetecilere  “DYP  mitinglerinin  parası  nereden geliyor, bunu araştırın” demekle yetindi. <b class="calibre3">9</b></p>
<p class="calibre1">Turgut  Özal  bu  açıklamayı  yapmaktan  neden  vazgeçmişti? </p>
<p class="calibre1">Kimine  göre  yeterli  delil  elde  edememiş,  kimine  göre  ise Cindoruk  komployu  haber  almış  ve  “ANAP’ın  bilinmeyen bazı  yolsuzluklarını  açıklama”  tehdidinde  bulunmuştu. </p>
<p class="calibre1">Ayrıca, Özal referandum günü  <i class="calibre4">Hürriyet</i>’te çıkan bir habere de çok  sinirlenmişti.  Habere  göre  Banker  Bako’nun  çıkardığı sahte  tahviller  soruşturmasında  ihmali  görülen  İstanbul  Mali Şube  Müdürü  Cevdet  Saral  Bingöl’e  atanmıştı.  Bu  sürgünün ardındaki  telaş  ise  Banker  Bako’nun  Turgut  Özal’ın  ağabeyi Korkut Özal’ı da dolandırmış olmasıydı. <b class="calibre3">10</b></p>
<p class="calibre1">Sonuç olarak 6 Eylül 1987 günü yapılan referandumda çıkan yüzde  49.84  “hayır”  oyuna  karşılık  yüzde  50.16  “evet” </p>
<p class="calibre1"><a id="p508"></a>oyuyla,  yani  kıl  payıyla  eski  liderlerin  siyasi  yasakları kaldırılmıştı. </p>
<p class="calibre1"><b class="calibre3">Rapor Skandalına Giden Olaylar Zinciri</b></p>
<p class="calibre1">Özal’ın  açıklama  yapmamasıyla  ilgili  olarak  bu  tezlerin belki  de  hepsi  doğruydu,  ama  işin  perde  arkası  biraz  daha değişikti. </p>
<p class="calibre1">“Soruşturmada ihmali görüldüğü söylenen” Cevdet Saral’a o günleri  sordum,  bana  “O  zamanlar  Banker  Bako  ile  ilgili elimdeki  bilgileri  Özal’a  verseydim,  Ecevit  bugün  başbakan olamazdı!”  dedi.  Yani  Demirel  ile  Ecevit’in  kıl  payı kazandıkları  referandumun  tersine  dönebileceğini,  siyasi yasakların da kalkmayacağını ima ediyordu. </p>
<p class="calibre1">Demek  ki  İstanbul  Emniyeti,  Özal’ın  istediği  Banker  Bako soruşturmasını  sadece  ihmal  etmemiş,  soruşturmayı Ankara’dan  gelen  ekipler  yürüttüğü  için  düpedüz</p>
<p class="calibre1">engellemişti.  Özal’ın  referandum  planı  hiç  hesapta  olmayan İstanbul-Ankara çekişmesi yüzünden suya düşmüş, hatta belki de ülkenin son on beş yıllık siyasi yazgısı bu kadar basit bir nedenle değişmişti. </p>
<p class="calibre1">Bu  taktik  yenilgi  Özal’ın  stratejisini  çok  fazla  etkilemedi, planlarında  ufak  bir  rötuş  yaptı  ve  Meclis  çoğunluğuna dayanarak  29  Kasım’da  erken  seçim  kararı  çıkarttı.  Öte yandan  “istihbarat  birimlerine”  de  Banker  Bako  olayının perde arkasının yeniden araştırılması talimatını verdi. </p>
<p class="calibre1">Ama  İstanbul  ekibi  aynı  olayın  Ankara  ekibi  tarafından yeniden  araştırılacağını  haber  almıştı.  Ve  Ankara’daki hasımları  daha  harekete  bile  geçmeden  onları  derinden</p>
<p class="calibre1"><a id="p509"></a>sarsacak  bir  hamleyle  cepheden  taarruza  geçme  kararı  aldı: Eymür-Aytek  ekibinin  “sahte  pasaportçusunu”  deşifre edeceklerdi! </p>
<p class="calibre1">4  Kasım  1987  tarihli   <i class="calibre4">Hürriyet</i>  gazetesinin  sürmanşeti</p>
<p class="calibre1">“Müthiş İtham” “Babaların pasaportçusu” “Sahte belgelerden emniyet haberdardı” şeklinde çıktı. İstanbul polisi tarafından</p>
<p class="calibre1">“yakalandığı”  söylenen,  ama  aslında  ellerinin  altında  olan sahte  pasaport  imalatçısı  Timur  Hanoğlu  itiraflarda bulunuyordu:  “Yeraltı  dünyasının  ünlü  babaları  için düzenlediğim  pasaportları  MİT’in  ve  Atila  Aytek’in  bilgisi dahilinde  yapıyordum!”  Timur  Hanoğlu’nun  sahte  pasaport düzenlediği  kişiler  arasında  Abuzer  Uğurlu,  Sabri  Uğurlu, Enis Karaduman, İsak Kumdagezer, Mehmet Cantaş, Mehmet Ali Ağca ve daha birçokları vardı. İtirafları üç gün bu şekilde uzayıp gitti. </p>
<p class="calibre1">Bu açıklamalara karşı görüşü sorulan Atila Aytek “Konunun muhatabı  MİT  Müsteşarlığı’dır.  Cevabı  oranın  vermesi gerekir,” diyordu. </p>
<p class="calibre1">Eymür  ise  olayı  İstanbul’daki  köstebekleri  sayesinde gazetede çıkmadan önce öğrenmiş, bayağı öfkelenmişti: “Adı geçeni deşifre ederek MİT’i ve Emniyet Kaçakçılık Dairesi’ni küçük  düşürdüler.  Bu  konuda  o  kadar  hırslı  hareket ediyorlardı  ki,  hiçbir  zaman  bu  yayının  ülke  menfaatlerine aykırı  olduğunu  düşünemediler.”  Timur  Hanoğlu  sadece Eymür  tarafından  değil,  devletin  birçok  üst  düzey  görevlisi tarafından  da  tanınıyordu.  İçişleri  Bakanlığı’nın  taklit edilemeyeceğini  iddia  ettiği  yeni  pasaportlar  çıkarttığı  bir sırada  Eymür  “sahte  pasaportçusunu”  Emniyet  Genel Müdürü’nün  makamına  götürüp  bir  gösteri  yaptırmıştı:</p>
<p class="calibre1">“Timur  Hanoğlu  bir  saç  kurutma  makinesiyle  yarım  saatte pasaportu  açarak  fotoğrafı  değiştirdi.  Hepsi  hayretler  içinde</p>
<p class="calibre1"><a id="p510"></a>kalmışlardı.  Gösteriden  sonra  Timur  Hanoğlu  sahtekârlık  ve buna  karşı  alınacak  önlemler  konusunda  genel  müdüre  uzun uzun  bilgi  verdi.  Genel  müdür  de  bu  görüşmeden  çok memnun  kalarak  ona  hem  para  verdi,  hem  de  zaman  zaman görüşmeyi teklif etti.” <b class="calibre3">11</b></p>
<p class="calibre1">Her  şeye  rağmen  İstanbul’un  bu  hamlesine  bir  karşılık verilmeliydi.  Ama  Ankara  ekibinin  bu  ağır  saldırıya  cevap olarak  alelacele  hazırladığı  karşı  hamle  çok  cılız  oldu.  Eski tarihli  bazı  olaylar  ısıtılıp  yeniden  basına  veriliyordu: İsviçre’nin </p>
<p class="calibre1">Lugano </p>
<p class="calibre1">kentinde </p>
<p class="calibre1">uyuşturucu </p>
<p class="calibre1">madde</p>
<p class="calibre1">kaçakçılığından  tutuklanmış  olan  Yaşar  Gül’ün  Dündar Kılıç’ın damadının dayısı olduğu olaydan 2,5 yıl sonra; Tarık Ümit’i yaralayan Zekeriya Ülkücü’nün Dündar Kılıç’ın adamı olduğu olaydan 2 yıl sonra; İstanbul Emniyeti Cinayet Masası Şefi  Ahmet  Ateşli’nin  sabıkalı  kaçakçılardan  Zihni  İpek’e sahte  polis  kimliği  verdiği  de  olaydan  8  yıl  sonra  tekrar piyasaya sürülmüştü. </p>
<p class="calibre1"><b class="calibre3">Eymür’ün Raporları</b></p>
<p class="calibre1">Bu  karşı  hamle  çok  sönük  kalmıştı  ama  tam  o  sırada, Eymür’ün eline çok daha büyük bir fırsat geçecekti. Müsteşar Hayri  Ündül  “eylül  sonu  veya  ekim  başında”  ondan  bir talepte bulunuyordu: “Tahterevallinin bir ucunda Hiram Abas, diğer ucunda Nuri Gündeş, bir o çıkıyor, bir diğeri. Nedir bu konular, sen bu konuları iyi biliyormuşsun. Bu Dündar Kılıç olayını,  Nuri  Gündeş’i  falan  bana  etraflıca  bir  anlat.  Ben seyahate gidip dönünce seninle şu yandaki odaya kapanalım, </p>
<p class="calibre1"><a id="p511"></a>kapıyı kapayalım, akşama kadar oturalım, akşama kadar bana bu konuları izah et.” <b class="calibre3">12</b></p>
<p class="calibre1">Bu  istek  Eymür’e  ilaç  gibi  gelmişti.  Bir  süredir  uğradığı yenilgilerin  intikamını  alma  olanağı  nihayet  doğmuştu. </p>
<p class="calibre1">Onların “sahte pasaportçu” hamlelerine karşı, daha güçlü bir darbe  indirmeliydi.  1980’den  beri  biriktirdiği  ve  “Babalar Operasyonu”yla  da  iyice  çoğalan  “belgeleri”  masasının üstüne  yığdı,  kâğıdın  en  üstüne  “Konu:  Banker  Bako  olayı, polis  içindeki  çekişme  ve  yeraltı-polis-kamu  görevlileri” </p>
<p class="calibre1">başlığını koydu ve raporunu yazdı. </p>
<p class="calibre1">Rapor  skandalı  patlak  verdiğinde  ilk  birkaç  gün  kimin tarafından  yazıldığı  araştırılacaktı.  Oysa  bu  araştırmaya  hiç gerek  yoktu,  çünkü  Eymür  raporun  daha  birinci  sayfasına hem  de  hiç  mütevazı  olmayan  bir  biçimde  imzasını  atmıştı:</p>
<p class="calibre1">“Haziran  1983’te  MİT  Müsteşarlığı  bünyesinde  Kaçakçılık Şubesi  kurulmuş  ve  başına  Şube  Müdürü  olarak  bu  konuda birikimleri olan Mehmet Eymür getirilmiştir.” </p>
<p class="calibre1">Eymür’ün  raporu  yazarken  kullandığı  bilgiler,  hiç  de  öyle son derece esrarengiz, akıllara durgunluk verecek kadar gizli birtakım </p>
<p class="calibre1">istihbarat </p>
<p class="calibre1">kaynaklarından </p>
<p class="calibre1">alınmış </p>
<p class="calibre1">değildi. </p>
<p class="calibre1">Referandum  öncesi  Banker  Bako  araştırmaları  sırasında Eymür’e  “teşkilat  dışı  bazı  elemanlardan”  çeşitli  bilgiler intikal  etmişti.  Ancak  Özal’ın  açıklama  yapmaktan vazgeçmesi  yüzünden  bu  bilgiler  elinde  kalmıştı.  Ayrıca Babalar  Operasyonu  sırasında  teşkilat  içinden  ve  dışından gelen  ihbar  mektupları,  İstanbul  MİT  ve  Emniyet  teşkilatları içindeki  köstebeklerinin  yaptıkları  ifşaatlar,  sanıklardan, özellikle  de  Dündar  Kılıç’tan  alınan  ifadeler  ve  yeraltı dünyası  içindeki  Tarık  Ümit  gibi  birkaç  muhbirin  verdiği</p>
<p class="calibre1">“ham”  bilgiler  de  vardı.  Teorik  olarak  istihbarat,  birkaç kaynaktan  “doğrulanmış”  bilgiydi,  bütün  usta  istihbaratçılar</p>
<p class="calibre1"><a id="p512"></a>bunun  böyle  olduğunu  söylerlerdi.  Ama  Mehmet  Eymür raporlarında, </p>
<p class="calibre1">hasımlarını </p>
<p class="calibre1">alt </p>
<p class="calibre1">etmek </p>
<p class="calibre1">için </p>
<p class="calibre1">giriştiği</p>
<p class="calibre1">“mücadelelerde”  ve  basına  sızdırdığı  haberlerde  hep muhbirlerden  gelen  ham  ve  doğrulanmamış  bilgileri kullanıyordu.  Çünkü,  aslında  bir  istihbarat  uzmanı  olmaktan çok, bir “psikolojik savaş” ve “dezenformasyon”, yani “yanlış</p>
<p class="calibre1">bilgilendirme” ustasıydı. </p>
<p class="calibre1">Belki çok gecikmiş bir saptama olacak ama, itiraf edeyim ki ancak bu kitabı yazarken aklıma geldi; bizler neden bu rapora Birinci  MİT  raporu,  Susurluk’tan  sonrakine  İkinci  MİT</p>
<p class="calibre1">raporu diyorduk? Her ikisini de aynı kişi yazdığı halde neden birinci Eymür raporu, ikinci Eymür raporu demiyorduk? Yine bu kitabı yazarken farkına vardım ki, bu numaraları biz değil, bizzat  yazarın  kendisi  veriyordu,  biz  de  ona  uyup  öyle söylüyorduk! </p>
<p class="calibre1">Mehmet </p>
<p class="calibre1">Eymür </p>
<p class="calibre1">TBMM </p>
<p class="calibre1">Susurluk</p>
<p class="calibre1">Komisyonu’na  verdiği  ifadenin  bir  yerinde  şöyle  diyor:</p>
<p class="calibre1">“...ben  geçmiş  tarihlerde  boyumun  ölçüsünü  almış  bir  kimse olarak,  birinci  MİT  raporundan  sonra  bu  işlerde  son  derece ihtiyatlı davranan bir insanım...” <b class="calibre3">13</b></p>
<p class="calibre1">Aslında Mehmet Eymür’ün yazdığı raporlara “MİT Raporu” </p>
<p class="calibre1">adını vermesi bile, herkesi öyle söylettirmek için yapılmış bir yanlış bilgilendirmeydi. Kendi başına ve muhbirlerden gelen bilgileri  derleyerek  yazdığı  bir  değerlendirmeye  “MİT</p>
<p class="calibre1">Raporu”  adını  vererek  “resmi  belge”  niteliği  kazandırmaya çalışmıştı. </p>
<p class="calibre1">Bundan böyle bu raporlardan Eymür’ün raporları olarak söz edeceğim. </p>
<p class="calibre1"><a id="p513"></a><b class="calibre3">On Beşinci Bölüm</b></p>
<p class="calibre1"><b class="calibre3">ABİ İPTEN DÖNÜYOR</b></p>
<p class="calibre1">Mehmet  Eymür  daha  sonra  “etüd”  adını  verecek  olduğu raporunu  yazmayı  10  Kasım  1987  tarihinde  bitirdi. </p>
<p class="calibre1">Yazdıklarını  üst  makamlara  verecekti  ama  o  sırada  kimsenin onunla  meşgul  olacak  hali  yoktu.  19  gün  sonra  seçimler yapılacaktı,  üst  makamların  hepsi  seçim  propagandasıyla uğraşıyorlardı.  O  da  raporunu  Müsteşar  Yardımcısı  Hiram Abas’a  sundu.  Abas  raporu  okuyup  bir  hafta  sonra  geri verirken  ilk  fırsatta  üst  makamlara  yollanmasını  emretti. </p>
<p class="calibre1">Sadece  “kadın  işlerini  biraz  abartılı”  bulmuştu<a href="#p513">.81  </a>Eymür’ün söylediğine  göre,  “Seçim  telaşı,  müsteşarın  Ankara’da bulunmaması  ve  kendisinin  bir  ameliyat  geçirmesi” </p>
<p class="calibre1">nedenleriyle bu sunuş biraz gecikecekti. <b class="calibre3">1</b></p>
<p class="calibre1"><a href="#p513">81 </a>Hiram Abas bu yorumunu gazeteci Cüneyt Arcayürek’e söylemişti, bkz. Arcayürek, <i class="calibre4">Darbeler ve Gizli Servisler</i>, s. 345. </p>
<p class="calibre1"><b class="calibre3">Özal Kaçakçılığı Nasıl “Önledi?” </b></p>
<p class="calibre1">Eski  siyasi  liderlerin  de  katılmasıyla  birlikte  Kasım  1987</p>
<p class="calibre1">seçimlerinin  propaganda  günleri  oldukça  canlı  geçti. </p>
<p class="calibre1">ANAP’ın  “Amerikan  tarzı”  propaganda  kampanyası, </p>
<p class="calibre1">DYP’nin  Demirel  için  söylenen  “Kurtar  bizi  baba!” </p>
<p class="calibre1">sloganlarıyla  yürüttüğü  biraz  daha  “bize  özgü”  kampanyayla karışınca  çok  renkli  görüntüler  ortaya  çıktı.  Seçmenleri Demirel’e  “Baba”  demekten  hoşlanınca,  öteki  babaları ayırmak için onlara “mafya babası” denmek zorunda kalındı. </p>
<p class="calibre1">Özal’ın seçim sloganlarından biri “Kaçakçılığı biz önledik” </p>
<p class="calibre1">şeklindeydi. </p>
<p class="calibre1"><a id="p514"></a>Kaçakçılığın  bir  ölçüde  azaldığı  doğruydu,  ama  nasıl? </p>
<p class="calibre1">Birkaç yazar dışında hiç kimse “Peki ama bunlar kaçakçılığı önlemek için ne yaptılar?” diye sormuyordu. </p>
<p class="calibre1">ANAP’ın iktidara geldiğinden beri kaçakçılıkla ilgili olarak ne  yapıp  ne  yapmadığına  bu  kitabın  başından  beri  zaman zaman  değindim.  Yeri  gelmişken  şimdi,  Uğur  Mumcu’nun seçimlerden iki gün önce yazdıklarıyla beraber<b class="calibre3">2</b> bir kez daha toparlayayım:</p>
<p class="calibre1">İlk düzenlemelerden biri “Türk Parasının Kıymetini Koruma Hakkında Tebliğ”di. Bununla döviz ithali serbest bırakılmıştı, yani  döviz  kaçakçılığı  suç  olmaktan  çıkarılıyor,  böylece eskiden döviz kaçakçılığı yapanlar da affedilmiş oluyordu. </p>
<p class="calibre1">Türk  Parasının  Kıymetini  Koruma  Kanunu  değiştirilerek döviz  kaçakçılığı  suçları  “ekonomik  suç”  kapsamına  alınmış</p>
<p class="calibre1">ve bu suçtan hükümlü ve tutuklu olanlar hemen salıverilmişti. </p>
<p class="calibre1">Altın  kaçakçılığı  nedeniyle  açılan  ve  üç  büyük  bankanın genel  müdürlerinin  de  sanık  oldukları  dava,  yasa  ve tebliğlerde yapılan değişikliklerle kapatılmıştı. </p>
<p class="calibre1">Mobilya yolsuzluğundan 20 yıl ağır hapse çarptırılan Yahya Demirel,  Özal  hükümetinin  çıkardığı  bir  tebliğle  bu  cezadan kurtulmuştu. </p>
<p class="calibre1">“Kaçakçılığın  Men  ve  Takibi  Hakkında  Kanun”da  yapılan değişikliklerle “gümrük kaçakçılığı” suçlarına af getirilmişti. </p>
<p class="calibre1">Pasaport  Kanunu’nda  yapılan  bir  değişiklikle  “silah  ve narkotik  kaçakçılığı”  dışındaki  kaçakçılık  davası  sanıklarına pasaport verilmişti. </p>
<p class="calibre1">Pişmanlık  yasası  kaçakçılık  davalarına  uygulanmamış, böylece  kaçakçıların  birbirleri  hakkında  yapabilecekleri önemli  açıklamalar  ceza  indiriminden  yararlanmayacağı  için</p>
</body>
</html>
