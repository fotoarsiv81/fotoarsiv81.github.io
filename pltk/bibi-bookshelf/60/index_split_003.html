<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Abi Kabadayılar, Mafya ve Derin Devlet</title>
    <meta name="generator" content="pdftohtml 0.36"/>
    <meta name="author" content="Doğan Yurdakul"/>
    <meta name="keywords" content="Siyasi, Orjinal"/>
    <meta name="date" content="2020-05-05T18:11:12+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">Bunlar  Davutpaşa’da  iken  Cemal  Madanoğlu  çıkıyor mahkemede diyor ki ‘Siz beni yargılayamazsınız, beni ancak halk yargılayabilir, sizin böyle bir hakkınız yok.’ Ertesi günü bunu  gazeteler  yazıyor,  Madanoğlu  böyle  böyle  dedi  diye. </p>
<p class="calibre1">Dündar da bunu ya okuyor ya da duyuyor. Birkaç gün sonra da  onun  mahkemesi  var.  Dündar  da  çıkıyor  askeri mahkemenin  önüne,  o  da  ‘Beni  siz  yargılayamazsınız,  beni</p>
<p class="calibre1"><a id="p250"></a>halk  yargılar,’  demiyor  mu?  Mahkemede  bulunan  görevliler de  tabii  bunu  ‘Sus  bakalım,  sen  kim  oluyorsun’  falan  diye susturuyorlar.” </p>
<p class="calibre1"><b class="calibre3">Sekizinci Bölüm</b></p>
<p class="calibre1"><b class="calibre3">İKİLEM</b></p>
<p class="calibre1">Mayıs  1971’den  Ocak  1972’ye  birkaç  cezaevi  dolaşıp, hepsinde birçok anı bırakan Dündar Kılıç, sonunda evi kadar rahat  ettiği  cezaevlerinden  Toptaşı’na  geldi.  Burada  artık ziyaretçilerini  müdür  odasında  karşılamaktan  da  öte,  özel odası  vardı  ve  gelenleri  orada  “misafir”  ediyordu.  Hatta haftanın  bazı  günleri  bu  odada  Ümit  Hanım’la  yalnız bırakıldığı  bile  oluyordu!  Zaten  birkaç  ay  sonra  da  tahliyesi geldi ve serbest bırakıldı. </p>
<p class="calibre1"><b class="calibre3">“Sen Kongreyi Bastırtırsın!” </b></p>
<p class="calibre1">Doktor  Turhan  Temuçin,  Dündar  Kılıç’ı  Ankara’dan gidişinden  beri  görmemişti.  Ankara  Tabipler  Odası  Başkanı olduğu sıralarda Dündar Kılıç da hapishaneden yeni çıkmıştı. </p>
<p class="calibre1">Bir  tesadüf  onları  yeniden  buluşturdu.  Turhan  Temuçin  bu karşılaşmanın nasıl gerçekleştiğini anlatıyor:</p>
<p class="calibre1">“Türk  Tabipleri  Birliği  Büyük  Kongresi  İstanbul’da toplanıyordu.  Hepimiz  gittik.  Kırk-elli  kişi  Bebek Gazinosu’nda  eğleniyoruz.  Biz  sahnenin  karşısındayız. </p>
<p class="calibre1"><a id="p251"></a>Birden ön taraflarda bir hareketlenme oldu, Sahnenin hemen yanındaki masalar itiştirildi, sıkıştırıldı, hop havadan iki masa geldi,  oraya  yan  yana  konup  servise  hazırlandı.  Sıkıyönetim var, biz acaba sıkıyönetim komutanı mı geliyor, falan derken kapı açıldı, bir de baktım Dündar, yanında bir bayan, üç tane de  adamı  geldiler.  Dündar  yanındaki  hanımla  bir  masaya oturdu,  adamları  da  yanındaki  masaya,  masalar  hemen donatıldı.  Ben  de  o  bizim  çok  kalabalık  masada  rahmetli Haluk  Nurbaki  ile  yan  yana  oturuyorum.  Biz  o  zamanlar Haluk’la  aynı  klinikte  olduğumuzdan  boş  zamanlarda  da gençlikten falan konuşurduk, ben de Dündar’la biz gençlikte şöyleydik, böyleydik diye anlatırdım. Haluk yeni gelenler için</p>
<p class="calibre1">‘Kim  bunlar?’  dedi,  ben  de  ‘Dündar  Kılıç,’  dedim.  ‘Senin arkadaşın  değil  mi,  git  de  konuşsana,’  dedi.  Ben  Dündar’ı görmeyeli şöyle böyle on sene falan olmuş. E, on senede de insanın  fiziği  büyük  değişiklik  geçiriyor,  tam  değişme  yaşı. </p>
<p class="calibre1">Ben  onu  her  gün  görüyorum,  her  gün  gazetelerde  çıkıyor. </p>
<p class="calibre1">Yani  fiziki  değişimini  görüyorum,  ama  o  beni  hiç  görmedi. </p>
<p class="calibre1">Şimdi  bir  düşündüm,  ulan  adam  Türkiye  çapında  bir  adam oldu,  şimdi  buna  gitsem,  tanıyamadım  dese,  ne  halt  ederim. </p>
<p class="calibre1">Haluk’a  ‘Boş  ver  ben  gitmeyeyim’  diyecek  oldum  ama  öyle bir  laf  söyledi  ki,  yani  sen  palavra  atmışsın,  sen  Dündar’la nereden  arkadaş  olacaksın  gibilerinden,  mecbur  kaldım gittim. Şimdi bir masada kendi, bir masada da adamları. Tam gidiyorum  adamlar  durdurdular,  ‘Dündar’la  görüşeceğim, arkadaşız,’  dedim.  Ayağa  kalktı.  ‘Buyurun,’  dedi  ama  hiç tanımamış gibi bakıyor. Tamam dedim işte oldu. Eskiden çok palabıyıklıydım  ama  hastaneden  beri  bıyık  bırakmamıştım. </p>
<p class="calibre1">‘Tanımadın mı beni?’ dedim. ‘Tanımadım,’ dedi. ‘Ben Turhan Temuçin’  dedim,  yine  tanımaz  gibi  bakıyor.  Birden  aklıma geldi, kimse beni Turhan Temuçin diye tanımaz, Hacettepe’de</p>
<p class="calibre1"><a id="p252"></a>benim  adım  Sarı  Turan’dır.  ‘Ben  Sarı  Turan’  der  demez Dündar ‘Nee,’ dedi, bir boynuma sarıldı, ağlıyor. ‘Otur, otur,’</p>
<p class="calibre1">dedi, ‘Nasılsın, ne yaptın, nerelerdesin’ falan. Biraz oturduk, </p>
<p class="calibre1">‘Kalkayım  arkadaşlar  var,’  dedim,  ‘Arkadaşların  da  gelsin,’</p>
<p class="calibre1">dedi.  Dedim  ‘Ya  elli  kişiyiz.’  Neyse  biraz  daha  konuştuk,  o adres  verdi,  ben  ona  adres  verdim  görüşelim  falan  dedikten sonra kalkıp masamıza döndüm. Ertesi gün de Birliğin seçimi var.  Erdal  Atabek  de  aday.  Geldi  yanıma,  ‘Biz  hapı  yuttuk, sen  Dündar  Kılıç’la  bu  kadar  arkadaş  olduğuna  göre bastırtırsın kongreyi,’ dedi. Derken bir şişe viski geldi. ‘Nedir bu?’  dedim.  Garson  ‘Dündar  Bey  gönderdi,’  dedi.  Ben  de  o sıra  bir  süreliğine  içkiyi  bırakmıştım,  viskiyi  alıp  Ankara’ya götürdüm.” </p>
<p class="calibre1"><b class="calibre3">Askeri Savcının Orada İşi Ne? </b></p>
<p class="calibre1">Dündar Kılıç dışarı çıkarken, Yılmaz Güney içeri giriyordu. </p>
<p class="calibre1">Güney,  17  Mart  1972’de  tutuklanarak  Selimiye  Askeri Cezaevi’ne götürüldü. Mahir Çayan ve arkadaşlarına yataklık yapmak  ve  THKP-C  örgütünün  “şehir  gerillası”  eylemlerine katılmakla suçlanıyordu. Yargılandığı davanın savcısı az önce sözünü ettiğim Albay Naci Gür’dü. </p>
<p class="calibre1">Bu askeri savcının adını bilerek tekrarlıyorum, çünkü şimdi anlatacağım  olayda,  göreviyle  hiç  de  uygun  olmayan  bir ortamda sivil kıyafetiyle karşımıza çıkacaktır. </p>
<p class="calibre1">Yılmaz  Güney’in  hayatını  anlatan  bir  kitapta,  Dündar Kılıç’ın bir eğlence yerinde Kürt İdris’in hayatını kurtardığını okumuştum. <b class="calibre3">1</b> Kürt  İdris’le  yaptığım  görüşmede  bu  olayı  bir de kendisinden dinlemek istedim. Şöyle anlattı:</p>
<p class="calibre1">“Olay  72  veya  73  yılında  Çakıl  Gazinosu’nda  oldu. </p>
<p class="calibre1">Beyrut’tan  tanıdığım  Ermeni  bir  arkadaşım  vardı,  adı  da Arap. Bir gece beni oraya çağırmıştı. Gittim baktım, kapının önünde  beni  çağıran  arkadaşı  göremedim,  içeri  girdim. </p>
<p class="calibre1"><a id="p253"></a>Gazino  karanlık,  Dündar  orada  bir  masada,  bir  baktım  Dede Sultan orada bir masada, Arap Nasri bir masada. O çağırıyor, o  çağırıyor.  Bir  masada  Oflu  Osman,  yanında  Sıkıyönetim Savcısı  Albay  Naci  Gür  Bey  ve  birkaç  subay  daha.  Yılmaz Güney’in  davası  da  Naci  Bey’in  mahkemesinde  görülüyor. </p>
<p class="calibre1">Osman  ısrar  etti  oturmadım,  çıkıp  bir  daha  bakayım  dedim. </p>
<p class="calibre1">Kapının  önünde  Ermeni  arkadaşım  Arap,  yanında  bir  de Türkle bekliyordu. Arap bana sarıldı falan. ‘Siz burada biraz durun,’ dedim, Osman’ın yanına geri döndüm. ‘Osman benim bir  Ermeni  misafirim  var,  onlar  buraya  geleceklerini  de söylemediler,  ben  onunla  başka  bir  yere  oturacağım alınmayasın,  misafirimdir,’  dedim.  Derken  Naci  Bey  bana Yılmaz’ı  soruyor,  ben  de  ona  anlatıyorum,  arkadaşımı övüyorum,  bir  yandan  da  Ermeniyi  söylüyorum.  Osman birden ‘Sen de neredeyse Ermenileri Allah yapacaksın,’ dedi, biraz  atıştık  falan,  hepimiz  dışarı  çıktık.  Benim  silahım yanımda  getirdiğim  acemi  bir  çocuktaydı,  Smith  Wesson şarjörlü,  meğer  bu  daha  önce  ateş  etmek  istemiş,  silah  ateş</p>
<p class="calibre1">almamış, tekrar ağzına vermek isteyince mermi ters dönmüş, benim  haberim  yok,  ama  Dündar  bunu  görmüş.  Osman’la karşı karşıya gelince, ben o arkadaşın elinden silahımı aldım, Dündar  hemen  araya  girdi,  ‘İdris  Ağa  mermi  ters  dönmüş,’</p>
<p class="calibre1">dedi.  Benim  yanımda  bir  de  toplu  Smith  Wesson’um  vardı, onu aldım ama Dündar zaten araya girmişti. Osman da ‘Ben sana  silah  sıkamam,’  dedi,  ‘Ben  de  sana  sıkamam,’  dedim. </p>
<p class="calibre1">Dündar’ın  beni  kurtarması  o  oldu.  Ve  ben  tabii  ki  kendine minnettar  oldum.  Hem  onlar  hemşehrileri,  arkadaşlarıydı yani,  beni  sevmeyen  biri  olsa  öldürsünler  diye  bırakabilirdi. </p>
<p class="calibre1">Arkadaşımı ben de belki yirmi defa telefonla kurtardım, ama bu herkesin gözü önünde oldu. Yani inan diyorum aramızdan su sızmazdı.” </p>
<p class="calibre1"><a id="p254"></a>Görüldüğü gibi onlar birbirlerinin hayatını kurtarmayı yakın dostluklarının  bir  sonucu  olarak  görüp  çok  fazla önemsemiyorlardı.  Hatırlarsanız  ben  de  bu  dostluğu  daha önceki  bölümlerden  birinde  yeraltı  dünyasında  Kürt-Laz dayanışmasının bir örneği olarak göstermiştim. Belki de ölüm tehlikesi  “işlerinin  kaçınılmaz  bir  parçası”  olduğundan birbirlerini kurtarmayı da doğal sayıyorlardı. </p>
<p class="calibre1">İdris  Özbir’in  olayı  anlatırken  önem  vermediği,  sanki  çok doğalmış gibi söyleyip geçtiği başka bir şey ise Askeri Savcı Naci  Gür’ün  de  orada  kabadayılarla  birlikte  oturup eğlenmesiydi. Demek bu duruma o kadar alışılmıştı ki, onu da oranın “müdavimleri” arasında sayıp geçivermişti! </p>
<p class="calibre1">Onlar  devlet  yetkililerinin  kendileriyle  birlikte  eğlenip  kafa çekmesini pek fazla yadırgamasalar da, bizim bunun üzerinde önemle  durmamız  gerekiyor.  Çünkü  yakın  tarihimizde yaşanan  olayların  birçoğunun  temelinde  devletin  yeraltı dünyasıyla ilişkileri yatıyordu ve bu ilişkinin ne kadar gerilere gittiğini araştırmak önem taşıyordu. </p>
<p class="calibre1">Sıkıyönetim  askeri  savcısı  o  gazinoda,  yeraltı  dünyasının ünlüleri  arasında  ne  arıyordu?  Bu  sorunun  yanıtını  da,  Naci Gür’ün  tek  görevinin  savcılık  olmadığını  da,  altı  yıl  sonra</p>
<p class="calibre1">“esrarengiz” </p>
<p class="calibre1">bir </p>
<p class="calibre1">trafik </p>
<p class="calibre1">kazasında </p>
<p class="calibre1">öldüğü </p>
<p class="calibre1">zaman</p>
<p class="calibre1">görebilecektik. </p>
<p class="calibre1">Albay Naci Gür 8 Mart 1978 günü sabaha karşı 04.30’da, 34</p>
<p class="calibre1">NZ  561  plakalı  Volkswagen  marka  arabasıyla  yaptığı  kaza sonucu  öldü.  Ertesi  gün  çıkan  gazeteler  “esrarengiz  kaza” </p>
<p class="calibre1">şeklinde başlıklar attılar ve Naci Gür’ün sadece Çayan davası savcısı  olmadığını,  aynı  zamanda  “MİT  İstanbul  bölge  üst düzey  yöneticilerinden”  biri  olduğunu  yazdılar.  Artık öldüğüne  göre,  anlaşılan  bunun  açıklanmasında  sakınca kalmamıştı!  Gür’ün  üstünde  “dokuz  ayrı  kimlik,  sarı  bir</p>
<p class="calibre1"><a id="p255"></a>zarfın  içine  konulmuş  Ermeni  örgütleri  ile  ilgili  12  ayrı  not, bir Ermeni kadın hakkında özel notlar, şifreli bir pusula, altı değişik  kişisel  adres,  üç  banka  cüzdanı  ve  12  anahtar” </p>
<p class="calibre1">bulunmuştu. <b class="calibre3">2</b> Kazanın “şüpheli” görülmesinin nedeni asfaltta fren izinin bulunmaması ve arabanın rot başlarının eğelenmiş</p>
<p class="calibre1">olduğu  iddiasıydı.  “Naci  Gür,  o  dönemde  ordu  depolarından çalındığı  anlaşılan  ve  bütün  Türkiye’de  sabotaj  ve katliamlarda  kullanılan  çok  miktarda  TNT  tipi  patlayıcı maddeye ilişkin soruşturmayı da yönetiyordu.” <b class="calibre3">3</b> O yıllardaki benzer bütün olaylar gibi bu olay da “faili meçhul” kalacak, zaman içinde unutulup gidecekti. </p>
<p class="calibre1">İdris Özbir o görüşmemizde bana sadece Naci Gür’le değil, başka üst düzey sıkıyönetim görevlileriyle, hatta Sıkıyönetim Komutanı  Faik  Türün’le  de  tanıştıklarını  söylemişti:  “Faik Türün Paşa’yı tanıyordum. Fikret Kökner Paşa vardı, Merkez Komutanı’ydı. Şahap Atalay Bey vardı havaalanı komutanı, o da benim oğlumun kirvesiydi. <a href="#p255">”39</a></p>
<p class="calibre1"><a href="#p255">39  </a>Şahap  Atalay,  12  Mart  döneminin  işkenceleriyle  ünlü  Ziverbey  Köşkü’ndeki sorgulama ekibinde de görev almıştı. Bkz. Soner Yalçın, Doğan Yurdakul,  <i class="calibre4">Bay Pipo</i>, s. </p>
<p class="calibre1">245. </p>
<p class="calibre1">Anlaşılan  henüz  Türkiye’de  rüzgârlar,  Dündar  Kılıç’ın askeri  hapishanede  söylediği  gibi  ters  yönden  esmiyordu. </p>
<p class="calibre1">Hava şimdilik düzgündü ve kabadayılar itibardaydı. </p>
<p class="calibre1">Ama ılık esen bu rüzgârlar, çok değil, bir yıl sonra yerini ters yönden  gelen  bir  fırtınaya  bırakacaktı.  Ve  o  sırada İstanbul’daki  bazı  sıkıyönetim  ve  emniyet  yetkililerinin yeraltı  dünyasıyla  “dostane  ilişkilerine”  ait  fotoğraflar, mektuplar  ve  kartvizitler,  ünlü  MİT  yöneticilerinden  Hiram Abas-Mehmet  Eymür  ikilisinin  eline  geçecek,  yıllarca  koz olarak kullanılacaktı. Az sonra... </p>
<p class="calibre1"><a id="p256"></a><b class="calibre3">Babaların Babası ve Hocaların Hocası</b> O  sıralarda  devletle  yeraltı  dünyası  ilişkileri  ve</p>
<p class="calibre1">“kabadayıların itibarı” açısından dönüm noktası sayılabilecek bir gelişme daha oldu. </p>
<p class="calibre1">2  Ağustos  1972’de  ölen  Oflu  Hasan  Cevahiroğlu’nun cenazesi  adeta  bir  devlet  töreni  görünümü  altında  kaldırıldı. </p>
<p class="calibre1">Cenazede öylesine büyük bir kalabalık vardı ki, İstanbul’un o güne  kadar  gördüğü  en  görkemli  cenaze  olan  Mareşal  Fevzi Çakmak’ın  cenazesiyle  kıyaslanmıştı.  Ama  asıl  konu kalabalığın  büyüklüğü  değil,  devletin  cenazeye  gösterdiği ilgiydi: “Cenazesine 20 kadar emniyet müdürü, 50 polis şefi katıldı.  Çelenklerin  arasında  devrin  Cumhurbaşkanı  Cevdet Sunay’ın  oğlu  Kaya  Sunay’ın  da  ismi  vardı.” <b class="calibre3">4</b>  Hem  ikinci Nihat  Erim  hükümetinde,  hem  de  daha  sonra  kurulan  Ferit Melen  koalisyon  hükümetinde  Çalışma  Bakanı  olan  CHP</p>
<p class="calibre1">Trabzon Milletvekili Ali Rıza Uzuner de Ofluydu. Hemşehrisi ve dostu Oflu Hasan’ın cenaze törenine en ön safta katılmıştı. </p>
<p class="calibre1">En  eski  komünistlerden  olan  Mihri  Belli  de  bu  cenazeye çelenk  göndermek  istemişti.  Çünkü  Oflu  Hasan  ile  ta 1946’dan,  hapishaneden  tanışıklığı  vardı.  Ama  aradan  çok uzun  zaman  geçmişti  ve  Mihri  Belli,  Oflu  Hasan’ın  artık Beyoğlu’nda  AP  senatörüyle,  Kadıköy’de  de  CHP</p>
<p class="calibre1">milletvekiliyle  ortak  kulüp  işlettiğini  duyuyordu.  Oflu Hasan’ın öldüğü sırada Mihri Belli gıyabi tutuklama kararıyla aranıyordu. Arkadaşları Oflu Hasan’ın cenaze törenine kendi adına  çelenk  göndermesini  önerdiler.  Biraz  düşündükten sonra  da  vazgeçtiler.  Mihri  Belli  şöyle  diyordu:  “Eski hapishane  arkadaşımın  cenaze  töreninde  nice  kodamanların gönderdiği  çelenkler  arasında  benimki  eksikti.  Besbelli  ki  o</p>
<p class="calibre1"><a id="p257"></a>şaşaalı  törenle  toprağa  verilen  mafya  babası,  benim  30  yıl önce  cezaevinde  tanıdığım,  köyünden  büyük  kente  yeni gelmiş,  kabına  sığmayan  yiğit  delikanlıdan  bambaşka  bir insandı.” <b class="calibre3">5</b>  Oflu  Hasan’ın  cenazesindeki  manzara,  yani kabadayılarla  fedailerinin,  devlet  erkânı,  emniyet  müdürleri ve  polis  şefleri  ile  cami  avlusunda  omuz  omza  görünmeleri, konuyla ilgili bütün kitaplarda yer aldı ve yeni bir dönemecin başlangıcı  şeklinde  yorumlandı.  İki  örnek  vermekle yetineyim:  “Kent  şövalyeliği  yerini,  ülke  çapında yöneticilerle bağlantı içerisinde olan ‘baba’ figürüne ve onun kendine  özgü  örgütlenmesine  bırakıyordu.” <b class="calibre3">6</b>  “Artık İstanbul’da babaların önlenemez yükselişi başlamıştı...” <b class="calibre3">7</b></p>
<p class="calibre1">Oflu  Hasan’dan  bir  hafta  sonra,  9  Ağustos  1972’de Ordinaryüs Profesör Sıddık Sami Onar öldü. Onar’ın cenazesi hocası olduğu öğretim üyeleri ve öğrencileriyle doluydu, ama devlet  büyüklerinden  gerekli  ilgiyi  görmemişti.  Devlet büyükleri,  “babaların  babası”  Oflu  Hasan’ın  cenazesine gösterdikleri  itibarı,  “hocaların  hocası”  Sıddık  Sami  Onar’ın cenazesinden esirgemişlerdi! </p>
<p class="calibre1"><b class="calibre3">“Dündar Abi Öğretti” </b></p>
<p class="calibre1">Oflu  Hasan  öldüğünde  Dündar  Kılıç  Sağmalcılar’da hapisteydi  ve  cenazeye  katılamadığına  çok  üzülmüştü.  Yine silah  yakalatmaktan  gelmişti  ve  Maltepe’den  tanıdığı  bazı siyasi  tutuklularla  yeniden  buluşmuştu.  Oradaki  kısa  süreli beraberliklerini </p>
<p class="calibre1">de </p>
<p class="calibre1">THKP-C </p>
<p class="calibre1">sanıklarından </p>
<p class="calibre1">Feyyaz</p>
<p class="calibre1">Kurşuncu’dan dinledim:</p>
<p class="calibre1"><a id="p258"></a>“Sağmalcılar’da  sağ  ve  sol  olmak  üzere  iki  müşahede bölümü  vardı.  Yani  sağcı  solcu  diye  ayrıldığından  değil  de, bölümler hapishanenin sağ ve sol taraflarında olduğu için öyle deniyordu.  Biz  sol  müşahededeydik,  bölüm  ayrı  ayrı hücrelerden  oluşuyordu  ve  herkes  bir  hücrede  kalıyordu. </p>
<p class="calibre1">Dündar  Kılıç’ı  da  bizim  olduğumuz  bölüme  getirdiler.  O</p>
<p class="calibre1">geldikten  sonra  koğuşların  ve  hücrelerin  kapıları  açıldı,  biz bahçeye  çıkmaya  başladık.  Bahçede  de  işte  volta  atarken sohbet  ediyorduk  veya  hücremize  geliyordu,  oturuyordu, konuşuyorduk. </p>
<p class="calibre1">Üzerinde silah bulunmuş. ‘Her aramada, polis aradığı zaman benim  üstümde  silah  çıkmak  zorunda,  silah  çıkar,  ben  onun cezası neyse gelir yatarım. Eğer bir gün silah çıkmazsa ben o gün tehlikeye girerim,’ derdi. </p>
<p class="calibre1">Biz  de  onun  hücresine  giderdik,  hücresini  tertemiz  tutardı. </p>
<p class="calibre1">Akşamları  birlikte  yemek  yerdik.  Biz  siyasi  olduğumuz  için askeri  tutuklu  sayılıyorduk,  66.  Tümen’den  gelen  asker karavanasını  bir  şekilde  terbiye  eder  yeniden  herkese dağıtırdık. <a href="#p258">40</a></p>
<p class="calibre1"><a href="#p258">40 </a>Ferit Melen hükümeti sırasında çıkarılan bir kanunla siyasi tutuklular “er” statüsünde kabul edildiler. Bu yasa, siyasilerin çavuşlardan ve onbaşılardan bile emir almaları için getirilmişti. Ama askeri dönem bittikten sonra burada geçen süreleri askerliklerinden sayılıp indirilmedi, yeniden askerlik yaptılar. </p>
<p class="calibre1">Dündar Kılıç da bizimle yer içerdi, Maltepe’den alışkanlığı vardı  ve  komüne  katılmıştı.  Ayrı  yemezdi,  komüne  para verirdi, payına ne düşüyorsa onu yer, başka bir şey yemezdi. </p>
<p class="calibre1">Yani, parası pulu olduğu halde farklı bir şey yemezdi. Yalnız bizim  görmezlikten  geldiğimiz  bir  şey,  akşamları  gardiyan ona bir şey getirirdi, bunun sigaralık olduğunu tahmin ederdik ama  biz  bunu  bilmezdik  ve  karışmazdık.  Bizden  kitap  alır okurdu,  diyaloğumuz  çok  iyiydi.  Che  Guevara’yı  çok  takdir</p>
<p class="calibre1"><a id="p259"></a>ettiğini  söylerdi.  ‘O  adam  bakan  olduğu  halde  mevkisini bırakıyor, gidiyor davasının uğruna dağlarda ölüyor,’ derdi. </p>
<p class="calibre1">Bizim  karşımız  sübyan  koğuşuydu,  orada  80  tane  falan sübyan  vardı.  Halleri  perişandı.  Bunlara  hapishaneyi temizletirler,  halıya  götürürler,  durmadan  döverlerdi. </p>
<p class="calibre1">Sonradan  öğrendiğimize  göre  gardiyanlar  bunları  diğer mahkûmlara da satıyorlarmış. Biz bu durumları görünce karşı çıktık, direniş yaptık da dayak faslı azaldı. </p>
<p class="calibre1">Dündar  Kılıç  bahçeye  çıktığında  o  80  sübyan  pencerelere doluşup  sürekli  ve  hayranlıkla  onu  seyrederlerdi.  O  da  her gün  80  tane  yoğurt  aldırır,  o  sübyanların  her  birine  birer yoğurt  dağıtırdı.  Mahkemeye  gidecek  olanlar  gelirler, </p>
<p class="calibre1">‘Dündar Abi biz mahkemeye gidiyoruz,’ derler, o da, ‘Gidin orada  bir  simit  yiyin,’  diye  ceplerine  harçlık  koyardı.  Ve bunlara  hukuki  tavsiyelerde  bulunurdu.  Hatta  birisi  gitmiş</p>
<p class="calibre1">mahkemede  ‘Hâkim  Bey,  Hâkim  Bey  ben  ekmek  çaldım,’</p>
<p class="calibre1">demiş. Aslında başka bir şey çalmış da, Dündar öyle de dedi diye  ‘Ben  ekmek  çaldım,’  demiş.  Hâkim  ‘Bunu  sana  kim öğretti?’ diye sorunca da ‘Dündar Abi öğretti,’ demiş. Onların babası gibiydi ve hamiyetli bir adamdı, onların durumuna çok üzülürdü. </p>
<p class="calibre1">Hiç  unutmadığım,  meşhur  bir  tiradı  vardı,  şöyle  derdi:</p>
<p class="calibre1">‘Şişli’den  Şişhane’ye  kadar  masum  orospuların  alınteriyle yaşayan  yakası  karanfilli  karı  pezevenkleri,  adi  ibneler!’  Bir şey  anlatmaya  başlamadan,  özellikle  de  sevmediği insanlardan  bahsedecekse  söze  böyle  başlardı,  yani  girizgâhı buydu,  bunu  söylemeden  konuya  girmezdi.  O  kadar  çok tekrarlamıştı  ki,  ezberlemiştim,  o  boğuk  sesi  hâlâ kulaklarımda çınlıyor.” </p>
<p class="calibre1">Anlaşılan,  Maltepe’de  Attilâ  İlhan’ın  şiiriyle  başlayan tekerleme,  Sağmalcılar’a  gelene  kadar  bir  yılda  epey</p>
<p class="calibre1"><a id="p260"></a>uzamıştı. </p>
<p class="calibre1"><b class="calibre3">Baba ve Abi</b></p>
<p class="calibre1">Mario  Puzo’nun   <i class="calibre4">Godfather</i>  (Baba)  kitabı  çıkalı  iki  yıl olmuştu.  Ama  çok  okuyan  bir  toplum  olmadığımız  için  esas ilgiyi romandan çok 1972’de Coppola tarafından çevrilen ve başrolünü  Marlon  Brando’nun  oynadığı  filmi  gördü.  Film, sinemamızı  ve  günlük  hayatımızı  derinden  etkiledi  ve dilimizin  “baba”  ve  “mafya”  sözcüklerini  “kazanmasını” </p>
<p class="calibre1">sağladı! Gerçi filmdeki Don Vito Corleone Katoliklerin vaftiz babası  kurumunu  temsil  ediyordu  ve  oradaki  mafya  son derece  organize  ilişkileri  ifade  ediyordu,  ama  olsun,  biz  bu kavramları çok sevmiştik ve onlara kendimize özgü içerikler kazandırarak bizim yeraltı dünyamıza yakıştırmıştık. </p>
<p class="calibre1">Aslında  hiçbir  benzerlik  olmadığı  da  söylenemezdi.  Hatta Vito  Corleone  ile  Dündar  Kılıç  arasında  epey  benzerlik bulmak mümkündü. İsterseniz filmi bir an için donduralım ve bu benzerlikleri seçmeye çalışalım. </p>
<p class="calibre1">Fiziksel  olarak  ikisinin  de  gırtlaktan  ve  kısık  sesle konuşmaları  dışında  bir  benzerlikleri  yoktu.  Davranış  tarzı benzerlikleri ise çoktu ve bu benzerliklerin çoğunun da maddi temelleri vardı: İkisinin de servetlerinin ana kaynağı kumardı ve  hem  bu  kaynağı,  hem  de  kendilerini  rakiplerinden korumak  için  aynı  “yöntemleri”,  yani  şiddeti  kullanmak zorundaydılar<a href="#p260">.41</a></p>
<p class="calibre1"><a href="#p260">41  </a>Bu  kıyaslamada  Don  Vito  Corleone’nin  özellikleri  ile  ilgili  tanımlamaları,  Mario Puzo’nun  Özay  Süsoy  tarafından  çevrilen   <i class="calibre4">Baba</i>  kitabına  dayanarak  yapıyorum,  E</p>
<p class="calibre1">Yayınları, 1999, ilk basımı 1969. </p>
<p class="calibre1"><a id="p261"></a>İkisi  de  kendilerince  “kanunların  yetmediği  durumlarda” </p>
<p class="calibre1">adalet dağıtıyorlardı. Vito Corleone bu işe komşusu olan dul bir  İtalyan  kadını  evden  çıkarmak  isteyen  ev  sahibini  bu fikrinden  “caydırarak”  başlamıştı.  Buna  daha  sonra yakınındaki  herkesin  bu  tür  sorunlarını  çözerek  devam  etti. </p>
<p class="calibre1">Bizde ise buna racon kesme deniyordu. Dündar Kılıç’a da bu tür sorunları olan her yaştan ve cinsten insan başvuruyor o da hiçbirini  geri  çevirmeyip  sorunlarını  çözüyordu.  İlhan Selçuk’un anlattığına göre birisi tarafından dolandırılan yaşlı dul  bir  kadın  Dündar  Kılıç’a  başvurmuş,  o  da  karşı  tarafı çağırarak  dinlemiş  ve  bir  racon  kesmişti,  yaşlı  kadının parasına el koyan adam, kesilen bu racona uymak zorundaydı. </p>
<p class="calibre1">İlhan  Selçuk,  bu  örnekten  çıkarak  şöyle  diyordu:  “Bu  usul Dündar’ın  hayatında  zannediyorum  çok  geniş  bir  alanı kapsıyordu.  Benim  duyduğum  kadarıyla  elindeki  bu  gücü kötü  yollarda  kullanmamaya  dikkat  etti.  Dündar’a  bir  gün</p>
<p class="calibre1">‘Baba  filmini  gördün  mü?’  diye  sordum,  ‘Gördüm,’  dedi. </p>
<p class="calibre1">‘Beğendin mi?’ dedim, ‘Çok güzel bir film ağabey, gerçekçi bir film,’ dedi. Orada adalet dağıtan babada biraz da kendini görüyordu.” </p>
<p class="calibre1">Devam  edelim,  “Baba”  Don  Corleone  yoksul  İtalyan mahallelerinde yaşayan ve bir gün avukat, doktor, savcı, hatta yargıç </p>
<p class="calibre1">olabilecek </p>
<p class="calibre1">çocukların </p>
<p class="calibre1">öğrenim </p>
<p class="calibre1">masraflarını</p>
<p class="calibre1">karşılıyordu.  “Abi”  Dündar  Kılıç  da  “okuttuğu  çocukların sayısını  bilmediğini”  söylerdi.  1990’lı  yıllarda  eşi  Ayten Hanım’a  bir  çocuk  yuvası  kurdurdu,  bu  yuvayı  daha  sonra 200  çocuğun  parasız  eğitim  yapacağı  bir  vakıf  haline getirmeyi  düşünüyordu, <b class="calibre3">8</b>  ama  bu  projeyi  gerçekleştirmedi. </p>
<p class="calibre1">Yalnız  bu  konuda  aralarında  bir  fark  vardı;  “Baba”  çocuk okutmayı kendisi için bir yatırım olarak yapıyordu, ileride iyi bir  mevki  sahibi  oldukları  zaman  onların  ilişkilerinden</p>
<p class="calibre1"><a id="p262"></a>yararlanmayı  umuyordu.  Abi  ise,  yaptığı  bu  yardımların konuşulmasına  bile  kızıyordu.  Ayten  Hanım’dan  eşinin okuttuğu kişilerden birkaç örnek vermesini istediğimde, sanki Dündar Kılıç hayattaymış da kendisini duyacakmış gibi şöyle bir  sağına  soluna  baktıktan  sonra  cevap  vermişti:  “Yanında çalıştırdığı insanların çocuklarını bile okuttu. Ama kendi bile isimlerini  bilmezdi,  yardım  ettiği  kişilerin  kimliğini  gizlerdi. </p>
<p class="calibre1">Okuttuğu  çocuklar  büyüyünce  kompleks  duymasınlar  diye kendi kimliğini de onlardan gizli tutardı. Şimdi burada olsa da bunları  konuştuğumuzu  duysa,  mutlaka  kaş  göz  edip  beni sustururdu.” Bunun belki de bir tek istisnası vardı, biraz sonra anlatacağım olayda öldürülen Savcı Kemal Şimşek’i (Marlon Kemal) kendisinin okuttuğunu açıklamıştı. <b class="calibre3">9</b></p>
<p class="calibre1">Don  Corleone  çok  sabırlıydı,  yardımcılarına  “Asla öfkelenme,  insanların  mantığına  hitap  etmeye  çalış,”  derdi. </p>
<p class="calibre1">Yine Ayten Hanım’dan dinlediğime göre Dündar Kılıç da çok sabırlıydı: “Bir gün birisi hakkında kötü konuşan birine, ‘Ben olsam senin gibi yapmam,’ dedi. ‘Bütün geçmişini kalburdan geçiririm,  ince  elekten,  bir  de  tel  süzgeçten,  muhakkak affedilecek  bir  tarafı  vardır.’  Sabrı  sonsuzdu.  Fevri  bir hareketi görülmemiştir.” </p>
<p class="calibre1">İkisi  de  kendi  reklamlarını  yapmayı  ayıp  sayıyorlardı, </p>
<p class="calibre1">“Baba” zeytinyağı fabrikasına kendi ismini vermemişti, “Abi” </p>
<p class="calibre1">de gelecekte kuracağı şirketlere kendi adını vermeyecekti. Bir tek  İdris  Özbir’le  ortaklaşa  kuracakları  mobilya  mağazasına ikisinin soyadından oluşan “Özkılıç” adını vereceklerdi, ama o da uzun ömürlü olmayacaktı. </p>
<p class="calibre1">İkisi  de  ne  badireler  atlatarak  “büyüdüklerini”  önemsemez görünüyorlardı.  Don  Corleone,  “Niçin  korkayım,  on  iki yaşımdan beri tanımadığım kişiler beni öldürmeye çalışıyor,” </p>
<p class="calibre1"><a id="p263"></a>diyordu.  Dündar  Kılıç’ın  da  geçmişte  yaşadıklarını  artık  bir</p>
<p class="calibre1">“masal” gibi hatırladığını görmüştük. </p>
<p class="calibre1">Corleone ailesinin en önemli kurallarından biri dışarıya karşı gizemli  bir  havada  olmalarıydı:  “Yapılması  gereken  şeyler vardır.  Bunlar  yapılır,  bir  daha  da  sözü  edilmez.  Yapılan şeyler doğru olmayabilir, ama yapılması gereklidir. Yapılır ve unutulur, üzerinde durulmaz.” Aynı gizemli hava bizim yeraltı dünyamızda da vardı. Dışarıyla ilişkilerde içine kapalı gruplar gibiydiler,  dışarıya  bilgi  verilmez,  imaj  verilirdi.  Dündar Kılıç’ın  basınla  ilişkilerinde  bilgiden  çok  mesaj  verdiğini görmüştük,  daha  da  göreceğiz.  “Babaların”  yakınlarından  ve çalışanlarından  ise  sır  olmayan  konularda  bile  bilgi alamazdınız. Zaten efsaneyi oluşturan unsurlardan biri de bu gizlilik havası değil miydi? </p>
<p class="calibre1">İtalyan  mafyasında  babaların  “Consigliere”  denilen  tek  bir danışmanları, ailenin bütün işlerini yürüten bir sırdaşları vardı ve  bu  kişi  genellikle  aileden  biri  olurdu.  Dündar  Kılıç’ın hiçbir zaman tek bir danışmanı olmadı, değişik işlerine bakan değişik avukatları ve işyerlerinin başında da müdürleri vardı. </p>
<p class="calibre1">Ama onun da en güvendiği kişiler aile bireyleriydi, en önemli işlerini  kardeşleri  veya  bazı  çok  yakın  akrabalarıyla yürütürdü. </p>
<p class="calibre1">Baba da, Abi de fuhuşa ve uyuşturucuya karşıydı. İkisinin de birer çocukları öldürüldü. Don Corleone uyuşturucu ticaretine katılmama uğruna oğlunu kaybetti. Dündar Kılıç da bir banka yolsuzluğunda  kapışan  gruplar  arasında  racon  kesmeye kalkışmak yüzünden kızını... </p>
<p class="calibre1"><b class="calibre3">Baba, Ama Çocuklarının Babası! </b></p>
<p class="calibre1"><a id="p264"></a>Dediğim  gibi  bu  benzerlikler,  başka  yerlerde  de  olsalar yaptıkları  iş  aynı  olan  iki  kişinin  bazı  karakter  özelliklerinin de rastlantısal olarak birbirine benzemesinden ibaretti. </p>
<p class="calibre1">Aralarındaki  farklar  ise  iki  ülkeyi  ayıran  okyanuslar  kadar büyüktü. Amerika’daki İtalyan mafyası ve özellikle Corleone ailesi,  eli  her  yere  uzanan,  “devlet  içinde  devlet”  gibi muazzam  bir  örgüttü.  Bu  örgüt  hücre  usulü  çalışırdı; politikayı  çizen  baba  ile  onun  emirlerini  yürürlüğe  koyan adamları  arasında  üç  tabaka  yahut  tampon  vardı.  Böylece hiçbir  meselede  iz  tepeye  kadar  sürülemezdi.  Gerçi  bizim</p>
<p class="calibre1">“babalar”  da  giderek  örgütlendiler,  işledikleri  suçları başkalarının  üstlendiği,  adamlarının  işledikleri  suçlarda babaların azmettirici rollerinin kanıtlanamadığı oluyordu, ama bunları  örgütlerinin  gücüyle  değil,  yasaların  boşluklarından yararlanarak sağlıyorlardı. </p>
<p class="calibre1">Başlangıçta  Robin  Hood  nitelikleriyle  halkın  sempatisini kazanmış  olan  Sicilya  mafyası,  zaman  içinde  yozlaştıkça faşist ve sağcı partileri destekleyen, komünizme, hatta liberal düşünceye  karşı  savaşan  bir  siyasi  çizgiye  geldi.  Bizde  de, eski racon bozuldukça kabadayıların önemli bir bölümü aynı sağcı  çizgiyi  izleyecek,  hatta  yeni  kuşak  “kabadayılar”  eski ülkücü militanlar arasından çıkacaktı. </p>
<p class="calibre1">Dündar  Kılıç  ise  bu  gelişmeye  ters  düşen  biriydi,  daha kabadayılığa  başlarken  taşıdığı  popülist  ve  hümanist eğilimlerini  zaman  içinde  kaybetmedi,  bu  yüzden  de  başı epey derde girdi. </p>
<p class="calibre1">Zaten  bütün  bu  büyük  farkları  gördüğü  için  Dündar  Kılıç</p>
<p class="calibre1">“mafya”  yakıştırmasını  reddediyor,  “Mafya  olmak  için arkanda siyasi bir gücün bulunması şarttır. Mafyanın mecliste milletvekilleri  olur,  bakanları  olur,  polis  müdürleri  olur,” </p>
<p class="calibre1"><a id="p265"></a>diyordu.  “Baba”  lakabını  kabul  etmiyor,  “Babayım,  ama çocuklarımın babasıyım,” diyordu. </p>
<p class="calibre1">Neyse, biz artık Corleone ailesini Amerika’da bırakıp biraz da  kendi  gerçeklerimize,  Kılıç  ailesine  dönelim.  Dündar Kılıç’ın beşinci çocuğu olan Fatma 18 Aralık 1972’de doğdu. </p>
<p class="calibre1">Babası  üçüncü  bir  erkek  çocuk  bekliyordu,  kızı  olduğu haberini  alınca  biraz  canı  sıkıldı  ve  hastaneye  iki  gün  sonra gitti.  Ama  üçüncü  kızını  kucağına  alır  almaz  ona  annesi Fatma’nın adını verdi. </p>
<p class="calibre1">Hatırlarsanız,  daha  önceki  bölümlerden  birinde  Dündar Kılıç’ın  ne  zaman  hapiste  olduğunu  bulmakta  zorlanınca çocuklarının  doğum  tarihlerinden  çıkarak  hesaplamaya çalışmıştım.  Ama  bu  kez  hesap  yapmama  gerek  kalmadı. </p>
<p class="calibre1">Çünkü şimdi 29 yaşında olan Fatma Hanım bana, annesi Ümit Hanım’ın  ona  Toptaşı  Cezaevi’ndeki  “özel  ziyaretlerden” </p>
<p class="calibre1">birinde  hamile  kaldığını  söyleyivermişti!  Fatma  Hanım, </p>
<p class="calibre1">“Bunu annemden de babamdan da duydum,” diyordu, “galiba orada özel bir odası varmış, misafir kabul ediyormuş. Annem bana hamileyken babam hep erkek çocuk beklemiş, ‘üç oğlan sacayağı olacak’ dermiş. Ben kız doğunca hastaneye iki gün sonra  gelmiş,  annem  darılmış  falan,  sonradan  tabii  beni  de çok  sevmiş.  Kız  torunlarını  da  çok  seviyordu  ve  baba adaylarına  da  hep  ‘inşallah  kızınız  olur,’  dermiş.  Annem  ve kardeşlerim,  ben  doğduğumda  Pangaltı’daymışlar,  1977’de Kadıköy’e taşınmışlar.” </p>
<p class="calibre1">Baba-Abi  kıyaslaması  yaparken  bir  noktayı  belirtmeyi unutmuşum.  Don  Corleone’nin  tek  ideali,  yasadışı  işlerini tasfiye  ederek  sadece  yasal  işlerle  uğraşmak,  aileyi yeraltından yerüstüne çıkarmaktı. Hayata geçirmeye ömrünün vefa  etmediği  bu  ideali  gerçekleştirmek,  dizinin  ikinci filminde küçük oğlu Michael’a (filmde Al Pacino) kalacaktı. </p>
<p class="calibre1"><a id="p266"></a>Dündar  Kılıç  da  aynı  özlemi  duyuyordu.  Çocuklarının geleceği  için  organize  olmalı,  iş  hayatına  atılmalı  ve  artık yatırım yapmayı düşünmeliydi. </p>
<p class="calibre1">Dündar  Kılıç  gibi  yasal  işler  kurmayı  düşünen</p>
<p class="calibre1">kabadayılardan  biri  de  Kürt  İdris’ti  ve  kumarhaneciliği bırakma  kararını  alışını  bana  şöyle  anlatmıştı:  “78’de bıraktım,  çocuklar  büyümüştü,  ‘Baba  senin  işyerin  nasıl  bir yer,  bizi  de  götürsene,’  demeye  başladılar.  Götürsem olmayacak. </p>
<p class="calibre1">Kulüpçülüğü </p>
<p class="calibre1">bırakıp </p>
<p class="calibre1">Esentepe’de </p>
<p class="calibre1">oto</p>
<p class="calibre1">galericiliğine  başladım.  Fırın  vardı.  Benzin  deposu  açtım. </p>
<p class="calibre1">İnşaat işlerine başladım...” </p>
<p class="calibre1">“Kabadayılıktan  işadamlığına  geçişin”  kolay  bir  mücadele olmayacağını  belki  biliyorlardı,  ama  toplumun  önyargılarını yıkmanın  ne  denli  güç  olduğunu  herhalde  tahmin</p>
<p class="calibre1">edemezlerdi.  Amerikan  toplumu  ve  mafya  düzeni  bile  kendi</p>
<p class="calibre1">“babalarını”  “işadamı”  olarak  görmeyi  kolay  kolay  içine sindirememişti. Corleone ailesi bu büyük ikilemi çözmek için iki  kuşak  harcamıştı.  İyi  bir  eğitim  görmüş,  altyapısı  bu değişimi  gerçekleştirmeye  uygun  biri  olan  küçük  oğul Michael  Corleone  bile  üzerindeki  mafya  damgasını  silmekte büyük güçlük çekecekti. </p>
<p class="calibre1">Peki  ya  Dündar  Kılıç  aynı  damgayı  kolayca  silebilecek miydi?  İşadamı  olmaya  çalışan  kabadayılara  Türk  toplumu, rekabete  girecekleri  işadamları  ve  mafyalaşma  sürecine girmiş  olan  eski  arkadaşları  “kabadayısın  sen  kabadayı  kal” </p>
<p class="calibre1">demeyecekler miydi? </p>
<p class="calibre1">Dündar  Kılıç  bütün  bunları  bilmiyordu.  Bilse  de  ders çıkaramazdı.  Orası  Amerika,  burası  Türkiye’ydi.  Bu  ikilemi kendi  yaşamının  geri  kalan  süresine  sığdırmaya  kalkışırken, </p>
<p class="calibre1">“iş  âleminde”  karşılaşacağı  güçlükleri  belki  de  “yeraltı âleminin araçlarıyla” çözebileceğine inanıyordu. Ama zahmet</p>
<p class="calibre1"><a id="p267"></a>çekmeden  girebileceğini  düşündüğü  o  iş  dünyasında  onun boyunu çok çok aşan dolapların ve entrikaların döndüğünden haberi  yoktu.  Bunları  ancak  yaşadıkça  ve  acısını  çektikçe görebilecekti. </p>
<p class="calibre1"><b class="calibre3">İkilem</b></p>
<p class="calibre1">Oflu Hasan’ın ölümünden sonra onun tahtına kimin geçeceği merak  ediliyordu.  Aslında  bunu  merak  edenler  sadece bizlerdik, yani yeraltı dünyasıyla ara sıra sansasyonel bir olay patlak  verdiği  zaman  “vay  canına”  diye  ilgilenen  sahne dışındaki  seyirciler.  Eğer  Oflu  Hasan’dan  sonra  onun  yerine başka  birinin  “en  büyük”  olması  söz  konusu  olsaydı,  bunu Dündar  Kılıç’a  yakıştıranlar  çoğunluktaydı.  Örneğin  Cemal Süreya  “Yeraltı  dünyasında  hiyerarşi  yok  derler.  Yine  de  bir numara,  Marlon  Brando,  Napolyon  odur”  diyordu. <b class="calibre3">10</b></p>
<p class="calibre1">Gazeteci  Engin  Bilginer  de  ona  katılıyordu:  “İstanbul’da babaların  babası  olmaya  namzet  iki  kişi  vardı;  Dündar  Kılıç ve  Kürt  İdris!  Daha  çok  da  Dündar...” <b class="calibre3">11</b>  Demek  ki  Dündar Kılıç  Ankara’dan  ayrılırken  kafasına  koyduğu  “en  büyük olma”  hedefine  sekiz  yıl  gibi  kısa  sayılacak  bir  sürede neredeyse  ulaşmıştı.  Ama  kazandığı  deneyimler  sayesinde böyle bir amacın faydasız ve tehlikeli bir gençlik hayalinden başka  bir  şey  olmadığını  kavramış,  o  çok  güçlü  manevra yeteneğini kullanarak işadamı olma hedefine yönelmişti. </p>
<p class="calibre1">Gerçekten  de  o  dünyada  bizim  sandığımız  veya  basının yakıştırdığı gibi hiyerarşik bir düzen, babadan oğula geçen bir taht  veya  koltuk  yoktu.  Ve  Oflu  Hasan’dan  kabadayılar</p>
<p class="calibre1"><a id="p268"></a>âlemine sadece bir dönemin simgesi ve sözü her yerde geçen bir büyüğün hatırasına hürmet gibi manevi bir miras kalmıştı. </p>
<p class="calibre1">Bu yüzden “Oflu Hasan’ın tahtına geçmek” diye bir sorun da yoktu. </p>
<p class="calibre1">Zaten bundan sonra yeraltı dünyasının “en büyüğü” gibi bir</p>
<p class="calibre1">“unvan”  da  olmayacak,  her  “faaliyet  alanının”  başka  başka büyükleri olacaktı. </p>
<p class="calibre1">O  dünyanın  bizim  dışarıdan  bakarak  kavrayamayacağımız kuralları,  ne  yöne  doğru  gelişeceğini  bilemeyeceğimiz kendine  özgü  iç  dinamikleri  vardı.  1970’li  yılların  ortalarına doğru  yeraltı  dünyası  kabuk  değiştirme  sancıları  çekmeye başlamıştı.  Magazin  basınından  izleyince  bu  bize kabadayıların imaj değiştirmeleri olarak görünüyordu. Çünkü kılık  kıyafetleri  düzeliyor,  aranınca  bulunacakları  yerler kahve  köşeleri  olmaktan  çıkıp,  lüks  döşeli  bürolar  haline geliyordu.  Ama  gelişmenin  bilmediğimiz  yönü  elbisenin mecazi anlamda da dar gelmeye başlamış olmasıydı. </p>
<p class="calibre1">Eskinin  “klasik”  gelir  kaynakları  olan  kumar,  gece  kulübü, fuhuş  ve  tefecilikten  haraç  alanları  ile,  sigara,  içki,  yedek parça,  elektronik  eşya  kaçakçılığı  onları  artık  “kesmiyordu.” </p>
<p class="calibre1">Uyuşturucu  ve  silah  kaçakçılığıyla  uğraşanlar  çok  büyük paralar  kazanmaya  ve  uluslararası  ilişkiler  kurmaya başlamışlardı. </p>
<p class="calibre1">Kaçakçılıkta  dönen  paranın  çok  büyümesiyle  birlikte</p>
<p class="calibre1">“dostane  ilişkiler”  kurdukları  bürokratların  düzeyi  de yükseliyor, emniyet müdürlerine, MİT yöneticilerine, yüksek rütbeli subaylara ulaşıyor, yani nüfuzları artıyordu. </p>
<p class="calibre1">Yeraltı  dünyasının  “nüfuzu”  artıyordu  ama,  “nüfusu”  da çoğalıyordu:  Aileler  genişledikçe  giderler  artıyor  ve  işlerin büyütülmesi </p>
<p class="calibre1">gerekiyor, </p>
<p class="calibre1">işler </p>
<p class="calibre1">büyüyünce </p>
<p class="calibre1">yanlarında</p>
<p class="calibre1"><a id="p269"></a>çalıştırdıkları  “adamların”  sayısı  artıyor,  masraflar  yeniden büyüyordu. </p>
<p class="calibre1">Parası  kadar  riski  de  büyük  olan  silah  ve  uyuşturucu kaçakçılığının “uzun vadeli ve kalıcı olmadığını” sık sık dile getiren Dündar Kılıç, Kürt İdris, Arap Nasri gibi bazıları ise, bir  yandan  eski  gelir  kaynaklarını  korurken,  bir  yandan  da ticarete atıldılar. </p>
<p class="calibre1"><b class="calibre3">Abi Yeşilçam’da</b></p>
<p class="calibre1">Dündar  Kılıç’ın  işadamlığına  geçme  çabaları  Cem  Film  ve Cem  Maden  ile  başladı.  Balo  Sokak’taki  kumarhane  çok  iyi çalışıyordu  ve  Cem  Kıraathanesi  adını  almıştı.  Ama  o,  arsa spekülasyonu  işlerinin  yanına  filmcilik  ve  kömür  madeni işletmeciliğini de ekledi. Böylece Cem İnşaat’a, Cem Film ve Cem  Maden  de  eklenmiş  oldu.  Bu  şirketlere  “Cem”  isminin konulması,  Dündar  Kılıç’ın  “Mahzun  Sultan”  dediği  Cem Sultan’a  duyduğu  hayranlık  yüzünden,  ortaklarından  Sedat Çolak’ın aklına gelmişti. </p>
<p class="calibre1">Dündar  Kılıç’ın  filmcilik  de  yaptığı  pek  fazla  bilinmez, çünkü 1972’te kurulan Cem Film’in başına Almanya’dan yeni dönmüş  olan  ağabeyi  Yahya  Kılıç  geçirilmişti.  Cem  Film, Beyoğlu’nda  şimdiki  adı  Ayhan  Işık  olan  sokakta,  Cüneyt Arkın </p>
<p class="calibre1">ve </p>
<p class="calibre1">Ahmet </p>
<p class="calibre1">Mekin’in </p>
<p class="calibre1">başrollerde </p>
<p class="calibre1">oynadığı</p>
<p class="calibre1">“Korkusuzlar” filmiyle yapımcılığa başladı. Şirket film ithali ve  dağıtımı  da  yapıyordu.  1974’te  “Baba”  filminin  ikinci bölümü  çevrildiğinde,  başka  şirketleri  “ikna  edip”  devreden çıkararak  Türkiye’ye  getiren  de,  piyasaya  dağıtan  da  Cem</p>
<p class="calibre1"><a id="p270"></a>Film  olmuştu.  Cem  Film,  Yahya  Kılıç’ın  ölümüne  kadar  51</p>
<p class="calibre1">film yaptı. </p>
<p class="calibre1">Anlaşmalı olduğu oyuncular arasında Cüneyt Arkın, Türkân Şoray,  Fatma  Girik,  Hülya  Koçyiğit,  Ferdi  Tayfur  ve  Kemal Sunal gibi starlar vardı ve bu starlar Cem Film’e her yıl belli sayıda  film  yapmak  zorundaydılar.  Yönetmen  olarak  da genellikle  Natuk  Baytan,  bazen  de  Kartal  Tibet  ile çalışıyorlardı.  Tabii  cömertliğini  artık  az  çok  tanıdığımız Dündar  Kılıç’ın  bu  ünlü  oyunculara  mukavelelerinin  de üstünde  ücretler  verdiğini  tahmin  etmemiz  güç  değil. </p>
<p class="calibre1">Örneğin,  Cem  Film  yöneticilerinden  ve  sinema  oyuncusu Ekrem Gökkaya’nın söylediğine göre, Ferdi Tayfur bir filmde oynamak  için  60  bin  lira  istemişti,  şirket  ona  300  bin  lira peşin verip “iki film çevir” demişti. </p>
<p class="calibre1">Kömür işine gelince. </p>
<p class="calibre1">Kutmangil  ailesinin  Trakya’da  devletten  kiraladıkları  çok büyük  bir  araziye  yayılmış  taş  kömürü  ocakları  vardı.  Onlar da bu ocakları kirayla başkalarına işlettirip komisyon alırlardı. </p>
<p class="calibre1">Sahada Kutmangil’in kantarı kurulur, çıkarılan kömür tartılır, anlaşmaya  göre  bunun  %12  ila  15’ini  Kutmangiller  alırdı. </p>
<p class="calibre1">Dündar  Kılıç  da  Kemerburgaz  Ağaçlı’da  Kutmangillerden aynı  yöntemle  kömür  ocağı  almıştı.  Ocağın  işletmesini kendisine ortak yaptığı amcasının oğlu Şefik Kılıç yapıyordu. </p>
<p class="calibre1">Bu  iş  için  kurulmuş  olan  Cem  Maden,  daha  sonraki  yıllarda kum ocağı ve kil işleri de yapacaktı. </p>
<p class="calibre1">Ancak,  Dündar  Kılıç’ın  kömür  madeni,  kazandırmasından çok bedava kömür dağıtılmasıyla ünlüydü! Kömür işletmesini yakınlarından  kime  sorsanız  Dündar  Kılıç’ın  kömür dağıtmasıyla  ilgili  bir  anısını  anlatıyordu.  Birkaç  örnek vereyim. </p>
<p class="calibre1"><a id="p271"></a>Kardeşi  İbrahim  Kılıç:  “Polisin,  bekçinin,  garibanın  eline kart  hamiline  10  ton  kömür  diye  bir  kart  verir,  kömür deposuna  gönderirdi,  kamyon  parasını  bile  kendi  verirdi. </p>
<p class="calibre1">‘Adamların  kim  olduğunu  bile  bilmiyorsun,  niye  böyle herkese veriyorsun?’ diye soranlara ‘Verdiklerimin yüzde onu yerini bulsa bu da bana yeter,’ derdi. Kim kapısını çalsa boş</p>
<p class="calibre1">çevirmezdi. Bir gün birine ‘Abi burada değil,’ demişler, bunu diyeni  çağırıp  iyi  bir  fırça  çekti  ‘Senin  o  adamın  umudunu kırmaya  ne  hakkın  var?  O  buraya  bir  şey  umarak  gelmiş,’</p>
<p class="calibre1">dedi.  Kendini  eleştirenlere  de  ‘Siz  acı  çekmemişsiniz, bilmezsiniz,’ derdi.” </p>
<p class="calibre1">Kürt İdris: “Kömürü nasıl dağıttığını sana hiç anlattılar mı? </p>
<p class="calibre1">Şefik  onun  amcasının  oğludur,  Şefik’le  beraber  kömürcülük yapıyorlardı.  Dündar  polislere,  bekçilere,  gariplere,  işçilere kart yazıyor, üç ton ver beş ton ver diye gönderiyor, hakkına düşen  bütün  kömürü  veriyordu.  Kamyonla  gidip  alıyorlar. </p>
<p class="calibre1">Sene sonunda hesaba oturuyorlar, Dündar hakkını bile aşmış. </p>
<p class="calibre1">Şefik birkaç sene zor dayandı.” </p>
<p class="calibre1">Ekrem  Gökkaya’nın  anlattığına  göre  bir  polisin  oğlunun sünnet  düğününe  yardım  etmek  istemişti,  ama  yanında  para olmadığı için çek yazmıştı. Rüşvet aldı diye bu polise işten el çektirmişlerdi.  Bunu  duyan  Dündar  Kılıç  Sansaryan  Hanı’na gidip  eski  defterlerini  çıkarttırmış,  oraya  yedi  yıl  bedava kömür  gönderdiği  anlaşılmış.  “Devlete  verince  rüşvet olmuyor da bir fukara polise verince mi suç oluyor?” diyerek polisi kurtarmıştı. </p>
<p class="calibre1">Kömür  ocağını  bazen  sürgün  yeri  gibi  kullandığı  da oluyordu. </p>
<p class="calibre1">Lütfü  Çolak:  “Dündar  Kılıç’ın  Birol  diye  bir  şoförü  vardı, Neco’dan sonraki şoför. Birol evli ama çoluğu çocuğu olduğu halde bir kadınla yaşamaya başlıyor. Ötekiler Abi’den korkup</p>
<p class="calibre1"><a id="p272"></a>durumu okuyorlar. O da onu çağırıyor, ‘Nedir bu iş, sen nasıl çoluğunun çocuğunun nafakasını gidiyorsun başka bir kadına veriyorsun,  ayıp  değil  mi,  yakışır  mı?’  diyor.  Sonra  da  onu kömür  madenine  gönderip,  başka  bir  şoför  alıyor.  En  ağır ceza da oydu, kömür madenine sürgün.” </p>
<p class="calibre1">Dündar  Kılıç’ın  kendisi  de  bazı  röportajlarda  bu  kömür dağıtma  işinden  söz  ederdi.  Örneğin  Star  TV’deki  Kırmızı Koltuk programında şöyle demişti: “Kömür isterler. Bilhassa kış  aylarında  kömür  isteyen  gecekonduda  oturan  fakir insanların talepleri oluyor. İşte on beş yıldan beri birike birike ilkin  yüz  kişi,  öbür  yıl  iki  yüz  kişi  derken  yılda  2500-3000</p>
<p class="calibre1">kişiye kadar çıktı.” </p>
<p class="calibre1"> <i class="calibre4">Cumhuriyet</i> gazetesinden Deniz Som’a ise, MİT sorgusunda bu  kömür  dağıtma  işinin  ‘halkı  isyana  teşvik’  sayılarak kendisinden  hesap  sorulduğunu  anlatmıştı:  “Bizim  yirmi senedir Ağaçlı’da amca çocukları ile kömür ocaklarımız var. </p>
<p class="calibre1">Ağaçlı’da,  Kemerburgaz’da.  Fakir  insanlar,  kömür  alamayan insanlar geliyorlar, talepleri oluyor, tabii yıllarca birike birike işte içeri alındığım sene üç bin kişiye ulaşmış, o sene yani üç bin  kişiye  kömür  verilmiş.  Bunu  vermişsek,  kendi  alnımızın teriyle yaptığımız bir tasarruf, bunu da talep olmuş vermişiz. </p>
<p class="calibre1">‘Sen  bu  kömürü  niye  verdin?’  diye  soruyorlar.  ‘Yahu  sobası yanmayan,  kömür  alamayan  insanlara  verildi’  diyorum. </p>
<p class="calibre1">‘Hayır,  hayır,  sen  halkı  isyana  hazırlıyorsun’  diyorlardı. </p>
<p class="calibre1">Dedim  ki  ‘Ben  insanlık  adına  bir  hizmet  verdim.  Siz  bana isyandan bahsediyorsunuz. Bana bir örnek vatandaş olarak bir rozet  vermeniz  gerekirken,  beni  burada  öldürmek</p>
<p class="calibre1">istiyorsunuz.  Ne  isyanından  bahsediyorsunuz?  Beş  tane çocuğu  olan,  Taşlıtarla’da  bir  kenar  semtte  oturan  bir  garip gelmiş,  yakacak  kömürü  olmamış  çocuklarını  ısıtmak  için utana  sıkıla  kömür  istemiş,  vermişiz,  bana  bunun  suç</p>
<p class="calibre1"><a id="p273"></a>olduğunu  anlatmak  istiyorsunuz.  Bunun  suç  neresinde  olur ki?” </p>
<p class="calibre1"><b class="calibre3">İpek Gömlek Merakı</b></p>
<p class="calibre1">Hikâyemizin  akışı  boyunca  sık  sık  Dündar  Kılıç’ın  çok  şık giyindiğinden  söz  ettik.  Ben  bunu  çoğu  zaman  onun yakınında bulunmuş olan Lütfü Çolak’a sordum, hem çok şık, hem  de  pahalı  giyindiğini  söyledi:  “Pancardi  marka  ipek gömlek  giyerdi,  yanındakilere  de  alırdı.  Osmanbey’de  Fitaş</p>
<p class="calibre1">Pasajı’nda  Doğan  mağazası  vardı,  bunlar  Avrupa’dan, İtalya’dan  çantalarla  mal  getirirlerdi  o  tarihlerde.  İpek gömleklerini oradan alırdı. Terzilerinden biri Hilmi Kurt’tu, o da Karadenizliydi, yeri Harbiye’de Orduevi’nin karşısındaydı, sonra  sosyete  terzisi  oldu.  Oraya  gider,  İngiliz  kumaşından elbise yaptırırdı. Bir kere biz de arkadaşım Hamdi ile beraber yanında  gitmiştik,  ‘Çocuklar  siz  de  yaptırın,’  dedi.  Yanında kim olursa olsun kendi ne giyiyorsa ona da onu giydirirdi.” </p>
<p class="calibre1">Ünlü sinema yönetmeni Feyzi Tuna, Dündar Kılıç ile ilk kez 1970’lerin  başında  tanışmıştı.  Ondan  o  zaman  söz  etmeyip, buraya  bırakmamın  nedeni  ise  Dündar  Kılıç’ın  ipek  gömlek merakı ile ilgili ilginç bir anısı olmasıydı. </p>
<p class="calibre1">O  anıya  geçmeden  önce  benim  Feyzi  Tuna  ile  nasıl tanıştığımı anlatayım. </p>
<p class="calibre1">Araştırma  çalışmasının  zahmetli  ama  bir  o  kadar  da  zevkli olan  yanı  biraz  dedektifliğe  benzemesidir.  Küçücük  görünen bir noktayı aydınlatıp yerine oturtmak için bazen günlerce bir tanık  bulmak  için  koştuğunuz,  kütüphaneleri,  arşivleri dolaştığınız  olur.  Aradığınızı  bulduysanız  mutluluk, </p>
<p class="calibre1"><a id="p274"></a>bulamadıysanız  düş  kırıklığı  gelecektir.  Ama  bazen  de  şans yüzünüze  güler,  bazı  bilgiler  kendiliğinden  ayağınıza geliverir. </p>
<p class="calibre1">Dündar  Kılıç’ın  hayatını  araştırırken  tanıklar  bulma konusunda  şansımın  oldukça  yaver  gittiğini  itiraf  etmeliyim. </p>
<p class="calibre1">Belki buna şans demek de o kadar doğru olmayabilir. Çünkü Dündar Kılıç hem çok ünlü, hem de gezmeyi çok seven biri olduğu  için,  Türkiye’nin  neresine  giderseniz  gidin  onunla ilgili  bir  anısı  ya  da  başkalarından  duyulmuş  bilgileri  olan kimselere rastlayabiliyordunuz. </p>
<p class="calibre1">Geçen </p>
<p class="calibre1">yaz </p>
<p class="calibre1">ailecek </p>
<p class="calibre1">birkaç </p>
<p class="calibre1">günlüğüne </p>
<p class="calibre1">Bodrum’a</p>
<p class="calibre1">uğradığımızda  ablam  bizi  “Selahattin  Pınar  Çiftliği”ne yemeğe  götürdü.  Orman  içinde,  ağaçlar  arasındaki  restoranı eşi Nilgün Hanım’la birlikte işletmekte olan Altın Pınar, ünlü besteci  Selahattin  Pınar’ın  yeğeniydi.  Bir  ara  masamıza sohbete  gelen  Altın  Pınar’ın  da  kabadayılar  âlemiyle  ilgili bayağı  bilgisi  olduğunu  öğrenince,  orada  bile  çalışma havasına  girdim  ve  not  defterimi  çıkardım.  Altın  Pınar  “Bir dakika,”  dedi  ve  yanımızdaki  masada  oturan  bir  beyi  davet etti.  Bu  bey,  birçok  filmini  gördüğüm  ama  kendisiyle tanışmadığım ünlü yönetmen Feyzi Tuna’dan başkası değildi. </p>
<p class="calibre1">“Benim  de  Dündar  Kılıç  ile  ilgili  birkaç  anım  var,  arzu ederseniz  aktarabilirim,”  demesin  mi?  Hani  “iyi  olacak hastanın  doktor  ayağına  gelirmiş”  derler  ya,  işte  tam  öyle. </p>
<p class="calibre1">Düşünün,  bu  rastlantı  olmasa  onun  Dündar  Kılıç’ı  tanıdığını nereden  bilecektim?  Hemen  not  almaya  koyuldum.  İlk  anısı Dündar Kılıç’ın o ünlü ipek gömlek merakı ile ilgiliydi:</p>
<p class="calibre1">“Dündar  Kılıç  ile  ilk  kez  Yılmaz  Güney’in  hangi  film olduğunu şimdi anımsayamadığım bir film setinde karşılaştık. </p>
<p class="calibre1">Bizi  tanıştırdılar  ve  Dündar  Kılıç  orada  bana  bir  karton Amerikan  sigarası  ile  bir  şişe  viski  hediye  etti.  O  zamanlar</p>
<p class="calibre1"><a id="p275"></a>henüz  çok  ünlenmemişti  ve  bu  hediyeler  o  tarihlerde Türkiye’de serbestçe satılan şeyler olmadığı için ona göre çok önemliydi. </p>
<p class="calibre1">İkinci  karşılaşmamız  Tarabya’da  oldu.  Can  Ok  adında Paris’te  yaşayan  bir  arkadaşım  vardır.  İstanbul’a  gelmişti. </p>
<p class="calibre1">Paris’e döneceği gün Tarabya’da bir restorana öğle yemeğine gitmiştik.  Bir  de  baktım  karşı  masada  Dündar  Kılıç  ile  o dünyanın  ünlülerinden  ve  bir  zamanlar  Beşiktaş’a  başkan adayı  olan  Sedat  Kesen  oturuyorlar.  Dündar  Kılıç  bizi masasına  davet  ediyordu.  Önce  ‘Biz  böyle  iyiyiz’  falan dedim,  bu  kez  bir  şişe  viski,  arkasından  bir  meyve  tabağı gönderdiler.  Baktık  olmayacak,  ısrar  ediyorlar,  kalkıp masalarına gittik. Arkadaşımla tanıştırdım, ‘Az sonra Paris’e yolcu  edeceğim,  biz  kalkalım,’  dedim.  Tam  biz  kalkacakken cebinden bin mark çıkarıp Can’a uzattı ve ‘Sizden bir ricam olacak, ben ipek gömleğe çok meraklıyım, bununla kaç tane alınabiliyorsa bana alır mısınız?’ dedi. Can da ‘Elbette neden olmasın’ deyip parayı aldı ve oradan ayrıldık. </p>
<p class="calibre1">Aradan  zaman  geçti,  ben  başka  bir  vesileyle  Paris’e gitmiştim.  Aklıma  geldi,  Can’a  ‘Sen  Dündar  Kılıç’ın gömleklerini  gönderdin  mi?’  diye  sordum,  ‘Yo,’  dedi, unutmuş.  ‘Hemen  birini  göndertip  aldır,  ben  giderken götüreyim,’  dedim,  alınan  dört  ipek  gömleği  valizime koydum.  Türkiye’ye  arabayla  dönüyorduk.  Kapıkule’ye geldik,  upuzun  bir  kuyruk  var.  Tatil  için  Türkiye’ye  dönen işçilerin  eşyalarını  didik  didik  arıyorlar.  Sıra  bize  geldiğinde hiç bakmadan ‘Geçin,’ dediler. Biz işçilere yapılan eziyete o kadar  sinirlenmiştik  ki,  bu  ayrıcalığı  kabul  etmedik,  ‘Onları aradığınız  gibi  bizi  de  arayacaksınız’  deyip  eşyalarımızı önlerine döktük. Valizimi utana sıkıla arayan gümrük memuru hiçbir şeyle değil ama ipek gömleklerle ilgilendi. İkisini aldı, </p>
<p class="calibre1"><a id="p276"></a>‘İkisi size yeter, bunlar da burada kalsın’ dedi. Bunun üzerine ben memura adını sordum. ‘Neden soruyorsunuz’ deyince de</p>
<p class="calibre1">‘Bu  gömlekleri  Dündar  Kılıç’a  götürüyorum,  ikisinin  eksik olduğunu  öğrenince  kimin  aldığını  sorar,  adınızı  söylemem gerekir,’  dedim.  Bunu  duyan  memurun  gömlekleri  valize tıkmasıyla ‘Hadi hemen gidin buradan’ demesi bir oldu! </p>
<p class="calibre1">İstanbul’a  dönünce  gömlekleri  götürmesini  eşimden  rica ettim.  Çünkü  o  zamanlar  yaz  günlerinde  Maksim’in  önü kahvehane olur, Dündar Kılıç da orada otururdu. Eşim de Şan Sineması’nda  çalıştığı  için  önünden  geçerken  bırakabilirdi. </p>
<p class="calibre1">Gidince  çok  büyük  bir  saygıyla  karşılanmış,  çay  kahve ikramından  sonra  kalkmaya  davranınca,  Dündar  Kılıç  ‘Rica etsek  biraz  bekler  misiniz,  sizi  göndereceğiz  de,  hazırlık yapıyoruz,’  demiş.  Eşim  Maksim’den  Şan  Sineması’na  üç kilometre  gibi  kısacık  bir  yolu  üç  tane  eskort  eşliğinde gitmiş!” </p>
<p class="calibre1">Dündar  Kılıç  daha  ilerki  yıllarda  ipek  kumaşın  kanserojen etkisini  duyunca  bu  zevkinden  vazgeçecek  ve  ipek  gömlek giymez olacaktı. </p>
<p class="calibre1"><b class="calibre3">Rüzgârlar Yön Değiştirince</b></p>
<p class="calibre1">Dündar  Kılıç’ın,  kaçakçılık  söz  konusu  olunca  “Türkiye’de rüzgârlar </p>
<p class="calibre1">farklı </p>
<p class="calibre1">yönlerden </p>
<p class="calibre1">eser” </p>
<p class="calibre1">dediğini </p>
<p class="calibre1">sanırım</p>
<p class="calibre1">hatırlayacaksınız.  Bundan  kasıt,  devletin  kaçakçılıkla</p>
<p class="calibre1">“mücadele  etmesi”  gereken  güçlerinin  kendi  aralarında  da çelişkiler  ve  mücadeleler  olmasıydı.  Bu  çelişkiler  çatışmaya dönüştüğü anda kaçakçıların yelkenlerini dolduran “rüzgârlar yön  değiştirebilirdi.”  Güvendikleri  grup  bu  çatışmada  güç</p>
<p class="calibre1"><a id="p277"></a>kaybettiği anda, kaçakçılar okka altına gidebilir, ağır cezalara çarptırılabilirlerdi. </p>
<p class="calibre1">Devlet  güçlerinin  arasındaki  çelişkilerle  oyun  oynamanın tehlikeli  olduğunu  Dündar  Kılıç  gibi  “istihbaratı  güçlü”  biri bilmeyecek de kim bilecekti? Onun yaptığı değerlendirmenin doğruluğu  çok  geçmeden  anlaşıldı:  Haziran  1973’te  yapılan ve “Martı Operasyonu” denilen ilk büyük babalar operasyonu sonucunda birçok kaçakçı tutuklandı. </p>
<p class="calibre1">Operasyona  verilen  “martı”  adı  gelişigüzel  mi  seçilmişti bilemem.  Ama  yapılan  operasyon  martıların  denize  dalıp balık kapmalarına benziyordu. MİT içindeki bir grup, MİT ve emniyetteki  başka  bir  grubun  “şemsiyesi  altındaki”  bazı babaları onların elinden kapmıştı! </p>
<p class="calibre1">Önce olayın perde arkasını görelim. </p>
<p class="calibre1">MİT  İstanbul  Bölge  Başkanlığı’nda  Kontrespiyonaj,  yani Karşı-casusluk  Şube  Müdürü  Hiram  Abas  ile  aynı  şubede ekip  amiri  ve  yakın  arkadaşı  olan  Mehmet  Eymür  12  Mart döneminin  başlarında  geçici  bir  süre  İstanbul  Sıkıyönetim Komutanlığı’na  “yardımcı  ekip”  olarak  çalışmışlar,  ölümle sonuçlanan  “yargısız  infaz”  niteliğindeki  bazı  operasyonlara ve  ünlü  Ziverbey  Köşkü’ndeki  işkenceli  sorgulamalara katılmışlardı. </p>
<p class="calibre1">MİT  Müsteşarı  Korgeneral  Fuat  Doğu’nun  yerine</p>
<p class="calibre1">Korgeneral  Nurettin  Ersin  gelince,  eski  müsteşar  tarafından korunup  kollanan  Abas-Eymür  ikilisi  de  esas  görevleri  olan casuslukla  mücadele  işine  geri  döndüler.  Bu  arada  Bulgar casusu olduğundan kuşkulandıkları Mehmet Erel adında birini takibe  aldılar  ve  telefonlarını  dinlemeye  başladılar.  Mehmet Erel  geçmişte  Amerikalılar,  yani  CI<a href="#p278">A42</a>  ile  MİT’in  ortak operasyonlarında  kullanılmıştı.  Bu  “işi”  bitince  de  teşkilatla ilişkisi  kesilmişti  ve  onunla  ilgisi  olan  herkese  teması</p>
<p class="calibre1"><a id="p278"></a>kesmeleri  talimatı  verilmişti.  Ama  İstanbul  bölgenin  üst düzey elemanlarından “Şemsi Bey” bu emre rağmen Mehmet Erel  ile  ilişkisini  sürdürüyordu.  Mehmet  Eymür’e  göre</p>
<p class="calibre1">“Şemsi  Bey,  James  Bond  gibi  iri  yarı,  yakışıklı  bir  adamdı. </p>
<p class="calibre1">Takip  şefliği  yapmıştı.  Teşkilatın  popüler  tiplerindendi.  O</p>
<p class="calibre1">tarihte  Sorgu  Büroları’nın  amirliğini  yapıyordu.  Yani  hep önemli,  kritik  ve  birçok  bilginin  geçtiği  görevlerde  yer almıştı.  O  da  Amerikalılarla  çok  yakın  münasebetteydi. </p>
<p class="calibre1">Hiram  Bey’in  kanaatine  göre  eğer  Mehmet  Erel  dublajda değilse,  Şemsi  Bey  Amerikalılar  tarafından  Erel’e  özellikle yakın  tutulmuştu.” <b class="calibre3">12</b>  Abas-Eymür  ikilisine  göre  dublajda, yani  çift  taraflı  ajan,  başka  bir  istihbaratçı  deyimiyle</p>
<p class="calibre1">“köstebek”  olması  olasılığı  bulunan  “Şemsi  Bey”  merkeze gammazlanınca,  Ankara’ya  gönderildi.  Yine  Eymür’ün kitabına  göre  “Şemsi  Bey  birkaç  yıl  sonra  teşkilattan  ayrıldı veya  ayrılmak  mecburiyetinde  bırakıldı.  Bilahare  uzunca  bir müddet  Hilton  Oteli’nde  bir  daireye  yerleşti.  Masrafları meşhur  bir  baba  tarafından  ödeniyor,  otel  idaresi  ve  etrafı tarafından  MİT  İstanbul  Başkanı  olarak  biliniyordu.  Yakın tarihte  vefat  eden  Şemsi  Bey  hayatının  geri  kalan  kısmını ünlü  babanın  yanında  ve  onun  bir  işyerinin  müdürlüğünü yaparak geçirdi.” <b class="calibre3">13</b></p>
<p class="calibre1"><a href="#p277">42 </a>Mehmet  Eymür,  <i class="calibre4">Analiz</i>  kitabında  CIA  yerine  nedense  hep  “Amerikalılar”  demeyi uygun görmektedir! </p>
<p class="calibre1">Haydi  sizi  fazla  merakta  bırakmadan  söyleyeyim,  Mehmet Eymür’ün  bahsettiği  ünlü  “baba”  Dündar  Kılıç’tan  başkası değildi! Kitapta soyadı sansürlenen “Şemsi Bey” ise Dündar Kılıç’ın  ileride  kuracağı  Cem  Reklam’ın  müdürlerinden  biri olan, Şemsi Ülengin. </p>
<p class="calibre1">İşin  o  kısmını  Cem  Reklam’ın  kuruluşundan  sonraya bırakıp, Martı Operasyonu’na dönelim. </p>
<p class="calibre1"><a id="p279"></a>Abas-Eymür  ekibi  sorgulamaya  aldıkları  Mehmet  Erel’den, Bulgarların  Türk  silah  kaçakçılarıyla  ve  terör  örgütleriyle ilgili birçok bilgiye ulaşmışlardı. Bu bilgilere göre Bulgarların Türkiye  üzerindeki  uzun  vadeli  planı  şöyleydi:  “Bulgarlar  o tarihlerde aşırı sağcıların İlim Yayma Derneği’ne para ve silah yardımı yapıyorlardı. Bulgarların Türkiye ile ilgili planı sağı silahlandırıp sokağa dökmek ve sol üzerinde bir baskı grubu kurarak  onların  harekete  geçmesini  sağlamaktı.  Sol  karşı faaliyete  ve  silahlı  harekete  başlayacak,  sonunda  ordu müdahale  edecekti.  Ordunun  baskı  kurması  üzerine,  halk ayaklanması  ve  iç  savaş  başlayacak,  böylece  birkaç  aşamalı planla  halk  iktidarı  gerçekleşecekti.” <b class="calibre3">14</b>  Bu  “kehanetin”  bir kısmının  başka  şekillerde  de  olsa  tuttuğunu  söyleyebiliriz! </p>
<p class="calibre1">Bulgaristan’ın  da  desteklediği  uyuşturucu  ve  silah kaçakçılığının  yardımıyla  artan  terör  olayları  giderek  çok büyüyecek, bu sözüm ona “sağ-sol çatışması” 12 Eylül 1980</p>
<p class="calibre1">askeri  müdahalesinin  önemli  gerekçelerinden  biri  olacaktı. </p>
<p class="calibre1">Ama  kehanetin  ikinci  bölümü  olan  halk  ayaklanması  hayal olarak kalacaktı. </p>
<p class="calibre1"><b class="calibre3">Şükrü Balcı Korunuyor</b></p>
<p class="calibre1">Mehmet  Erel  Bulgaristan  lehine  casusluk  yapma  suçundan tutuklandı  ve  12  yıl  6  hapse  mahkûm  oldu.  Ondan  alınan bilgiler,  silah  kaçakçılarının  Bulgaristan  ile  ilişkileri hakkındaki başka bilgilerle de birleşince İstanbul Sıkıyönetim Komutanlığı  bu  ilk  “Babalar  Operasyonu”na  girişti.  Uğurlu, Mirza  aileleri  ve  Zihni  İpek  gibi  birçok  silah  ve  uyuşturucu kaçakçısı tutuklandı. </p>
<p class="calibre1"><a id="p280"></a>Uğurlu  ailesinin  babası  Hüseyin  Uğurlu’yu  geçen bölümlerden  tanıyoruz.  Malatya  Pötürge’den  geldiği İstanbul’da  gümrük  hamallığı  ile  işe  başlamış,  silah  ve uyuşturucu  kaçakçılığına  kadar  “yükselmişti”.  Hem  öyle  bir yükselmişti  ki,  1966-73  yılları  arasında  oğullarıyla  birlikte Bulgaristan’dan Türkiye’ye az buz değil, tam 70 bin silah ve 27  milyon  mermi  sokmakla  suçlanıyordu!  Oğullarından Mustafa ve özellikle Abuzer, hikâyemizin akışı içinde tekrar karşımıza  çıkacaklardı.  Adıyamanlı  Hacı  Mirza  ve  ağabeyi Ramazan Mirza silah kaçakçılığı ile suçlanıyorlardı, ama daha sonraki  yıllarda  uluslararası  uyuşturucu  ticaretinde  de  isim yapacaklardı. </p>
<p class="calibre1">Mehmet Eymür daha sonraki yıllarda şöyle diyecekti: “Bu şahısların ev ve işyerlerinde yapılan aramalarda, birçok üst düzeydeki bürokrat ve subayın gece kulüplerinde babalarla birlikte çekilmiş fotoğraflarını, mektuplarını, kartvizitlerini bulduk. Bunlardan bir tanesi o tarihlerde Beşiktaş Askerlik Şubesi’nde görevli olan Hamsi Fuat lakaplı Fuat Dinçer’di. </p>
<p class="calibre1">Yine o tarihlerde saptayarak, fezlekeye geçirdiğimiz bir husus, henüz İstanbul Emniyet Müdür Muavinliğine</p>
<p class="calibre1">getirilmiş olan Şükrü Balcı’nın, Birinci Şube Müdürlüğü yaptığı tarihte Bulgaristan üzerinden silah kaçakçılığı yapan Uğurlu ailesi reisi Hüseyin Uğurlu’dan rüşvet aldığı</p>
<p class="calibre1">konusuydu.” <b class="calibre3">15</b></p>
<p class="calibre1">Sanıkların  sorguları  bu  konu  üzerine  derinleştirilince, kuşkular  Şükrü  Balcı  üzerinde  yoğunlaştı.  Kaçakçılık sanıkları  verdikleri  ifadelerde  Şükrü  Balcı’nın  “Silah kaçakçılığından  tutuklanan  Hüseyin  Uğurlu’yu  200  bin  lira rüşvet  karşılığında  serbest  bıraktığını,  bir  parti  silah</p>
<p class="calibre1"><a id="p281"></a>yakalatmaya  söz  veren  Zihni  İpek’i  MİT  sorgusundan kurtardıklarını anlatacaklardı. <b class="calibre3">16</b></p>
<p class="calibre1">Operasyonun tam bu noktasında Sıkıyönetim Komutanı Faik Türün  duruma  müdahale  edecek  ve  aralarında  Mehmet Eymür’ün  de  bulunduğu  sorgucuları  makamına  çağıracaktı. </p>
<p class="calibre1">Mehmet  Eymür  bu  görüşmeyi  şöyle  anlatıyordu:  “Biz girerken  Gazinocular  Kralı  Fahrettin  Aslan  yanındaki  güzel bir  hanımla  Faik  Türün’ün  yanından  çıkıyordu.  O  tarihlerde Fahrettin  Aslan’ın  yeraltı  dünyasıyla  üst  düzey  yöneticiler arasında irtibat görevi yaptığını öğrendim. Fahrettin Aslan’ı o tarihte  bir  konu  için  gittiğimizde  yanında  güzel  bir  kadınla Merkez Komutanı’nın makamından çıkarken de görmüştüm.” </p>
<p class="calibre1">Ve  Faik  Türün,  Birinci  Şube  Müdürü  Şükrü  Balcı’yı kurtarmak  üzere  araya  giriyordu:  “Şükrü  Balcı’yla  ilgili gelişmeleri  anlattık.  Bunun  üzerine  Şükrü  Balcı’nın milliyetçiliği, sola ve teröre karşı mücadelesiyle tanınmış bir kimse  olduğunu,  böyle  bir  konunun  mahkemeye  intikali halinde  aşırı  solun  yıpratıcı  propagandasına  maruz kalınacağını,  bu  hususu  ifade  ve  fezlekelerden  çıkarmamızı rica ettiğini söyleyerek, kendisinin gerekli idari soruşturmayı yapıp, cezasını vereceğini söyledi.” <b class="calibre3">17</b></p>
<p class="calibre1">Şükrü  Balcı  ile  ilgili  yolsuzluk  iddialarının  sanık ifadelerinden  çıkarılmasının  tanıklarından  biri  de  12  Mart dönemi  siyasi  tutuklularından  Albay  Talat  Turhan’dı.  O</p>
<p class="calibre1">sıralarda  kaçakçılarla  aynı  cezaevinde  kalıyordu.  Bir  gün Hüseyin Uğurlu’nun götürüldüğüne ve dönüşünde “İfademde Şükrü  Balcı’ya  rüşvet  verdiğimi  söylemiştim,  bir  paşa  bu ifademi  geri  almamı  istedi,”  dediğine  tanık  olmuştu. <b class="calibre3">18</b></p>
<p class="calibre1">Hüseyin Uğurlu hapistekilere, Şükrü Balcı’ya verdiği rüşvetin miktarının 750 milyon lira olduğunu söylüyordu. O tarihte bir</p>
<p class="calibre1"><a id="p282"></a>dolar  14  liraydı.  Bu  rakam  doğruysa,  rüşveti  bu  kadar  olan silah kaçakçılığının gelirinin ne kadar olduğu, bu “iş”te daha o  zamandan  ne  kadar  büyük  paralar  döndüğü  anlaşılsın  diye hatırlatıyorum. </p>
<p class="calibre1">Martı  Operasyonu  ile  tutuklanan  kaçakçılardan  bir  kısmı ağır cezalara çarptırıldı, bir kısmı delil yetersizliğinden beraat etti.  Mahkûm  olanlar  da  1974  affıyla  çıktılar.  Abuzer Uğurlu’ya  herhalde  bu  tutuklamalar  sırasında  çengel  atılmış</p>
<p class="calibre1">olmalıydı  ki,  1974-79  yılları  arasında  “Yıldırım”  kod  adıyla MİT muhbiri olarak kullanılacaktı. <b class="calibre3">19</b></p>
<p class="calibre1">Kaçakçılıkla ilgilenen güvenlik güçleri arasında baş gösteren bu  ilk  çatışma  Faik  Türün’ün  araya  girmesiyle  sona  ermişti. </p>
<p class="calibre1">Bunun  sadece  geçici  bir  ateşkes  sağladığı,  gelecek  yılların yeni çatışmalara gebe olduğu ise yine Mehmet Eymür’ün bazı sözlerinde  gizliydi:  “Ben  teröre  karşı  mücadeleyle  şöhret yapmış  bir  Emniyet  Müdürünün  Bulgaristan’dan  getirilen silahlarla  terörün  tırmanmasını  sağlayan  kaçakçıdan  rüşvet almasının  nasıl  bir  milliyetçilik  olduğunu  anlayamamıştım. </p>
<p class="calibre1">Ancak ordunun en üst rütbesine gelmiş bir komutanın ricasını emir  olarak  telakki  ettim  ve  herhangi  bir  şey  söylemedim. </p>
<p class="calibre1">Babalar Operasyonu daha geniş kapsamlı düşünüldüğü halde altından  bazı  karışık  ilişkiler  çıktığı  için  yarıda  kestirildi. </p>
<p class="calibre1">Şükrü Balcı o tarihten sonra da suiistimal ve rüşvet olaylarına karışmasına rağmen devlet memurluğunu terfi etmek suretiyle muhafaza etti.” <b class="calibre3">20</b></p>
<p class="calibre1"><b class="calibre3">“Ağabey Seni Hapishaneye Bekliyorum” </b></p>
<p class="calibre1"><a id="p283"></a>Dündar  Kılıç  bu  fırtınayı  kazasız  belasız  atlatmasını</p>
<p class="calibre1">“ilişkilerine”  ve  yaklaşan  tehlikeyi  önceden  haber  alıp kaçakçılığa  bulaşmamasına  borçluydu.  Ama  bundan  on  yıl sonra  kopacak  olan  yeni  fırtınalarda  şansı  bu  kadar  yaver gitmeyecekti. </p>
<p class="calibre1">Babalar Operasyonu sırasında başka bir suçtan Bayrampaşa cezaevinde  bulunuyordu.  Hapishanede  kurduğu  yeni  düzeni göstermek için bir gün yeni arkadaşı İlhan Selçuk’u çağırdı. O</p>
<p class="calibre1">da  yanına   <i class="calibre4">Cumhuriyet</i>’in  Genel  Yayın  Yönetmeni  Oktay Kurtböke’yi  de  alıp  Dündar  Kılıç’ı  ziyarete  gitti.  Bakalım neler gördüler:</p>
<p class="calibre1">“Dündar bana Bayrampaşa’dan ara sıra telefon edip hal hatır soruyordu.  ‘Ağabey  seni  hapishaneye  bekliyorum,’  falan diyordu.  Ben  de  o  sırada  işlerim  çok  olduğundan  bir  türlü gidemiyordum.  Israrlar  sürünce,  bir  cumartesi  günü  Oktay Kurtböke  ile  birlikte  Dündar’ı  ziyaret  etmek  üzere Bayrampaşa  Cezaevi’ne  gittik.  Kapıya  geldik,  kapıda, kulübenin içinde birileri var, ‘Ziyarete geldik,’ dedik ama pek iyi karşılanmadık. ‘Savcıyı görelim,’ dedik. Dediler ki ‘Savcı yok.’ ‘Müdürü görelim,’ yok. Gazeteciler gelmiş,  <i class="calibre4">Cumhuriyet</i> Gazetesi  Genel  Yayın  Müdürü  var,  yazarı  var,  fakat  kapı duvar, bizi içeri almıyorlar. En sonunda aklıma geldi de ‘Ben Dündar Kılıç’ı görmeye geldim, onun arkadaşıyım, o çağırdı da  onun  için  geldim,’  dedim.  Bunun  üzerine  ‘Daha  önce söylesene  ağabey  yahu,’  dedi.  Kapılar  açıldı.  Birdenbire  biz böyle başka türlü bir itibar ve saygı görmeye başladık. Ondan sonra  Dündar  Kılıç’ın  bulunduğu  geniş  bir  salona  alındık. </p>
<p class="calibre1">Kucaklaştık, hal hatır sorduk. Çaylar geldi. Çevresinde sanki hapishanenin kralı, müdürü ya da savcısı oymuş gibi bir hava. </p>
<p class="calibre1">Ve anlattı, ‘Ağabey işte ben bu hapishanede düzeni kurdum, garibana  bakıyorum,  gariban  rahat  etmiştir.’  İşte  efendim</p>
<p class="calibre1"><a id="p284"></a>onun  tabiriyle  ‘Karı  pezevenklerine  burada  hayat  yoktur,  ırz düşmanlarına  burada  hayat  yoktur,  bütün  koğuşlar  soluk almışlardır,  her  türlü  suçun  önüne  geçilmiştir,  düzen kurulmuştur.’  Tabii  hapishanelerdeki  suçların  neler  olduğu malum.  Böylece  orada  kendi  düzenini  ve  sultanlığını  ilan etmiş. Bizi biraz dolaştırdı da gördük, yani birdenbire baktık ki  o  koskoca  hapishane  Dündar’ın  emrinde.  Yani  bunu gözlerimle gördüm. Bunu kuran adam ya bunu kendi vicdanı ölçüsünde iyiye kullanıyor ya da kötüye kullanıyor.” </p>
<p class="calibre1">İlhan  Selçuk  anlatmaya  devam  ediyordu:  “Bir  savcı arkadaşım vardı, sonra adliye müfettişi oldu. Adliye müfettişi olduktan  sonra  hapishaneleri  denetlerken  Paşakapısı Cezaevi’ne  de  gitmiş.  Dündar  da  bu  teftişten  az  bir  zaman önce  o  cezaevinden  tahliye  edilmiş.  Arkadaşım,  ‘Ona  gelen mektup  yığınlarını  inceledim,’  dedi.  Gerek  Anadolu’dan, gerek  büyük  kentlerden  sürekli  olarak  yardım  isteyen mektuplar gelmiş olduğunu söyledi.” </p>
<p class="calibre1">1974  affıyla  tahliye  olan  Dündar  Kılıç,  Babalar  Operasyonu’nun  da  verdiği  ürküntüyle  işadamı  olma  çabalarına  hız verecekti. </p>
<p class="calibre1"><b class="calibre3">Abi Ağlıyor</b></p>
<p class="calibre1">1974  affıyla  çıkanlardan  biri  de  Yılmaz  Güney’di.  Çıkar çıkmaz “Zavallılar” ve “Arkadaş” filmlerini yaptı. </p>
<p class="calibre1">“Endişe”  filminin  çekimi  için  gittiği  Adana’nın  Yumurtalık ilçesinde  13  Ekim  1974  gecesi  lokantada  çıkan  tartışmada tabancayla  ateş  ederek  Yumurtalık  Hâkimi  Sefa  Mutlu’nun</p>
<p class="calibre1"><a id="p285"></a>ölümüne  sebebiyet  verdi.  Olay  jandarma  bölgesinde  olduğu için jandarma tarafından tutuklandı. </p>
<p class="calibre1">Dündar  Kılıç  olayı  duyar  duymaz  eski  arkadaşını  görmek üzere  yola  çıktı.  Jandarmanın  tutukladığı  Yılmaz  Güney’i görmeyi  kafasına  koymuştu  ve  bunu  nasıl  yapabileceği hakkında  bir  fikri  de  vardı.  Önce  Malatya’ya  gitti  ve Malatyalı  ünlü  kabadayılardan  Hüseyin  Ağa’yı  bulup kendisini  Ceyhanspor  antrenörü  Uğur  Ersoy’a  götürmesini istedi.  Uğur  Ersoy  1969-72  yıllarında  da  Malatyaspor’u çalıştırmıştı ve Hüseyin Ağa ile oradan tanışıyorlardı. </p>
<p class="calibre1">Ben  olayın  bundan  sonrasını  Yılmaz  Güney’in  çocukluk arkadaşı  Uğur  Ersoy’un  kendisinden  dinledim.  Aslında  onu bulmam  da  bu  kitabın  şanslarından  biriydi.  Adana’da  işyeri olan Altan Zeyneloğlu ile yazmakta olduğum bu kitap üzerine biraz  sohbet  etmiştik.  Zeyneloğlu  Adana’ya  dönünce  beni aradı  ve  Dündar  Kılıç’ın  Yumurtalık’ta  Yılmaz  Güney’i ziyaretini  sağlayan  bir  tanıdığı  olduğunu,  beni  onunla görüştürebileceğini söyledi. Hemen Adana’ya gittim ve Uğur Ersoy’dan  Dündar  Kılıç’ın  bu  ziyaretini  anlatmasını  rica ettim. O da anlattı:</p>
<p class="calibre1">“Yılmaz  Güney  ‘Endişe’  filminin  set  çalışmaları  için Yumurtalık’a  gelmişti.  Beni  arayıp  pazar  günü  eski  gençlik arkadaşlarını  davet  ettiğini,  birlikte  yemek  yiyip  sohbet edeceğimizi,  eski  günleri  anacağımızı  söyledi.  Davetliler arasında  benden  başka  Belediye  Başkanı  Ege  Bagatur, <i class="calibre4">Hürriyet</i> yazarı  Aytaç  Pekkoçak  (sutopu  milli  takımının  eski kalecisi),  Avukat  İsmail  Satıkboğa,  Roche  ilaç  fabrikası müdürü Yücel Gelişen ve başka bazı okul arkadaşları vardı. </p>
<p class="calibre1">Fakat  biz  o  hafta  sonu  takımla  deplasmanda  maç  yapmaya gidiyorduk.  Yılmaz’a  ‘Bu  işi  öbür  pazara  bırakalım,  ben arkadaşları  arayıp  haber  veririm’  dedim,  kabul  edince</p>
<p class="calibre1"><a id="p286"></a>arkadaşlara da ilettim, buluşma öbür haftaya ertelendi. Biz de maçımıza gittik. </p>
<p class="calibre1">O  pazar  gecesi  radyodan  bir  de  duydum  ki,  Yılmaz Yumurtalık  hâkimini  vurmuş.  Olay  jandarma  bölgesinde olduğu için jandarma tarafından tutuklanmış. </p>
<p class="calibre1">O  arada  Dündar  Kılıç  Yılmaz  Güney’in  olayını  duyunca atlayıp  Malatya’ya  gitmiş  ve  iyi  tanıdığı  Hüseyin  Ağa’yı bulmuş.  ‘Antrenör  Uğur  Ersoy’u  iyi  tanırsınız,  sizde  de antrenörlük  yaptı.  Şimdi  Ceyhan’daymış.  Beraber  gidersek bizi  Yılmaz  Güney  ile  görüştürmenin  bir  yolunu  bulur,’</p>
<p class="calibre1">demiş. </p>
<p class="calibre1">Biz  takımla  Ceyhan’a  dönmüş,  antrenman  yapıyorduk, idman sahasının kenarına Malatya plakalı Mercedes bir araba yanaştı.  Arabadan  Malatyalı  Hüseyin  Ağa,  idareci  Yaşar  ve Dündar  Kılıç  indi.  Ben  Dündar  Kılıç’ı  tanımıyordum, tanıştırdılar.  Ağlıyordu.  ‘Beni  Yılmaz  Güney  ile  görüştürür müsün?’  dedi,  ‘Hay  hay,’  dedim.  Birlikte  gittik,  Yılmaz’ın tutuklu  olduğu  yerdeki  teğmenden  rica  ettim.  Yılmaz’ı içeriden  çıkarıp  getirdiler.  İki  eski  dost  karşılaşınca birbirlerine  sarıldılar  ve  uzun  süre  öyle  kaldılar.  Dündar Kılıç’ın  ağlamasından  onu  ne  kadar  sevdiğini  anladım. </p>
<p class="calibre1">Yılmaz  bana  ‘O  günkü  ziyafet  buluşmasını  ertelemesek,  sen yanımda olsan belki de bu olay olmazdı,’ dedi. Görüşme iki saat kadar sürdü. Yılmaz, Dündar Kılıç’a ‘Oldu işte böyle bir şey,  hakaret  etti,  çirkin  sözler  sarfetti,’  dedi.  Çocukluğundan tanıdığım  için  Yılmaz’ın  yapısında  böyle  fevri  çıkışlar olduğunu  biliyordum.  ‘Olmasaydı  iyiydi  ama  oldu  işte  bir kere,’ falan dedi. Olay üzerine daha fazla konuşulmadı. Zaten o âlemde bir olay olup bittikten sonra üzerinde fazla ayrıntılı konuşulup  yorum  yapılmaz,  kimse  de  ‘ne  oldu’  falan  diye fazla üstelemez, olan olmuştur...” </p>
<p class="calibre1"><a id="p287"></a>Bu  olay  Dündar  Kılıç’ın  dostluklarına  ne  kadar  önem verdiğinin  örneği  olarak  görülebilir.  Ama  uzaklardaki  bir jandarma  karakolunda  tutuklu  olan  Yılmaz  Güney’e  ulaşma şekli,  onun  nerelerde  kimleri  tanıdığı,  sorunları  çözerken hafızasını ve ilişkilerini nasıl kullandığı üzerine de beni epey düşündürdü. </p>
<p class="calibre1">Yılmaz Güney 9 Ekim 1981’de Isparta Cezaevi’nden kaçıp yurtdışına  çıkana  kadar  yedi  yıl  boyunca  birçok  hapishane dolaşacak,  Dündar  Kılıç  da  onu  yalnız  bırakmayıp,  sık  sık ziyarete gidecekti. </p>
<p class="calibre1">Dündar  Kılıç  o  yılın  sonunda  bir  kez  daha  ağlayacaktı. </p>
<p class="calibre1">Çevresindekiler  tarafından  “Fırıncı  İshak  Amca”  denilen  ve çok sevilen babası İshak Kılıç 26 Aralık 1974’te ölmüştü. </p>
<p class="calibre1"><b class="calibre3">Dokuzuncu Bölüm</b></p>
<p class="calibre1"><b class="calibre3">ABİ İŞADAMI</b></p>
<p class="calibre1"><b class="calibre3">“Öğüdünü Tuttum” </b></p>
<p class="calibre1">1975  yılı  ortalarında  bir  gün,  İlhan  Selçuk’a  Dündar Kılıç’tan yine telefon geldi. Ama bu kez hapishaneden arayıp ziyaretine çağırmak için aramamıştı, kendisiyle ilgili müjdeli</p>
<p class="calibre1"><a id="p288"></a>bir  haber  veriyor  ve  Şişli’de  açtığı  işyerine  davet  ediyordu:</p>
<p class="calibre1">“Ağabey öğüdünü tuttum. İşadamı oldum. Oktay Ağabey ile seni  yeni  kurduğum  Cem  Reklam’ın  açılış  törenine bekliyorum!” Hani Maltepe Askeri Cezaevi’nde İlhan Selçuk ona  “Sen  kendine  bir  iş  kur,  işadamı  ol”  demişti  ya.  Onu davet  ederken  bu  sözü  unutmadığını  belirtme  nezaketini  de gösteriyordu.  İlhan  Selçuk  hapishane  arkadaşının  bu  inceliği karşısında  çok  duygulandı.  Oktay  Kurtböke’yi  de  alıp  Cem Reklam’ın  Şişli  meydanında,  eski  tramvay  durağının karşısındaki,  bir  apartmanın  birinci  katında  bulunan bürosunun açılış kokteyline gitti. </p>
<p class="calibre1">Cem  Reklamcılık  Limited  Şirketi  dört  ortak  tarafından kurulmuştu: Dündar Kılıç, kardeşi İbrahim Kılıç, Sedat Çolak ve  Karasulu  Rüştü.  Kurucu  ortaklar  konuklarını  ağırlamak için dört dönüyorlar, peş peşe çelenkler ve kutlama mesajları geliyor,  o  yıllarda  Türkiye’nin  “bulunmayanları”  arasında olan viski su gibi akıyordu. </p>
<p class="calibre1">Kokteylde kimler yoktu ki? </p>
<p class="calibre1">Bir yanda ünlü gazeteciler, yazarlar, foto muhabirleri ve bazı gazetelerin  reklam  müdürleri,  bir  yanda  Cem  Filmcilik’in Fikret Hakan, Tanju Korel gibi sözleşmeli starları, bir yanda yeraltı  dünyasının  Kürt  İdris,  Oflu  İsmail,  Oflu  Osman  gibi ünlü kabadayıları. Ve bir yanda da albay Fuat Dinçer ile MİT</p>
<p class="calibre1">İstanbul Bölgesi eski yöneticilerinden emekli Şemsi Ülengin. </p>
<p class="calibre1">Evet,  yanlış  okumadınız,  Mehmet  Eymür’ün  az  önce gördüğünüz  raporlarında  “Hamsi  Fuat”  ve  “Şemsi  Bey” </p>
<p class="calibre1">adlarıyla  geçen  ve  üst  makamlara  ihbar  ettiği  kişilerin  ta kendileri! </p>
<p class="calibre1">Davetlilerin  kompozisyonundaki  karmaşıklığa  bakınca, kumarhane  açılışıyla  işyeri  açılışı  karışımı  gibi  görünen  bu ilginç  tören,  Dündar  Kılıç’ın  işadamı  olmak  uğruna  içine</p>
<p class="calibre1"><a id="p289"></a>düşeceği çelişkinin ve yaşayacağı ikilemin de aynası gibiydi. </p>
<p class="calibre1">Düşünün  ki,  bir  zamanlar  “Biz  hapisteyiz  de  apartman çalanlar  neden  dışarıda?”  diye  hakaretler  yağdırdığı işadamlarının şimdi aralarına katılmaya çalışıyordu. Belki de gösterişli bir büro açmakla hemen işadamı olacağını sanmıştı, ama  yılların  kabadayısının  kendisini  iş  dünyasına  kabul ettirmesinin  öyle  kolay  bir  şey  olmadığı  daha  o  açılış</p>
<p class="calibre1">gününden  belliydi.  Bunu  hemen  oracıkta  sezenlerden  biri  de İlhan Selçuk’tu:</p>
<p class="calibre1">“Şimdi,  o  açılışta  tabii  aynı  zamanda  Babıâli’nin  reklam müdürleri  de  vardı.  O  reklam  müdürlerinden  adı  lazım olmayan biri bana ‘Yahu İlhan Ağabey, şimdi bu adam telefon edip  de  reklam  isterse  ben  buna  nasıl  hayır  diyeceğim,’</p>
<p class="calibre1">demişti de çok gülmüştük.” </p>
<p class="calibre1">İş  âleminden  reklam  almasının  kolay  olmadığını  Dündar Kılıç’ın  kendisi  de  yaşayarak  görecek  ve  şöyle  diyecekti:</p>
<p class="calibre1">“Dört  yıl  korkudan  tek  müşteri  bile  gelmedi.  Anlaşarak  ilan verdirmediler.” <b class="calibre3">1</b>  İş  çevrelerinin  bu  direnişine  karşın  Dündar Kılıç  başka  bir  yol  buldu,  gazinoların  ilanlarını  alacaktı. </p>
<p class="calibre1">Kumar  ve  eğlence  dünyalarının  ne  kadar  yakın  olduklarını daha önce görmüştük. Bunu herkesten iyi bilen Dündar Kılıç da  eskiden  haraç  aldığı  eğlence  yerlerinden  artık  reklam almaya  başlayacaktı!  Böylece  eskiden  zora  dayalı  ve  gizli olan bu büyük gelir kaynağı, artık gönüllü ve yasal bir ticari ilişkiye dönüşmüş oluyordu. </p>
<p class="calibre1">O  zamanlar  gazetelere  en  büyük  ilanları  eğlence  yerleri verirlerdi. Bu reklamların hepsini kendisinde toplayıp “tekel” </p>
<p class="calibre1">kuran  Cem  Reklam  dev  adımlarla  büyüdü.  Şişli’den Osmanbey’e  Halaskârgazi  Caddesi’ne  taşındı.  Dündar  Kılıç öteki ortakların hisselerini de alınca Cem Reklam iki kardeşe ait  bir  aile  şirketi  oldu.  1980’li  yılların  başında  bütün</p>
<p class="calibre1"><a id="p290"></a>Türkiye’yi saran “bankerlik” furyası başlayınca, başta Banker Kastelli olmak üzere banker ilanlarını da Cem Reklam aldı. </p>
<p class="calibre1"><b class="calibre3">Adını Kim Koydu? </b></p>
<p class="calibre1">Cem Reklam 1975’te kurulmuştu, ama adını kimin koyduğu, kuruluşundan tam 14 yıl sonra tartışma konusu olacaktı. 1989</p>
<p class="calibre1">yılı  başında  gazete  sütunlarına  yansıyan  Dündar  Kılıç-Erol Simavi söz düellosunun konularından biri de Cem Reklam’ın kuruluşuydu. </p>
<p class="calibre1">Şöyle ki; </p>
<p class="calibre1">Cem  Reklam  gazinolardan  aldığı  ilanları  4-5  yıl  kadar <i class="calibre4">Hürriyet</i>  gazetesine  vermişti.  1980’lerin  başında  çıkan  bir anlaşmazlık  sonucu  Dündar  Kılıç’ın  ilanlarını   <i class="calibre4">Hürriyet</i>’ten çekip Mehmet Ali Yılmaz’ın sahibi olduğu  <i class="calibre4">Güneş</i> gazetesine vermeye  başlamasıyla  da  Erol  Simavi  ile  araları  açılmıştı. </p>
<p class="calibre1">Dündar Kılıç 1984’te tutuklanıp dört buçuk yıl kaldığı askeri hapishaneden  çıkınca  başına  gelenlerden  sorumlu  tuttuğu birçok kişiyi suçlayan demeçler verdi. Bu arada Cem Reklam nedeniyle  <i class="calibre4">Hürriyet</i>’in sahibi Erol Simavi’yi de suçluyordu:</p>
<p class="calibre1">“<i class="calibre4">Hürriyet</i>  gazetesi  ile  ticari  bir  ilişkimiz  vardı.  Senede  2</p>
<p class="calibre1">milyar  tutarında  reklam  veriyordum   <i class="calibre4">Hürriyet</i>’e.  Bu  reklam veren  kuruluşlar  iflasın  eşiğine  geldiler.  Geçici  olarak  yüzde 50  indirim  yapmalarını  istedim.  Amacım  adamları  iflastan kurtarmaktı,  yani  biz  de  kazancımızın  yarısını  feda  etmek kaydıyla istedim bunu. Bunlar biz yapamayız dediler. Biz de <i class="calibre4">Güneş</i>  gazetesiyle  anlaşıp  bu  ilanları   <i class="calibre4">Güneş</i>’e  verdik.  Bu yüzden bize düşman oldular.” </p>
<p class="calibre1"><a id="p291"></a>Bu  suçlamaları  yanıtlayan  Erol  Simavi,  Cem  Reklam’ın kuruluşundan  da  söz  ediyordu:  “Bir  gün  yine  bana  geldi,  iş</p>
<p class="calibre1">istiyor. Aklıma şöyle bir şey geldi. Dedim ki, ‘Sen her akşam gazinoların müşterisisin, bu gazinolar gazetelere ilan veriyor. </p>
<p class="calibre1">Sana bir reklam ajansı kuralım; bu reklamlar senden geçsin.’</p>
<p class="calibre1">Adını  bile  ben  koydum:  Cem  Ajans.  Bazı  grafikerler aldırttım. Gazinolar dışında da reklam alabileceğini söyledim. </p>
<p class="calibre1">Zamanla  Kastelli’yi  filan  da  aldı.  Kastelli  kaçtığında  60</p>
<p class="calibre1">milyonumuz da gitti beraber, ama o ayrı hikâye.” Erol Simavi daha  sonra  eğlence  sayfalarındaki  indirimi  kaldırmaları üzerine  gazinocuların   <i class="calibre4">Güneş</i>  gazetesine  gittiklerini,  gazino reklamları  kâğıt  masrafını  bile  kurtarmadığı  için  buna sevindiğini söylüyordu. <b class="calibre3">2</b></p>
<p class="calibre1">Dündar Kılıç bu sözlere şiddetle tepki gösterdi: “Kendisi iş</p>
<p class="calibre1">bulma  kurumu  mu  ki,  ondan  iş  istedik?  1972  yılında  Cem Madencilik  var,  1972’de  Cem  Film,  1975’te  Cem  Reklam kuruldu. İsmini o verdiğini söylüyor, açık açık itham ediyor. </p>
<p class="calibre1">Neyi  anlatmak  istiyor,  niye  yalan  söylüyor?” <b class="calibre3">3</b>  Bu  söz düellosu  başka  konulara  da  sıçrayarak  uzayıp  gidiyordu. </p>
<p class="calibre1">Zamanı gelince o konulara da değineceğiz. Biz şimdilik Cem Reklam’ın adıyla uğraştığımıza göre önce onu çözelim. </p>
<p class="calibre1">Ad  konusunda  Dündar  Kılıç’ın  haklı  olduğu  anlaşılıyordu. </p>
<p class="calibre1">Çünkü, yakınlarından öğrendiğime göre Cem Maden ve Cem Film  gibi  Cem  Reklam’ın  adını  da  Dündar  Kılıç’ın ortaklarından  Sedat  Çolak  koymuştu.  Dündar  Kılıç, reklamcılık fikrini ise hapishanede Yahudi bir döviz kaçakçısı olan koğuş arkadaşının verdiğini söylüyordu. <b class="calibre3">4</b> Ama ne olursa olsun  Cem  Reklam  kurulduğunda  ilanlarını  alan,  kabadayı deyimiyle  ona  “yol  veren”,  Dündar  Kılıç’ın  işadamı  olma yolunda  karşılaştığı  tecrit  zincirini  kıran  Erol  Simavi’nin</p>
<p class="calibre1"><a id="p292"></a> <i class="calibre4">Hürriyet</i>  gazetesi  olmuştu.  Erol  Simavi’nin  aynı  demecinde Dündar  Kılıç’ı  övdüğü  yerler  de  vardı.  Simavi’nin  ortanca yeğeni  Süleyman  bir  gün  bir  trafik  kazası  nedeniyle  hapse düştüğünde  Dündar  Kılıç’ın  iyiliğini  görmüştü:  “Yine  Divan Oteli’ndeydim, baktım Dündar geldi, beni düşünceli görünce</p>
<p class="calibre1">‘Ne  var  ağabey?’  diye  sordu.  ‘Yeğenim  Sağmalcılar Hapishanesi’ne  gidiyor  bir  kaza  yüzünden;  ağabeyim  burada yok,  ben  karar  vermek  zorundayım,’  dedim.  Dündar  kalktı, telefonun  başına  geçti,  bir  numara  çevirdi.  Karşısına  çıkana neredeyse  emir  verir  gibi  bir  şeyler  söyledi  ve  bizim  oğlanı derhal  revire  kaldırttı,  odasına  televizyon  koydurttu,  ‘köfte yapın,  pirzola  yapın,’  diye  talimat  verdi.  İçki  isteyip istemediğini sordu, ‘İçmez,’ dedim. Çocuk suçsuzdu, kısa bir süre sonra çıktı. </p>
<p class="calibre1">Dündar bazen dünyanın en bonkör insanı olabilir. Mesela bir gün  İzmir’de  karşılaştık.  Yanımda  henüz  bizim  İzmir müdürümüz  olmamış  olan  Nedim  Demirağ  vardı.  Dündar çıkardı cebinden 30 bin lira para verdi. 10-12 yıl önce bu çok iyi para. ‘Lütfen git, pirinç, bulgur, sigara, kibrit, yağ al, şunu bunu  al,  Buca  Cezaevi’ne  götür,’  dedi.  ‘Hiç  Buca’da  yattın mı?’  diye  sordum,  ‘Ağabey  yatmadım  ama  kim  bilir garibanlar neler çekiyordur,’ dedi. O gün Nedim bir kamyon dolusu erzak götürmüş. Getirip 2 bin 500 lira iade ettiği için Dündar  bozuldu,  ‘Onu  da  erzağa  yatırsaydın,’  dedi.  Halbuki kamyon almamış.” </p>
<p class="calibre1"><b class="calibre3">Yeni Mekânı Hilton</b></p>
<p class="calibre1"><a id="p293"></a>Dündar  Kılıç,  bir  zamanlar  bir  gece  kalabilmek  için  olay çıkarttığı  Hilton  Oteli’ni  artık  kendine  mekân  edinmişti. </p>
<p class="calibre1">İtibarlı  dostlarını  oraya  davet  ediyor,  uzaktan  gelen misafirlerini orada ağırlıyor ve gece kulübünde eğleniyordu. </p>
<p class="calibre1">Dahası  da  var,  Dündar  Kılıç  Hilton’un  Casinosu’na,  yani kumarhanesine  de  ortak  olmuştu!  <i class="calibre4">Playboy</i>  dergisinin  onunla yaptığı  röportajda  şöyle  diyordu:  “Hilton’un  kumarhanesini bile  elime  geçirdim.  O  Hilton’un  kumarhanesinden  hisseme düşen  paranın  yüzde  20’sini  bir  tarafa  koysaydım  şimdi  en büyük  zenginler  içindeydim.  Ama  etrafımızdaki  insanlar  aç ve sefilken o paraları kendi kasamıza koyamadık, hastanelere, cezaevlerine, yoksullara dağıttık.” <b class="calibre3">5</b></p>
<p class="calibre1">Eymür  ekibinin  MİT’ten  uzaklaştırılmasını  sağladıkları Şemsi Ülengin’in emekli olduktan sonra Dündar Kılıç’ın Cem Reklam’ına  müdür  olduğunu  ve  Hilton’da  misafir  edildiğini daha  önce  söylemiştim.  MİT’te  yine  aynı  ekibin  hışmına uğrayıp  emekli  edilenlerden  biri  de  Hava  Albay  Faik Kelican’dı.  Kelican  1960’lı  yılların  sonlarında  Ortadoğu’da gizli  bir  görevdeyken  deşifre  olup  Suriye  istihbarat  örgütü tarafından işkence görmüş ve tutuklanmış, Türkiye ile Suriye arasında  casus  takası  sayesinde  kurtulmuştu.  Demirel’e yakınlığı  ile  de  tanınan  Kelican’ın  yıldızı  bir  ara  Demirel tarafından MİT müsteşarlığına düşünülecek kadar parlamıştı. </p>
<p class="calibre1">Daha sonra MİT Diyarbakır Bölge Başkanlığı yaptıktan sonra Ankara  Merkez’de  Yurtdışı  İstihbarat  Daire  Başkanlığı’na getirilmişti.  Ama  o  sıralarda  MİT’in  en  üst  kilit  makamları için  süregiden  çatışmada  Nuri  Gündeş  yanlısı  olduğu gerekçesiyle  karşı  ekip,  yani  Eymürler  tarafından  takibe alındı.  Hakkında  kadın  kız  meseleleriyle  ilgili  söylentiler çıkarıldı ve emekliliğini istemek zorunda bırakıldı. <b class="calibre3">6</b></p>
<p class="calibre1"><a id="p294"></a>İki  “Eymürzede”  eski  MİT  yöneticisinden  Şemsi  Ülengin Cem  Reklam’a  müdür  olmuş,  Faik  Kelican  da  onu  ziyarete gelmişti.  Sohbet  sırasında  Faik  Kelican’ın  anarşistlerden korktuğu  için  evine  bile  gidemediğini  duyan  Dündar  Kılıç sordu:  “Ağabey  devlet  seni  korumuyor  mu?”  Kelican’ın belindeki tabancadan başka bir şeyi olmadığını gören Dündar Kılıç,  gerisini  şöyle  anlatıyordu:  “Cem  Reklam’da  Faik Bey’le konuştuğumuz günlerde ben Hilton’un kumarhanesini işletiyordum.  Faik  Bey  durumunu  anlatınca  derhal  Hilton’da kendisine  bir  oda  ayırttım  ve  3  sene  orada  ağırladım. </p>
<p class="calibre1">Kapısında bekledik, silahlı biri gelip vurmasın diye.” <b class="calibre3">7</b></p>
<p class="calibre1">Dündar Kılıç 1984’teki MİT sorgusu sırasında da devlete ne kadar  saygılı  olduğunu  göstermek  için  Faik  Kelican’ı korumasını örnek vermişti. Ama gözleri bağlı olduğu için kim olduğunu  bilemediği  MİT  sorgucularından  biri  Mehmet Eymür’dü  ve  onun  bu  ilişkilerini  çok  iyi  biliyordu,  “Evet yanına iki tane de adam vermişsin” deyince bile Dündar Kılıç</p>
<p class="calibre1">“tereciye  tere”  satmaya  devam  edecekti:  “Şimdi  ben  Faik Bey’i  korumak  için  bir-iki  adam  öldürseydim,  sonra  da  20</p>
<p class="calibre1">seneye mahkûm olsaydım, bu büyük fedakârlığım karşısında beni kim koruyacaktı?” </p>
<p class="calibre1">Dündar  Kılıç’ın  Hilton’un  kumarhanesine  ortak  olduğu yıllarda  “gizli”  ortaklardan  birinin  de  İstanbul  Emniyet Müdürü  Şükrü  Balcı  olduğu  öne  sürüldü.  Olay   <i class="calibre4">Hürriyet</i> gazetesine de yansıyınca kumarhane zamanın Turizm Bakanı Barlas  Küntay’ın  müdahalesiyle  Valilik  tarafından  kapatıldı. </p>
<p class="calibre1">Şükrü  Balcı  bu  iddiaları  reddetmiş,  bu  kumarhanenin kapatılmasına kendisinin etken olduğunu söylemişti. <b class="calibre3">8</b></p>
<p class="calibre1">Dündar  Kılıç  kapatma  kararını  kendisine  karşı  yapılmış  bir hareket  olarak  görüyordu:  “Hilton’un  kumarhanesini  ele</p>
<p class="calibre1"><a id="p295"></a>geçirmiştim,  Barlas  Küntay,  İstanbul  Valisi,  Şükrü  Balcı geldiler kapattılar. Ben de bunlara dedim ki ‘Yahu İtalyanlar burayı 15 yıldır çalıştırıyordu bir şey demeniz de, biz elimize geçirdikten sonra niye kapadınız?’ Ben bunların hepsine isyan ettim, ileri geri konuştum.” <b class="calibre3">9</b></p>
<p class="calibre1">Dündar  Kılıç’ın  Hilton’a  sık  sık  yemeğe  davet  ettiği  ünlü dostlarından biri de İlhan Selçuk’tu ve bana şunları anlattı:</p>
<p class="calibre1">“Hilton’a  beni  devamlı  çağırırdı.  Hapishane  arkadaşıydık, askerlik  arkadaşlığı  gibi  koğuş  arkadaşlığı  da  hiçbir  zaman unutulmaz  ve  o  insanların  dayanışması  da  doğaldır.  Ama <i class="calibre4">Cumhuriyet</i>  gazetesinde  köşe  yazarıyım  ya,  Dündar’ın  bir davetine  gittiğim  zaman  ‘Yahu  İlhan  Selçuk  nasıl  olur  da böyle  birisinin,  işte  mafya,  kabadayı  falan  birinin  yanında, Hilton’da  aynı  masada  oturuyor,  konuşuyor,’  falan  diyenler oluyordu.  Ben  böyle  şeylere  hiç  aldırmazdım  ve  çağırdığı zaman  da  giderdim.  Hapishane  arkadaşlığında  ölçüler başkadır.  Ölçü  diye  bir  şey  var.  Yani  Dündar’la  gerçekten karşılıklı  güven  üzerine  sınırları  belli  bir  dostluğumuz  vardı, sınırları  belli  tabii.  Hayatında  hiçbir  zaman  da  benden  en küçük bir şey talep etmedi. </p>
<p class="calibre1">Hilton’a  bir  davetine  gidişimde  gayet  aklı  başında  üç-dört tane de hanım vardı. Bir-iki arkadaşı da yanında. Şimdi bunlar öğretmen,  müzisyen  falan.  Baktığın  zaman  yani  çok  saygın hanımefendiler.  Ona  göre  de  konuşuluyor  ve  ona  göre  de davranılıyor.  Yani  Dündar  Kılıç  dediğiniz  zaman  ille  de  bir tarafta  böyle  bir  seviyesizlik,  bir  efendim  pislik  falan  böyle bir şey kesinlikle yoktu. Benim tanıdığım ve çevresinde epey oturup  kalktığım  Dündar’da  böyle  bir  şey  görmedim.  Sözü sohbeti yerindeydi, hali tavrı da gayet efendiydi.” </p>
<p class="calibre1"><a id="p296"></a><b class="calibre3">Ev Hali</b></p>
<p class="calibre1">Biraz  araştırınca,  o  gece  Hilton’daki  yemektekilerden müzisyen  olan  hanımın  Dündar  Kılıç’ın  bir  süre  sonra evleneceği  Ayten  Tekalp,  öğretmen  olanın  da  onun konservatuvardan hocası olduğunu öğrendim. Çanakkale’den İstanbul’a  konservatuvarda  Klasik  Türk  Müziği  öğrenimi yapmaya  gelmiş  olan  Ayten  Hanım  Dündar  Kılıç’la  bir arkadaşının  kocasının  yakın  dostu  olması  vesilesiyle tanışmıştı... Akşamları hepsi birlikte çıkmaya başladılar. Kısa süre  sonra  da  evlenerek  Teşvikiye’ye  yerleştiler.  Dündar Kılıç’ın  ölümüne  kadar  birlikte  oturacakları  Nişantaşı’ndaki daireye  1978’de  taşındılar.  O  zamana  kadar  babaannesiyle kalan  Uğur’u  da  yanlarına  aldılar.  Uğur  Kılıç  Günaydın Koleji’ni  bitirdikten  sonra  Rüştü  Uzel  Kız  Meslek  Lisesi’ne başladı. </p>
<p class="calibre1">İşadamlığına yeni adım atmış olan Dündar Kılıç, yerleşik bir aile düzenini de nihayet, 40 yaşına geldiğinde kurabilmişti. </p>
<p class="calibre1">Ayten  Kılıç  ile  Nişantaşı’ndaki  bu  evde  görüştüm.  Salonun iki  duvarı  yerden  tavana  fildişi  renkli  ve  camekânlı,  rafları kitap  dolu  kütüphane  ile  kaplıydı.  Nereye  baksanız  Dündar Kılıç  ile  ilgili  bir  anı  görüyordunuz.  Ayten  Hanım’ın  eşine yazdığı  şiir,  çevresi  fotoğraflarla  süslenmiş  bir  pano  üzerine geçirilmiş ve bir duvara asılmıştı. Biri apartman girişini, öteki dairenin  kapısını  gösteren  iki  güvenlik  kamerası  ekranı tavandan  size  bakıyor,  görüşmeyi  yaparken  gözünüz  ara  sıra oraya takılmadan edemiyordu. </p>
<p class="calibre1">Ayten  Hanım  eşinin  mektuplarını  bir  klasörde  toplamıştı. </p>
<p class="calibre1">Hapishanelerden, ayrı yerlerde oldukları zamanlarda yazılmış</p>
<p class="calibre1"><a id="p297"></a>mektupların  çoğu  “ikimiz  de  insanları  severiz,”  diye bitiyordu. </p>
<p class="calibre1">Sözlerine “Hayatımızın 25 yıla yakın zamanı bu evde geçti. </p>
<p class="calibre1">Şu sokaktan geçen birini çevirip sorun, size Dündar’ı anlatır,” </p>
<p class="calibre1">diye  başladı.  Ben  sevdiği  şeyleri,  zevklerini  sorunca  devam etti:  “Sebze  yemeklerini  severdi,  komposto  sevmesi meşhurdu,  yemeklere  kimyevi  maddelerin  girmesini</p>
<p class="calibre1">istemezdi,  tereyağıyla  yaptırırdı.  Sofrası  her  zaman  açıktı. </p>
<p class="calibre1">Gün  başladığından  bitene  kadar  sofrası  açıktı.  Sevdiği yemekler  karalahana  dolması,  bezelye,  evde  pişmiş  börekti. </p>
<p class="calibre1">Etli  barbunyayı  da  severdi  ama  etlerini  ayırırdı.  İçki sevmezdi,  herhangi  bir  toplulukta  olursa  içerdi.  Evde  ayran veya sıkılmış portakal suyu içerdi. Hiç vazgeçemediği şey ise çaydı. </p>
<p class="calibre1">Eğitime  ve  kitaplara  çok  düşkündü.  O  öldükten  sonra  bile Türk Eğitim Vakfı’ndan teşekkür mektupları gelmeye devam ediyor, ‘Yardımlarınızla okuyan öğrencilerden falanca mezun oldu ve şu üniversiteyi kazandı,’ diye yazıyorlar. Bizim okula (Ayten  Kılıç’ın  Kadıköy  tarafındaki  çocuk  yuvası)  her gelişinde  çocuklara  hediyeler  getirirdi.  Sıkıntıda  olan ailelerden  para  almazdı.  Şimdi  burada  olsa  bunları söylediğime  kızardı;  müstahdem  olarak  çalıştırdığı  herkese bir  ev  almıştır.  Aydın  bir  insandı.  Mektuplarında  okunacak kitaplar  tavsiye  ederdi.  Son  zamanlarda  gözünün  rahatsızlığı arttığından  ben  ona  kitap  okurdum.  En  sevdiği  kitap   <i class="calibre4">Sinekli</i> <i class="calibre4">Bakkal</i>’dı.  Cemal  Süreya’yı  çok  severdi.  Basının  tanıttığı Dündar  Kılıç  ile  gerçek  Dündar  Kılıç  arasında  dağlar  kadar fark var. Onu tanımak için onunla yaşamak lazımdı. ‘Dündar Kılıç-İstanbul’ diye mektuplar gelir, bizi bulurdu.” </p>
<p class="calibre1">Ayten  Hanım  tam  bu  son  cümleyi  söylediğinde,  görüşme sırasında  orada  bulunan  Dündar  Kılıç’ın  kız  kardeşi  Celile</p>
<p class="calibre1"><a id="p298"></a>Hanım  söze  karıştı:  “Postacının  çocuğunun  ayağına  protez takılacakmış,  ağabeyim  ona  250  bin  liralık  çek  vermişti. </p>
<p class="calibre1">Ağabeyim  bir  suçtan  tutuklanınca,  çek  defterinde  postacının adını görüp onu da emniyete çağırdılar. Postacı şöyle demişti; </p>
<p class="calibre1">‘Abi için ifade vermeye gitmiştim. Beni sorguya çektiler, bu parayı  niye  aldın,  sana  rüşvet  mi  verdi  falan  diye  sordular. </p>
<p class="calibre1">Ben  de  evet  güzel  mektuplar  götüreyim  diye  rüşvet  verdi dedim.’”  “Onun  anlattığı  anılardan  “tuhafiyeci  dükkânındaki sahte  Dündar  Kılıç”  olayını  sizlere  daha  önce  aktarmıştım. </p>
<p class="calibre1">Celile  Hanım’ın  o  günkü  sohbette  aktardığı  birkaç  anı  daha oldu, onları da yeri gelince anlatırım. </p>
<p class="calibre1">Ayten  Kılıç’a  gitmeden  bir  gün  önce  avukat  Muhittin Yüzüak’la görüşmüştüm. Birçok konuyu konuştuğumuz uzun sohbet  sırasında  bir  ara  babaları  çok  yakından  tanıyan  biri olarak özel hayatları hakkında şöyle demişti: “Bu baba olarak geçen insanların üstü biraz kazındığı zaman altından vicdanlı, merhametli,  insanlara  gözyaşı  dökenlerin  çoğunu  gördüm. </p>
<p class="calibre1">Adamı  toplum  gaddar,  vicdansız,  öldüren,  kıran  bir  adam olarak  tanıyor,  fakat  adama  bir  yaklaş,  aile  hayatını  tanı, adamın şu üstündeki zırhı bir kazı, altından vicdanlı, insanlara ağlayan,  merhametli  bir  adam  çıkıyor.  Aralarında  cebindeki harçlığını bile başkalarına verenler var.” </p>
<p class="calibre1">Dündar  Kılıç’ın  22  yıl  yaşadığı  Nişantaşı’ndaki  evinden çıkarken bu sözleri bir daha hatırladım. </p>
<p class="calibre1">Onun ev halini bitirmeden önce eklemem gereken bir nokta daha  var.  Hatırlarsanız  hikâyemizin  başlarında  Sarı  Veli  ve Kürt  Cemali  olaylarının  tanıklarından  Mehmet  Kuyumcu’yu bulduğumda bir sürprizle karşılaştığımı söylemiştim. Mehmet Kuyumcu’nun  eşi  Leman  Hanım,  Ayten  Kılıç’ın  halası çıkmıştı  ve  onun  anlattıklarını  yeri  gelince  aktaracağıma  söz</p>
<p class="calibre1"><a id="p299"></a>vermiştim.  İşte  şimdi  yeri  geldi  ve  sözümü  yerine getiriyorum. </p>
<p class="calibre1">Türk  tiyatrosunun  duayenlerinden  Muhsin  Ertuğrul,  Leman Hanım’ın  dayısı  oluyordu,  annesi  ile  baba  bir  anne  ayrı kardeştiler. Yani Muhsin Ertuğrul Ayten Kılıç’ın da babasının dayısıydı. </p>
<p class="calibre1">Ayten Hanım konservatuvar öğrenimi için İstanbul’a gitmek üzere  Çanakkale’den  ayrıldıktan  sonra  Leman  Hanım yeğenini bir daha uzun yıllar görmedi. Kendisi de Ankara’ya yerleşmişti. </p>
<p class="calibre1">Yeniden  bir  araya  gelmeleri  Ayten  Kılıç’ın  halası  ile eniştesini 1977’de İstanbul’a davet etmesiyle gerçekleşebildi. </p>
<p class="calibre1">Gerisini Leman Kuyumcu anlatsın:</p>
<p class="calibre1">“Biz de zaten Kuzguncuk’ta oturan kızımızı ziyarete gitmek istiyorduk,  iyi  bir  vesile  oldu,  kalktık  İstanbul’a,  kızımıza gittik. Ayten ile telefonlaşınca Dündar bizi Hilton’da misafir etmek  için  çok  ısrar  etti,  ama  biz  kızımızın  yanında  kalmak istemiştik.  Bunun  üzerine  Ayten  oraya  arabasıyla  gelip  bizi aldı  ve  şoföre  ‘Bizi  iyi  bir  lokantaya  götür,’  dedi.  Yemekten sonra  Hilton’a  geldik.  O  orada  indi,  bizi  arabayla Kuzguncuk’a yolladı. </p>
<p class="calibre1">İlk  görüşmemiz  bu  kadar  olmuştu.  Ama  ondan  sonra  artık çok  sık  görüşür  olduk.  Bu  gidişlerimizden  birinde  Ayten bizim  oğlumuza  bir  kız  beğendiğini  söyledi.  Kızın  babası Dündar’ın  hapis  yattığı  askeri  cezaevi  müdürü  olan  Hamdi Albay’mış.  Ölmeden  önce  Dündar’a  ‘Kızım  sana  emanet,’</p>
<p class="calibre1">demiş.  Dündar  da  albayın  kızına  sahip  çıkmış.  Daha  sonra nişan yapmaya gittik. O albayın hanımı Selimiye Orduevi’ni tutmuştu,  nişan  orada  yapıldı.  Oğlumuzun  o  albayın  kızıyla resimleri hâlâ durur bende, defterlerin içinde. Nişan sırasında Dündar  bana  ‘Hala  Hanım  Seyfi’yi  ben  evlendiririm,  her</p>
<p class="calibre1"><a id="p300"></a>masrafı  bana  ait,’  demişti.  Ben  ‘Ne  münasebet’  deyince  de, </p>
<p class="calibre1">‘Yedi  kat  ellere  yapıyoruz,  size  mi  yapmayacağız’  demişti. </p>
<p class="calibre1">Gerçekten  de  Dündar’ın  orada  herkese  hayrı  vardı, hizmetçisinin çocuklarına kadar evlendiriyordu. Sonra kısmet değilmiş,  nişan  bozuldu  evlenemediler.  Bir  keresinde  de evlerinin karşısındaki otelde kaldık. Uğur sabahları gelip bizi</p>
<p class="calibre1">‘Haydi kahvaltıya,’ diye çağırırdı.” </p>
<p class="calibre1">Leman  Hanım’ın  söyleyecekleri  bittiğinde  Mehmet</p>
<p class="calibre1">Kuyumcu  söze  girmiş  ve  şunları  eklemişti:  “Hanımlar  evde olunca  ben  de  Cem  Reklam’a  gidiyordum.  Halaskârgazi Caddesi’ne. Dündar’ın öyle bir karakteri vardı. Hanımı benim hanımın  özbeöz  yeğeni  olduğu  halde  Dündar  yokken  ben evde  oturamazdım,  kadınların  içinde  erkek  oturmazdı. </p>
<p class="calibre1">Kendisi  varsa  karısı  da  kızı  da  normal  otururlardı.  Benim hanımla  Ayten  bir  yere  gitse  beni  alır,  yahut  ben  evdeysem araba  yollar  beni  aldırırdı.  O  zamanki  delikanlılığın  da raconuydu.  Evli  olanın  evine  erkek  tek  başına  gitmezdi, karısıyla gitmeliydi.” </p>
<p class="calibre1"><b class="calibre3">Sıraya Dizilen Gardiyanlar</b></p>
<p class="calibre1">Dündar  Kılıç  o  sıralarda  tutuklanıp  yine  Toptaşı’na götürülmüştü. </p>
<p class="calibre1">Bu onun sivil hapishanelerdeki son “misafirliği” idi. Çünkü bundan  sonra  hemşehrileri  ve  akrabaları  olan  Doktor  Ahmet Sevim  Devrim  ve  Profesör  Doktor  Kaya  Çilingiroğlu’nun<a href="#p301">43</a></p>
<p class="calibre1">verecekleri  raporlar  sayesinde  bir  daha  cezaevine girmeyecekti.1984’teki  MİT  sorgusu  sırasında,  Dündar</p>
<p class="calibre1"><a id="p301"></a>Kılıç’tan  son  7  yıl  hiçbir  cezasının  infazının  yapılamamış</p>
<p class="calibre1">olmasının “hesabı da” sorulacaktı! </p>
<p class="calibre1"><a href="#p300">43 </a>İşadamı Kaya Çilingiroğlu’nun babası, Hülya Avşar’ın eski kayınpederi. </p>
<p class="calibre1">Dündar  Kılıç’ın  sivildeki  bu  son  hapisliğini  de,  o  sırada Toptaşı’ndaki siyasi tutuklulardan İrfan Yavru anlattı:</p>
<p class="calibre1">“İYÖD  (İstanbul  Yüksek  Öğrenim  Derneği)  davasından yönetici </p>
<p class="calibre1">olarak </p>
<p class="calibre1">1975’te </p>
<p class="calibre1">tutuklanmıştım. </p>
<p class="calibre1">DGM’de</p>
<p class="calibre1">yargılandığım için, DGM’ler kalkana kadar 2 yıl Toptaşı’nda kaldım. Toptaşı bir tutukeviydi, bu yüzden ceza alanlar başka hapishanelere naklediliyor, gelen giden çok oluyordu. Bunlar arasında  Mihri  Belli,  Tektaş  Ağaoğlu  gibi  yazarlar  da olmuştu. </p>
<p class="calibre1">Dündar  Kılıç  Toptaşı’na  1976’da  getirildi.  Sanırım  bir yaralamadan,  <i class="calibre4">Son  Havadis</i>  gazetesinin  bir  yazarının ayağından  vurulmasından  gelmişti.  Dündar  Kılıç’ın  oraya gelmesi  de  oldukça  olaylı  olmuştu;  Sağmalcılar’da, Paşakapısı’nda  onu  istememişler,  sonunda  pazarlıkla  geldiği Toptaşı’na  korumasıyla  birlikte  girmişti.  Bizler  iki  ana koğuşta kalıyorduk. Müdür odasının yanında, kapalı olan bir koğuş  onun  için  özel  olarak  açıldı.  27  Mayıs  zamanında DP’liler  orada  kalmış,  o  zamandan  beri  kullanılmamış.  O</p>
<p class="calibre1">koğuşta  birkaç  kişi  kalıyorlardı,  biz  ancak  havalandırmada karşılaşabiliyorduk.  Genellikle  müdürün  makamına  gider orada  otururdu.  Zaman  zaman  geceleri  dışarı  çıktığı  da oluyordu. Diğer adli tutukluların üzerinde büyük bir otoritesi vardı.  Haftada  bir  kez  halden  kamyonla  yiyecek  getirtirdi. </p>
<p class="calibre1">Bizimle  karşılıklı  saygıya  dayanan  bir  ilişkisi  oldu.  Aralık 1976’da  biz  tahliye  olduğumuzda  o  hâlâ  yatıyordu.  Bizim avukatımız  Orhan  Apaydın’dı,  ama  onu  da  tanıyordu.  Kürt İdris’in  ziyarete  geldiğini  duyardık.  Kızı  Uğur’u  getirirlerdi, 10-11 yaşlarında küçük bir kızdı.” </p>
<p class="calibre1"><a id="p302"></a>Aynı  dönemde  orada  kalan,  ama  adını  vermek  istemediğim bir  arkadaşımın  da  Dündar  Kılıç  ile  ilgili  çok  ilginç  anıları vardı:</p>
<p class="calibre1">“1976’nın sonu 77’nin başıydı. O gelmeden önceki cezaevi müdürü vekâleten orada duruyordu, o gelince bu müdür vekili gitti, emekli bir müdür yeniden tayin edildi. Dündar Kılıç’ın çok  eski  bir  tanıdığıydı  ve  onu  oraya  Dündar  Kılıç’ın  tayin ettirdiği  söylenirdi.  Zaten  Dündar  Kılıç  sıklıkla  müdürün odasında bulunuyordu ve onun koltuğunda oturuyordu. Bunu ben  de  birkaç  kez  gördüm.  Benim  bir  ziyaretçim  gelmişti, idare  binasının  bir  kenarında  açık  görüş  yapıyorduk.  Dündar Kılıç  yanımıza  gelip,  ‘Burada  rahat  değilseniz  sizi misafirinizle  birlikte  müdür  odasına  alalım,  daha  rahat konuşursunuz,’  demişti.  Hal  boşalır  cezaevine  gelirdi, küfelerle meyveler, balıklar. Mahkûmlar memnundu. </p>
<p class="calibre1">Dündar  Kılıç’ın  tavırları  mafya  babası  olmaktan  çok kabadayı gibiydi. Bununla birlikte ona karşı takınılacak tutum siyasi  tutuklular  arasında  tartışma  konusuydu.  Bazı  gruplar, özellikle  de  MLSPB  (Marksist  Leninist  Silahlı  Propaganda Birliği)  gibi  silahlı  eylem  yanlısı  olanlar  ona  daha  yakın davranıyorlardı,  anlattıklarını  dinliyorlar,  sohbetlerinden  çok hoşlanıyorlardı.  Benim  mensup  olduğum  örgüt  ise  mafyaya karşı mesafeli davranmak kararındaydı, bu yüzden benim çok fazla  ilişkim  olamadı.  Ama  ben  orada  idam  talebiyle yargılanan  iki  kişiden  biri  olduğum  için  Dündar  Kılıç  bana çok  yakınlık  gösteriyordu.  Daha  ilk  tanışmamızda  bana</p>
<p class="calibre1">‘Problem değil, idam verirlerse seni kaçırırız,’ demişti. Zaten geceleri çıkıp gezip geldiği biliniyordu. Hatta bir gece siyasi tutuklulardan  birini  de  çıkarıp  kulübe  götürdüğü  dedikodu olarak  söyleniyordu.  İlhan  Selçuk’u  ne  kadar  sevdiğini anlatırdı. Bir keresinde Şadi Alkılıç ziyaretine geldi. </p>
<p class="calibre1"><a id="p303"></a>O  sırada  çay  ocağının  işletilmesi  bizdeydi,  ben  de  geceleri 12’ye  kadar  çalışırdım,  koğuşlara  tepsiyle  çay  götürürdüm. </p>
<p class="calibre1">Dündar Kılıç’ı bir kez koridorda gardiyanlara para dağıtırken gördüm.  Gardiyanlar  asker  gibi  sıraya  girmişlerdi,  Dündar Kılıç  elinde  bir  deste  para,  önlerinden  geçerken  sırayla hepsine  teker  teker  veriyordu.  Sonradan  bu  işi  neden  böyle ortada  yaptığını  biraz  düşündüm,  çünkü  gardiyanları  teker teker  koğuşuna  çağırıp  kimseye  göstermeden  gizlice  de verebilirdi.  Bence  bunun  amacı  gardiyanlardan  her  birinin ötekine  ne  kadar  verildiğini  görmesiydi,  çünkü  kimine  az, kimine  çok  veriyordu,  böylece  hangisinin  hizmetinden memnun  olduğunu,  hangisinden  memnun  olmadığını</p>
<p class="calibre1">göstermiş oluyordu.” </p>
<p class="calibre1">Dündar  Kılıç  Toptaşı’nda  iken,  7  Mart  1977’de, </p>
<p class="calibre1">akrabalarından  Nurullah  Çınar’ın,  Savcı  Kemal  Şimşek’i (Marlon Kemal) öldürdüğü haberi geldi. </p>
<p class="calibre1"><b class="calibre3">“Bir Oturuşta Bir Tepsi Baklava Yerdi” </b></p>
<p class="calibre1">Marlon  Kemal’i  Oflu  Osman’ın  çalıştırdığı  Emek  Kulüp’te öldüren  Nurullah  Çınar’ı  kimilerine  göre  Dündar  Kılıç, kimilerine  göre  Oflu  İsmail  azmettirmişti.  Oflu  İsmail konusuna  daha  sonra  geleceğim,  ama  Dündar  Kılıç  olay sırasında hapisteydi. Nurullah Çınar da cinayeti kendi başına tasarlayıp  işlediğini  söyleyince  hukuki  açıdan  araştırılacak</p>
<p class="calibre1">“azmettiren  kim?”  şeklinde  bir  soru  kalmamıştı.  Nurullah Çınar’ın 22 yıl ceza almasıyla dava kapanmıştı. <b class="calibre3">10</b> Ama basın için  kapanmadı  ve  “Nurullah  Çınar’ı  Dündar  Kılıç  mı azmettirdi?” sorusu zaman zaman hep sorulageldi. </p>
<p class="calibre1"><a id="p304"></a>Ben  bu  olayla  ilgili  olarak  daha  önce  de  ara  sıra başvurduğum  yöntemi  kullanacağım,  söylenenleri  ve  resmi yazıları  yorumsuz  olarak  alt  alta  sıralayıp  değerlendirmeyi size bırakacağım. </p>
<p class="calibre1">Önce Marlon Kemal kimdir, Dündar Kılıç ile nereden tanışır onu görelim. </p>
<p class="calibre1">Oflu  olan  Kemal  Şimşek,  bir  zamanlar  gazetelerin  “Hayali Haliç  cinayeti”  adını  verdikleri  maktulü  yaşayan  (!)  bir cinayetin  cinayet  olmadığını  aydınlatması,  bir  milletvekilini dövmesi  ve  Türk  Ceza  Kanunun  141,  142  ve  146. </p>
<p class="calibre1">maddelerinin  kaldırılması  hakkında  görüş  bildirmesi  ile tanınmıştı. <b class="calibre3">11</b> Ama asıl ününü kabadayılığı ile yapmıştı. Eyüp Savcısı  iken  kabadayıların  gittiği  kumarhanelere  ve  gece kulüplerine  gidip  kumar  oynuyor,  kulüp  açılışlardan  mano alıyor,  polis  baskınlarında  kabadayıların  tabancalarını saklıyordu.  Hakkındaki  söylentiler  ve  çıkardığı  olaylar çoğalınca  Eskişehir  Savcı  Yardımcılığına  atanıyor,  ama doktor raporu alarak yine İstanbul’a geliyordu. Marlon lakabı takılmasının  nedeni,  o  tarihlerde  Marlon  Brando’nun  bir filmde  boksör  rolü  oynaması  yüzünden  tipi  ona  benzeyen kimselere  Marlon  denmesiydi. <a href="#p304">44</a>  Kemal  Şimşek  de  boksör burunlu olduğundan bu lakapla anılıyordu. </p>
<p class="calibre1"><a href="#p304">44  </a>Yeraltı  âleminde  artist  isimleri  de  lakap  olabiliyordu.  Örneğin  1999  yılı  sonunda öldürülen ülkücü baba Nihat Akgün’e de Al Pacino deniyordu. </p>
<p class="calibre1">Yönetmen Feyzi Tuna cinayetten beş yıl kadar önce Dündar Kılıç ile Marlon Kemal’i bir rastlantı eseri birlikte görmüştü:</p>
<p class="calibre1">“Yeniköy Carlton Oteli’nde bir arkadaşımı ziyarete gitmiştim. </p>
<p class="calibre1">Akşam olmak üzereydi. İskeleye çıkayım da biraz yürüyeyim dedim.  L  harfi  şeklindeki  iskelenin  köşesinde  iki  kişi konuşuyordu. Tam iskeleye çıkacağım, takım elbiseli kravatlı iri  yarı  iki  kişi  yolumu  kesti.  Oldukça  nazik  ve  kibar  bir</p>
<p class="calibre1"><a id="p305"></a>şekilde  ‘Efendim,  mümkünse,  sizin  için  çok  önemli  değilse burada  yürümeseniz,’  dediler.  Yaz  sıcağında  bunların  takım elbise  giymiş  olmalarından  zaten  huylandığım  için  ileride konuşmakta olan kişilere daha dikkatle baktım; birini tanıdım, Dündar  Kılıç’tı.  Ben  bir  adım  daha  atınca  artık  koruma olduklarına kanaat getirmiş olduğum takım elbiselilerden biri</p>
<p class="calibre1">‘Efendim  sohbet  edenler  pek  rahatsız  edilmek  istemiyorlar,’</p>
<p class="calibre1">dedi. Ben bir gömlek bir pantolonlayım, biraz da sinirlenerek</p>
<p class="calibre1">‘Bakın silahım falan yok, burası halka açık bir yer, konuşanlar rahatsız  edilmek  istemiyorlarsa  daha  tenha  bir  yerde,  otelin bir  odasında  görüşsünler,’  dedim.  Tartışmayı  gören  Dündar Kılıç  uzaktan  eliyle  ‘Bırakın  geçsin’  gibilerinden  bir  işaret yaptı.  Yanından  geçerken  selam  verip,  iskelede  bir  tur  atıp döndüm.  Yanındaki  kişiyi  tanımıyordum.  Öldürüldükten sonra  gazetelerde  resimleri  çıkınca  tanıdım  ki,  o  kişi  Eyüp Savcısı Marlon Kemal’di.” </p>
<p class="calibre1">Dündar  Kılıç’ın  anlattığı  Kemal  Şimşek:  “Marlon  Kemal’i biz  okuttuk.  Elimizde  büyüdü.  Savcı  olduktan  sonra  işi gangsterliğe  döktü.  Örneğin,  ‘Kumarda  kaybettim,  şu  kadar ver,  şu  gün  getireceğim,  getirmezsem  Dündar  Kılıç’tan  al,’</p>
<p class="calibre1">diyor.  Kumarhanelerde  oynuyor;  kaybederse  vermiyor, kazanırsa  alıyor.  Polisleri  dövüyor,  kırk  elli  polisi  sakatladı. </p>
<p class="calibre1">Kolunu,  ayağını  sakat  yaptı.  Kemal  güçlü  kuvvetli.  Sabah kahvaltısında on biftek, yirmi yumurta yiyen bir adam.” <b class="calibre3">12</b></p>
<p class="calibre1">İbrahim  Kılıç’ın  bana  anlattıklarından:  “Trabzonlu  olduğu için  Abi  talebeyken  destek  olmuş  ona.  Savcı  olduğu  zaman Eskişehir’den gidip geliyordu. O bir savcı değil de eşkıyaydı sanki.  Kaba  kuvveti  çok  olan,  bir  oturuşta  bir  tepsi  baklava yiyen  güçlü  kuvvetli  Herkül  gibi  bir  adamdı.  Savcı  olduğu halde bütün kumarhaneleri gezer dolaşırdı. Kazandığı zaman alır  cebine  koyar  parayı,  kaybettiği  zaman  ‘Ulan  ben</p>
<p class="calibre1"><a id="p306"></a>savcıyım,  kimseye  on  lira  borcumu  ödemem,’  derdi.  Yani önüne  gelene  kaba  kuvvetle,  yumrukla,  tokatla,  silah kullanmadan  delikanlıları  dayaktan  geçirirdi.  En  sonunda bizim  bu  Nurullah  Çınar  yeğenimizi  dövüyor,  çocuk  canını zor  kurtararak  kaçıyor.  Yaptığı  pisliklerin  bini  bir  paraydı, yani bütün İstanbul olduğu gibi rahatsızdı bundan.” </p>
<p class="calibre1">Şimdi  de  Dündar  Kılıç’ın  avukatlarından  Cengiz</p>
<p class="calibre1">Kayıtmazer’in  bana  anlattığı  kadarıyla  Nurullah  Çınar’ı tanıyalım:  “Nurullah  Çınar  1951  doğumludur,  Sürmenelidir ve  Dündar  Kılıç’la  akrabadır.  Kasımpaşa,  Halıcıoğlu’nda otururdu.  Ben  de  Kasımpaşalıyım,  küçüklükten  tanışırız, ortaokul  arkadaşımdır.  1991’de  onun  vasıtasıyla  Dündar Abi’nin  ve  ailenin  avukatı  oldum.  Nurullah  17-18</p>
<p class="calibre1">yaşındayken  bir  adam  öldürmüştü.  Hasköy  pazarında  ablası taciz  edilmiş,  münakaşa  sırasında  bıçakla  cinayet  işlemişti. </p>
<p class="calibre1">Bu olaydan 15 yıl ceza almış, 1974 affıyla çıkmıştı. </p>
<p class="calibre1">Marlon  Kemal  olayından  22  yıl  ceza  aldı.  1981  yılında cezaevinden  firar  etti.  1994’te  silah  yakalattı,  infazı  yanınca 1999’a  kadar  yattı.  Bayrampaşa  Cezaevi’ndeyken  kansere yakalanmıştı. 16 Ağustos 1999 günü tahliye oldu. O gün bana</p>
<p class="calibre1">‘Hem o kadar hapis yattım, hem de kanser oldum,’ diye dert yanmıştı, ben de ona ‘Beterin beteri var,’ demiştim, aynı gece büyük deprem meydana geldi. </p>
<p class="calibre1">25  Temmuz  2000  tarihinde  kanserden  öldü,  Halıcıoğlu mezarlığına  defnedildi.  İlknur,  Öner,  Öznur  adlarında  üç çocuğu var.” </p>
<p class="calibre1"><b class="calibre3">“İnsan Hem Savcı, Hem Kabadayı Olmaz” </b></p>
<p class="calibre1"><a id="p307"></a>Marlon  Kemal  olayı  Dündar  Kılıç’a  1984’te  götürüleceği MİT’te  de  sorulacak,  o  da  MİT  sorgucularına  verdiği ifadesinde  olayı  ayrıntılarıyla  anlatacaktı.  Bu  bakımdan, cinayetin  öncesini  onun  MİT  ifadesinde  anlattıkları  ile Haziran  1990’da   <i class="calibre4">Playboy</i>  dergisine  söylediklerini  birleştirip özetleyerek aktarıyorum:</p>
<p class="calibre1">“Nurullah Çınar benim akrabamdır. Kemal ise hem Nurullah ile,  hem  benimle  görüşürdü.  Önceleri  Nurullah’la  aralarında bir  düşmanlık  yoktu.  Ne  olduysa  bir  borç  olayından  sonra oldu. </p>
<p class="calibre1">Marlon  Kemal  Eskişehirli  bir  aileye  220  bin  lira  borç vermiş, sonra senette tahrifat yaparak 220 bin liralık alacağı, 2  milyon  200  bin  liraya  çıkarmış.  Borçlular  itiraz  etmeye cesaret edemediklerinden bunun bir buçuk milyon lirasını bin bir  güçlükle  ödemişler.  Marlon  hak  etmediği  alacağın  kalan 700 bin lirasını almak için ailenin Levent’teki evine giderken Nurullah’ı da yanına almış. Adam istediği yedi yüz bin lirayı bulamadığını  belirterek  borcu  affetmesi  için  Kemal’e yalvarmış.  Merhamet  bir  yana,  aksine  öfkelenen  Kemal, karısının gözü önünde adamı evire çevire dövmüş. Alacağına karşılık  da  kadının  kürkünü  rehin  olarak  almış.  Nurullah  bu haksızlığa  dayanamayarak  Kemal’den  önce  evi  terk  etmiş. </p>
<p class="calibre1">Kemal,  Nurullah’ın  arkasından  araba  ile  yetişip  onu  arabaya almış  ve  ‘Sakın  bu  işi  Dündar  Ağabey’e  söyleme,’  demiş. </p>
<p class="calibre1">Ama  Nurullah  olayı  bana  anlatmazsa  ihanet  olacağını düşündüğünden gelip anlattı. </p>
<p class="calibre1">Marlon Kemal bu arada Beyoğlu’ndaki İmparator Oteli’nde kadın satan bir Ermeninin ricası üzerine otelin oraya dadanan bitirimlerden  korunmasını  üstlenmişti.  ‘Bundan  böyle  bu otele  bitirim  taifesinden  hiç  kimse  velev  küçük  su  dökmek maksadıyla  dahi  girmeyecek!  Girerse  kemiklerini  kırar  ve</p>
<p class="calibre1"><a id="p308"></a>dahi  macun  gibi  duvara  sıvarım  ki,  İstanbul’un  bütün boyacıları  üç  gün  üç  gece  raspa  etse  duvardan  kazıyamaz,’</p>
<p class="calibre1">demişti.  Cinayet  günü  Nurullah  o  otele  gidiyor.  Marlon  da benden gizlemesini istediği olayı Nurullah’ın bana anlattığını duymuş.  Niye  anlattın  diye  Nurullah’ı  Ermeninin  otelinde kadınların  önünde  dövüyor.  Güzel  bir  dövüyor.  Bu  dövme olayından  bir  saat  sonra  da  Şefik,  İbrahim  ve  Nurullah  üçü gidiyorlar, bunu bir yerde sıkıştırıyorlar, bir kumarhanede ve Nurullah  Kemal’i  vuruyor.  İnsan  hem  savcı,  hem  kabadayı olmaz. Kemal bu sonunu kendi istedi. Olayla benim yakından uzaktan bir ilgim yok. Olsaydı, gene olanları söylediğim gibi bunu da söylerdim, bir şey fark etmezdi çünkü. Ama ilişkim yok bu işle.” </p>
<p class="calibre1">Dündar  Kılıç’ın  anlattığına  göre,  kadınların  önünde  yediği dayakla  delikanlılık  onuru  kırılan  Nurullah  Çınar,  belinde tabancasıyla  Emek  Kulübü’ne  girdiğinde,  Marlon  Kemal oynadığı  oyundan  kalkıp  telefon  etmek  üzere  müdüriyet odasına  gidiyordu.  Nurullah  Çınar  da  onun  arkasından  gitti ve... </p>
<p class="calibre1">Cinayetin  nasıl  işlendiğini  Nurullah  Çınar’ın  mahkeme zabıtlarındaki ifadesinden öğreniyoruz:</p>
<p class="calibre1">“Müdüriyet  odasına  girdiğimde  telefonda  bir  numara çeviriyordu.  Belimdeki  toplu  tabancanın  dışarıda  bulunan kabzasını  görünce,  ‘Ne  ulan,  beline  topluyu  koymuşsun? </p>
<p class="calibre1">Kovboy  mu  oldun  pezevenk?’  dedi.  Ben  de  ‘Bu  şekilde konuşma ağabey,’ dememe kalmadı ki silahını fora etti. Onun silahı  şarjörlü,  benimki  topluydu.  O  namluya  mermi sürmeden ben tetiğe bastım. Henüz iki-üç el ateş etmemiştim ki, onun da silahı patladı. Ama bana isabet ettiremedi.” <b class="calibre3">13</b></p>
<p class="calibre1">Nurullah  Çınar  polise  gidip  teslim  oldu.  Dündar  Kılıç hakkında  herhangi  bir  soruşturma  yapılmadı,  sadece  tanık</p>
<p class="calibre1"><a id="p309"></a>olarak  dinlendi.  Mahkemede  “Sevdiğimiz  bir  kardeşimizdi, neden öldürüldüğünü ben bilemem,” dedi. </p>
<p class="calibre1">Dündar </p>
<p class="calibre1">Kılıç’ı </p>
<p class="calibre1">iyi </p>
<p class="calibre1">tanıyanlar </p>
<p class="calibre1">onun </p>
<p class="calibre1">sözlüğünde</p>
<p class="calibre1">sevmediklerini  nitelemek  için  değişik  kategoriler  olduğunu söylerler.  Pek  sevmediklerine  “iyi  bir  kardeşimiz”,  hiç sevmediklerine  “karı  pezevengi”,  nefret  ettiklerine  ise</p>
<p class="calibre1">“şerefsiz”  dermiş.  Demek  ki  Marlon  Kemal  “pek</p>
<p class="calibre1">sevmedikleri” kategorisine giriyordu! </p>
<p class="calibre1"><b class="calibre3">“Ha 43, Ha 45 Ne Fark Eder” </b></p>
<p class="calibre1">Turhan  Temuçin,  olaydan  bir  yıl  kadar  sonra  İstanbul’da Bebek  Gazinosu’nda  birlikte  eğlenirlerken  Dündar  Kılıç’a Kürt  Cemali  ve  Marlon  Kemal  olaylarını  sormuştu.  Dündar Kılıç da ona çok ilginç bir yanıt vermişti: “Söylentilere göre ben  43  kişiyi  öldürmüş  veya  öldürtmüş  bir  kişiyim.  Öyleyse bunları niye saklayayım. Cemali ile 44 olur, Marlon ile de 45</p>
<p class="calibre1">olur, ne fark eder. Ama ikisinde de benim bir suçum yok.” </p>
<p class="calibre1">Bebek Gazinosu’nda beraber olmalarının öncesi de şöyleydi: Yılmaz  Güney  Kayseri  Cezaevi’nden  İzmit  Cezaevi’ne getirilmişti.  Dündar  Kılıç  ile  Turhan  Temuçin  de  ziyaretine gitmeyi  kararlaştırmışlardı.  Dündar  Kılıç  İstanbul’dan, Turhan  Temuçin  Ankara’dan  gelecekti  ve  İzmit’te</p>
<p class="calibre1">buluşacaklardı. </p>
<p class="calibre1">Turhan  Temuçin  anlatıyor:  “Önce  ben  gitmiştim,  Dündar daha  gelmemişti.  ‘Yılmaz’ı  göreceğim,’  dedim,  çağırdılar. </p>
<p class="calibre1">Karşı  karşıya  açık  görüş  ama  herkesin  birlikte  olduğu kalabalık  bir  yerde  oturuyoruz.  Az  sonra  Dündar  bir  geldi, müdür  odası  açıldı,  bizi  müdür  odasına  aldılar.  Dündar’ın</p>
<p class="calibre1"><a id="p310"></a>hapishanelerinden  biri  İzmit’tir,  kral  gibidir  orada.  Müdür odasında  konuşuyoruz.  Yılmaz’ı  ben  sağlığı  açısından Ankara’ya  aldırmayı  düşünüyordum,  yani  bana  yakın  olur, benim  kontrolümde  olur,  hatta  yarı  açığa  da  aldırabiliriz. </p>
<p class="calibre1">Dündar  da  İstanbul’u,  Toptaşı’nı  düşünüyordu,  ona  yakın olması,  emniyetini  sağlaması  bakımından.  Fakat  Yılmaz  son derece  ikna  kabiliyeti  olan  bir  adam,  ‘Ağabey  ben  Ada’ya gitmek  istiyorum’  dedi.  Yani  İmralı’ya  gitmek  istiyordu. </p>
<p class="calibre1">‘Bunu  yaptırabilir  misin?’  dedi.  ‘Yaptırırım,’  dedim.  Adalet Bakanlığı’nın  İnfaz  İşleri  Genel  Müdürü  Veli  Devecioğlu arkadaşımdı. Ankara’ya dönüşümde onu bulup konuşmuştum, Devecioğlu  da  ‘Hocam  adam  oradan  kaçar  maçar,’  demişti. </p>
<p class="calibre1">Ben  de  onun  üzerine  ‘Sen  biliyor  musun  ki,  Yılmaz  bizi İzmit’te  dışarıya  kadar  uğurladı,  jandarma  falan  da  yoktu. </p>
<p class="calibre1">kaçacak  olsa  alıp  götürürdük,  Yılmaz.  kaçmaz.  Ama  bunu söyledim  diye  sakın  cezaevi  görevlilerine  bir  şey  yapma,’</p>
<p class="calibre1">dedim.  ‘Söz,’  dedi.  Yılmaz  önce  Toptaşı’na,  oradan  da İmralı’ya nakledildi. </p>
<p class="calibre1">İzmit’e  dönecek  olursak,  Yılmaz  gerçekten  de  bizi  dışarıya kadar  uğurlamıştı.  İzmit  Cezaevi  anayolun  üstündedir. </p>
<p class="calibre1">Arabalarımızı  anayola  park  etmiştik.  Yılmaz  da  bizi arabalarımızın yanına kadar yolcu edip vedalaşmıştı. </p>
<p class="calibre1">Ben  Ankara’ya  dönmeden  önce  Dündar  ille  İstanbul’a gideceğiz  diye  tutturdu.  Gittik.  İlk  önce  Şişli’deki  işyerine uğradık.  Oradan  da  Bebek  Gazinosu’na  gideceğiz.  Ben  de Zeki Müren’i hayatta hiç dinlememişim. İlk defa ve son defa orada  dinledim.  Hemen  telefon  ettiler,  muazzam  bir  masa kuruldu  tabii.  Oturduk  yiyoruz,  içiyoruz.  Zeki  çıkana  kadar sahneye  gelen  her  sanatçıya  benden  çiçek  gidiyor,  adım okunuyor,  benim  haberim  yok.  ‘Doktor  Turhan  Temuçin’e teşekkür  ederiz’  falan  filan  diyorlar  sahneden.  Tabii  bunları</p>
<p class="calibre1"><a id="p311"></a>benim  adıma  Dündar  gönderiyor,  bana  çaktırmadan.  Biraz sonra  garson  geldi,  ‘Bunu  size  gönderdiler’  dedi,  bana  bir puro getirdi. Ben de puro sevdiğimi bilen kim diye sağa sola bir  baktım  ki,  eski  Devlet  Bakanı  İsmail  Hakkı  Birler.  O</p>
<p class="calibre1">dönem milletvekili seçilememişti. İş Bankası Yönetim Kurulu Üyesi  veya  Başkanıydı.  Onlar  da  Yönetim  Kurulu</p>
<p class="calibre1">toplantılarını  İstanbul’da  yapıyorlar  ya,  oradan  çıkıp eğlenmeye  gelmişler.  Biz  de  tam  sahnenin  karşısındayız. </p>
<p class="calibre1">Uzaktan  işaretleştik,  çok  sevdiğim  bir  insandır,  hâlâ  da dostuz.  Dündar’a  ‘Bir  dakika  ben  gideyim,’  dedim,  ‘Kimdir o,’  dedi,  ‘İsmail  Hakkı  Birler,  eski  Devlet  Bakanı,”  dedim. </p>
<p class="calibre1">Oraya  gittim  biraz  sonra  masaya  muazzam  bir  çiçek  geldi. </p>
<p class="calibre1">Kimden  geldiğini  ben  biliyorum  da,  garsonlar  Turhan Bey’den  dediler.  Biz  konuşmaya  başladık,  bu  sefer  bir  buz kovası  içinde  en  kalite  bir  şişe  viski,  yine  Turhan  Bey’in ikramı. İsmail Bey sonunda dayanamayıp bana takıldı, ‘Ne o ulan, banka mı soydun?’ dedi. Dündar’ı tanımıyor. ‘Efendim o  masada  oturan  var  ya,  o  meşhur  Dündar  Kılıç,  benim  de gençlik arkadaşım. Ben böyle yerlere nereden geleceğim, hadi geldim diyelim, nasıl çiçek göndereceğim,’ dedim.” </p>
<p class="calibre1">Turhan Temuçin, Dündar Kılıç’a Marlon Kemal’i işte o gece sormuş  ve  “Ha  44,  ha  45  ne  fark  eder,”  yanıtını  da  o  gece almıştı. </p>
<p class="calibre1">Zaten  İstanbul  4.  Ağır  Ceza  Mahkemesi  de,  12  Mart  1977</p>
<p class="calibre1">tarihli  ara  kararıyla  “Şikâyetçilerin  aleyhlerinde  suç duyurusunda </p>
<p class="calibre1">bulundukları </p>
<p class="calibre1">Dündar </p>
<p class="calibre1">Kılıç, </p>
<p class="calibre1">İsmail</p>
<p class="calibre1">Hacısüleymanoğlu, </p>
<p class="calibre1">Hıdır </p>
<p class="calibre1">Hacısüleymanoğlu, </p>
<p class="calibre1">Ahmet</p>
<p class="calibre1">Cevahiroğlu  ve  Tufan  Bektaş  haklarında  öldürme  veya öldürmeye  azmettirme  suçundan  âdemi  takip,”  yani takipsizlik kararı vermişti. </p>
<p class="calibre1"><a id="p312"></a><b class="calibre3">Kim  Kimin  Suçunu  Neden  ve  Nasıl  Örtbas</b> <b class="calibre3">Ediyor? </b></p>
<p class="calibre1">Az  önce  Marlon  Kemal  olayında  Nurullah  Çınar’ı</p>
<p class="calibre1">azmettirenin  Oflu  İsmail  olduğunu  söyleyenler  de  var demiştim.  Kafanızı  biraz  daha  karıştıracak  olsa  da  şimdi oraya geçmeliyim. </p>
<p class="calibre1">Gazeteci Engin Bilginer, “Aslında, Savcı Marlon Kemal’i vurdurtan da Oflu İsmail’dir. Gerçi Kemal Şimşek’i vuran Dündar Kılıç’ın yeğeni Nurullah’tır ama, ‘öldür’ emrini veren Oflu İsmail’dir. Marlon Kemal en çok Oflu İsmail’le dolaşır, sırasında Oflu’nun silahlarını taşırdı,” diye yazıyordu. Oflu İsmail’in sekiz yıl önce Dündar Kılıç’ın kız kardeşiyle evlenmesine aracılık edenin de Marlon Kemal olduğunu</p>
<p class="calibre1">hatırlayacak olursanız, İsmail’le olan yakınlığının epey eskiye dayandığı anlaşılmaktaydı. Engin Bilginer’e göre cinayetin gerekçesi Marlon Kemal’in bir gün Oflu İsmail’in bir adamını Yeniköy’deki tavernasının karşı sahilinde bir yumrukta denize yuvarlamasıydı. Cinayet gecesi Marlon Kemal’in kumar</p>
<p class="calibre1">oynadığı kulübe telefon edip onu müdüriyete çağıran, böylece pusuda bekleyen Nurullah Çınar’ın işini kolaylaştıran da Oflu İsmail’di! <b class="calibre3">14</b> Ancak mahkeme dosyasına göre bunun tersi olmuştu, yani Marlon Kemal müdüriyete gidip Oflu İsmail’i aramış, kendisine olan borcunu ödemesini istemişti. Bunu da Oflu İsmail’i Yeniköy’deki tavernasında telefona çağıran garson tanık olarak söylemişti. Oflu İsmail tam Marlon Kemal ile konuşurken telefondan gelen silah seslerini duymuş</p>
<p class="calibre1">ve konuşma kesilmişti. </p>
<p class="calibre1">Engin  Bilginer  yazı  dizisini   <i class="calibre4">Hürriyet</i>  gazetesinde yayımladığı sırada Edirne Cezaevi’ndeki Nurullah Çınar’dan</p>
<p class="calibre1"><a id="p313"></a>bir  mektup  aldı.  Nurullah  Çınar,  Marlon  Kemal’i  arkadan vurmadığını belirtip, bunun düzeltilmesini istiyor ve “Ben bir insanı arkadan vuracak tıynette biri değilim. Siz gazetecisiniz, lütfen  otopsi  raporlarına  bakınız,”  diyordu.  Olay  yerini gösteren  fotoğrafta  Savcı  Kemal  Şimşek’in  yatış  şeklinden Nurullah  Çınar’ın  doğru  söylediği  anlaşılıyordu,  ayrıca telefonun  açık  kalan  ahizesinin  masadan  sarkması  da  dikkat çekiciydi. Nurullah Çınar yazılanlara sadece Marlon Kemal’i arkadan  vurmadığı  noktasından  itiraz  ediyordu,  Oflu  İsmail ile ilgili kısmına bir şey demiyordu. Bu tutum, cinayette Oflu İsmail’in azmettirici olduğunu zımnen kabul etmek anlamına mı geliyordu, yoksa aradan 12 yıl geçtiği ve Oflu İsmail artık yurtdışında  bulunduğu  için  bunu  düzeltmeye  gerek  mi duymamıştı? </p>
<p class="calibre1">Ben  bir  şey  demiyorum  ve  sizlere  sadece  olan  biteni aktarıyorum.  Çünkü  Marlon  Kemal  olayında  yorum</p>
<p class="calibre1">yapmayacağımı  ve  değerlendirmeyi  size  bırakacağımı söylemiştim. Ama sağlıklı bir değerlendirme yapabilmek için bilmeniz gerekenler henüz bitmedi. </p>
<p class="calibre1">10  Kasım  1987  tarihli  MİT  raporunda,  bizim  sözünü ettiğimiz  tarihlerde  İstanbul  Emniyeti  Cinayet  Masası  Şefi olan  Ahmet  Ateşli’ye  12  kalem  suçlama  yöneltilmişti  ve bunların  başında  Marlon  Kemal  cinayetini  örtbas  etmesi geliyordu! </p>
<p class="calibre1">Raporda  Ateşli’nin  neyi  veya  kimin  suçunu  örtbas  ettiği konusunda bir açıklama yoktu. Ama bilinen oydu ki, İstanbul Emniyeti  cinayet  gecesi  teslim  olan  Nurullah  Çınar’ı  o  gece sorgulamış, ertesi sabah yıldırım hızıyla savcılığa, oradan da mahkemeye  götürüp  aynı  gün  tutuklanmasını  sağlamıştı. </p>
<p class="calibre1">Adliye  tarihinde  eşine  ender  rastlanan  bu  süratin  sebebi</p>
<p class="calibre1"><a id="p314"></a>neydi? İstanbul Emniyeti yangından mal kaçırır gibi “MİT’ten katil” mi kaçırmıştı? </p>
<p class="calibre1">MİT  raporunda  Ateşli  hakkında  bunun  peşinden  gelen  iki suçlama  da  Oflu  İsmail  ile  ilgiliydi:  İkinci  madde,  raporda</p>
<p class="calibre1">“Şarkıcı  Esengül’ün  ölüm  olayı”  diye  geçiyordu.  Böyle  bir olay  vardı  ama  ölen  kişi  şarkıcı  Esengül  değildi:  31  Mart 1979’da  Semiramis  Gazinosu’nda  geçen  bir  tartışma  sonucu çıkan  olayda  gazinonun  patronu  ile  şef  garsonu  ölmüştü. </p>
<p class="calibre1">Şarkıcı Esengül ise daha sonra meydana gelen tuhaf bir trafik kazasında  ölmüştü.  Bu  olayla  ilgili  olarak  Dündar  Kılıç eniştesini savunmuş ve Oflu İsmail’in meşru müdafaa halinde olduğunu, “O vurmasa ötekilerin onu vuracağını” söylemişti. </p>
<p class="calibre1">Oysa  Oflu  İsmail  bu  suçu  tümüyle  reddedecek  ve  “Ben  de oradaydım ama herkes kaçtığı için suç benim üstüme kaldı,” </p>
<p class="calibre1">diyecekti. </p>
<p class="calibre1">Semiramis Gazinosu’ndaki cinayetlerden idamı istenen Oflu İsmail  Bulgaristan’a  kaçmıştı.  İşte  Ateşli’ye  yöneltilen suçlamaların  üçüncüsü  de  buydu:  MİT  raporuna  göre  Oflu İsmail Bulgaristan’a Ahmet Ateşli tarafından kaçırılmıştı. </p>
<p class="calibre1">Bu  sıralamanın  mantığından  birinci  maddede,  yani  Marlon Kemal  olayında  korunan  kişinin  de  Oflu  İsmail  olduğu sonucu  çıkar  mıydı?  MİT  raporunu  Mehmet  Eymür’ün yazdığını artık sağır sultan bile duyduğuna göre, Eymür de bu cinayetin Oflu İsmail tarafından işletildiğini mi düşünüyordu? </p>
<p class="calibre1">Düşünse  bile  bunun  ne  önemi  vardı?  Marlon  Kemal  ister Nurullah  Çınar’ı  kadınların  önünde  dövdüğü  için,  ister  Oflu İsmail’in  bir  adamını  yumrukladığı  için  öldürülmüş  olsun, olayın  faili  belliydi  ve  cezalandırılmıştı.  Ama  bu  cinayet, aradan  7  yıl  geçtikten  sonra  MİT’te  sorgulanan  Dündar Kılıç’ın karşısına çıkarılmış, 13 yıl geçtikten sonra yazılan bir raporda  da  yeniden  ısıtılmıştı.  Çünkü  Martı  Operasyonu’yla</p>
<p class="calibre1"><a id="p315"></a>başladığını  görmüş  olduğumuz  MİT  ve  emniyetteki  klikler çatışmasında kullanılan unsurlardan biri haline gelmişti. </p>
<p class="calibre1">Ahmet  Ateşli  bu  suçlamalara  cevap  olarak  “Bu  raporu yazanlardan  birisi  yurtdışına  görevli  gitmiş,  görevine  ihanet ederek,  vatandaşlıktan  çıkartılan  kişiyle  beraber  gezip dolaşmış,  yiyip  içmiştir,”  diyecekti. <b class="calibre3">15</b>  Yurtdışına  görevli giden  kişi  Mehmet  Eymür,  ilişkide  olduğu  vatandaşlıktan çıkartılan kişi de Oflu İsmail’di! </p>
<p class="calibre1">Gerçekten  de  Mehmet  Eymür,  1981  yılında  Bulgaristan’a</p>
<p class="calibre1">“gizli  görevle”  gidecek,  kaçakçılarla  ve  Oflu  İsmail  ile ilişkiye  geçecek  ve  her  şey  tam  anlamıyla  “arapsaçına” </p>
<p class="calibre1">dönecekti.  Onunla  da,  Oflu  İsmail  ile  de  bir  dahaki karşılaşmamız  Bulgaristan’da  olacaktır.  Kim  kimin  suçunu neden  ve  nasıl  örtbas  ediyor  sorusunun  cevabını  burada çözemediysek, belki orada çözmeye biraz daha yaklaşabiliriz. </p>
<p class="calibre1">Ahmet  Ateşli  ile  ilgili  suçlamaların  geri  kalanlarını unuttuğumu  da  sanmayın,  ama  onlara  gelmek  için  takvim yapraklarının  biraz  daha  dökülmesi  gerekiyor.  Yeter  ki  siz Türkiye  sahnesinde  gözler  önünde  oynanan  oyunun  perde arkasında  kaçakçılarla  ilgili  bambaşka  bir  oyun  oynandığını hiç unutmayın. </p>
<p class="calibre1"><b class="calibre3">12 Eylül’e Giderken Kurulan Dehşet Dengeleri</b></p>
<p class="calibre1">1970’li yılların ikinci yarısında Türkiye’de artık kan gövdeyi götürüyordu.  1975-78  yılları  “Bana  sağcılar  cinayet  işliyor dedirtemezsiniz,”  diyen  Süleyman  Demirel’in  Başbakan-lığındaki  MC  (Milliyetçi  Cephe)  koalisyonları  ile  geçildi. </p>
<p class="calibre1">Komünizmi  “baş  düşman”  ilan  eden  hükümetin  seyirciliği, </p>
<p class="calibre1"><a id="p316"></a>hatta  koruması  altında,  ülkenin  en  değerli  aydınları  peş  peşe</p>
<p class="calibre1">“faili  meçhul”  cinayetlere  kurban  gidiyor,  “ordu  malı” </p>
<p class="calibre1">bombalarla  kontrgerilla  sabotajları  ve  katliamları  yapılıyor, ikiye bölünmüş olan üniversite gençliği birbirini öldürüyordu. </p>
<p class="calibre1">Ve  bütün  bunlar  “sağcı-solcu”,  “Alevi-Sünni”,  “Türk-Kürt” </p>
<p class="calibre1">çatışmaları olarak görülüp seyrediliyordu. </p>
<p class="calibre1">17  Ocak  1978’de  Ecevit  hükümetinin  kurulmasıyla,  şiddet dozunu  iyice  artırdı.  Terörün  silah  ve  uyuşturucu  kaçakçılığı ile ilişkisi birçok yazar tarafından dile getiriliyor ve kamuoyu tarafından  da  görülüyordu.  Çünkü  her  yıl  yakalanan  kaçak silahların  piyasa  değeri  artık  milyarlarla  ifade  edilmeye başlanmıştı.  Yakalanan  deyince,  bunun  öyle  çok  büyük gayretler  ve  operasyonlar  sonucu  olduğunu  sanmayın. </p>
<p class="calibre1">Kaçakçılar  çok  büyük  bir  parti  “mal”  getirecekleri  zaman önce bunun “küçük bir miktarını”, örneğin bir gemiyi ilişkide oldukları  devlet  görevlilerine  rüşvet  olarak  yakalatırlardı. </p>
<p class="calibre1">Yakalanan  kaçak  mallar  törenlerle  basına  gösterilirken, kaçakçılar  da  geri  kalan  büyük  partiyi  zahmetsizce  yurda sokarlardı.  Kaçakçılığın  şaşmaz  kurallarından  olan  bu  işlem, silah  kaçakçılığı  başlamadan  önce  de  yapılırdı,  sonra  da yapılıyordu. </p>
<p class="calibre1">Bütün  bunlar  dilden  dile  anlatılıyor,  hatta  yazılıyor  ama kanıtlanamıyordu.  Gerçi  bu  ilişkiler  ilk  kez  1973’teki  Martı Operasyonu’nda  ortaya  çıkmıştı  ama  o  soruşturma</p>
<p class="calibre1">kapatıldığından  beri  kaçakçıların  üzerine  bir  daha gidilmemişti. </p>
<p class="calibre1"> <i class="calibre4">Milliyet</i> Gazetesi Genel Yayın Yönetmeni ve Başyazarı Abdi İpekçi, gazetesinde kaçakçılık-terör ilişkisini işleyen bir yazı dizisi yayımlamaya hazırlanırken, 1 Şubat 1979’da arabasının içinde öldürüldü. </p>
<p class="calibre1"><a id="p317"></a>İpekçi’nin katil zanlısı ülkücü militan Mehmet Ali Ağca 10</p>
<p class="calibre1">Temmuz’da  yakalandı.  25  Kasım’da  Kartal  Maltepe  Askeri Cezaevi’nden kaçırıldı. 29 Kasım 1971’de Mahir Çayanlar’ın kaçtığı  cezaevinden  kaçmıştı,  ama  onlar  gibi  tünel  kazarak değil,  bazı  görevlilerin  yardımıyla  cezaevinin  nizamiye kapısından çıkmıştı! </p>
<p class="calibre1">Abdi  İpekçi  cinayeti  soruşturmasının  ileri  aşamalarında  ve aradan  epey  zaman  geçtikten  sonra  bu  cinayette  tetikçilik yapan ülkücülerin bir kesiminin bir süredir yeni bir yapılanma içinde  oldukları  anlaşılacaktı.  Ankara  Bahçelievler’de  7</p>
<p class="calibre1">TİP’li  gencin  öldürüldüğü  katliamın  da  sorumlusu  olan örgütün başında Ülkü Ocakları İkinci Başkanı Abdullah Çatlı vardı.  Çetenin  bir  ucu  kontrgerillanın  bombalama eylemlerine,  bir  ucu  Abuzer  Uğurlu  ve  Bekir  Çelenk  gibi Bulgaristan  bağlantılı  uyuşturucu  ve  silah  kaçakçılarına,  bir ucu Avrupa’daki ülkücü teşkilatlara, bir ucu da MİT içindeki belli bir kliğe uzanıyordu. 12 Eylül’den sonra yurtdışına çıkan bu kişiler, uluslararası şebekeler tarafından Papa suikastında, daha sonra da MİT tarafından Ermeni ASALA örgütüne karşı bazı eylemlerde kullanılacaklardı. <b class="calibre3">16</b></p>
<p class="calibre1">1979’un Nisan ayında, İbrahim Telemen adında bir silah ve uyuşturucu  kaçakçısı,  yazılarında  hep  bu  konunun  üstüne giden Uğur Mumcu’ya, Milli Güvenlik Kurulu’na ve zamanın İçişleri Bakanı Hasan Fehmi Güneş’e birer mektup yazdıktan sonra ortadan kayboldu. <b class="calibre3">17</b> İntihar ettiği söylendiyse de cesedi bulunamadı.  İbrahim  Telemen,  kaybolmadan  bir  gün  önce Sıkıyönetim  Komutanlığına  da  bir  mektup  yollamış, kaçakçılık  konusunda  önemli  ve  geniş  açıklamalar  yapmış, başta Abuzer Uğurlu olmak üzere Uğurlu ailesi fertlerinin ve Oflu  İsmail’in  adlarını  vermiş,  bunların  gümrüklerdeki</p>
<p class="calibre1"><a id="p318"></a>adamlarını  bildirmişti.  Mektubu  ihbar  sayan  İstanbul Sıkıyönetim  Komutanlığı  operasyona  girişti.  Kaçtığı  için yakalanamayan Abuzer Uğurlu’nun Abdi İpekçi suikastındaki sorumluluğu  da  henüz  bilinmediğinden,  olaylar  arasında  bir bağlantı  kurulamamıştı.  Abuzer  Uğurlu’nun  zaten  MİT’e</p>
<p class="calibre1">“Yıldırım”  takma  adıyla  muhbirlik  yaptığını  sanırım  daha önce  söylemiştim.  Bu  “hizmetine”  karşılık  elbette  hak  ettiği bazı karşılıklar da olacaktı! </p>
<p class="calibre1">Operasyonlar  sonucu,  bu  kişilerden  Bulgaristan’da  bulunan Oflu  İsmail  dışındakiler  gözaltına  alındılar.  Ama alınmalarıyla  salıverilmeleri  de  bir  oldu.  Sıkıyönetim Mahkemesi  görevsizlik  kararı  vererek  dosyayı  sivil mahkemeye,  kaçakçıları  da  “işlerinin”  başına  göndermişti. </p>
<p class="calibre1">Çünkü  Uyuşmazlık  Mahkemesi’nin  kararına  göre  kaçakçılık suçları </p>
<p class="calibre1">sıkıyönetim </p>
<p class="calibre1">mahkemelerinin </p>
<p class="calibre1">görev </p>
<p class="calibre1">alanına</p>
<p class="calibre1">girmiyordu.  Bu  yüzden  de  kaçakçılık  dosyaları  12  Eylül dönemine  kadar  askeri  mahkemelerle  sivil  mahkemeler arasında tenis topu gibi gidip geleceklerdi. </p>
<p class="calibre1">Telemen’in  açıklamalarının  üzerine  gidilememesinin  tek nedeni mahkemeler arasındaki görev uyuşmazlığı değildi. </p>
<p class="calibre1">Kaçakçılıkla  ilgili  olarak  1970’lerin  başlarından  beri  perde arkasında  oynanan  oyunlar  bizim  hikâyemiz  boyunca  da sürecekti,  bunu  unutursak  Türkiye’nin  yakın  geçmişini anlamakta güçlük çekeriz. </p>
<p class="calibre1">Şimdi  bulunduğumuz  noktada  sahne  arkasında  neler  oluyor ona bir bakalım. </p>
<p class="calibre1">Mehmet Eymür’ün MİT raporunda Ahmet Ateşli’nin örtbas etmekle  suçlandığı  olaylar  dizisinin  şimdi  sırası  geleni Telemen olayıydı! Ve dikkat ettiyseniz Telemen’in ihbar ettiği isimlerden biri de Oflu İsmail’di! </p>
<p class="calibre1"><a id="p319"></a>Ama  artık  tek  başına  Ahmet  Ateşli’den  değil,  İstanbul Emniyeti’nden  söz  etmek  zorundayız.  Çünkü  1973  Martı Operasyonu </p>
<p class="calibre1">sırasında </p>
<p class="calibre1">kaçakçılardan </p>
<p class="calibre1">rüşvet </p>
<p class="calibre1">aldığı</p>
<p class="calibre1">suçlamalarından  yakasını  Faik  Türün  sayesinde  kurtaran Şükrü Balcı artık İstanbul Emniyet Müdürü idi. Ahmet Ateşli de  onun  yardımcısıydı.  MİT  raporunda  kaçakçıları korudukları  öne  sürülen  bu  isimlere  artık  yenileri  de eklenmekteydi. </p>
<p class="calibre1">Bitmedi.  MİT  içinde  İstanbul  Bölge  Başkanlığını  ele geçirmek  için  sürdürülen  kavganın  ilk  raundunu  1973’te kaybetmiş  olan  Hiram  Abas-Mehmet  Eymür  ekibi,  ikinci raundu  1977’de  Ankara’da  başlatmışlar,  ama  yine</p>
<p class="calibre1">kaybetmişlerdi. İstanbul Bölge Başkanlığı 1977’den beri Nuri Gündeş  ve  ekibinin  elindeydi.  Ama  mücadele  bitmemişti. </p>
<p class="calibre1">Abas-Eymür  ekibi  kavgada  yeni  bir  raundu  başlatmak  için hem  İstanbul  Emniyeti’nin,  hem  de  MİT  Bölge</p>
<p class="calibre1">Başkanlığı’nın  kaçakçılarla  ve  mafyayla  olan  ilişkileri hakkında istihbarat topluyordu. <b class="calibre3">18</b></p>
<p class="calibre1">Şimdilik  bu  kadarını  söyleyip  geçiyorum,  nasıl  olsa  bu isimlerin  hepsi  zaman  içinde  tekrar  tekrar  karşımıza çıkacaklar. </p>
<p class="calibre1"><b class="calibre3">Abi’nin Kirveliği</b></p>
<p class="calibre1">Yılmaz  Güney  İzmit’ten  Toptaşı’na,  oradan  da  İmralı Adası’ndaki yarı açık cezaevine nakledilmişti. Doktor Turhan Temuçin  de  yazları  Armutlu’da  geçirirdi  ve  Armutlu  ile İmralı’nın arası neredeyse bir taş atımı mesafedeydi. Cezaevi görevlileri  İmralı’dan  gırgır  teknesiyle  sık  sık  Armutlu’ya</p>
<p class="calibre1"><a id="p320"></a>ormandan  odun  kesmeye  gelirlerdi.  Bu  İmralı-Armutlu seferlerine  Yılmaz  Güney  de  katılır,  hatta  tekneye  kaptanlık yaptığı  bile  olurdu.  Odun  kesme  işlemi  bir-iki  gün  uzarsa, Yılmaz  Güney  Turhan  Temuçin’e  misafir  olur,  iki  eski  dost bu  fırsatın  tadını  çıkarırlardı.  Bu  “odun  kesme  izni” </p>
<p class="calibre1">beraberliklerine  daha  sonraları  Dündar  Kılıç  da  katılmaya başladı. Sonra işi daha da ilerlettiler, İmralı-Armutlu seferleri Dündar  Kılıç’ın  sürat  motoruyla  yapılır  oldu.  Bazen  tekneyi yollayıp  Güney’i  Armutlu’ya  aldırtıyorlar,  bazen  de  Dündar Kılıç İmralı’ya gidiyordu. </p>
<p class="calibre1">“Dündar  Kılıç’ın  sürat  motoru  da  nereden  çıktı?”  diye soracak  olursanız,  onun  da  ilginç  bir  hikâyesi  var.  Dündar Kılıç bu tekneyi bir racon kesme olayı sayesinde kazanmıştı. </p>
<p class="calibre1">Gelin bu hikâyeyi de Turhan Temuçin’den dinleyelim:</p>
<p class="calibre1">“Armutlu o zamanlar pek gelişmiş bir yer değildi. Ufak bir değişiklik  olsa  hemen  fark  edilirdi.  Bir  gün  baktım  limana muazzam  bir  sürat  motoru  bağlanmış.  ‘Kimin  bu?’  diye sordum,  ‘Seniin!’  dediler.  ‘Nasıl  benim?’  dedim,  ‘Senin Kasımpaşalı  Neco  diye  bir  arkadaşın,  ben  bunu  Turhan Baba’ya  getirdim  diyor,’  dediler.  ‘Allah  Allah  siz  beni işletiyor  musunuz,  ben  böyle  birini  tanımıyorum,’  dedim. </p>
<p class="calibre1">‘Herif  seni  anlatıyor,  tarif  ediyor,’  dediler.  Bu  işe  bir  anlam veremeden  gittim  kahveye  oturdum,  çay  içiyorum.  Bu  adam geldi,  ‘Ooo  baba  beni  tanımadın  mı?’  dedi.  ‘Kusura  bakma tanıyamadım,’  dedim.  ‘Sen  askeri  tıbbiyedeydin,  lacivert elbiseler  giyerdin,  Dündar  Abi’yle  beraber  pavyonlara gelirdin. Ben de o zamanlar kaçakçılık yapardım, Ankara’dan İstanbul’a  geldiğimde  size  rastlardım,’  dedi.  Ben  adamı  bir türlü hatırlayamıyorum ama dedikleri o kadar doğru ki, beni tarif  ediyor.  Neyse  arkadaş  olduk  ve  motoru  anlattı.  Bu  bir olay  yapmış,  olay  yaptığı  adamlar  da  dişli  çıkmış.  Öyle</p>
<p class="calibre1"><a id="p321"></a>olunca bu racon kesmesi için Dündar’ı araya koymuş. Dündar işi  bitirince  bu  da  Dündar’a  o  tekneyi  vermiş.  Dündar  da</p>
<p class="calibre1">‘Tekneyi götür Armutlu’ya bağla!’ demiş. </p>
<p class="calibre1">Dündar Armutlu’ya gelirdi, özellikle yaz ayları gece saat 9-10  hava  karardı  mı  atlardı  motora  İmralı’ya  giderdi,  sabaha kadar  eğlenirlerdi,  sabah  dönerdi.  Tekneyi  daha  sonra İstanbul’a aldırttı. İstanbul-İmralı sürat motoruyla yarım saat ya sürüyor, ya sürmüyor. Yılmaz’ı istediği zaman İmralı’dan aldırtıp,  İstanbul’a  getirtiyordu.  Cezaevi  idaresi  de  biliyordu bunu,  Yılmaz  sabaha  kadar  İstanbul’da  kalıyor,  sonra dönüyordu.” </p>
<p class="calibre1">Senaryosunu </p>
<p class="calibre1">Yılmaz </p>
<p class="calibre1">Güney’in </p>
<p class="calibre1">İmralı’da </p>
<p class="calibre1">yazdığı, </p>
<p class="calibre1">yönetmenliğini  Zeki  Ökten’in  yaptığı  “Düşman”  filminin galası 1980 yılında İstanbul’da yapıldı. Gala gecesinin sürpriz konuğu Yılmaz Güney’di ve onu İmralı’dan alıp oraya getiren yine  Dündar  Kılıç  olmuştu.  Dündar  Kılıç  o  sıralarda Alparslan  Türkeş  ile  Hilton’da  yemek  yemiş  ve  bu  yüzden işyerlerinin  Dev-Sol  tarafından  kurşunlandığı  söylentileri çıkmıştı. Bu yüzden Yılmaz Güney gala gecesini düzenleyen arkadaşlarına,  “Dündar  Kılıç’ı  Türkeş’le  görmüşler,  bir  de bizimle görsünler,” demişti. <b class="calibre3">19</b></p>
<p class="calibre1">Yılmaz  Güney  oğlunun  1980  yaz  aylarında  bir  çay bahçesinde  yapılan  sünnet  düğününe  de  İmralı’dan getirilmişti. Sünnet düğününde Yılmaz Güney’in oğlu Yılmaz Güney’in kirvesi Dündar Kılıç’tı. </p>
<p class="calibre1">Yılmaz  Güney’in  oğlu  Yılmaz  Güney  8  yaşındayken İmralı’da  babasıyla  yedi  gün  kalmıştı  ve  doğumundan  beri sürekli hapiste olan babasıyla birlikte geçirdiği en uzun süre de bu olmuştu. <b class="calibre3">20</b></p>
<p class="calibre1"><a id="p322"></a>Yılmaz Güney İmralı’dan nakledildiği Isparta Cezaevi’nden 8 Ekim 1981’de izinli olarak çıktı ve bir daha geri dönmedi, yurtdışına  gitmişti. <b class="calibre3">21</b>  “Yol”  filmi,  Mayıs  1982’deki  Cannes Film  Festivali  Altın  Palmiye  Ödülü’nü  Yunanlı  yönetmen Costa  Gavras’ın  “Kayıp”  filmi  ile  paylaştı.  1983’te  Paris’te</p>
<p class="calibre1">“Duvar” filmini yaptı. Ve 9 Eylül 1984’te Paris’te kanserden öldü. </p>
<p class="calibre1"><b class="calibre3">Onuncu Bölüm</b></p>
<p class="calibre1"><b class="calibre3">RACON BOZULUYOR</b></p>
<p class="calibre1">Ekim  1979  seçimlerinden  sonra  Ecevit  hükümetinin  yerine MHP-MSP destekli Demirel hükümeti kurulmuş, değişen bir şey olmamıştı. Giderek şiddetini artıran kanlı oyun Türkiye’yi hızla yeni bir askeri darbeye doğru götürmüştü. </p>
<p class="calibre1">12  Eylül  1980’de  Genelkurmay  Başkanı  Kenan  Evren başkanlığında ordu komuta kademesi hiyerarşik düzen içinde yönetime  el  koydu.  Parlamento  ve  siyasi  partiler  kapatıldı. </p>
<p class="calibre1">Liderler gözaltına alındılar. </p>
<p class="calibre1">Her askeri darbenin başında olduğu gibi babalara yine küçük çapta bir operasyon yapıldı; yeraltı dünyasından 13 Aralık’ta tutuklanan  15  kişi  Kabakoz’daki  askeri  gözetim  evinde sorgulandıktan sonra 27 Aralık’ta serbest bırakıldılar. </p>
<p class="calibre1"><a id="p323"></a>Dündar  Kılıç,  sorgulamaları  yürüten  MİT  İstanbul  Bölge Başkanlığı’nın  önemli  isimlerinden  Cengiz  Abaoğlu’nu  bu kısa  süreli  tutukluluk  sırasında  tanıdı.  Bu  tanışmayı operasyonda  tutuklananlardan  ve  MİT  muhbiri  olarak  da çalışan  uyuşturucu  ve  silah  kaçakçısı  Yaşar  Yamak  (Topal Yaşar)  sağlamıştı.  Böylece  Dündar  Kılıç’a  MİT  içindeki çatışmanın  taraflarından  ilk  çengel  atan  Nuri  Gündeş  ekibi oluyordu. </p>
<p class="calibre1"><b class="calibre3">Abi’nin İşleri</b></p>
<p class="calibre1">Operasyonu  “kazasız  belasız”  atlatan  Dündar  Kılıç’ın  işleri iyi  gidiyordu.  Cem  Reklam  gazino  ilanlarının  yanı  sıra,  az önce  Erol  Simavi’den  de  aktardığımız  gibi  bankerlerin  ve Kastelli’nin  ilanlarını  da  almaya  başlamıştı.  Bir  süre  sonra bunlara  plak  ve  kaset  ilanları  da  eklenecekti.  Reklam  işleri büyüyünce ikinci bir ajans daha kurdu: “Ajans Artı.” Dündar Kılıç  bir  röportajında  işyerlerini  şöyle  takdim  ediyordu:</p>
<p class="calibre1">“Bundan  başka  Ajans  Artı,  Cem  Film,  İnşaat  Malzemeleri A.Ş.  adlı  şirketlerim,  kömür  ocaklarında  hisselerim  var.  Bu işlerimizi  kimse  hazmedemedi.  Eğer  elimden  geçen  paraları yatırıma dönüştürseydim, ne milyarlarım olurdu.” <b class="calibre3">1</b></p>
<p class="calibre1">İlanlarını   <i class="calibre4">Hürriyet</i>’ten  alıp  hemşehrisi  Mehmet  Ali Yılmaz’ın  sahibi  olduğu   <i class="calibre4">Güneş</i>  gazetesine  vermişti.  Daha sonra  Mehmet  Ali  Yılmaz  ile  ortak  bir  boya  fabrikası  da kurdular: “Şan Boya.” Karayolları üzerine trafik işaretlerinin çizildiği dayanıklı boyaları üretiyorlardı. Dündar Kılıç’ın çok sonraları  bir  dergiye  verdiği  beyanata  göre  “Cem  Reklam’ın 1980’deki  cirosu  7-8  milyar  liraydı.  1981’de  Şan  Boya’ya</p>
<p class="calibre1"><a id="p324"></a>Mehmet  Ali  Yılmaz’la  birlikte  2  milyar  yatırım yapmışlardı. <a href="#p324">”45<b class="calibre3">2</b></a></p>
<p class="calibre1"><a href="#p324">45 </a>1980’de bir dolar 90 liraydı. </p>
<p class="calibre1">Cem  Film  ve  İnşaat  Malzemeleri  şirketi  ile  Seren Madencilik  adını  almış  olan  kömür  madenlerindeki  işleri  de herkese  kömür  dağıtmasına  rağmen  yolunda  gidiyordu. </p>
<p class="calibre1">“Cemsu”  adlı  bir  firma  kurulmuştu  ve  başında  cinayet masasından  emekli  Yüksel  Altay  bulunuyordu.  Abanoz Sokağı’ndaki  genelevlerin  kaldırılmasından  sonra  buradaki binalar  işyeri  haline  getirilmişti.  Bürosu  bu  sokakta  bulunan Cemsu, gazinolara ve lokantalara su dağıtıyordu. </p>
<p class="calibre1">Daha  çok  “Banker  Kastelli”  adıyla  tanınan  Cevher  Özden Sürmene’nin  Kastel  köyündendi.  Cem  Reklam’a  borçlarını ödeyemez  hale  gelince,  kulüpçülüğü  bırakıp  müteahhitliğe başlamış  olan  Rahmi  Şencan  (Laz  Rahmi)  ile  Dündar  Kılıç, Kastelli’nin  Ankara  Elmadağ’daki  bir  karayolları  asfaltlama şantiyesinin </p>
<p class="calibre1">işletmesini </p>
<p class="calibre1">aldılar. </p>
<p class="calibre1">Ancak </p>
<p class="calibre1">Kastelli’nin</p>
<p class="calibre1">kaçmasından  sonra  mallarına  ve  işlerine  el  konması  üzerine burayı kaybettiler. </p>
<p class="calibre1">Dündar Kılıç her fırsatta kumarcılığı bıraktığını söylüyordu, ama  bununla  herhalde  Cem  Kıraathanesi’ni  kardeşine bırakmasını kastediyordu. Çünkü 1980’de Nişantaşı’nda, Vali Konağı  Caddesi’nde  bir  bezik  ve  bilardo  salonu  açmıştı. </p>
<p class="calibre1">1984’te  tutuklandığında  burası  boş  bırakıldı,  kullanılmadı. </p>
<p class="calibre1">1988’de  hapisten  çıktıktan  sonra  bu  daireyi  tekrar  kullanıma soktu  ve  Mazda  otomobillerinin  bayiliğini  yapan  bir  oto galerisi  haline  getirdi.  Bu  lokal,  Dündar  Kılıç’ın  son yıllarında Şekerbank’a satıldı. </p>
<p class="calibre1">Dündar Kılıç’ın yakınlarıyla yaptığım görüşmelerde bu yerin sözü  geçtiğinde  bazıları  “Bilardo”  bazıları  da  “Mazda” </p>
<p class="calibre1">diyorlardı.  Hikâyemizin  önemli  mekânlarından  biri  olan  bu</p>
<p class="calibre1"><a id="p325"></a>yerden  bazen  “Bilardo”  bazen  “Mazda”  diye  söz  edilecek olursa aynı yerin kastedildiğini anlayasınız diye söylüyorum. </p>
<p class="calibre1">Dündar  Kılıç’ın  uzun  süreli  işyerlerinden  biri  de  Kurtuluş</p>
<p class="calibre1">son  durakta  olduğu  için  yakınlarının  “Kurtuluş”  dedikleri büyük mekândı. Bu yer, ilk önce İdris Özbir ve Atakan Aksar tarafından  Rum  Kilisesi  Vakfı’ndan  çay  bahçesi  olarak kiralanmıştı.  Daha  sonra  ikinci  ortağın  hisselerini  devralan Dündar  Kılıç,  fakirlere  yemek  dağıtan  kilisenin  vakfına yiyecek ve kömür yardımı yapmaya başladı. Bahçe modernize edildi,  içindeki  harabe  halindeki  barakanın  yerine  geniş  bir salon yapıldı ve Dündar Kılıç ile İdris Özbir burada “Özkılıç” </p>
<p class="calibre1">adında  bir  mobilya  mağazası  açtılar.  Kürt  İdris  ayrıldıktan sonra  Dündar  Kılıç  kontratı  tek  başına  devraldı  ve  “İnmar” </p>
<p class="calibre1">adıyla mutfak dekorasyonu ve beyaz eşya mağazasına çevirdi, genel  müdürlüğüne  de  yakın  dostu  Yavuz  Çaloğlu  geldi. </p>
<p class="calibre1">Dündar  Kılıç  1988’de  hapisten  çıktıktan  sonra  buraya  soğuk hava  depoları  eklendi  ve  “Şan  Market”  adıyla  süpermarket haline  getirildi.  Dündar  Kılıç’ın  hayali  burasını  kütüphane haline  getirmekti:  “1984’te  içeri  alınmasaydım  Kurtuluş’taki 300 </p>
<p class="calibre1">metrekarelik </p>
<p class="calibre1">salonumu </p>
<p class="calibre1">kütüphane </p>
<p class="calibre1">yapacaktım. </p>
<p class="calibre1">Evlerimdeki  bütün  kitapları  oraya  bağışlayacak,  gelenlere bedava  çorba  çıkaracak,  peynir,  ekmek,  çay  ikram ettirecektim.  Fırsat  vermediler.” <b class="calibre3">3</b>  Burası  hiçbir  zaman kütüphane haline getirilemedi, Daha sonra da sırasıyla “Atari Salonu”  ve  “Atış  Poligonu”  oldu.  Sonunda  da  Koç’lara devredildi.  Hikâyemizin  önemli  mekânlarından  biri  de burasıdır  ve  hangi  dönemde  ne  işlev  görüyorsa  o  adla anılacaktır. </p>
<p class="calibre1"><a id="p326"></a><b class="calibre3">Kasası Ceketinin Cebiydi</b></p>
<p class="calibre1">“Bilardo”  ile,  genellikle  “Kurtuluş”  denilen  büyük  salonun hikâyemizin  önemli  mekânlarından  olduklarını  söyledim, çünkü Dündar Kılıç’ın gününün büyük bir kısmı bu iki yerden birinde  geçmekteydi.  Buralardaki  “mesai  saatlerinde” </p>
<p class="calibre1">gelenlerin  sorunlarını  çözüyor,  yani  artık  bozulmuş  ve  eski anlamını yitirmiş, içi boşalmış olsa da racon kesiyor, ihtiyacı olanlara  para  ve  kömür  dağıtıyordu.  “Paylaşma”  ve</p>
<p class="calibre1">“zenginden  alıp  fakire  verme”  anlamında  adının  “efsane”ye çıkması  kolay  değildi,  onun  çözebileceğine  inandığı  bir sorunu olan herkes Dündar Kılıç’a gidiyor, o da kimseyi boş</p>
<p class="calibre1">çevirmiyor, en azından karnını doyurup öyle gönderiyordu. </p>
<p class="calibre1">İster 12 Mart’taki ve daha sonraki hapishanelerde solcularla yaşadığı  komün  alışkanlığından  gelsin,  ister  karakterindeki güçlü  paylaşma  duygusundan,  onun  olduğu  yerde  yemekler hep  birlikte  yeniyordu  ve  sofra  sürekli  açık  duruyordu. </p>
<p class="calibre1">Herhangi bir iş için gelenler orada her zaman bedava yiyecek ve içecek bir şeyler bulabildiler. Cemal Süreya şöyle diyordu:</p>
<p class="calibre1">“Dündar’ın  kurduğu  orta  karar  imaretle  ne  Sabancı’nın vakıfları,  ne  de  Koç’un  müzeleri  yarışabilmiştir.  İmaret aldığından  verir.  Vakıf,  verdiğinin  bir  bölüğünü  geri  alma sistemidir.” <b class="calibre3">4</b></p>
<p class="calibre1">Cem  Reklam’ın  bürosunda  esas  olarak  ticari  işler  ve</p>
<p class="calibre1">“zenginden  alma”  işleri  yürütülüyordu,  ama  Bilardo’nun  ve özellikle  Kurtuluş’un  bir  bölümü  bu  “racon  kesme”  ve</p>
<p class="calibre1">“fakirlere  dağıtma”  işlerine  ayrılmıştı.  Bu  arada  unutmadan söyleyelim,  her  iki  yerin  arka  kısımlarında  da  kumar oynanıyordu.  Bunun  tanıklarından  biri  Turhan  Temuçin’di:</p>
<p class="calibre1">“Son  görüştüğümde,  Kurtuluş’ta  çok  güzel  bir  marketi  var, </p>
<p class="calibre1"><a id="p327"></a>oraya  gittim,  marketin  arkasında  da  ofisi  ve  kumarhanesi. </p>
<p class="calibre1">Demirlerle çevrilmiş falan, güzel iş yapan bir marketti.” </p>
<p class="calibre1">Parayı  nasıl  dağıttığını  da  her  zaman  en  yakınında bulunanlardan Lütfü Çolak anlattı:</p>
<p class="calibre1">“Bir  ara  Yugoslav  Konsolosluğu’nda  korumaydım, </p>
<p class="calibre1">Nişantaşı’ndan  Kurtuluş  yakın,  iş  bitti  mi  gidecek  yer  yok, ben  de  devamlı  Kurtuluş’a  giderdim.  Bir  de  bilardosu  vardı onun Nişantaşı’nda, oraya da giderdim. </p>
<p class="calibre1">Bilardoya onun geleceği saat belliydi, saat dört gibi gelirdi, ama saat ikiden sonra millet kapıda kuyruk olmaya başlardı. </p>
<p class="calibre1">Bilardonun  alt  tarafı  çok  genişti,  hepsi  gelip  oturur,  Abi’yi beklerlerdi. Asma kat vardı, Dündar Abi gelince orada oturur, balkondan  bahçeyi  seyreder  gibi  aşağıyı  seyrederdi. </p>
<p class="calibre1">Bakarken, konuşurken, ‘Ahmet gel,’ veya ‘Mehmet gel,’ diye birini  çağırırdı.  Yan  tarafta  tuvaletin  olduğu  koridor  gibi  bir yer  vardı.  Oraya  girer  elini  cebine  sokar,  böyle  bir  şey olamaz, cebinden ne çıkaracağını parmağıyla sayardı, çıkarır verir, ne kimseye gösterir, ne de kimse görürdü. </p>
<p class="calibre1">Bir yaz günü yine Kurtuluş’ta oturuyoruz. Dündar Abi belli saatinde  geldi,  ‘Çocuklar,’  dedi,  hepsi  hemen  ‘buyur  Abi,’</p>
<p class="calibre1">dediler.  ‘Dün  gece  bir  rüya  gördüm,’  herkes  bir  ağızdan</p>
<p class="calibre1">‘hayırdır  inşallah,’  dedi.  ‘Yolda  gidiyordum,  yerde  bir  taşın altında  bir  paket  gördüm.  Taşa  bir  tekme  atıp,  bu  nedir  diye paketi kaldırdım, baktım ağır geldi, bir de açtım ki içinde para vardı. Yahu rüya sabahleyin sahi çıkmasın mı arkadaş?’ dedi. </p>
<p class="calibre1">Ardından  şoföre  ‘Necmi,  git  de  paketi  getir’  diye  seslendi. </p>
<p class="calibre1">Abi o parayı o gün orada dağıttı, Kurtuluş’ta. Yolda bulduğu hikâye  tabii,  ama  ne  Necmi’ye  sorabilirsin,  ne  de  sorsan  o söyler. </p>
<p class="calibre1">Eli  hep  ceketinin  cebindedir,  ceketinin  cebinde  de  para vardır. Parayı verdiği zaman da para verdim demezdi, ‘Tedavi</p>
<p class="calibre1"><a id="p328"></a>ettim,’  derdi.  Birkaç  tane  lafı  daha  vardı.  ‘Al  şunu  bir  sakal yap’, ‘Şunla bir neşelen’, ‘Tedavi ol’ veya iki-üç kişi giderse, </p>
<p class="calibre1">‘Alın şunu da güzelleşin,’ derdi.” </p>
<p class="calibre1">Böyle  bir  sistemin  elbette  ki  kaydı  kuydu  olamazdı, muhasebesi  tutulamazdı.  Kurumlaşmamıştı  ve  hiçbir  zaman da  kurumlaşmayacaktı.  Bunun  en  iyi  açıklaması  da  İbrahim Kılıç’ın  şu  sözlerinden  anlaşılıyordu:  “Bizde  öyle  bir  ayrılık gayrılık  yok  yani.  Hesap,  kitap,  muhasebe  yok,  bende  var sende  yok,  sende  var  bende  yok.  Her  şey  gelir  masanın üstüne, isteyen elini atar, istediği kadar torbadan alırdı!” </p>
<p class="calibre1"><b class="calibre3">Babalar Toplantısı</b></p>
<p class="calibre1">1984’teki “Babalar Operasyonu”nda tutuklanacak olan ünlü Kürt uyuşturucu kaçakçısı Behçet Cantürk’ün MİT ifadesinde önemli  bir  bölüm  vardı:  1981  yılının  hemen  başında Bulgaristan’ın  başkenti  Sofya’daki  Vitoşa  Oteli’nde  Türk babalar  bir  toplantı  yapmışlardı.  Behçet  Cantürk  toplantıya kendisi  katılmamıştı,  çünkü  çağrılı  değildi.  Toplantıda konuşulanları  kendine  yakın  olan  bazı  katılımcılardan dinlemişti.  Bulgar  hükümetinin  isteği  ile  yapılan  toplantıda Oflu  İsmail  ön  plana  çıkmış  ve  sanki  Bulgarların  temsilcisi gibi </p>
<p class="calibre1">konuşmuştu. </p>
<p class="calibre1">Tüm </p>
<p class="calibre1">kaçakçıların </p>
<p class="calibre1">Bulgaristan’a</p>
<p class="calibre1">yerleşmelerini, paralarını Bulgar bankalarına yatırmalarını ve tüm işlerin tek bir merkezden yönetilmesini teklif etmişti. Üç gün süren ve toplantıdan çok uluslararası bir “zirveyi” andıran buluşmada,  Suriye,  Arnavutluk,  İtalyan  uyruklu  kaçakçıların yanı  sıra  Türk  olarak  da  Oflu  İsmail’in  dışında  epey  tanıdık</p>
<p class="calibre1"><a id="p329"></a>sima  vardı;  Bekir  Çelenk,  Enis  Karaduman,  Uğurlular, Cevahirler... </p>
<p class="calibre1">O sıralarda Sofya’da bulunan bu kalabalığın arasında bir tek MİT eksikti demek isterdim, ama o da vardı: Mehmet Eymür de  o  tarihlerde  “Mihri”  takma  adıyla  Bulgaristan’daydı  ve kendi deyimiyle “kaçakçıların içlerine sızmıştı.” 1974’ten beri MİT  muhbirliği  yapmakta  olan  Abuzer  Uğurlu  da  orada olduğuna  göre  Eymür’ün  kaçakçıların  arasına  sızma kolaylığını da o sağlamış olmalıydı. </p>
<p class="calibre1">Mehmet Eymür’ün burnunun dibinde yapılmış olan “babalar toplantısını”  haber  almamış  olması  herhalde  düşünülemezdi. </p>
<p class="calibre1">Ama çok gariptir ki, daha sonra yazacağı yazıların, raporların hiçbirinde bu toplantıdan tek kelimeyle bile söz etmeyecekti! </p>
<p class="calibre1">Nedenini soracak olursanız, bunu ben de çözebilmiş değilim. </p>
<p class="calibre1">Ama  bir  tahminim  var:  Mehmet  Eymür’ün  gizli  kimliği  bir süre sonra açığa çıkmıştı ve Dündar Kılıç’a göre “Eymür’ün o tarihte  hayatı  tehlikeye  girmişken,  eniştesi  Oflu  İsmail tarafından  kurtarılmıştı.” <b class="calibre3">5</b>  Bundan  dört  yıl  sonra  da  Oflu İsmail’in  avukatı,  Mehmet  Eymür’ün  müvekkiline  MİT</p>
<p class="calibre1">hesabına çalışması karşılığında pasaport ve Türkiye’ye dönme garantisi teklif ettiğini” öne sürecekti. <b class="calibre3">6</b></p>
<p class="calibre1">Oflu İsmail kaçaktı, vatandaşlıktan çıkarılmıştı, ama zaman zaman  hem  görüşmeler  yapmak,  hem  de  çok  sevdiği köpeklerini  görmek  için  İstanbul’a  gelip  gittiği  iddia ediliyordu:  “Oflu  İsmail’in  Maslak’taki  evinde  aşağı  yukarı yirminin  üzerinde  kurt  köpeği  vardı.  Köpeklerini  görmeye haftada  bir,  on  günde  bir  Bulgaristan’dan  geliyordu.”  Bunu nasıl becerdiği konusunda iki görüş vardı. İki görüşe göre de Türk  karasularına  kadar  Bulgaristan  hücumbotlarıyla geliyordu. Ama bundan sonrası tartışmalıydı. Bir iddiaya göre</p>
<p class="calibre1"><a id="p330"></a>Trakya’daki kömür ocaklarının olduğu yere indiriliyor, başka bir  iddiaya  göre  ise  deniz  polisliğinden  ihraç  edilen  bir komiser muavini tarafından deniz motoruyla alınıyordu. <b class="calibre3">7</b></p>
<p class="calibre1"><b class="calibre3">“Bahçe” İhsan</b></p>
<p class="calibre1">Uğur  Kılıç,  1981  yılında,  16  yaşındayken,  Adanalı  kulüp sahiplerinden  İhsan  Özbizerdik’in  oğlu  Uğur  Özbizerdik  ile evlendi.  Evet,  kocasının  adı  da  Uğur’du  ve  biri  Şişli’de  kız meslek  lisesine,  öteki  de  Şişli’de  başka  bir  liseye  gidip gelirken  okul  çıkışlarında  tanışmışlardı.  Teşvikiye  Camii’nin karşısındaki  İkbal  Apartmanı’nda  kulübü  olan  kayınpeder İhsan  Özbizerdik’e  “Bahçe  İhsan”  denirdi  ve  bu  lakap  ona Adana’dayken takılmıştı. </p>
<p class="calibre1">Daha  önce  anlattığım  Dündar  Kılıç-Yılmaz  Güney  Yumurtalık görüşmesini öğrenmek üzere Adana’ya gittiğimde Dündar Kılıç’ın dünürü Bahçe İhsan’ı da araştırdım. </p>
<p class="calibre1">İhsan  Özbizerdik’in  bir  zamanlar  Adana’da  çok  geniş</p>
<p class="calibre1">bahçeleri varmış. Bu bahçeleri satıp satıp kumarda kaybetmiş, kulüpler  açıp  kapatmış.  Ona  “Bahçe  İhsan”  denmesinin nedeni de buymuş. Sonunda Ali Dayı adında Adana’nın ünlü bir  zenginiyle  ortak  bir  kulüp  açmış.  Adanalılar  “Kır  belini Ali  Dayı”  türküsünün  bile  onun  için  söylendiğini  iddia ediyorlar. </p>
<p class="calibre1">Gün gelmiş, Ali Dayı kalkıp İstanbul’a göçmüş. Bahçe İhsan da  tek  başına  kalınca  Adana  Demirsporlu  futbolcu  Nuri Şengezer’i  ortak  almış.  Yeni  ortak  alınınca  âdettendir  ya, kulüp açılışı yapılacak. Kulüp açılışlarına davet yapılır, büyük kumarcılar  gelir,  o  geceki  bütün  hasılat  da  kulüp  sahibine</p>
<p class="calibre1"><a id="p331"></a>bırakılır.  Davet  kâr  etmezse  kulüp  yürümez,  uzun  ömürlü olmaz.  Bahçe  İhsan’ın  kulübü  de  öyle  olmuş.  Bu  kulübü  de batıran  Bahçe  İhsan,  eski  ortağı  Ali  Dayı  da  onu çağırdığından,  ailesini  de  alıp  İstanbul’a  taşınmaya  karar vermiş. </p>
<p class="calibre1">Bana  Adana’da  Özbizerdikleri  anlatanlardan  biri  Belediye Fen  İşlerinde  şebeke  şefliğinden  emekli  “Tarkan”  lakaplı Erkan  Özergün’dü.  Zamanında  çok  kumar  oynadığı  için  o çevreden birçok kişiyi iyi tanıyordu. Gerisini şöyle anlattı:</p>
<p class="calibre1">“İki oğlu bir kızı vardı. En büyükleri Uğur’du, yakışıklı bir gençti.  Oğulları  onun  gibi  kabadayı  değildi.  İhsan Özbizerdik’in İstanbul’a gidişi 76-77 yıllarında, ünlü Ali Dayı sayesinde  oldu.  İstanbul’a  giden  Ali  Dayı  orada  kulüp açmıştı. </p>
<p class="calibre1">Teşvikiye </p>
<p class="calibre1">Camii’nin </p>
<p class="calibre1">karşısındaki </p>
<p class="calibre1">İkbal</p>
<p class="calibre1">Apartmanı’ndaydı.  Sosyetik  bir  yerdi,  bakara  oynanmazdı, kadınlı erkekli konken ve poker oynanırdı. Beş çayı verilirdi, akşam özel yemekler çıkardı, daha sonraki casinolar gibi bir yerdi  yani.  Yöneticisine  ‘şanjör’  denirdi,  şanjörün  hanımı eşine  dostuna  telefon  eder,  ‘bu  akşam  çiğköfte  var’,  veya</p>
<p class="calibre1">‘börek  var,  mantı  var,’  diye  çağırırdı,  yani  ‘kumara  gel’</p>
<p class="calibre1">demezdi de akşam çıkacak yemeği söylerdi. </p>
<p class="calibre1">Bahçe İhsan İstanbul’a gitti ve Ali Dayı’ya ortak oldu. Ben de  ara  sıra  İstanbul’a  gider  orada  oynardım.  Dündar  Kılıç’ı görmedim  ama  kardeşi  İbrahim  oraya  gelir  oynardı.  İbrahim Kılıç’la ben de bir kere karşılıklı konken oynadım, ‘ütüzdüm’</p>
<p class="calibre1">(kaybettim).  Orada  konken  buradaki  kurallarla  oynanmıyor, kuralları daha değişik, üç oyunda bir herkesin yeri değişiyor. </p>
<p class="calibre1">Son  oyunda  herkes  101  olup  çıkmış,  ikimiz  kalmıştık.  O  99</p>
<p class="calibre1">olmuştu,  ‘Öyleyse  şu  birliyi  şuraya  koyalım’  deyip  elindeki birliyi  destenin  altına  koydu.  Yani  oyunu  bitirirse  onu  atıp kazanacak,  ben  54  olduğum  halde  elimi  boşaltmadım, </p>
<p class="calibre1"><a id="p332"></a>‘tamahsadım’ (aza kanaat edip elini yavaş yavaş açmaktansa hepsini birden açmayı beklemek anlamında) yani o bir papaz veya  kız  atsın  diye  bekledim.  Atmadı  ve  bütün  elini  açıp kazandı. </p>
<p class="calibre1">Dündar  Kılıç  oraya  gelmezdi,  İhsan’ı  da  tanımazdı,  dünür olduktan  sonra  Bahçe’nin  kulübüne  gelir  oldu.  Bahçe’nin oğlu Uğur ile Dündar’ın kızı Uğur’un tanışmaları ikisinin de babası kulüpçü olduğundan değil, başka bir vesileyle oldu. </p>
<p class="calibre1">Ali Dayı kimseye haraç vermezdi, ya kendisi de eski MİT’çi olduğundan  ya  da  Dördüncü  Kolordu’dan  emekli  Albay Tahsin o kulübün müşterisi olduğu için.” </p>
<p class="calibre1">“Tarkan”  Erkan  Özergün’ün  Bahçe  İhsan  ile  ilgili anlatacakları  bitmişti  ama  laf  kumardan  açılınca  kendisinin geçmişte  kumarla  ilgili  başından  geçen  bir  olayı  anlatmadan edemedi:  “Mersin’deki  Türkmen  Oteli’nin  kulübünün  daveti için  iki  arabayla  Adana’dan  Mersin’e  gitmiştik.  Sabah  saat 6’ya  kadar  oynadık,  ben  ‘ütüzdüm’.  Saat  8’de  Adana’ya dönüp  belediyede  işbaşı  yapmam  lazım.  ‘Ben  arabalardan birini  alıp  gidiyorum,’  dedim.  Demirsporlu  Nuri  de  beraber geldi. Adana’ya dönerken ‘Ne kadar kaybettin?’ dedi, 120 bin lira  kaybetmiştim.  ‘Maaşın  ne  kadar?’  dedi,  ‘Beş  bin  lira’</p>
<p class="calibre1">dedim. ‘Ulan Tarkan, iki yıllık maaşını kaybetmişsin, daha da işe gideceğim diye koşturuyorsun,’ dedi.” </p>
<p class="calibre1"><b class="calibre3">“Şükrü Balcı Alınmamıza Karşıymış” </b></p>
<p class="calibre1">1982’nin Ocak ayı başında yeni bir babalar operasyonu daha geldi. </p>
<p class="calibre1"><a id="p333"></a>Yeraltı dünyasının birçok ünlüsüyle birlikte Dündar Kılıç ile eski  dostu  Kürt  İdris  de  içeri  alınmışlardı.  Dündar  Kılıç Balıkesir Gönen’deki kaplıcalardan, Kürt İdris evinden. Üç ay tutuklu  kaldılar.  Ben  bu  alınışı  Kürt  İdris’ten  dinlediğim şekliyle aktarıyorum:</p>
<p class="calibre1">“Bir  sabah  geldiler  bizi  alıp  götürdüler,  Dündar’la  ikimizi Selimiye  Kışlası’nda  Başsavcı  Süleyman  Takkeci’ye çıkardılar.  Kime  sordularsa  Dündar’la  İdris’in  hiçbir  yerde hiçbir şeyi çıkmadı. Biz o gün evimize geldik. Ertesi gün yine gittik,  yine  saatlerce  oturduk.  Meğer  Şükrü  Balcı  bizim alınmamıza  karşıymış.  Daha  ertesi  gün  Takkeci  ‘Siz Beşiktaş’a Merkez Komutanlığı’na gidin,’ dedi. Dündar’ın da kartı  var,  üstünde  işleri  yazıyor.  Nereye  gitsek  kartını çıkarıyor, ‘Şu kadar işyerim var, şu kadar kişi çalıştırıyorum’</p>
<p class="calibre1">falan  diyor.  Bir  albay,  bir  yüzbaşı  bizi  aldılar  ta  Kabakoz’a götürdüler.  Bizi  bir  yere  soktular,  ara  sıra  gözlerimizi bağlayıp  götürüyorlar.  Yürü  yürü  bir  yere  götürüyorlar.  Bir masada sekiz on tane subay bütün hayatınızı yazın diyor. Bir hafta  gecede  üç-beş  kere  bizi  böyle  götürdüler.  Sonra  bizi koğuşa  verdiler.  Bir  koğuşta  da  Ziya  Kalkavan,  Haşim Öztanık  vardı.  15-20  kişi  de  Antepli  kaçakçılar  var.  Bir  de Fikri Erdöş diye bir adam var, demirciydi o. Oğlu Nejat Erdöş</p>
<p class="calibre1">Türkeş’in  şoförüymüş.  Bir  ay  evimize  haber  gönderemedik, kimse  bilmiyor  nerede  olduğumuzu.  Sonra  Diyarbakırlı  bir arkadaş  olan  başçavuş  ile  konuştuk,  ailelerimize  telefon  etti. </p>
<p class="calibre1">Onlar da sıkıyönetime çıkıyorlar, komutanlara çıkıyorlar, bize ilk bir aile ziyareti verdiler. 2,5 ay falan yatmıştık, bizi tekrar Selimiye’ye  getirdiler.  Selimiye’de  altmış  gün  kaldıktan sonra,  tahliye  ettiler  bizi  hepimizi.  Biz  Fikri  Erdöş’e  o zamanın  parasıyla  önemli  bir  para  vermiştik,  demir  getirsin diye. Vermek istemedi, parayı istedik onu da vermedi, tutmuş</p>
<p class="calibre1"><a id="p334"></a>adam  bizi  şikâyet  etmiş.  Bizim  ikimizi  de  aldılar  kapalıya attılar.  Sonra  bizi  yüz  yüze  getirdiler,  ‘Biz  sana  para  verdik onu geri istiyoruz, biz senden haraç mı istiyoruz,’ dedik. Şeref sözü  verdi,  sonra  bize  paramızı  verdiler,  demir  memir  de vermediler. Fikri Erdöş’ün çok suçu varmış. Kaçtı gitti. Oğlu da  bir  trafik  kazasında  öldü.  Ondan  sonra  Dündar’la yollarımız ayrıldı, yani dargın bir şekilde değil de onun işyeri ayrıldı,  benim  işyerim  ayrıldı.  Kötü  bir  şey  olsa  yine  de hemen birbirimizi arıyorduk.” </p>
<p class="calibre1">İkisi  de  üç  ay  sonra  serbest  bırakıldılar.  Kürt  İdris  “Şükrü Balcı  tutuklanmamıza  karşıymış,”  diyordu  ama  onları askerlerin  elinden  kurtarmaya  çalışan  sadece  İstanbul Emniyeti  değildi.  Serbest  kalmaları  için  Dündar  Kılıç’ın  iyi ilişkiler  içinde  olduğu  MİT  İstanbul  Bölge  de  çaba  sarf etmişti. </p>
<p class="calibre1">Kürt İdris’in anlattığı Fikri Erdöş konusu ise şöyleydi: Eski bankerlerden ve Ortaköy Şifa Yurdu sahibi Fikri Erdöş 1981-82  yılarında  Kuruçeşme’de  gümrük  depoları  işletirken Dündar  Kılıç’la  da  ortaklıklar  kuruyordu.  Bir  keresinde deposuna  mal  boşaltmak  isteyen  bir  gemiye  zorluk çıkartılınca  MİT  raporuna  göre  İstanbul  MİT  Bölge  Başkanı Gündeş  devreye  girerek  geminin  gümrükten  çıkmasını sağlamıştı.  Daha  sonra,  Kürt  İdris’in  bahsettiği  hesap meselesi  yüzünden  Dündar  Kılıç’la  arası  açılan  Fikri  Erdöş</p>
<p class="calibre1">yurtdışına kaçmıştı. </p>
<p class="calibre1">Zaten  artık  yavaş  yavaş  Dündar  Kılıç’ın  bu  tür  işlerine geliyoruz. </p>
<p class="calibre1"><b class="calibre3">Abi’nin “Yarı-Legal” İşleri</b></p>
<p class="calibre1"><a id="p335"></a>Aslında  Dündar  Kılıç’ın  içinde  bulunduğu  ikilemi  sona erdirmesi  zor  görünüyordu,  yaklaşık  on  yıldır  yasal  işler yapmaya çalışıyordu ama yasal olmayan işleri de en azından ortaklıklar  şeklinde  sürdürüyordu.  Bir  kısmı  belki  de yeraltından  yerüstüne  geçişin  zorunlu  olarak  ödenen bedelleriydi.  Belki  de  yerüstündeki  işlerine  yeraltındaki  bu ilişkileri  nedeniyle  izin  veriliyordu.  Zaten  benim  bu  işlere biraz  alaycı  bir  yaklaşımla  “yarı-legal”  dememin  nedeni  de İstanbul Emniyeti’ne ve İstanbul MİT’ine dayanarak, onların bilgisi  dahilinde,  hatta  koruması  ve  yardımıyla  yapılan  işler olmalarıydı. Aslında MİT’teki karşı ekip bu “işlerin” çoğunu haber  alıyor  ve  ileride  kullanılmak  üzere  kayda  geçiriyordu. </p>
<p class="calibre1">Dündar Kılıç kabadayılar arasındaki kan davalarını biliyordu, ama güvenlik güçleri arasında süren kan davasının boyutlarını tahmin  bile  edemezdi.  Yıllardır  orada  duran  ve  yeraltı dünyasıyla  ilişkilerini  sürdüren  İstanbul  Emniyet  Müdürü’nü ve  MİT  Bölge  Başkanı’nı  kim  yerinden  edebilirdi  ki?  Şükrü Balcı’yı  1973’te  Sıkıyönetim  Komutanı  Faik  Türün korumamış mıydı? </p>
<p class="calibre1">Dündar  Kılıç’ın,  MİT  ile  ilişkilerini  MİT  İstanbul  Bölge Başkanlığı’nda  görevli  ve  iki  düşman  kutup  arasında  ikili oynayan  Mustafa  Ercan’ın,  Hiram  Abas-Mehmet  Eymür ekibine  14  Ekim  1984’te  yaptığı  ihbardan  öğreniyorduk. </p>
<p class="calibre1">Mustafa  Ercan,  Dündar  Kılıç’la  nasıl  ilişki  kurduğunu  şöyle anlatıyordu:</p>
<p class="calibre1">“Benim  Dündar  Kılıç  ile  ilişkim  emir  ile  olmuştur.  D. </p>
<p class="calibre1">Başkanı  Nuri  Gündeş  ve  Cengiz  Abaoğlu  beni  kendileri yolladılar.  Bana  Dündar’a  söyle,  bu  Şemsi  Ülengin  çok konuşuyormuş bunu yanından atsın dediler. Ben Dündar’ı bir kere  cezaevinde  müdürün  yanında  tanımıştım.  Kendimi bankacı olarak tanıtmıştım. Dündar’a gidip bu mesajı ilettim. </p>
<p class="calibre1"><a id="p336"></a>Benim  Dündar’la  bütün  münasebetim  üstlerimin  bilgisi dahilinde  olmuştur.  Sadece  bir  yerin  kiralanması  konusunda Sedat Celasun Paşa’nın<a href="#p336">46 </a>oğlu ile özel olarak gittim...” </p>
<p class="calibre1"><a href="#p336">46 </a>Dönemin Jandarma Genel Komutanı. </p>
<p class="calibre1">Mustafa  Ercan,  böylece  Dündar  Kılıç’ın  yakınında bulunarak onunla Gündeş ekibi arasındaki ilişkileri Ankara’ya jurnalleme olanağını elde etmiş oluyordu. </p>
<p class="calibre1">Mustafa Ercan devam ediyordu:</p>
<p class="calibre1">“1982  yılında  bir  gün  Dündar  Kılıç’ın  yazıhanesindeydim. </p>
<p class="calibre1">Yazıhanede  Dündar,  Şemsi  Bey,  İkinci  Şube’den  emekli  ve beyaz  saçlı  bir  polis  ile  Dündar’ın  Teşvikiye’deki  bilardo salonunu  işleten  Kasap  lakaplı  Muzaffer  vardı.  Oraya  bir şahıs  geldi.  Ben  sonradan  Dündar’dan  bunun  Nuri  Bey’in akrabası  Hacı  Ali  Aslan  olduğunu  anladım.  Orada  herkesin içinde  ‘Bir  arkadaşa  yardım  lazım’  diyerekten  Dündar’dan 300  bin  lira  aldı.  Dündar  da  o  gittikten  sonra  ‘Sözde  MİT</p>
<p class="calibre1">mensubu olacak, ikide bir gelir para ister. Sizde de böyleleri var,’  dedi.  Ben  sonra  bu  hususu  Nuri  Bey’e  ilettim.  Güldü geçti. Ancak bana da düşman oldu...” </p>
<p class="calibre1">Nuri  Bey  denilen  kişi  MİT  İstanbul  Bölge  Başkanı  Nuri Gündeş’ti. Hacı Ali Aslan ise kitabımızın başlarında “MİT’çi Ali  Aslan”  lakabıyla  Hacettepe’de  bıraktığımız  Dündar Kılıç’ın  gençlik  arkadaşı,  Hacettepe’ye  yardımlarını  onun vasıtasıyla  gönderdiği,  MİT  içinden  kendisiyle  ilgili  sürekli istihbarat aldığı Ali Aslan. Bu olayları anlatan Mustafa Ercan ise daha sonraki yıllarda hayali ihracatçılık yaparken 1988’de İzmir DGM tarafından tutuklanacaktı! </p>
<p class="calibre1"><b class="calibre3">“Pencereden Dışarı Bak, Ne Görüyorsun?” </b></p>
<p class="calibre1"><a id="p337"></a>Dündar  Kıılıç’ın  “yarı-legal”  işlerinin  ileride  daha  da ayrıntılarına  gireceğim  için,  şimdilik  bunlardan  kayıtlara geçebilmiş olan birkaçına değineyim. </p>
<p class="calibre1">O  sıralarda  şirketler  batıyor,  iflaslar  oluyor,  çekler  ve senetler ödenemiyordu. Dündar Kılıç’ın da çek-senet tahsilatı yaptığı  söyleniyordu.  Ama  artık  eskisi  gibi  borçlunun kapısına  dayanıp  kaba  kuvvet  kullanarak  değil,  telefonla  ve son derece ince yöntemlerle “iş bitiriyordu.” </p>
<p class="calibre1">Bu  yöntemin  ayrıntılarını  da  İstanbul  Emniyeti  İkinci Şube’de görevli Mümin Mandil’in kendi amiri Ahmet Ateşli ile  ilgili  olarak  Eymür  grubuna  yaptığı  ihbarlardan öğreniyorduk. </p>
<p class="calibre1">Mümin Mandil’in anlattıkları özetle şöyleydi:</p>
<p class="calibre1">“Çeki  veya  senedi  ödenmeyen  biri  Dündar  Kılıç’a  geliyor tahsil  etmesini  istiyor,  o  da  ‘Bunu  tahsil  ederim  ama  ne kadarını  tahsil  edeceğimi  bilemiyorum,  edebileceğim kadarının  yarısı  senin,  yarısı  benim,’  diyor,  adam  da  çaresiz kabul  ediyordu.  Çeki  veya  senedi  alan  Dündar  Kılıç  önce borçluyu arıyor, ‘Ben Dündar Kılıç, bu parayı şu kadar zaman içinde  ödeyeceksin,’  diyordu.  Ardından  o  zamanlar  birinci kısım  amiri  olan  Ahmet  Ateşli’yi  özel  telefonundan  arayıp borçlunun  adresini  veriyordu.  Ateşli’nin  emrinde  Erkan  Şat adında  bir  ekip  amiri  vardı.  Erken  Şat  sivil  bir  arabayla yanına  ellerinde  MP-5  veya  akrep  silahları  olan  iki  de  sivil adamını  alıp  verilen  adrese  gidiyordu.  Arabayı  borçlunun penceresinin  karşı  kaldırımına  park  edip,  ara  sıra  kendilerini ve  silahlarını  gösterecek  şekilde  arabaya  girip  çıkıyorlardı. </p>
<p class="calibre1">Onlar  oraya  varınca  Ateşli  Dündar  Kılıç’ı  arayıp  ‘Şu  anda malum  yerdeler,’  diyordu.  Bunun  üzerine  Dündar  Kılıç borçluya  tekrar  telefon  edip  ‘Pencereden  dışarı  bak,  ne görüyorsun?  Orada  beyaz  bir  Mercedes  var  mı?’  diyordu. </p>
<p class="calibre1"><a id="p338"></a>Borçlu adam pencereden bakıyor, ellerinde silahlarla dolaşan sivil  birtakım  adamlar.  Adam  ‘Var’  deyince  Dündar  Kılıç</p>
</body>
</html>
