<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Abi Kabadayılar, Mafya ve Derin Devlet</title>
    <meta name="generator" content="pdftohtml 0.36"/>
    <meta name="author" content="Doğan Yurdakul"/>
    <meta name="keywords" content="Siyasi, Orjinal"/>
    <meta name="date" content="2020-05-05T18:11:12+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a id="p1"></a><img src="index-1_1.jpg" class="calibre2"/></p>
<p class="calibre1"><a id="p2"></a><b class="calibre3">Doğan Yurdakul</b></p>
<p class="calibre1">1946’da Aydın Bozdoğan’da doğdu. İlkokulu baba memleketi olan Sivas’ta, Çifte Minareli Numune İlkokulu’nda okudu. Orta ve lise öğrenimini Ankara Bahçelievler  Deneme  Lisesi’nde  tamamladı.  Ankara  Üniversitesi  Hukuk Fakültesi’nden  mezun  olduktan  sonra  Paris  Sorbonne  ve  Vincennes Üniversitelerinde  doktora  çalışması  yaptı.  Cenevre  Üniversitesi’nde  Fransız Dili ve Uygarlığı eğitimi gördü. </p>
<p class="calibre1">Gazeteciliğe 1963 yılında  <i class="calibre4">Yenigün</i> gazetesinde başladı;  <i class="calibre4">Ulus</i> gazetesi,  <i class="calibre4">Kim</i> dergisi,  <i class="calibre4">Yön</i> ve  <i class="calibre4">Devrim</i> dergileriyle devam etti. 12 Mart döneminde Mamak Askeri  Cezaevi’nde  iki  yıla  yakın  tutuklu  kaldı.  1974  yılında  afla  çıktıktan sonra   <i class="calibre4">Vatan</i>  gazetesinde  çalıştı,  <i class="calibre4">Aydınlık</i>  gazetesinde  köşe  yazarlığı  ve Ankara  temsilciliği  yaptı.  12  Eylül  askeri  darbesinde   <i class="calibre4">Aydınlık</i>  kapatılınca <i class="calibre4">Yankı</i>  dergisine  yazıişleri  müdürü  oldu.  Yazdığı  yazılar  nedeniyle  hakkında gıyabi tutuklama kararı çıkınca yurtdışına çıktı; Brüksel, Paris ve Cenevre’de çeşitli  işlerde  çalıştı.  Türk  Ceza  Kanunu’nun  komünizm  propagandasını cezalandıran  142.  maddesi  kaldırılınca  hakkında  verilmiş  220  yıllık  hapis cezası düştü ve 1991’de yurda döndü.  <i class="calibre4">Evrensel</i> gazetesi Ankara temsilciliği, <i class="calibre4">Siyah  Beyaz</i>  gazetesi  genel  yayın  yönetmenliği,  <i class="calibre4">Günaydın</i>  gazetesi  Ankara haber  müdürlüğü  yaptı.  1997  yılında  “32.  Gün”  programı  Ankara temsilcisiyken kitap yazmak üzere kendi isteğiyle emekli oldu. 2008 yılından beri  yaptığı  Odatv  yayın  koordinatörlüğü  sırasında  6  Mart  2011  tarihinde tutuklandı. Bir yıla yakın Silivri Cezaevi’nde tutuklu kaldıktan sonra 23 Şubat 2012 de tahliye edilen Doğan Yurdakul duldur ve bir kızı vardır. </p>
<p class="calibre1">Yayımlanmış  diğer  kitapları  arasında   <i class="calibre4">Reis</i>  (Soner  Yalçın  ile  birlikte),  <i class="calibre4">Bay</i> <i class="calibre4">Pipo</i> (Soner Yalçın ile birlikte),  <i class="calibre4">Çetele</i> (Cengiz  Erdinç  ile  birlikte),  <i class="calibre4">Sırların</i> <i class="calibre4">Kavşağında</i> ve  <i class="calibre4">Fransızca-Türkçe Büyük Sözlük</i> sayılabilir. </p>
<p class="calibre1">Ayrıca Fransızcadan Türkçeye çevirdiği 6 kitap bulunmaktadır. </p>
<p class="calibre1"><a id="p3"></a><img src="index-3_1.jpg" class="calibre2"/></p>
<p class="calibre1"><a id="p4"></a>Kırmızı Kedi Yayınevi: 126</p>
<p class="calibre1">İnceleme: 24</p>
<p class="calibre1"> <i class="calibre4">Abi</i></p>
<p class="calibre1"> <i class="calibre4">Kabadayılar, Mafya ve Derin Devlet</i></p>
<p class="calibre1">Doğan Yurdakul</p>
<p class="calibre1">© Doğan Yurdakul, 2001</p>
<p class="calibre1">© Kırmızı Kedi Yayınevi, 2012</p>
<p class="calibre1">Yayın Yönetmeni: İlknur Özdemir</p>
<p class="calibre1">Editör: İ. Utku Kavasoğlu</p>
<p class="calibre1">Kapak Tasarımı ve Grafik: Yeşim Ercan Aydın</p>
<p class="calibre1">Tanıtım için yapılacak kısa alıntılar dışında, yayıncının yazılı izni alınmaksızın, hiçbir şekilde kopyalanamaz, elektronik veya mekanik yolla çoğaltılamaz, yayımlanamaz ve dağıtılamaz. </p>
<p class="calibre1">Bu kitabın ilk baskısı 2001 yılında yapılmıştır. </p>
<p class="calibre1">On Beşinci Basım: Nisan 2012 (Kırmızı Kedi’de ilk basım) ISBN: 978-605-5340-31-5</p>
<p class="calibre1">Kırmızı Kedi Sertifika No: 13252</p>
<p class="calibre1">Baskı: Pasifik Ofset</p>
<p class="calibre1">Cihangir Mah. Güvercin Cad. Baha İş Merkezi B Blok</p>
<p class="calibre1">Haramidere-Avcılar İSTANBUL T: 0212 412 17 77</p>
<p class="calibre1">Pasifik Ofset Sertifika No: 12027</p>
<p class="calibre1"><b class="calibre3">Kırmızı Kedi Yayınevi</b></p>
<p class="calibre1">kirmizikedi@kirmizikedikitap.com /www.kirmizikedikitap.com Ömer Avni M. Emektar S. No: 18 Gümüşsuyu 34427 İSTANBUL</p>
<p class="calibre1">T: 0212 244 89 82 F: 0212 244 09 48</p>
<p class="calibre1"><a id="p5"></a><img src="index-5_1.png" class="calibre2"/></p>
<p class="calibre1">Doğan Yurdakul</p>
<p class="calibre1"><b class="calibre3">ABİ</b></p>
<p class="calibre1"><b class="calibre3">KABADAYILAR, MAFYA</b></p>
<p class="calibre1"><b class="calibre3">VE DERİN DEVLET</b></p>
<p class="calibre1">İNCELEME</p>
<p class="calibre1"><a id="p6"></a><b class="calibre3">ÖNSÖZ</b></p>
<p class="calibre1"><b class="calibre3">APERİTİF</b></p>
<p class="calibre1">Dündar  Kılıç  ile  ilgili  bir  kitap  yazma  düşüncesi   <i class="calibre4">Reis</i> kitabının<b class="calibre3">1</b> çıktığı 1997’nin son aylarından beri aklımdaydı. O</p>
<p class="calibre1">günlerden  birinde,  yıllar  öncesinden  ailece  tanıştığımız Doktor  Turhan  Temuçin  Ağabey’in  evinde  akşam  yemeğine davetliydik. </p>
<p class="calibre1">Yemek  sırasında  Turhan  Ağabey  bizim  için  balıkçılar çarşısından  arayıp  seçtiği,  kendi  elleriyle  ayıklayıp  pişirdiği balıkların  hangi  denizlerde  yaşadığını,  türünü,  yakın akrabalarını,  hangi  çeşit  oltayla  ve  hangi  yem  kullanılarak yakalanabileceğini  anlatmaya  koyulmuşken  ben  sözü değiştirip iki yıl önce yazdığı bir kitaba<b class="calibre3">2</b> getirdim. </p>
<p class="calibre1">“Ağabey,  senin  balıklarla  olan  yakın  arkadaşlığını  iyi biliyoruz da, şu kabadayılarla tanışıklığını pek bilmiyoruz. Bu merakın nereden geliyor?” diye sordum. </p>
<p class="calibre1">“Ohoo, dedi, ben onların en büyüğünü tanırım, Dündar Kılıç çok yakın arkadaşımdır.” </p>
<p class="calibre1">Doktorluğu  ve  yazarlığıyla  ün  yapmış  Turhan  Temuçin’in yeraltı dünyasına duyduğu ilgi konusunda kafamı kurcalayan sorular  işte  ancak  o  zaman  berraklığa  kavuştu.  Turhan Temuçin’in çocukluğu ve ilk gençlik yılları üç büyük kentin en  belalı  mahallelerinde  geçmişti:  Samsun  Odun  Pazarı, </p>
<p class="calibre1"><a id="p7"></a>İstanbul  Üsküdar  ve  Ankara  Hacettepe.  Sürmeneli  olan Turhan  Temuçin,  Sürmeneli  olan  Dündar  Kılıç’ı  17-18</p>
<p class="calibre1">yaşlarındayken,  Ankara’nın  o  yıllarında  “delikanlılarıyla” </p>
<p class="calibre1">ünlü Hamamönü mahallesinde tanımıştı. </p>
<p class="calibre1">Söz  Dündar  Kılıç’tan  açılınca  Turhan  Ağabey  üşenmedi, kalkıp arşivini karıştırdı, bir dergi bulup getirdi. Dündar Kılıç ile 1990 yazında bir röportaj yapmıştı ve bu röportaj  <i class="calibre4">Playboy</i> dergisinde  yayımlanmıştı.  O  röportajın  bir  yerinde  şöyle deniyordu:  “...Ve  bu  arada  Dündar  Kılıç  yaşamının  tümünü Turhan  Temuçin’e  anlatmayı  ve  bunun  bir  kitap  halinde yazılmasını kabul etti.” <b class="calibre3">3</b></p>
<p class="calibre1">Ama  bu  proje  gerçekleşememişti.  Çünkü  Dündar  Kılıç, dergide  yer  alan  başlığı  görünce  çok  sinirlenmişti.  Derginin başlığında  onun  ağzından  şu  ifadeler  yer  alıyordu:</p>
<p class="calibre1">“İşkenceler, bitmez sorgulamalar altında beni tutukladılar. 58</p>
<p class="calibre1">kez duruşmaya çıktım. Onlara dedim ki; sizi sokak ortasında ağaç dallarında sallandıracaklar...” </p>
<p class="calibre1">Dündar  Kılıç  bu  sözleri  kendisine  işkence  yapanlara  karşı söylemişti,  oysa  dergide  yazılan  şekliyle  sanki  yargıçlara karşı  söylenmiş  gibi  bir  anlam  çıktığı  kanısındaydı.  Askeri yargıçlara  hakaret  etmekten  dava  açılabileceği  endişesine kapılmıştı.  Dr.  Temuçin  bu  yanlış  anlamayı  düzeltmek  için elinden  geleni  yaptı,  ama  onu  ikna  edemedi.  Kılıç  ona küsmüştü  ve  bu  olay  neredeyse  yarım  asır  süren  Temuçin-Kılıç dostluğuna da sekte vurmuştu. </p>
<p class="calibre1">O gece, benim de babalarla ilgili bir kitap yazma düşüncem olduğunu,  işe  de  Dündar  Kılıç’tan  başlamak  istediğimi açmam üzerine, Turhan Ağabey, “Bir boş gününde teybini de al gel, onunla ilgili anılarımı sana uzun uzun anlatayım,” dedi. </p>
<p class="calibre1">Bunu aklımın bir kenarına not etmiştim. </p>
<p class="calibre1"><a id="p8"></a>Aradan  zaman  geçti,  ben  bu  işe  başlayana  kadar  sıraya  iki kitap ve dört çeviri çalışması girdi. Ağustos 1999’da  <i class="calibre4">Bay Pipo</i> kitabının<b class="calibre3">4</b> </p>
<p class="calibre1">İstanbul’da </p>
<p class="calibre1">son </p>
<p class="calibre1">düzeltmelerini </p>
<p class="calibre1">yaparken</p>
<p class="calibre1">televizyonun  akşam  haberlerinde  ünlü  babalardan  Dündar Kılıç’ın  öldüğü  haberi  verildi.  Hem  ölümüne,  hem  de  yüz yüze  görüşme  olanağımızın  ortadan  kalkmasına  çok üzülmüştüm. </p>
<p class="calibre1">Ankara’ya  döner  dönmez  büyük  bir  susuzlukla  Turhan Ağabey’e  koştum.  Sanki  o,  Dündar  Kılıç  hakkında  bütün bildiklerini  bir  çırpıda  anlatacaktı  ve  ben  de  bunları  su  gibi içecektim.  Elbette  ki  öyle  olmadı.  Onun  öyle  ilginç  ve hatırlanması  öylesine  zaman  alacak  anıları  vardı  ki, görüşmelerimiz bu kitabın son noktası konuncaya kadar uzun aralıklarla sürdü. </p>
<p class="calibre1">Turhan  Temuçin’e  bu  kitap  için  yaptığımız  görüşmelerden birinde dayanamayıp sormuştum:</p>
<p class="calibre1">“Ağabey, Dündar Kılıç kitabını yazmaktan vazgeçmeseydin, işe neresinden başlamak isterdin?” </p>
<p class="calibre1">“Hamamönü’nden,”  demişti,  “çünkü  onunla  ilk  tanışmamız orada olmuştur!” </p>
<p class="calibre1">Uzun süren araştırma ve görüşmelerimi hemen hemen bitirip kitabın planını yapma aşamasına geldiğimde bu konu üstüne çok  düşündüm.  “Neresinden  başlamalı?”  sorusuna  yanıt ararken mideme sancılar girdiği bile oldu. </p>
<p class="calibre1">O  dünyanın  gizem  dolu  dehlizlerinde  dolaşırken  şunu  fark etmiştim:  İnsanın  aletle  olan  ilişkisinde  nasıl  taş  devri, yontma taş devri, cilalı taş devri vs. vardıysa, kabadayıların –</p>
<p class="calibre1">ve  sonradan  mafyanın–  aletle  olan  ilişkisinde  de,  bıçak dönemi, tabanca dönemi, cep telefonu dönemi, yeşil pasaport dönemi  vs.  diye  giden  dönemler  olduğu  söylenebilirdi. </p>
<p class="calibre1">Demek  ki  söze  bıçak  döneminden,  bıçaklarıyla  ünlü</p>
<p class="calibre1"><a id="p9"></a>Sürmene’nin  Baştımar  köyünden,  Dündar  Kılıç’ın  doğum yerinden başlamalıydım. </p>
<p class="calibre1">Ama  Dündar  Kılıç’ın  yaşamıyla  ilgili  araştırmalarım  bana başka bir şey daha göstermişti: Kılıç’ın yaşamının en önemli dönüm  noktaları  iki  askeri  müdahaleye  denk  düşüyordu;  12</p>
<p class="calibre1">Mart  döneminde  askeri  cezaevindeki  tutukluğu  sırasında birçok  solcu  aydınla  tanışmış,  fikir  ve  davranışlarını  gözden geçirme olanağı bulmuştu. </p>
<p class="calibre1">12 Eylül dönemindeki tutuklanması ise yaşamında çok daha derin  izler  bırakmıştı.  MİT’e  götürüldüğü  1984  tarihi,  onun efsanevi ününün bir anlamda durduğu ve gerilemeye başladığı tarih  olmuştu.  Sıkıyönetim  Mahkemeleri’nde  idam  talebiyle yargılanmış,  Mamak  ve  Diyarbakır  Askeri  Cezaevleri’nde dört buçuk yıl tutuklu kaldıktan sonra da beraat etmişti! </p>
<p class="calibre1">Evet,  söze  bıçaktan  başlamalıydım,  ama  Dündar  Kılıç’ın hayatındaki  bu  iki  önemli  dönüm  noktasından  ipuçları vermeyi  de  ihmal  etmemeliydim.  Bu  yüzden,  ana  yemeğe geçmeden  önce  okuyucunun  iştahını  açmak  üzere  bu  iki önemli  bölümden  de  şimdilik  atıştıracak  bir  şeyler  sunmaya karar verdim. </p>
<p class="calibre1"><b class="calibre3">Ara Soğuk</b></p>
<p class="calibre1">İlhan Selçuk Ağabey ile tanıştığımda hukuk fakültesine yeni başlamış  bir  öğrenciydim.  Eniştem  Doğan  Avcıoğlu  o sıralarda İstanbul Dragos’ta  <i class="calibre4">Türkiye’nin Düzeni</i>’ni yazıyordu ve ben de ona yardımcı olmaya çalışıyordum. Şevket Süreyya Aydemir,  Yaşar  Kemal,  Can  Yücel,  Çetin  Altan,  İlhami Soysal,  İlhan  Selçuk  gibi  ünlü  yazarlar  sık  sık  eniştemi ziyarete  gelip  akşam  yemeklerine  de  kaldıklarından,  o  genç</p>
<p class="calibre1"><a id="p10"></a>yaşta  onları  tanımış  ve  rakı  sohbetlerini  dinlemiş  olmanın mutluluğunu taşıyorum. </p>
<p class="calibre1">Aradan  yıllar  geçmiş,  İlhan  Ağabey’le  çok  sık</p>
<p class="calibre1">görüşememiştik, birkaç küçük karşılaşma dışında uzun boylu bir konuşmamız olmamıştı. </p>
<p class="calibre1">İlhan Selçuk’un Dündar Kılıç’la askeri hapishanede dostluk ve  arkadaşlık  kurduğunu,  onunla  ilgili  anıları  olduğunu biliyordum,  bu  konuda  yazdıklarının  hepsini  okumuştum. </p>
<p class="calibre1">Dündar  Kılıç  ile  ilgili  anılarını  anlatmasını  rica  etmek  üzere kapısını  çaldığımda  da,  doğrusu  nasıl  karşılanacağımı bilememenin  endişeleri  içindeydim.  Ama,  “Ooo,  Doğan, nerelerdesin,  kitaplarını  okuyorum”  gibi  sımsıcak  bir  ilgiyle karşılandığımda duyduğum sevinç sınırsızdı. </p>
<p class="calibre1">İlhan Ağabey anlattı, ben kaydettim. Oldukça uzun süren bu görüşmenin  notlarına  bu  kitabın  akışı  içinde  zaman  zaman rastlayacaksınız.  Ama  konuştuklarımızın  Maltepe  Askeri Cezaevi’nde  geçen  bir  bölümü  var  ki,  Dündar  Kılıç’ın yaşamında çok önemli bir yer tuttuğunu düşündüğümden onu burada aynen aktarmak istiyorum:</p>
<p class="calibre1">“Biz  Dündar  Kılıç  ile  başka  başka  koğuşlardaydık.  O  en büyük koğuştaydı, devrimci öğrencilerin bulunduğu koğuşta. </p>
<p class="calibre1">Kendisini  haksızlığa  başkaldıran  bir  Robin  Hood  gibi gördüğü  ve  zaten  Yılmaz  Güney’le  de  ilişkileri  bu  racon üzerine gittiği için, koğuşta çocuklarla gayet iyi ilişkiler içine girmiş, çok iyi uyum sağlamıştı. Çocuklar da tabii Dündar’ın bu  kabadayı  tavırlarından  hoşlanmış,  onu  aralarına  kabul etmişlerdi.  Koğuş  kapıları  açılıp  herkes  bir  araya  gelebildiği zamanlarda  ve  özellikle  akşamüstleri  çok  zevkli  sohbetler yapardık... </p>
<p class="calibre1">...Şimdi bir gün oturuyoruz. O zaman 35-36 yaşındaydı, ama yaşından  daha  büyük  görünüyordu.  Ben  ona  ‘Dündar  sen</p>
<p class="calibre1"><a id="p11"></a>nasıl  ateş  edersin  bakayım?’  diye  sordum.  Çünkü  bu  tek başına oraya buraya girip de ortalığı dağıtan falan bir adam. </p>
<p class="calibre1">Bu gözü pekliğinden tabii. Şöyle elini yumruk haline getirip işaretparmağını  ve  başparmağını  kullanarak  tabancaya benzetti  ve  ‘Abi  ben  böyle  ateş  ederim’  diye  belki  de tabancayla  atış  kurallarına  uymayacak  ya  da  benim anlamadığım  bir  şey  gösterdi.  Ben  de  ona  ‘İyi  ama  yani,’</p>
<p class="calibre1">dedim,  ‘bak  sen  artık  kaç  yaşına  geldin,  artık  sen  attığını vurabilecek  bir  noktada  değilsin.  Üstelik  de  zaman  geçiyor, sen  genç  değilsin  ki  öne  çıkacaksın,  gideceksin,  kendini harcayacaksın.  Sen  kendine  iş  kur,  işadamı  ol,’  dedim. </p>
<p class="calibre1">‘Dünyada  da  böyle  olur.  Senin  gibi  başlanır,  ama  sonradan işadamı olunur.’</p>
<p class="calibre1">Bu  bunu  unutmamış.  Hapisten  çıktıktan  sonra  bir  gün telefon etti bana, ‘Ağabey, senin nasihatını tuttum’ dedi. Cem Reklam’ı  açmış,  beni  davet  etti,  Şişli’de,  tramvay  durağının karşısındaydı Cem Reklam...” </p>
<p class="calibre1"><b class="calibre3">Ara Sıcak</b></p>
<p class="calibre1">Dündar Kılıç, 12 Eylül döneminde yine tutuklanmış, ama bu kez Mamak Askeri Cezaevi’nin bir hücresinde tek başına ve ağır baskı koşulları altındaydı. </p>
<p class="calibre1">1984  yazının  bunaltıcı  gecelerinden  biriydi,  tutuklanalı henüz  birkaç  ay  olmuştu.  O  gece  yine  uyku  tutmamıştı Dündar  Kılıç’ı.  Ne  kıpırdadıkça  altında  gıcırdayan  ranza yaylarına, ne de tepesinde yanan ışıkta uyumaya alışabilmişti. </p>
<p class="calibre1">Yatağında  sağa  dönüyor  olmuyor,  sola  dönüyor  olmuyor,  bir türlü uyuyamıyordu. </p>
<p class="calibre1"><a id="p12"></a>Kulağını  duvar  tarafına  verip  yanındaki  hücrelerin duvarlarından gelen tıkırtıları dinledi. İki numaradaki İbrahim ile  üç  numaradaki  Selçuk  yine  duvara  vurarak  satranç oynamaya  başlamışlardı.  Dikkatlice  kulak  verdi,  üç  numara üç  kez  vurmuştu  duvara.  Ona  da  biraz  anlatmışlardı  ya,  tam olarak  öğrenememişti.  Taşlara  rakamlar  verip  ona  göre vuruyorlardı duvara, ama üç vuruş at mıydı, fil mi? </p>
<p class="calibre1">Dikkat  kesilip  dinledi.  Duvara  beş  kez  vuruldu,  biraz  ara verilip  dört  kez  daha  vuruldu.  Satranç  tahtasının  çift  renkli karelerini  getirdi  gözünün  önüne.  Üç  numaradaki  tutuklu, atını veya filini bir kareye sürmüştü, ama hangisine? </p>
<p class="calibre1">Böyle  oynanıyordu  duvara  vurarak  satranç.  Geceleri hücreden hücreye konuşmak ya da seslenmek yasaktı. Bir şey isteyecek olanlar “komutanım” diyerek nöbetçi erini çağırmak ve başka bir hücreden bir istedikleri varsa, esas duruşa geçip tekmil verir gibi ona söylemek zorundaydılar. </p>
<p class="calibre1">Hapishaneye satranç sokulmadığından, tutuklular kendi imal ettikleri  satranç  tahtaları  ve  taşlarıyla  oynuyorlardı. </p>
<p class="calibre1">Hücrelerde kalanlar ise duvara vurarak şifreli satranç oynama yöntemini geliştirmişlerdi. Geceleri el ayak çekildikten sonra duvara  vurarak  oynamaya  başlarlardı.  Bunun  ne  anlama geldiğini  bilen  nöbetçi  erler  de,  eğer  canları  birini  dövmek istemiyorsa,  duvarlardan  gelen  tıkırtılara  pek  fazla aldırmazlardı. </p>
<p class="calibre1">Dündar  Kılıç,  hücresinde  tek  başına  kalıyordu,  yanında  bir arkadaş bile yoktu. “Yanımda biri olsa hiç değilse bahse girerdik  şu  duvardan  duvara  satranç  üstüne,”  dedi  kendi kendine.  Sivil  hapishanelerde  yatarken  voleybol,  futbol maçları üstüne bahis oynamazlar mıydı? Bu da onun gibi bir şeydi.  Kendisi  olsa  kimin  üstüne  oynardı  acaba?  Üç  numara çok  düşünüyor,  duvara  vurması  epey  zaman  alıyordu.  İki</p>
<p class="calibre1"><a id="p13"></a>numara  duvara  çabucak  vurup  hamlesini  hemen  yapıyordu. </p>
<p class="calibre1">Kumar oynasa herhalde iki numaranın üstüne oynardı. </p>
<p class="calibre1">“Buradan çıkınca bizim mekânlardan birinin ortasına küçük bir  duvar  çektirsem,”  diye  düşündü,  “iki  yanına  da  bu çocuklardan ikisini oturtsam, ücretini vererek tabii. Koysalar önlerine  satranç  tahtalarını,  dizseler  taşlarını,  başlasalar duvara  vurmaya,  tıkır  da  tıkır...  Kimsenin  görmediği, duymadığı bir iş, sihirbazlık gibi bir şey. Bunun üstüne bahis oynatsam ne sükse yaparım ama! Basın da çok ilgi gösterirdi herhalde,  bu  iş  bir  de  meşhur  olunca...  Patenti  de  bende  ya! </p>
<p class="calibre1">İstanbul’un, hatta Türkiye’nin her yerinde oynatırdım!” </p>
<p class="calibre1">Biraz  daha  düşününce  vazgeçmeye  başladı  bu  hayalinden. </p>
<p class="calibre1">“Çok uzun sürüyor yahu bu meret,” dedi kendi kendine. “Bir partisi  bazen  bir  saat,  bazen  iki  saat.  Bazen  de  bitiremeyip ertesi  geceye  bırakıyorlar.  Bize  gelenler  alışmışlar  pokere, konkene. Böyle uzun süren, zahmetli bir kumarı ne yapsınlar, niye para yatırıp saatlerce beklesinler? Hem oynayanlar tutup da hile yapsalar nasıl anlarım, nasıl kontrol ederim. Öyle ya, hepsi de kültürlü, şeytan gibi adamlar.” </p>
<p class="calibre1">Peki ya tersini yapsaydı? Yani pokeri böyle duvara vurarak oynatsaydı  olmaz  mıydı?  Tık  tık  iki  vuruş  döper.  Kesintisiz dört kez vuruş kare... </p>
<p class="calibre1">Durdu.  “Saçmalıyorsun  Dündar,  yalnızlıktan  kafayı üşütmeye  başladın  galiba.  Böyle  bir  şey  söylemeye  kalksan millet seni tefe koyup çalar,” dedi. </p>
<p class="calibre1">Satrançtan  para  kazanma  düşlerinden  ayrılıp  tekrar  dışarıyı dinlediğinde tıkırtıların kesilmiş olduğunu fark etti. Ne kadar zaman düşünceye dalmışsa partinin bittiğini bile anlamamıştı. </p>
<p class="calibre1">Bu  kez  bir  merak  kapladı  içini,  acaba  oyunu  kim  kazandı diye. </p>
<p class="calibre1"><a id="p14"></a>Yataktan  kalkıp  hücresinin  parmaklıklarına  yaklaştı. </p>
<p class="calibre1">Öylesine dalmıştı ki, yasakları bile unutmuştu:</p>
<p class="calibre1">“Hey  arkadaşlar,  partiyi  kim  kazandı?”  diye  o  kalın  sesiyle sözüm ona fısıldadı dışarıya. </p>
<p class="calibre1">Aynı  anda  da  nöbetçi  erinin  oturduğu  yerden  kalkıp gürlediği duyuldu:</p>
<p class="calibre1">“Kim ulan o dırlanan bu saatte? Bir numara sen misin?” </p>
<p class="calibre1">Maraza  çıkarmanın  âlemi  yoktu,  hemen  yatağına  girip battaniyeyi kafasına çekti, uyuma pozuna geçti. </p>
<p class="calibre1">Dündar  Kılıç’ın  hücresinin  parmaklıklarına  kadar  gelmiş</p>
<p class="calibre1">olan nöbetçi, copunu demirlere sürtüp içeri seslendi:</p>
<p class="calibre1">“Bir  daha  sesini  duyarsam,  sana  abi  mabi  dediklerine bakmam, ellerini çıkarttırıp coplarım ona göre!” </p>
<p class="calibre1">Doğruydu. Bazen zevk için bile adam döverlerdi. Hücrelerde kalanların  adları  söylenmezdi,  hepsi  numarayla  çağrılırlardı; birinci hücrede kalan Dündar Kılıç’ın adı da “bir numara” idi. </p>
<p class="calibre1">Hücrenin  önüne  gelip  “Bir  Numara!”  diye  bağırması  yeterdi erlerin. Hemen esas duruşa geçip tekmil vermeliydi. Nöbetçi tekmili  beğenmeyip  “eller  dışarı”  komutunu  verince  de, ellerini  parmaklıklardan  dışarı  çıkarıp,  avuç  içleri  yukarı gelecek  şekilde  uzatmalıydı.  Er  de  copunu  çıkartıp  istediği kadar, bazen yoruluncaya kadar vururdu. </p>
<p class="calibre1">Dündar  Kılıç  battaniyesinin  altında  biraz  daha  büzüldü. </p>
<p class="calibre1">Nöbetçi  bu  numarayı  yutmamıştı  ama  şans  eseri  o  gece kimseye  dayak  atmak  niyetinde  değildi,  söylenerek  yerine döndü.  Gece  vakti  avuçlarının  şişirilmesinden  ucuz  kurtulan Dündar  Kılıç  ise  hayallerinden  ayrılıp  korkulu  düşüncelere daldı. </p>
<p class="calibre1">Koskoca  Dündar  Kılıç  ne  hallere  düşmüştü?  Bir  nefer parçasından  tehdit  alıyor,  sesini  bile  çıkaramıyordu.  Onların</p>
<p class="calibre1"><a id="p15"></a>dünyasında  değil  bir  erden  emir  alanın,  polisten  bir  fiske yiyenin bile itibarı sıfıra inerdi. </p>
<p class="calibre1">İstanbul’daki  bir  arkadaşının  evinden  götürülmeden  önce</p>
<p class="calibre1">“Biraz ortadan kaybol, seni imha etmek isteyenler var,” diye haberler almış, ama bunlara aldırış etmemişti. </p>
<p class="calibre1">Yoksa “imha etmek” bu mu demekti? </p>
<p class="calibre1">Aldığı istihbaratlar bir bir çıkıyordu işte. Ona bilgi verenler kulağı  delik  kişilerdi.  İçeri  alınacağını  nasıl  biliyorlarsa, </p>
<p class="calibre1">“imha”  edileceğini  de  o  kadar  iyi  biliyor  olmalıydılar.  Ne demekti  “imha  etmek”?  Gerçekten  idam  mı  etmek</p>
<p class="calibre1">istiyorlardı,  yoksa  niyetleri  namını  ortadan  kaldırmak, efsanesini  kazımak  mıydı?  Kimdi  bu  adamlar?  Ne  kadar yüksekteydiler? İyi ama, ne kadar yüksekte olurlarsa olsunlar, bu  âlemin  düzenini  kuranlar  olmadan  işlerini  yürütemezlerdi ki...  Belki  de  yerine  yeni  birini  geçireceklerdi.  Yoksa  şu bıyıkları aşağı doğru sarkık, “devlete yardım ediyoruz,” diyen yeniyetme kabadayı bozuntularından birini mi? </p>
<p class="calibre1">Farkına  varmadan  sırtını  duvara  vermiş,  yüzünü</p>
<p class="calibre1">parmaklıklara  dönmüştü,  kötü  düşünceleri  aklından uzaklaştırıp uyumaya çalıştı... </p>
<p class="calibre1">Hikâyeyi  yeterince  merak  ettirebildiysem  artık  anlatmaya başlayabilirim. </p>
<p class="calibre1"><a id="p16"></a><b class="calibre3">“EFSANE” (1935-1984)</b></p>
<p class="calibre1"><a id="p17"></a><b class="calibre3">Birinci Bölüm</b></p>
<p class="calibre1"><b class="calibre3">GÖÇ</b></p>
<p class="calibre1">“Adınız?” </p>
<p class="calibre1">“Dündar.” </p>
<p class="calibre1">“Soyadınız?” </p>
<p class="calibre1">“Ali Kılıç.” </p>
<p class="calibre1">“Doğum yeriniz?” </p>
<p class="calibre1">“Trabzon, Sürmene ilçesinin Baştımar köyü.” </p>
<p class="calibre1">“Doğum tarihiniz?” </p>
<p class="calibre1">“1935.” </p>
<p class="calibre1">Dündar  Kılıç,  TBMM  Susurluk  Komisyonu’nun  19  Şubat 1997  Çarşamba  günkü  oturumunun  açılışında  Başkan Mehmet  Elkatmış’ın  sorularını  böyle  yanıtlıyordu. <b class="calibre3">1</b>  Bu sözleri  resmi  bir  heyet  karşısında  en  az  39’uncu  kez yineliyordu.  Çünkü,  64  yıllık  yaşamı  boyunca  38  kez tutuklanmış, ömrünün 21 yılı, yani neredeyse üçte biri çeşitli hapishanelerde geçmişti. </p>
<p class="calibre1">Dilden  dile  aktarıldıkça  yarı  efsane  haline  gelmiş  olan  bu yaşamın  öyküsünü  anlatmaya  Sürmene’nin  Baştımar</p>
<p class="calibre1">köyünden başlıyorum. </p>
<p class="calibre1"><a id="p18"></a><b class="calibre3">Karadeniz, Göç ve Kabadayılık</b></p>
<p class="calibre1">Dündar  Kılıç  Trabzonluydu,  ama  “yedi  göbek”  Trabzonlu değildi.  Aile  ağacının  kökleri  Erzurum’a  kadar  uzanıyordu. </p>
<p class="calibre1">Kendi  anlatımlarına  göre  dedelerinin  dedeleri  bir  kan  davası yüzünden  Erzurum’dan  göçüp  gelmişlerdi  Sürmene’ye. </p>
<p class="calibre1"> <i class="calibre4">Cumhuriyet</i>’ten  Deniz  Som’la  yaptığı  yayımlanmamış  bir söyleşisinde, “Dedelerimizin anlattıklarına göre Erzurum’dan bir kan davası nedeniyle 1850’lerde Trabzon’a gelmişler, göç şeklinde,” diyordu. <a href="#p18">1 </a>Ancak geçen yüzyılda cereyan etmiş bu olaylar  hakkında  kendisinin  de  fazla  bir  bilgisi  yoktu:</p>
<p class="calibre1">“Unutulmuş gitmiş. 130-140 sene evvel olan olaylar...” Ve Ali Kılıç soyadını almalarının da, Erzurum’dan gelen bu atalarına veya  İbrahim  dedesinin  asker  olmasına  bağlı  olabileceğini tahmin ediyordu. </p>
<p class="calibre1"><a href="#p18">1 </a> <i class="calibre4">Cumhuriyet</i> gazetesinden Deniz Som, Dündar Kılıç ile 28 Aralık 1993’te başlayan ve günler  süren  bir  söyleşi  yaptı.  Kılıç’ın  Nişantaşı’ndaki  evinde  gerçekleşen  ve  Deniz Som’un  köşe  yazılarından  birinde  de  sözünü  ettiği  bu  söyleşi  daha  sonra yayımlanamadı. Bu kitabı yazmakta olduğumu öğrenince o röportajın teyp kasetlerini yararlanmam  için  bana  veren  ve  2010  yılında  kaybettiğimiz  Deniz  Som’a teşekkürlerimi bir kez daha yinelemek istiyorum. </p>
<p class="calibre1">Dündar  Kılıç’ın  kendisine  anlatılan  söylentiye  dayalı  bazı duyumlar  dışında  konunun  ayrıntılarına  fazla  inmediği anlaşılıyor.  Ailenin  öteki  bireyleri  de  bu  konuyu  pek  fazla merak  edip  araştırmamışlar.  Ama  anlaşılan  oydu  ki,  kan davası  ve  göç,  kendisiyle  başlayan  bir  şey  değil,  ona atalarından  kalan  bir  mirastı.  Hikâyemizin  ilerleyen bölümlerinde ailenin daha sonra biri savaş, diğeri de yine kan davası nedeniyle iki kez daha göç ettiğini göreceğiz. </p>
<p class="calibre1">Karadeniz’den büyük şehirlere ve özellikle İstanbul’a göç o kadar  eskidir  ki,  Evliya  Çelebi’nin   <i class="calibre4">Seyahatname</i>’sinde  bile İstanbul’daki  Laz  mahallelerinden  söz  edildiğine  rastlarız:</p>
<p class="calibre1"><a id="p19"></a>Evliya  Çelebi  fetihten  sonra  İstanbul’a  gelip  yerleşen  çeşitli bölge halklarını sayarken, “Trabzonlu Lazların Bayezid Camii semtine yerleştirildiğini” söyler ve “Yeniköy nam kasabanın... </p>
<p class="calibre1">halkı  cümle  Trabzonlu  Lecüc  kavmidir”  der.  Zaten  Sultan Bayezid de Trabzon’da doğmuştur. Evliya Çelebi Gürcistan’a kadar  yaptığı  bir  Karadeniz  gezisinde  ise  Sürmene’ye  de uğramış ve Sürmene Kalesi’ni anlatmıştır. <b class="calibre3">2</b></p>
<p class="calibre1">Kan  davasından  kaçma  ve  göç  ise,  önce  kendini  koruma gerekçesiyle  silahlanmaya,  sonra  da  hayatını  kazanmak  için kabadayılığa başlamaya kadar varabiliyordu. </p>
<p class="calibre1">Önünüze  bir  harita  açıp  Karadeniz  bölgesine,  Trabzon’un hemen doğusuna doğru biraz bakarsanız, orada kapı komşusu kadar  yakın  irili  ufaklı  yerleşim  bölgeleri  görürsünüz.  İşte Türkiye’nin  birçok  ünlü  kabadayısı  o  küçük  coğrafya parçasından  çıkmıştır:  Çaykara’dan  Oflu  Hasan  ve Cevahirler<a href="#p19">2, </a>  Of’tan  Oflu  İsmail  ve  Hacısüleymanoğlular, Avni  Çakıroğlu,  Sürmene  Baştımar’dan  Dündar  Kılıç, Arsın’dan  Alaattin  Çakıcı,  Yomra’dan  eski  Ankara kabadayılarından Rahmi Şencan (Laz Rahmi)... </p>
<p class="calibre1"><a href="#p19">2  </a>Cevahirler  (Oflu  Hasan,  Oflu  Osman,  Oflu  Hüseyin)  bu  lakapla  anıldıklarından, yanlış olarak Oflu diye bilinirler, oysa Çaykaralıdırlar. Oldukça yaygın olarak yapılan bu yanlışın nedeni, Çaykara’nın eskiden Of’a bağlı olması, eski kütüklerde ve nüfus kâğıtlarında  Of  olarak  geçmesidir.  Ankara  kabadayılarından  Cevat  Yazıcıoğlu  (Laz Cevat  veya  Ayı  Cevat)  da  Çaykaralı  olduğu  halde  Oflu  Cevat  diye  bilinir.  Susurluk olaylarında  da  adı  geçen  eski  emniyet  müdürlerinden  ve  Ordu  eski  Valisi  Kemal Yazıcıoğlu’nun amcasının oğludur. </p>
<p class="calibre1">Karadeniz’den benim bildiğim hamsi çıkar, müteahhit çıkar, futbolcu  çıkar,  Temel  fıkrası  çıkar  vs.  ama  nasıl  olup  birçok ünlü  kabadayının  da  oradan  çıktığını  bu  kitabı  yazmaya başlayana kadar doğrusu pek fazla düşünmemiştim. </p>
<p class="calibre1">Bu soruyu sorduğum kişilerden çoğu, ekonomik nedenlerden ve  göçten  söz  ettiler.  Örneğin  eski  kabadayılardan  Yomralı Rahmi  Şencan,  “Bireysel  olarak  hep  kaçmışız  oradan,”  diye</p>
<p class="calibre1"><a id="p20"></a>başladı  ve  devam  etti:  “Karadeniz’in  toprakları  kıt.  Yani geçim  olanakları  çok  sıkı.  Herkesin  olsa  olsa  en  fazla  otuz dönüm toprağı ya vardır, ya yoktur. Neyle geçinsin? Evlenmiş</p>
<p class="calibre1">yapmış  altı-yedi  tane  çocuk.  Geçim  olmadığı  için  hepsi gurbete  gelmiş.  Gurbete  gelince  ekmeğini  aramış.  Birisi ekmeğine  mani  olmak  istediği  zaman  da  mutlaka  kabadayı olmuş, yani olay bu.” </p>
<p class="calibre1">Bir  zamanların  68  kuşağı  gençlik  liderlerinden  Avukat Bozkurt  Nuhoğlu  da  Oflu.  İyi  tanıdığı  yakın  hemşehrisi Dündar  Kılıç  için  “Kabadayı  olmasaydı  devrimci  olurdu” </p>
<p class="calibre1">diyordu </p>
<p class="calibre1">ve </p>
<p class="calibre1">bunu </p>
<p class="calibre1">değişik </p>
<p class="calibre1">nedenlere </p>
<p class="calibre1">bağlıyordu:</p>
<p class="calibre1">“Karadenizliler  çok  ilginç  insanlardır.  Dündar  Sürmenelidir ve  Sürmene  de  Trabzon’un  en  ilginç  bölgelerinden  birisidir. </p>
<p class="calibre1">Örneğin  en  ciddi  komünistler  de  oradan  çıkmıştır. <a href="#p20">”3</a>  İşte Dündar da bir kabadayı olarak oradan çıkmış. </p>
<p class="calibre1"><a href="#p20">3  </a>Türkiye  Komünist  Partisi’nin  (TKP)  liderlerinden  Zeki  Baştımar  (kod  adı:  Yakup Demir)  Dündar  Kılıç’ın  köylüsüdür.  Aynı  partinin  Baştımar’dan  sonra  gelen  genel sekreteri  İsmail  Bilen  (kod  adı:  Laz  İsmail)  de  Rizelidir.  Zeki  Baştımar’ın akrabalarından  Dündar  Baştımar  ise  İlerici  Gençlik  Birliği  üyesiydi  ve  1946</p>
<p class="calibre1">tevkifatında tutuklananlardan biriydi. Aynı köyden iki ünlü “Dündar” çıkması bize bu ada bölgede sık rastlandığını da gösteriyor. <b class="calibre3">3</b></p>
<p class="calibre1"><b class="calibre3">“Bizim Sürmene’nin Bıçakları İyi Olur” </b></p>
<p class="calibre1">Karadeniz  kıyı  şeridini  izleyerek  Trabzon’un  doğusuna yönelince,  Araklı’yı  geçtikten  sonra  Sürmene’ye  varırız.  10</p>
<p class="calibre1">kilometre  daha  gidince  de  Dündar  Kılıç’ın  köyü  olan Karadeniz sahiline yakın dağ köylerinden Baştımar’a ulaşırız. </p>
<p class="calibre1">Tarih araştırmalarına bakınca, her iki yerleşim yerinin de çok eski oldukları anlaşılıyor. Sürmene Kalesi’nin demir çağına</p>
<p class="calibre1"><a id="p21"></a>ait olduğu saptanmıştır. <b class="calibre3">4</b> Bir buçuk yüzyıl önce bölgede incelemeler yapan bir Alman gezginin izlenimlerine göre ilçenin adı, 4. yüzyıldan beri “Sufurmene” adını taşıyan dereden gelmektedir. <b class="calibre3">5</b> Ancak, ilçenin de köyün de adları yüzyıllardan beri değişmemiş, hatta Enver Paşa’nın 6 Kasım 1915 tarihli yer adlarıyla ilgili emirnamesinde de Sürmene ve Baş Tımar adları aynen kalmıştır. <b class="calibre3">6</b></p>
<p class="calibre1">Karadeniz’e ve özellikle Trabzon’un doğusuna özgü coğrafi ve  ekonomik  koşullar  ile  gelenekler  Sürmene  için  de fazlasıyla geçerlidir. </p>
<p class="calibre1">Yöreye özgü geleneksel el sanatlarından en önemlileri bıçak ve  tabanca  yapımcılığıdır.  Hele  dillere  destan  olan  bıçakları, Sürmene’nin adını sınırlarının dışına taşıracak kadar ünlüdür. </p>
<p class="calibre1">Öyle ki, Dündar Kılıç’ın ilk suçu da, daha sonra göçtükleri Ankara’da  Sürmene  bıçağı  ile  yakalanmak  olacaktır.  Bunu, kendisiyle  1969’da  yapılan,  daha  sonra  da  kitaplaşan  bir röportajda şöyle anlatır: “İlk sabıkam bıçak taşımak. On dört yaşındaydım. Bizim Sürmene’nin bıçakları iyi olur... Sürmene bıçağıydı  taşıdığım...  Pala  gibi  bir  bıçaktı...  O  gün  yanıma alıp  öyle  çıkmıştım  sokağa...  Onunla  yakaladılar...  Bir  şey olmadı ama anamla babam çok kızdılar... Sonra alıştık taşıdık işte...” <b class="calibre3">7</b></p>
<p class="calibre1">Bense,  bütün  bu  öyküler  nedeniyle  çok  merak  ettiğim Sürmene  bıçağıyla  Dündar  Kılıç’ın  kardeşi  İbrahim  Kılıç’ın bürosunda  tanıştım.  Bu  kitabın  yazılması  sırasında görüştüğüm  İbrahim  Kılıç,  sırf  bu  merak  yüzünden Sürmene’ye  kadar  gitmek  istediğimi  öğrenince  “Sizi  orada misafir  etmek  isterdik,  ama  bu  mevsimde  gidilmez,  çok yağmur  yağar,  pek  bir  yeri  göremezsiniz,”  dedi  ve  ertesi günkü  buluşmamıza  bir  Sürmene  bıçağı  getirtti.  Sedef  saplı, </p>
<p class="calibre1"><a id="p22"></a>ince ama çok uzun olmayan, sivri uçlu ve tek tarafı keskin (iki yanı  keskin  olanları  da  varmış)  bir  bıçaktı  bu.  İlk  bakışta kahvaltılarda kullanılan masum bıçaklara da benzetebilirdiniz. </p>
<p class="calibre1">Ama  ne  gibi  “vukuatlarda”  kullanılmış  olabileceğini düşününce  de  dehşet  verici  bir  hançer  gibi  gözükebiliyordu insanın </p>
<p class="calibre1">gözüne. </p>
<p class="calibre1">Herhalde </p>
<p class="calibre1">“hatırası” </p>
<p class="calibre1">olduğundan, </p>
<p class="calibre1">koleksiyondan  çıkarılmış  gibi  özen  gösteriliyordu  bıçağa. </p>
<p class="calibre1">Kim bilir, belki de Dündar Kılıç’ın delikanlılık dönemlerinde kullandığı  bıçaktı  bu.  Bunu  soramadım  ama  bıçağın  yine  de bir fotoğrafını çektim. </p>
<p class="calibre1">Bununla  birlikte,  hançere  veya  kamaya  benzeyen  bu  bıçak, Dündar Kılıç’ın anlatımına bakarak gözümde canlandırdığım o “pala gibi bıçak” imajına pek uygun düşmediği için belirli bir  düş  kırıklığına  uğradığımı  da  saklayamam.  Dündar  Kılıç efsanesi  boyunca  bu  tür  abartılı  anlatımlarla  sık  sık karşılaşacağınız  için  şaşırmamanızı  şimdiden  öğütlerim. </p>
<p class="calibre1">Efsane ile gerçeğin birbirine karıştığı yerlerde elimden geldiği kadar  sizlere  yardımcı  olmaya,  abartmaların  içinden gerçekleri  süzmeye  çalışacağım.  Ama  siz  siz  olun, söylenenlerde  bir  miktar  abartma  payı  olduğunu  yine  de hesaba katın! </p>
<p class="calibre1">Biz  de  Sürmene  bıçağını  şimdilik  orada  bırakıp  tekrar  göç olayına dönelim. </p>
<p class="calibre1">Dündar  Kılıç’ın  köyü  olan  Baştımar,  Karadeniz  sahiline yakın dağ köylerinden biri. Sürmene’nin ekonomik olanakları dar  olan  bu  köyü  de  aynı  koşullar  yüzünden  hem  büyük kentlere,  hem  İstanbul  gibi  metropollere,  hem  de  başta Almanya  olmak  üzere  Avrupa  ülkelerine  göç  vermiş.  Ama Kılıç’ların  ikinci  göçünün  asıl  nedeni  bu  ekonomik  koşullar değil,  o  günlerde  yaklaşan  savaş  tehlikesiymiş.  Nasıl  mı? </p>
<p class="calibre1">Anlatayım. </p>
<p class="calibre1"><a id="p23"></a>Sürmene  bölgesi  tarih  boyunca  sürekli  işgaller  yaşamış. </p>
<p class="calibre1">Pontus  Krallığı’ndan  sonra  Roma’ya  bağlanan  yöre,  Bizans döneminde  bir  süre  Gürcülerin  elinde  kalmış,  13.  yüzyıl başlarında  da  Trabzon  İmparatorluğu’nun  egemenliğine girmiş.  1461’de  bütün  Trabzon  bölgesiyle  birlikte  Fatih Sultan  Mehmet  tarafından  Osmanlı  topraklarına  katılan Sürmene,  Trabzon  vilayetinin  merkez  sancağına  bağlı  bir kaza  olarak  yönetilmiş.  Ama  yine  de  nüfusunun  önemli  bir bölümünü  Rumlar,  Museviler  ve  Ermeniler  oluşturmuş. </p>
<p class="calibre1">Egemenlikleri  altına  aldıkları  yerlerdeki  dinlere  karşı hoşgörüleriyle  tanınan  Osmanlılar,  gerek  Selçukluların Anadolu’ya  girişlerinde,  gerekse  Osmanlıların  Katolik Kilisesi’yle  mücadelesinde  Türklere  destek  vermiş  olan  yöre halkının  ticari  yaşamına  ve  ticaret  erbabına  müdahale etmediği<b class="calibre3">8</b>  gibi,  ibadetlerinde  de  özgür  bırakmışlar.  Zaten ilçede  yer  alan  başlıca  tarihsel  yapı  olan  Dirlik  köyündeki Panagia  Tzita  Kilisesi  de  19.  yüzyılda,  yani  bölge  Osmanlı egemenliği  altındayken  yapılmış.  Bununla  birlikte,  aynı yüzyılın  sonlarında  yapılan  nüfus  saptamalarına  göre Sürmene’nin  17.537  olan  nüfusunun  86’sı  Ermeni,  1807’si Rum, 15.644’ü Müslüman. <b class="calibre3">9</b></p>
<p class="calibre1">20. yüzyıla gelindiğinde bölge bir kez daha işgal yaşamış ve Birinci  Dünya  Savaşı  sırasında,  1916’dan  1918’e  kadar  Rus işgali altında kalmış. </p>
<p class="calibre1">İşte, Dündar Kılıç’ın subay olan İbrahim dedesi de bu işgalin dört yıl öncesinde Ruslara esir düşmüş. </p>
<p class="calibre1">Savaş  sonrasında  Batum’un  Türk  hâkimiyetine  girmesiyle birlikte oraya ticaret yapmaya giden Sürmeneliler, Batum’un Sovyet  Rusya  egemenliğine  geçmesinden  sonra  Sürmene’ye</p>
<p class="calibre1"><a id="p24"></a>geri  dönmüşler. <b class="calibre3">10</b>  Esirlerin  iadesiyle  de  Dündar  Kılıç’ın dedesi köyüne geri gelmiş. </p>
<p class="calibre1"><b class="calibre3">Kuştüyü Yatak ve Porselen Fincanlar</b></p>
<p class="calibre1">Ailenin  bilinen  en  eski  üyesi,  Dündar  Kılıç’ın  “çok  mühim bir  adamdı”  diye  söz  ettiği  İbrahim  Dede.  Eğitimini İstanbul’da  görmüş,  Rusça  biliyormuş  ve  Harbiye’de  ders verirken Rusça öğretmenliği de yapmış. </p>
<p class="calibre1">Gerisini Dündar Kılıç’tan dinleyelim: “Orada, Rusya’da çok Türk  varmış,  Müslüman  varmış.  Ve  dedem  yaralıymış</p>
<p class="calibre1">bunların eline geçtiği zaman, yaralarını tedavi ediyorlar. 1920</p>
<p class="calibre1">senesinde memlekete dönüyor, yedi-sekiz sene sonra. Demek ki 13’lerde esir düşüyor ellerine. İnönü’yü çok severdi. Fevzi Çakmak’la  İnönü’nün  âşığıydı.  Nedendi  bilmiyorum.  Din adamıydı  aynı  zamanda.  Müftülük  yaptı  son  yıllarda.  Çok muazzam  bir  insandı  o.  Rusya’dan  fincanlar  getirmişti. </p>
<p class="calibre1">Porselen. 65 senesine kadar o fincanların bir tanesini yanımda taşıdım. Çok getirmişti onlardan, kırıla kırıla bir tane kalmıştı; onu  da  ben  taşıdım.  Bir  de  kuştüyü  yatak  getirmişti  bana. </p>
<p class="calibre1">Yatak bana çocukluğumda verilmişti.” </p>
<p class="calibre1">Demek  ki  çocukluğu  pek  bolluk  içinde  geçmese  de dedesinin  Rusya’dan  getirdiği  kuştüyü  yatakta  yatmıştı Dündar Kılıç. Bu yatağı da porselen fincan gibi hep yanında taşımış,  cezaevine  bile  götürmüştü:  “64  senesinde  bir mahkûma verdim yatağı. Ve validem bana dedi ki ‘Yirmi tane yatak  götürelim  de  o  yatağı  git  al’.  Bu  hakiki  kuştüyüymüş, hakiki.  Rusya’da  hediye  ettiklerinde  iki  kişilikmiş.  Küçüle küçüle  bir  kişilik  olmuş.  Güneşe  koyduğun  zaman  şişerdi, </p>
<p class="calibre1"><a id="p25"></a>böyle  balon  gibi  şişerdi,  hakiki  kuştüyü.  Benim  bildiğim  üç tane dört tane kılıfı vardı.” <b class="calibre3">11</b></p>
<p class="calibre1">Dündar  Kılıç’ın  dedesine  ait  bazı  bilgi  kırıntılarını  da  bir sorgulama  sırasındaki  ifadesinden  öğrenebiliyoruz:  “Dedem İbrahim  Ali  Kılıç  Bey,  Atatürk  döneminde  İnönü’nün  iyi arkadaşıydı.  Bir  ara  Trabzon  müftülüğü  yaptı.  Çanakkale Savaşı’nın cereyan ettiği yıllarda Ruslara esir düşüp 12 yılını Rusya’da  esarette  geçirmiş.  Esir  mübadelesinden  sonra memlekete döndü.” <b class="calibre3">12</b></p>
<p class="calibre1">1940’lara  gelinip  İkinci  Dünya  Savaşı  kapıya  dayanınca, İbrahim Dede esarette geçirdiği günleri hatırladı, çocukları ve torunları için derin bir endişeye kapıldı. </p>
<p class="calibre1">Kılıç’ın  Susurluk  Komisyonu’na  da  anlattığına  göre  Rus uçaklarının  bölgede  gezeceklerini  duyunca  büyükbabanın korkusu  iyice  arttı  ve  onları  Ankara’ya  göndermeye  karar verdi. </p>
<p class="calibre1">Askerlikten  müftülüğe  geçen  İbrahim  Dede  ile  eşi  Nuriye Nine  ölünceye  kadar  Sürmene’de  kaldılar.  Baba  İshak  ise, karısı  Fatma  ve  oğulları  10  yaşındaki  Yahya  ile  7  yaşındaki Dündar’ı da yanına alıp Ankara’nın yolunu tuttu... </p>
<p class="calibre1"><b class="calibre3">Ekmek Karneyle</b></p>
<p class="calibre1">Ankara’ya geldiklerinde yıl 1942 idi. </p>
<p class="calibre1">İkinci  Dünya  Savaşı  olanca  şiddetiyle  sürüyordu.  Hitler ordularının  Fransa’yı  işgal  etmesinin  üzerinden  altı-yedi  ay geçmişti. Pearl Harbour limanında gemileri baskına uğratılan</p>
<p class="calibre1"><a id="p26"></a>ABD’nin  Japonya’ya  savaş  ilan  etmesinin  üzerinden  ise birkaç ay. </p>
<p class="calibre1">Türkiye  yansızlığını  korumaya  çalışıyordu  ama  savaş</p>
<p class="calibre1">kapıdaydı.  Komşulardan  Yunanistan  Almanların,  İran  ise Sovyetlerin  ve  İngilizlerin  işgali  altındaydı.  Çankaya Köşkü’nde İsmet İnönü vardı. Başbakan Dr. Refik Saydam’ın o yılın 7 Temmuz’unda ölmesi üzerine Dışişleri Bakanı Şükrü Saraçoğlu Başbakanlığa getirilmişti. </p>
<p class="calibre1">Ülke  ekonomisi  yokluklar  içindeydi.  Ekmek  1941’in  son günlerinde İstanbul’da, 1942’nin ilk günlerinde ise Ankara’da vesikaya  bağlanmıştı  ve  resmi  fiyatı  18  kuruş  olan  ekmek, karaborsada beş liraya fırlamıştı!.. </p>
<p class="calibre1">Türkiye’nin başkenti Ankara küçük ve yeni yeni inşa edilen bir  yerleşim  yeri  görünümündeydi.  Atatürk  için  yapılacak olan  Anıtkabir’in  proje  yarışması  o  yıl  bitmişti,  projenin gerçekleştirileceği  ve  ileride  Anıttepe  adını  alacak  olan semtin bulunduğu yer ise çıplak bir tepecikti. </p>
<p class="calibre1">Bugünkü  Ankara’nın  Gaziosmanpaşa,  Kavaklıdere  gibi varlıklı  semtlerinin  olduğu  yerler  bomboş  birer  arazi, Çankaya  neredeyse  dağ  başı  gibiydi.  Bahçelievler’in kurulmaya başlamasına daha sekiz-on yıl vardı. </p>
<p class="calibre1">O  günlerin  Ankara’sının  merkezi  konumundaki  Ulus’taki heykel  civarında  oturan  eski  Ankara’nın  zenginleri  ve İstanbul’dan  gelmiş  varlıklı  aileler  ile  memurlar,  yeni  yeni kurulmakta  olan  Yenişehir’e,  yani  Bakanlıklar  çevresi, Kızılay  ve  Sıhhiye  ile  Maltepe’ye  kadar  olan  bölgeye taşınmaktaydılar. Şehir merkezi Ulus’tan Kızılay’a kayıyordu. </p>
<p class="calibre1">Cebeci ile Ulus arasındaki bölge ise bugünkü anlamda varoş</p>
<p class="calibre1">diyebileceğimiz dar gelirli ve yoksul halkın yaşadığı semtler halindeydi. Anadolu’nun çeşitli yerlerinden göçüp gelenler ya hemşehrileri  buralarda  oturduğu  için  kendiliklerinden  ya  da</p>
<p class="calibre1"><a id="p27"></a>kalacak  yerleri  veya  yeterli  maddi  durumları  olmadığından</p>
<p class="calibre1">“mecburi iskan” nedeniyle bu semtlere yerleşiyorlardı. </p>
<p class="calibre1">İshak  Kılıç  ve  ailesi  1942  yılında  işte  böyle  bir  Ankara’ya gelip,  başkentin  ülke  çapında  ün  yapmış  en  belalı semtlerinden Hacettepe’nin<a href="#p27">4 </a>Hamamönü mahallesine yerleşti. </p>
<p class="calibre1">Mahalle, Samanpazarı’ndan Dikimevi’ne inen cadde (şimdiki adıyla  Talat  Paşa  Bulvarı)  üzerinde  bulunan  beş  yüzyıllık tarihi Karacabey Hamamı sayesinde bu adı almıştı. </p>
<p class="calibre1"><a href="#p27">4 </a>Bugün Hacettepe Hastanesi’nin bulunduğu tepede eskiden bir yatır olduğu ve halkın buraya dilekte bulunmaya, “hacet” dilemeye geldiği için buraya Hacet Tepesi dendiği, sonradan Hacettepe’ye dönüştüğü söylenir. Başka bir görüşe göre ise semtin adı Hacı Tepesi  iken  değişerek  Hacettepe  olmuştur.  (Dr.  Rıfat  Özdemir’den  aktaran  Orhan Karaveli,  <i class="calibre4">Bir Ankara Ailesinin Öyküsü</i>, Pergamon, İstanbul, 1999, s. 81.) Baba  İshak  Kılıç  Sürmene’den  getirdiği  birikimleri  ve  eş</p>
<p class="calibre1">dostun  yardımlarıyla  mahalleye  bir  fırın  açtı:  Demirlibahçe Halk  Fırını.  Ve  ekmek  çıkarmaya  başladı.  Babacanlığı, dürüstlüğü  ve  yoksulları  koruyup  yardım  etmesi  nedeniyle kısa zamanda mahallenin “Fırıncı İshak Amca”sı oldu, herkes tarafından  sevilip  sayılmaya  başlandı.  Ekmeğin  karneyle satıldığı  ve  karaborsadan  vurgunların  vurulduğu  yıllarda namusuna gölge düşürmediği gibi, parası olmayan yoksullara da  bedava  ekmek  dağıttı.  Yahya  ile  Dündar,  anneleri  Fatma Hanım’ın  gaz  tenekeleri  içinde  gazete  kâğıtlarının  altına sakladığı  ekmekleri  kuytu  yerlere  götürüp,  gizlice  fakirlere dağıtırlardı. </p>
<p class="calibre1">Bu  dağıtım  işinin  nasıl  yapıldığını  ve  bu  yüzden  başına  ne gibi  olaylar  geldiğini  “az  sonra”  Dündar  Kılıç’ın  ağzından dinleyeceksiniz. Benim burada dikkat çekmek istediğim nokta ise, daha çocuk yaşta anne ve babasından gördüğü “fakirlere dağıtma”  özelliğinin,  ilerleyen  yıllardaki  Dündar  Kılıç efsanesinin  en  önemli  unsurlarından  birini  oluşturacak olmasıydı. </p>
<p class="calibre1"><a id="p28"></a>Yeni  adıyla  “Fırıncı  İshak”  kısa  zamanda  başarılı  oldu. </p>
<p class="calibre1">Başlangıçta  fırınının  hem  patronu,  hem  ocakçısı,  hem kürekçisiydi.  Ama  zaman  içinde  büyüdü,  fırın  sayısını  ikiye çıkardı,  ekmek  işçileri  cemiyetinin  yöneticiliğine  kadar yükseldi. </p>
<p class="calibre1">Ailenin  nüfusu  da  büyüdü.  Dokuz  yıl  içinde  dört  kişiden sekize  çıktılar.  Yahya  ve  Dündar’a  üçü  kız  biri  erkek  dört kardeş daha eklendi: 1944’te Asiye, 1946’da Celile, 1948’de Kısmet ve 1951’de İbrahim doğdu. <a href="#p28">5</a></p>
<p class="calibre1"><a href="#p28">5  </a>Kılıç  ailesinde  yeni  doğan  çocuklara  aile  büyüklerinin  adlarının  verilmesi  geleneği vardır.  İshak  Ali  Kılıç,  en  küçük  oğluna  babası  İbrahim’in  adını  koymuştur.  Dündar Kılıç, ilk eşinden olan ikinci kızı Uğur’a (1995’te öldürülen ünlü Uğur Kılıç) ilk adı olarak büyük ninesinin adı olan Nuriye’yi, ikinci eşinden olan kızına da annesinin adı olan Fatma’yı vermiştir. Kız kardeşi Asiye (Kılıç) Kamış’ın üçüncü çocuğunun adı da Fatma’dır.  İbrahim  Kılıç  ilk  oğluna  ağabeyi  Dündar’ın,  en  küçük  kızına  da  annesi Fatma’nın adını vermiştir. Dündar Kılıç’ın altıncı ve son çocuğu olan Dünay ise adının ilk  hecesini  babası  Dündar’dan,  ikinci  hecesini  annesi  Ayten’den  almıştır.  Dündar Kılıç’ın  torunlarından  biri  de  onun  adını  taşımaktadır.  İkinci  eşinden  olan  Ergun, oğluna babasının adı olan Dündar’ı vermiştir. </p>
<p class="calibre1">Ankara’ya  geldiğinde  7  yaşında  olan  küçük  Dündar, ilköğrenimine  evlerine  oldukça  yakın  sayılan  Dumlupınar İlkokulu’nda  başladı,  ama  ortaokuldan  ileriye  gidemedi. </p>
<p class="calibre1">Zaten  kulakları  ve  aklı,  okuldaki  derslerden  çok mahallesindeki çocukların bire bin katarak anlattığı kabadayı öyküleriyle  doluyordu.  Üstelik  çok  özendiği  bu  kişileri  pek uzakta  aramasına  da  gerek  yoktu.  Evle  okul  arasında  gidip gelirken, sokakta oynarken ya da annesinin gizleyerek verdiği ekmekleri  yoksullara  dağıtırken  her  an  bunlardan  birine rastlayabiliyordu;  birine  bir  kahvenin  önüne  oturmuş</p>
<p class="calibre1">nargilesini  içip  tespih  sallarken,  bir  ötekine  ceketini  omzuna atmış,  yumurta  topuklu  ayakkabılarıyla  “var  mı  bana  yan bakan”  der  gibi  salınarak  yürürken.  Onlara  imreniyordu imrenmesine ama, alıcı gözle inceleyince hiç de anlatıldıkları</p>
<p class="calibre1"><a id="p29"></a>kadar  büyük  olmadıklarını  düşünüyor,  belki  de  bir  gün hepsinden daha büyük olacağının düşlerini kuruyordu. </p>
<p class="calibre1">Dündar Kılıç’ın yaşamının henüz başındayken etkilendiği ve özendiği bu az bilinen dünyayı ve raconunu, yani kurallarını kısaca  görmenin  ileride  olup  bitecekleri  daha  iyi anlayabilmek açısından yararlı olacağı kanısındayım. </p>
<p class="calibre1"><b class="calibre3">İkinci Bölüm</b></p>
<p class="calibre1"><b class="calibre3">RACON</b></p>
<p class="calibre1">Argo sözlüğü yazarlarının İtalyanca “ragione”den geldiğinde anlaştıkları  racon  sözcüğünün  anlamı,  “âdet,  usul,  yol, yordam” <b class="calibre3">1</b> ve “yöntem, kural”dır. <b class="calibre3">2</b></p>
<p class="calibre1">Racon kesmek ise, en eski kabadayılar döneminde, herkesin inanıp  güvendiği  kıdemli  kabadayıların,  başka  iki  kabadayı arasında çıkan bir anlaşmazlığı çözüp, onları barıştırmasıydı. </p>
<p class="calibre1">Aynen bir ağır ceza mahkemesi heyeti gibi üç kişiden oluşan bu  kurula  “hakem  heyeti”  denirdi.  Bu  heyet  bir  çeşit mahkeme  kurarak  iki  tarafı  da  dinler,  gerekirse  tanıklara başvurur  ve  “racona”  uygun,  yani  kabadayılığın  geleneksel kurallarına, örf ve âdetine göre bir karar verirdi. Verilen karar kesindi  ve  taraflar  kesilen  bu  raconu  kabul  ederlerse  ona uymak zorundaydılar. Kararı ikisi de kabul etmezlerse, sorunu kaba  kuvvetle  çözerlerdi.  Ama  biri  kabul  eder  öteki  kabul</p>
<p class="calibre1"><a id="p30"></a>etmezse,  kabul  etmeyen  tarafa  uygulanacak  yaptırım  çok ağırdı:  Karara  uymayan  kişi,  kabadayılar  âleminden dışlanırdı.  O  kişinin  sözünün  artık  hiçbir  yerde  geçmemesi anlamına gelen bu dışlanma bir kabadayı için ölümden beter olduğundan,  kimse  racona  uymamaya  kolay  kolay  cesaret edemezdi. </p>
<p class="calibre1"><b class="calibre3">Racon Kesmenin Kuşaklar Boyu Evrimi</b></p>
<p class="calibre1">Eski kabadayılarla ilgili en önemli yapıtlardan birinin yazarı olan  Ref’i  Cevad  Ulunay,  İstanbul’un  ünlü  racon  kesme olaylarından  birini  anlatır.  Arap  Abdullah  ile  Mirasyedi Necip, Samatyalı bir tornacının kızı olan Hayganuş yüzünden birbirlerine  girdiklerinde  racon  Zehir  Ali’nin  Tophane’deki kahvesinde kesilir. Racon kesen heyette Zehir Ali, Üsküdarlı Nâfiz  Hoca  ve  Yenibahçeli  Halim  Efendi  vardır.  Taraflar kesilen  raconu  kabul  etmeyince  aralarındaki  kavga  sürüp gider. <b class="calibre3">3</b></p>
<p class="calibre1">O en eski kabadayılar kuşağındaki anlaşmazlıklar genellikle kadın  meselelerinden  çıkardı.  Aradan  yarım  yüzyıl  geçip 1950’li,  60’lı  yıllara  gelindiğinde,  yeni  kuşak  kabadayılar arasındaki  anlaşmazlıklar  kadın  paylaşma  olmaktan  çıkıp haraç paylaşmaya dönüştü. </p>
<p class="calibre1">Racon kesmek kabadayılara özgü bir kavram olduğuna göre, dilerseniz kavramın tanımlamasını da bu yeni kuşaktan birine yaptıralım. Ünlü kabadayılardan Kürt İdris (İdris Özbir) şöyle diyor:</p>
<p class="calibre1">“Kördüğüm olmuş bir meseleyi büyükler halleder. Buradaki racon  kesme  davası  da  buna  benzer.  İkisi  de  mahkemeye</p>
<p class="calibre1"><a id="p31"></a>gidemez, polise veremez. En iyisi ne yapalım? Sözü geçen bir insana  bunu  anlatalım,  o  ne  derse  o  olsun.  Şimdi  artık  yok, ama gelirlerdi ve biz de karar verirdik. Eskiden yapardık yani, birbirlerini  öldürmesinler  falan  diye.  Aynen  bir  mahkeme gibidir. Sözü geçen yaşlı bir kişi karar verir. İşte birkaç yaşlı falan  da  çağırırız.  Bizim  delikanlılık  âleminde  yaşlılara  çok değer verilir...” <b class="calibre3">4</b></p>
<p class="calibre1">Kitabın  ilerleyen  bölümlerinde  de  göreceğiz  ama  racon kesmenin bu yeni biçimine de iki örnek vereyim:</p>
<p class="calibre1">Hüseyin  Heybetli  (Kürt  Hüso,  Hasan  Heybetli’nin  babası) Burhanettin Atay (Çilli Burhan) ile Eminönü merkez halinin haracı yüzünden anlaşmazlığa düştüler. Hüseyin Heybetli’nin Çilli Burhan’ı pusuya düşürüp öldürmesi üzerine anlaşmazlık kan  davasına  dönüştü,  iki  taraftan  ölenler  ve  yararlananlar oldu.  O  zamanlar  “babaların  babası”  denilen  Oflu  Hasan araya girip racon kesince iki taraf barışmak zorunda kaldı. <b class="calibre3">5</b></p>
<p class="calibre1">Daha sonraki yıllarda, Urfalı iki kabadayı olan Mehmet Nabi İnciler  (İnci  Baba)  ile  Ali  Yasak  (Drej  Ali)  kapıştıklarında araya Ankaralı kabadayılardan Yusuf Koç’un girdiği söylenir. </p>
<p class="calibre1">Yine  Drej  Ali  ile  Milliyetçi  Hareket  Partisi’nin  Urfa  İl Başkanlarından  Feridun  Öncel  anlaşmazlığında  ise  onları barıştıran  17.  Dönem  Anavatan  Partisi  Urfa  Milletvekili Bülent Öncel ile hemşehrisi Osman Doğan olmuştu. </p>
<p class="calibre1">Racon  kesme  işi,  zaman  içinde  sadece  kabadayılar  arası anlaşmazlıklara özgü olmaktan çıktı ve halktan kişiler de bazı sorunlarının  çözümü  için  kabadayılardan  yardım  istemeye başladılar.  Dündar  Kılıç’ın  racon  kesmesi  esas  olarak  bu biçimde oluyordu. Genellikle arazi anlaşmazlığına düşen bazı kimseler veya bir mirası paylaşamayan akrabalar ona gelirler, </p>
<p class="calibre1"><a id="p32"></a>o  da  avukatlarının  veya  danışmanlarının  yardımıyla  bu sorunları çözer, dargınları barıştırırdı. </p>
<p class="calibre1">Racon kesme alanının bu şekilde genişlemesi ise kabadayılık kurallarının  giderek  bozulmasına  yol  açtı.  Sonunda  arazi anlaşmazlıklarının  zor  yoluyla  çözümüne,  ödenmeyen borçların, çek ve senetlerin zor kullanarak tahsilatına, kısacası bugünkü mafya gruplaşmalarına kadar vardı. </p>
<p class="calibre1">Kabadayıların  adının  mafya  babasına  dönmesinden  sonra gelen  son  kuşakta  ise  eski  raconun  da,  racon  kesmenin  de yerinde yeller esiyordu. “Yeni tipte racon kesme”, bir mafya babasının  kaba  kuvvete  başvurarak  arabuluculuk  etmesi haline  gelmişti.  Yüzyıl  başındaki  Zehir  Ali’nin  kahvesinin yerini  pahalı  döşenmiş  yazıhaneler  almış,  anlaşmazlıklar  ya cep  telefonuyla  tehdit  etme  ya  da  “mafya  infazları”  ile çözülür olmuştu. </p>
<p class="calibre1">Racon  kesme  ve  evrimi  böyle  özetlenebilirdi,  ama  racon kavramının  kapsamı  bundan  çok  daha  genişti.  Racon, kabadayıların sadece dış görünüşleri, tavır ve davranışları da değildi.  Racon,  bir  çeşit  yazılı  olmayan  bir  yasaydı;  eski kabadayıların  davranışlarına  yön  veren,  uymak  zorunda oldukları,  dışına  çıkamayacakları  kuralların  bütünüydü. </p>
<p class="calibre1">İtalyan mafyasının nasıl “omertà” adı verilen bir “anayasası” </p>
<p class="calibre1">varsa,  bizim  kabadayıların  anayasası  da  racondu. <a href="#p32">6</a>  Öyle  ki, ünlü  yazar  İlhan  Selçuk  bile  Dündar  Kılıç’ın  ölümünün ardından onun hakkında “hayatının anayasası racondu,” diye yazmıştı. <b class="calibre3">6</b></p>
<p class="calibre1"><a href="#p32">6 </a>İki “anayasa” arasındaki en önemli benzerlik, aralarındaki anlaşmazlıkların polise asla yansıtılmadan yine kendi aralarında ve kendi yöntemleriyle çözülmesiydi. </p>
<p class="calibre1">Mario  Puzo’nun  bu  yasanın  adını  taşıyan  kitabı  da  geçtiğimiz  yıllarda  piyasaya  çıktı. </p>
<p class="calibre1"> <i class="calibre4">Omertà</i>,  <i class="calibre4">Suskunluk Yasası</i>, çev. Nejat Ebcioğlu, İnkılap Kitabevi, İstanbul, 2001. </p>
<p class="calibre1"><a id="p33"></a><b class="calibre3">Külhanbeyi, Kabadayı, Mafya Babası</b> İlhan  Ağabey’le  yaptığımız  görüşmede  Dündar  Kılıç hakkında  bu  söylediklerinin  anlamını  sordum.  Verdiği  yanıt konuyu  iyi  bilmeyenler  için  sanki  yeni  bir  bilmeceydi:</p>
<p class="calibre1">“Dündar  külhanbeyi  değildi,  kabadayıydı,  mafya  babası değildi, kabadayıydı!” </p>
<p class="calibre1">Bu  sözler  yaklaşık  yüzyıl  almış  bir  evrim  sürecinin  özeti gibiydi. </p>
<p class="calibre1">Ama  Dündar  Kılıç’ın  yaşamöyküsünde  şu  anda</p>
<p class="calibre1">bulunduğumuz  gençlik  yıllarından  daha  ileriye  uygun  adım gidebilmemiz  için  sizlere  yabancı  gelebilecek  bu  kavramları ve aralarında ne farklar olduğunu açmam gerekiyor. </p>
<p class="calibre1">Bunun için önce külhanbeyi ile kabadayı arasındaki farkları görelim. </p>
<p class="calibre1">Külhanbeylik  ve  kabadayılık,  toplum  dışı,  marjinal görünümlü bazı kimselere davranışlarından dolayı yakıştırılan ve  sadece  sözlüklerde  bulunan  birer  deyimden  ibaret değillerdi.  Bunlar  tarih  süreci  içinde  kendilerinden  söz ettirmiş  toplumsal  birer  “kurum”  olmuşlardı.  Aralarındaki farkı  anlatmak  için,  en  eksik  kalmış  tanımıyla,  geçimini sokaklarda  şiddet  kullanarak  sağlayan  birtakım  insanlardan, evi barkı olmayanlarına külhanbeyi, geceleri yatacak bir yeri olanlara da kabadayı derler diyelim. </p>
<p class="calibre1">Külhan,  eski  hamamlarda  suyun  ve  diğer  bölümlerin ısıtılması için ateş yakılan kısımdı ve genellikle birçok kişiyi barındıracak  kadar  geniş  olurdu.  Dışarıdan  ayrı  bir  girişi vardı. Eskiden sabahçı kahvelerinin bile olmadığı zamanlarda geceyi  geçirecek  yeri  olmayanlar  buralarda  barınırlardı. </p>
<p class="calibre1">Burada  yatanların  biraz  isim  yapmışlarına  da  “külhanbeyi” </p>
<p class="calibre1"><a id="p34"></a>denirdi.  Bu  hamamların  en  tanınmış  olanları  İstanbul’da Gedik  Paşa  Hamamı,  Ankara’da  ise  az  önce  sözünü  ettiğim Karacabey  Hamamı’ydı.  Bunların  ikisi  de  beşer  yüzyıllık hamamlardı.  Zamanla  başka  hamamların  külhanları  da  boşta gezenlere  sığınak  olunca,  külhanbeylik  bir  kurum  haline dönüştü.  Girmesi  çıkması  ve  orada  kalınması  bazı  kurallara bağlı, bir çeşit Ahilik gibi çıraklık ve kalfalık evreleri olan bir kurum oldu. </p>
<p class="calibre1">Profesör  Server  Tanilli,  bu  konuyla  ilgili  en  esaslı,  hatta bütün  sözlüklere  ve  ansiklopedilere  kaynaklık  etmiş  yapıt olan  Ebüzziya  Tevfik’in   <i class="calibre4">Yeni  Osmanlılar  Tarihi</i>’nden  şu alıntıyı  yapar:  “Değişik  külhanların  külhanbeyleri  arasında çatışma  ya  da  kavga  çıktığı  zaman  anlaşmazlığı  gidermek üzere bu duruma müdahale eden Gedik Paşa külhanının başı (destebaşı) olurdu. Karar kesin addedilirdi ve bu karara itiraz hakkı yoktu.” <b class="calibre3">7</b></p>
<p class="calibre1">Külhana  dilenci  olarak  girenler  zamanla  oradan  birer  zorba olarak çıkmaya başladılar. Giderek esnafın malını yağmalayıp haraç alan, halkı taciz eden insanlar haline dönüştüler. Zaman içinde  gerek  polis  baskısı  ve  kabadayıların  onlara  “nüfuz alanı” </p>
<p class="calibre1">bırakmaması, </p>
<p class="calibre1">gerekse </p>
<p class="calibre1">toplumsal </p>
<p class="calibre1">desteklerini</p>
<p class="calibre1">kaybetmeleri nedenleriyle de tarih sahnesinden silindiler. </p>
<p class="calibre1">Kabadayıların ise geceleri yatacak bir yerleri vardı! </p>
<p class="calibre1">Aralarında evli barklı, aile babası olanlar bulunduğu gibi, birçoğunun da genellikle genelevde çalışan bir dostu vardı ve geceyi onun yanında geçirirdi. Zaten bir suç işleyip polis tarafından arandıklarında da çoğunlukla dostlarının evine yapılan baskınların sonucunda yakalanırlardı. Ya da aranan kabadayı sevgilisini bulunduğu yere çağırır, polis de onu takip ederek firariyi yakalardı. Bu yakalanma olayları ile ilgili</p>
<p class="calibre1"><a id="p35"></a>maniler, destanlar yazılmıştı. <b class="calibre3">8</b> Bugüne bakınca, aradan bir asır geçmiş olmasına karşın durumda fazla bir değişiklik olmadığını görüyoruz. Günümüzün mafya babaları da eşleri veya sevgilileri izlenerek, sevgilileriyle yaptıkları cep telefonu konuşmaları dinlenerek yakalanmıyorlar mı? </p>
<p class="calibre1">Kabadayılar  külhanbeyi  sıfatını  kabul  etmezlerdi,  hakaret sayıp  küçümserler,  kendilerini  külhanbeylerine  göre  bir  üst sınıf sayarlardı. </p>
<p class="calibre1">Ama  kabadayılar  ile  külhanbeyler  arasındaki  fark  bu  kadar basit  ve  biçimsel  nedenlere  indirgenemezdi.  Asıl  ayrılık, kabadayılığın  sosyal,  kültürel  ve  ekonomik  temelleri  olan, külhanbeyliğe  oranla  çok  daha  köklü  bir  kurum  olması, eylemlerini sınırlayan kuralları, yani bir raconu bulunmasıydı. </p>
<p class="calibre1">Külhan-beyleriyle çatışmalarının nedeni onları “kendi faaliyet alanlarına” sokmama ve “hizaya getirme” çabasıydı. Ama bu çatışma,  mahalle  halkının  “canını,  malını,  ırzını  koruma”, hatta  “güvenlik  güçlerine  yardımcı  olma”  biçiminde sunulurdu.  1980’li  yıllardan  itibaren  MİT,  polis  ve  kimi siyasetçiler  tarafından  himaye  ve  teşvik  gören  bazı  mafya babalarının  siyasetle  de  iç  içe  girerek  kendilerini  “devlete yardımcı” ilan etmelerinin kökleri buralarda aranamaz mı? </p>
<p class="calibre1"><b class="calibre3">“Kabadayılar Halkın Bağrından Kopmuştur” </b></p>
<p class="calibre1">Dündar Kılıç’ın kendisi de kabadayı deyimini benimsiyordu. </p>
<p class="calibre1">Cezaevinden oğlu Cenk’e gönderdiği defterde “Düzen kahpe, biz  kabadayıyız.  Gangster  başka,  mafya  babası  başka, </p>
<p class="calibre1"><a id="p36"></a>kabadayı  başka.  Kabadayı  sever,  sayar,  hümanisttir.  İnsan sevgisinden başka şey tanımaz,” diye yazıyordu. <b class="calibre3">9</b></p>
<p class="calibre1">Bu deyimi kendisine yakıştırmasının başka bir örneği de en küçük kızı Fatma ile arasında geçti. Fatma ilkokul dördüncü sınıftayken  bir  gün  Türkçe  dersinde  öğretmeni  bütün öğrencilere  ev  ödevi  olarak  anlamını  yeni  öğrendikleri sözcükleri  birer  cümle  içinde  kullanmalarını  vermişti. </p>
<p class="calibre1">Bunların  arasında  “kabadayı”  sözcüğü  de  vardı.  Fatma  ev ödevi  için  babasından  yardım  istedi.  Dündar  Kılıç  kızına kabadayı  sözcüğünün  sorulması  karşısında  hayrete  düştü  ve</p>
<p class="calibre1">“Bu  ödevi  sana  benim  kızım  olduğun  için  özellikle  mi verdiler?” diye sordu. Sınıftaki bütün çocuklara sorulduğunu öğrenince  de  “Gerçek  bir  kabadayı,  insanlar  için  iyi  şeyler yapar,” diye bir cümle kurdu! </p>
<p class="calibre1">Dündar Kılıç, 10 Ocak 1992 tarihinde Engin Ardıç ile Meriç Köyatası’nın  yönettiği  “Kırmızı  Koltuk”  programına  konuk olarak  katıldı.  Kabadayılık  kavramına  yüklediği  anlamı  da, şiddetle  reddettiği  mafya  babası  deyimiyle  kabadayı  deyimi arasındaki  farkı  da  bu  programı  izleyen  kitlelerin  önünde açıkladı:</p>
<p class="calibre1">“Engin  Ardıç  -  Siz  kamuoyunda  tabir  caizse  mafya  babası olarak  tanınıyorsunuz.  Birçok  kişi  böyle  tanıyor  ya  da  böyle tanıtıldınız.  Şimdi  ben  size  şunu  sormak  istiyorum  öncelikle izin  verirseniz,  mafya  nedir,  mafya  babası  kime  derler,  siz gerçekten baba mısınız, bunu bize açıklar mısınız, kısaca. </p>
<p class="calibre1">Dündar  Kılıç  -  Şimdi  efendim,  bütün  dünya  ülkelerinde, bilhassa  demokrasi  ülkelerinde  mafya  teşkilatları  vardır. </p>
<p class="calibre1">Türkiye’de  de  vardır,  ama  mafya  kimdir,  işte  bu  tartışılır. </p>
<p class="calibre1">Mafya bir teşkilat olayıdır. Mafyanın mecliste milletvekilleri olur,  bakanları  olur,  polis  müdürleri  olur,  her  kesimi,  hatta fahişeleri  bile  olur.  Bu  teşkilatlara  sahip  olan  insanlardır</p>
<p class="calibre1"><a id="p37"></a>mafya.  Ama  kabadayılar  halkın  bağrından  kopmuştur.  Bu kelime yıllardır rahatsız ettiği halde yine de halka hizmet ve emek  verdiğimiz  için  mutluyum.  Hangi  kabadayı  nerede devletin  kasalarına  elini  uzatmış  veyahut  kötü  bir  faaliyet göstererek bir kimsenin para karşılığında canını yakmış veya bir  yerde  kiralık  katil  olmuş?  Mafya  işte  anlattığım  gibi  bir örgüt olayıdır. Mafya vardır tabii, devlet bankalarını soyanlar, bu  fakir  halkın  parasını  soyanlar,  hileye  dayalı  teşkilatlar kurup  bu  paraları  alanlar  mafyadır  tabii.  Ama  kabadayılara iftira  ediliyor.  Birtakım  insanları  gizlemek  için  işte göstermelik  suçlu  lazım  olduğu  zaman,  bilhassa  olağanüstü dönemlerde,  bu  ara  rejimlerde  işte  kabadayıları  zincir yaparlar,  birbirine  bağlarlar,  kamuoyu  önünde  işte  suçluları yakaladık  derler.  Aslında  mafya  teşkilatları  daha  evvelden uyarılırlar  ve  kaçması  gerekenler  kaçar,  kalması  gerekenler kalır. </p>
<p class="calibre1">Engin Ardıç - Yani efendim siz kendinizi kabadayı olarak mı tanımlıyorsunuz? </p>
<p class="calibre1">Dündar Kılıç - Şimdi efendim, bu halkın bir yakıştırmasıdır. </p>
<p class="calibre1">Türkiye’de benim bildiğim yüze yakın kabadayı denilen insan var,  bunlar  kumarhaneciliğin  dışında  hiçbir  kötü  faaliyet göstermediler. Ben görmedim, duymadım, polis kaynakları da istihbarat  kurumları  da  bunu  bilirler.  Ülkemizde  kim  ne yaparsa  bu  bilinir.  Saklansa  bile  bu  ne  kadar  saklanabilir, neticede herkes ne yaptığını bilir. </p>
<p class="calibre1">Meriç  Köyatası  -  Efendim,  kimdir  bu  insanlar,  yani  sizin Türkiye’de  de  mafya  olduğunu  söylediğiniz,  sizin  halkın bağrından çıktığını söylediğiniz kabadayıları mafya diye lanse eden  ve  kendi  işlerini  gizleyen,  mecliste  de  olduğunu söylediğiniz bu mafya kimdir Türkiye’de? </p>
<p class="calibre1"><a id="p38"></a>Dündar  Kılıç  -  Şimdi,  açık  açık  ortada.  Devlet  bankaları soyuluyor.  Kimler  tarafından  soyuluyor?  Kabadayılar tarafından mı soyuluyor? Hayır. Mafya tarafından. Mafya bir örgüt  olayıdır,  işte  bu  örgütler,  bu  konular,  demin  anlattığım meseleler  oluştuğu  zaman  mafya  oluşuyor.  Silah  çekerekten bir  adam  öldürmek,  yahut  da  bir  kuyumcuyu  soymak  olayı değildir mafya olayı. Fakir halkın parasına kim elini sürmüşse mafya onlardır, hesabını versinler ve vereceklerdir de eninde sonunda.” </p>
<p class="calibre1">Böylece,  İlhan  Selçuk’un  “Külhanbeyi  değil  kabadayı, mafya  babası  değil  kabadayı”  sözleriyle  tanımladığı  Dündar Kılıç’ı,  kendi  açıklamalarıyla  az  çok  yerine  oturtmuş</p>
<p class="calibre1">oluyoruz.  Mafya  deyiminin  kullanılmaya  başlaması  için 1970’lerin  sonlarına  gelmemiz  gerektiğine  göre  şimdilik  bu kadarıyla yetinelim. </p>
<p class="calibre1"><b class="calibre3">Ne Zenginden Ne de Fakire</b></p>
<p class="calibre1">Kabadayılar  halk  üzerinde  korkuyla  karışık  bir  saygı yaratmışlardı,  kabadayılık  öyküleri  ve  büyük  kavgaların ayrıntıları  bire  bin  katılarak  anlatılırdı.  Bu  yüzden  de  ün kazanmış  birçok  kabadayı,  halk  tarafından  birer  kahraman, </p>
<p class="calibre1">“zenginden  alıp  fakire  veren  birer  Robin  Hood” <a href="#p39">7  </a>gibi görülürdü. Sıradan insanların kabadayılara olan bu hayranlığı, Fransız  edebiyatçı  ve  devlet  adamı  André  Malraux’nun  bir sözünü  hatırlatıyordu:  “İçlerin-deki  vahşet  duygularını yitirmemiş  milletler  eşkıyalarına  ve  haydutlarına  hayranlık beslerler.”  Bu  deyişteki  “vahşet”,  “eşkıya”,  “haydut”  gibi sözcükleri  çıkarıp  cümleyi  biraz  yumuşatırsak,  “Kendileri</p>
<p class="calibre1"><a id="p39"></a>düzene  başkaldıramayanlar,  haksızlıklara  isyan  edenleri kahramanlaştırırlar” da diyebilirdik. </p>
<p class="calibre1"><a href="#p38">7  </a>Robin  Hood:  14.  yüzyıl  İngiliz  halk  şiirlerinde  ortaya  çıkmış,  gerçekten  yaşayıp yaşamadığı  bilinmeyen  efsane  kahramanı.  Toprak  sahibi  zengin  din  adamlarıyla çatışması  ve  yoksullara  yardım  etmesiyle  edebiyat  eserlerine  ve  filmlere  konu olmuştur. </p>
<p class="calibre1">Ama  destansı  kahramanlık  öykülerinden  sıyrılıp  gerçeklere baktığımızda  durumun  pek  de  öyle  olmadığı  görülüyordu. </p>
<p class="calibre1">Hayranlıkla anlatılan kavgaların “mahallede asayişi sağlama” </p>
<p class="calibre1">dışında  kalan  çoğu,  hatta  en  kanlı  ve  şiddet  dolu  olanları kabadayıların  kendi  aralarındaki  kişisel  rekabetten,  rant  ve bölge  paylaşımından  doğan  çatışmalardı.  “Zenginden  alıp fakire  verme”  motifi  ise,  kabadayılık  düzeninin  sürmesi  için zorunlu  olan  halk  desteğini  sağlıyordu,  ama  gerçek  içeriği sanılandan oldukça farklıydı. </p>
<p class="calibre1">Şöyle ki; </p>
<p class="calibre1">“Zenginden alındığı” söylenen şey, başlangıçta kabadayılara göre  gayrimeşru  sayılan  fuhuş,  kumar,  içkili  eğlence  yerleri, tefecilik vs. gibi alanların kazançlarından alınan paydı. Başka bir  deyişle  vergilendirilmemiş  alanların,  devletin  vergi alamadığı </p>
<p class="calibre1">“sektörlerin” </p>
<p class="calibre1">vergisini </p>
<p class="calibre1">onlar </p>
<p class="calibre1">alıyordu. </p>
<p class="calibre1">Kabadayılıktan mafya babalığına geçiş sürecinde bunlara yeni alanlar  eklendi:  İthali  ve  ihracı,  alım-satımı  yasak  veya devletin tekelinde olan bazı mal ve “hizmetlerin” ticareti, yani kaçakçılık. </p>
<p class="calibre1">“Fakire verildiği” söylenen ise bu rantın paylaşılmasıydı. Bu paylaşım,  yapılan  “işin”  olmazsa  olmaz  koşuluydu; gayrimeşru  kazancın  bir  kısmının  paylaşılması  gerekirdi. </p>
<p class="calibre1">Önceleri  sıradan  polislere  ve  küçük  memurlara;  rant pastasının  giderek  büyüdüğü  mafyalaşma  sürecinde  ise mevkii  ve  makamları  daha  yükseklerde  olan  bürokratlara  ve siyasetçilere pay verilmeliydi. </p>
<p class="calibre1"><a id="p40"></a>Başlangıçta  tek  başına  kavga  eden  kabadayıların  zaman içinde  adamları,  şoförleri,  fedaileri,  korumaları,  tetikçileri oldu. En tehlikeli işlerde görevlendirilen bu adamlara öyle az buz bir bahşiş değil, cömertçe bir pay verilmeliydi. Çünkü bu kişilerin  “rakip  firmalar”  tarafından  daha  fazla  parayla ayartılıp namluyu kendi patronlarına çevirmeleri görülmemiş</p>
<p class="calibre1">olaylardan değildi. Önceleri kabadayıların, sonra da mafyanın paylaşım alanları ne kadar genişlerse, çalıştırılan adam sayısı da o kadar artacak, onların sayısı arttıkça da dağıtılan miktar çoğalacaktı. </p>
<p class="calibre1">1970’lerin  sonları  ve  80’lerin  başında  sağ  ve  sol  terör örgütlerine kabadayılardan kimileri gönüllü yardım yapmaya, kimileri de zorla haraç vermeye başladılar. </p>
<p class="calibre1">Dağıtım  bu  kadarla  da  kalmıyordu.  Bundan  sonraki  sırayı akrabalar ve yakın dostlar, hemşehriler alıyordu. Kabadayılar, akrabalarından  yaşça  büyük  olanlarını  ya  yanlarında çalıştırırlar  ya  da  “işyerlerinden”  birinin  başına  oturturlardı. </p>
<p class="calibre1">Kendileri fazla eğitim görememiş olduklarından, çocuklarının ve yaşça küçük olan yeğenlerinin en iyi okullarda okumasını isterlerdi. </p>
<p class="calibre1">Kişisel  masraflarına  gelince;  eski  kabadayılar  çok  şık giyinirler ve elbiselerini pahalı terzilere diktirirlerdi, ama çok lüks  bir  yaşam  sürdürmezlerdi.  Gösteriş  merakı,  Mercedes, BMW  marka  otomobiller,  havuzlu  villalar  vs.  daha  sonraki mafya kuşaklarında ortaya çıktı. Bununla birlikte 1950 kuşağı eski  kabadayılar  da  sokağa  çıktıklarında  veya  bir  lokantaya, bir  eğlence  yerine  gittiklerinde  en  pahalı  içki  ve  yemekleri ısmarlar, başka masalarda tanıdıkları varsa onlara şampanya, havyar vs. gönderirler ve çok bol bahşiş dağıtırlardı. </p>
<p class="calibre1">Sonuç  olarak  kabadayılık,  neresinden  bakarsanız  bakın  çok masraflı bir işti! </p>
<p class="calibre1"><a id="p41"></a>Bütün bu dağıtılanlardan geriye bir şey kalırsa, işte o zaman</p>
<p class="calibre1">“fakire  verme”  faslı  başlardı.  Dağıtımdaki  son  sırayı gerçekten ihtiyacı olanlara karşılıksız yapılan yardımlar alırdı. </p>
<p class="calibre1">“Zenginden  alıp  fakire  verme”  olayının  özeti  buydu. </p>
<p class="calibre1">Kabadayıların  kazancından  böylesine  geniş  bir  kitle yararlanınca  da,  gayrimeşru  yollardan  topladıklarını  halka dağıtıyorlarmış gibi bir görüntü ortaya çıkıyordu. </p>
<p class="calibre1">Bunları  şimdiden  anlatıyorum  ki,  ayrıntılarına  girdiğimizde daha önce uyarmamıştın demeyesiniz. Hikâyenin akışı içinde dış  görüntüye  kendimizi  kaptırıp  yanılgıya  düşersek,  daha sonra düzeltmesi zor olur diye düşündüm. </p>
<p class="calibre1">Ancak, Dündar Kılıç’ın bu genel kurallara istisna teşkil eden özel  bir  kişiliği  olduğunu  da  hemen  belirtmeliyim.  “Benim kabadayım  iyidir,”  demek  için  söylemiyorum,  ama  “yiğidi öldür  hakkını  yeme”  diye  de  bir  söz  vardır.  Dündar  Kılıç’ın yaşamöyküsünü  izlerken,  tanısın  veya  tanımasın  yardım istemek  için  kapısını  çalan  hiç  kimseyi  geri  çevirmeyen  biri olduğunu göreceğiz. Bu tavrı tarihsel gelişmeye pek de uygun düşmüyordu, hatta yakınları tarafından çok da eleştiriliyordu, ama adının etrafında efsane oluşturulan ender kabadayılardan biri olmasını da herhalde bu karakter özelliğine borçluydu. </p>
<p class="calibre1"><b class="calibre3">Tulumbacılar, Seymenler, Kabadayılar</b></p>
<p class="calibre1">Dündar Kılıç’ın yaşamöyküsü Ankara kabadayıları arasında başlayıp,  İstanbul  kabadayıları  arasında  devam  edeceği  için bu  iki  büyük  kentin  kabadayılık  geleneklerine  kısa  bir  göz atmakta  fayda  olabilir.  Aslında  iki  şehrin  kabadayılık raconları  arasında  hemen  hemen  hiçbir  fark  yoktu. </p>
<p class="calibre1"><a id="p42"></a>Aralarındaki  tek  ayrım  her  iki  kentin  “yerli”  kabadayılarının kökenlerinin  farklı  olmasıydı.  “Yerli”  dememin  nedeni,  iki büyük kentin de zaman içinde büyük göçler alması, dışarıdan gelenlerin  genellikle  kenar  mahallelere  yerleşmeleri  ve yoksulluk </p>
<p class="calibre1">yüzünden </p>
<p class="calibre1">kabadayı </p>
<p class="calibre1">âlemine </p>
<p class="calibre1">girmeye</p>
<p class="calibre1">çalışmalarıydı. </p>
<p class="calibre1">Hikâyemiz </p>
<p class="calibre1">boyunca </p>
<p class="calibre1">tanıyacağınız</p>
<p class="calibre1">kabadayılardan  birçoğunun  Laz,  Kürt,  Arnavut,  Arap,  Oflu, Bayburtlu vs. gibi lakaplarla anılmasının nedeni de buydu. </p>
<p class="calibre1">İstanbul’un  “yerli”  kabadayılarının  kökeni  yeniçerilere  ve tulumbacılara  dayanırdı.  Bunlar  arasından  en  çok  ün  yapmış</p>
<p class="calibre1">olanları  “Sayılı  Fırtınalar”  veya  “Onikiler”  adlarıyla  anılırdı. </p>
<p class="calibre1">Bizim  bu  kitapta  İstanbul  kabadayılarıyla  ilk  karşılaşmamız 1960’lı yılların başlarında olacağı için bu en eski kabadayılar konumuzun  dışında  kalmaktadır.  Ama  merak  edenler  için söyleyeyim,  eski  İstanbul  kabadayıları  ile  ilgili  en  temel  iki kitaptan  biri  Ref’i  Cevad  Ulunay  tarafından  yazılan   <i class="calibre4">Sayılı</i> <i class="calibre4">Fırtınalar</i>,  biri  de  Sermet  Muhtar  Alus  tarafından  yazılan <i class="calibre4">Onikiler</i>’dir.  Ayrıca  Ergun  Hiçyılmaz  da  bu  konuda  yapıtlar vermiş,  Ahmet  Rasim’in  ve  Salah  Birsel’in  bazı  eserlerinde de eski kabadayılar anlatılmıştır. </p>
<p class="calibre1">Ankara’nın  kabadayılık  geleneği  ise  konunun  uzmanlarına göre  bölgenin  kırsal  kesimindeki  eşkıyalardan  ve seymenlerden  gelmektedir.  İstanbul  kabadayılarının  aksine Ankara kabadayıları ile ilgili yazılmış eser yok denecek kadar azdır. En temel kaynak, Halil Soyuer’in  <i class="calibre4">Ankara Kabadayıları</i> adlı  kitabıdır. <a href="#p42">8  </a>Gazeteci  Halil  İbrahim  Uçak  da  bu  konu üzerine araştırma çalışmaları yapmaktadır. </p>
<p class="calibre1"><a href="#p42">8  </a>Şair  ve  gazeteci  Halil  Soyuer’in   <i class="calibre4">Ankara  Kabadayıları</i>  (1995)  kitabı,  onu  aşkın eserinden  biridir.  Başkentin  polis-adliye  gazeteciliğinin  duayenlerinden  sayılan Soyuer’in “Sorma Hiç” gibi birçok şiiri de unutulmayan şarkı sözlerine konu olmuştur. </p>
<p class="calibre1">Dündar </p>
<p class="calibre1">Kılıç’ın </p>
<p class="calibre1">gençlik </p>
<p class="calibre1">yıllarındaki </p>
<p class="calibre1">Ankara’da, </p>
<p class="calibre1">ansiklopedilere bile geçmiş üç ünlü kabadayı vardı: Karagöz</p>
<p class="calibre1"><a id="p43"></a>Kemal,  Kabadayı  Mehmet  ve  Sarı  Veli.  Genellikle  birlikte gezdikleri için “üç silahşörler” de denilen bu kabadayılardan Karagöz  Kemal,  Karagöz  ustası  Hayali  Küçük  Ali’nin oğluydu,  futbol  oynar,  boks  yapardı.  Sarı  Veli  boksördü, Kabadayı  Mehmet  ise  matbaa  dizgicisiydi.  Altındağ’ın ünlülerinden Kürt Cemali de yine aynı çevrelerde efsane gibi anlatılan kabadayılardandı. Dördü de hikâyemizin akışı içinde yer  alacak  olan  bu  kabadayılardan  üçü  öldürülecek,  tek  sağ</p>
<p class="calibre1">kalanı Karagöz Kemal de köşesine çekilecekti. </p>
<p class="calibre1">Zaten  Ankara  kabadayılarının  yatağında  eceliyle  ölenleri parmakla sayılacak kadar azdı. Halil Soyuer’in kitabından tek tek  sayıp  sizin  için  bir  istatistik  çıkardım:  Kitapta  kısa yaşamöyküleri  sıralanan  belli  başlı  32  kabadayıdan  15’i öldürülmüş, biri kendini yakmış, ikisi alkol komasına girerek, biri kaza kurşunuyla ölmüş, biri akıl hastanesinde kaybolmuş</p>
<p class="calibre1">ve  sadece  12’si  eceliyle  ölmüştü.  Onlar  da  birkaç  kez  ağır yaralanmış, ölümden dönmüşlerdi<a href="#p43">.9</a></p>
<p class="calibre1"><a href="#p43">9  </a>Ankara  kabadayıları  ile  ilgili  araştırmalarım  sırasında  elimde  bu  kitabın  satırlarını aşacak  derecede  fazla  bilgi  birikti.  Kendileriyle  görüşmeler  yaptığım  kişilerden  yer veremediğim  için  özür  diliyor,  ama  bu  bilgilerin  başka  bir  çalışmada  muhakkak değerlendirileceğini bilmelerini istiyorum. </p>
<p class="calibre1">Dündar  Kılıç  da  bunlardan  biriydi.  Yanında  “staj”  gördüğü</p>
<p class="calibre1">“ustalarından” bazıları da yanı başında öldürülmüştü. </p>
<p class="calibre1"><b class="calibre3">Bentderesi</b></p>
<p class="calibre1">Ankara’nın  önemli  bir  özelliği,  genelevlerin  bulunduğu Bentderesi </p>
<p class="calibre1">semtinin </p>
<p class="calibre1">kabadayılar </p>
<p class="calibre1">tarafından</p>
<p class="calibre1">paylaşılamamasıydı.  Hacettepe,  Atıfbey  ve  Yenidoğan</p>
<p class="calibre1"><a id="p44"></a>kabadayıları arasında çıkan çatışmaların çoğu bu genelevlerin rantından kaynaklanmaktaydı. </p>
<p class="calibre1">Halil  Soyuer’in  yazdığına  göre  “Bu  semtten  geçen  Hatip Çayı’nın  taşkınlığını  önlemek  için  belediye,  vaktiyle  üzerine bir  bent  yaptırır.  Genelevlerin  bu  semtte  bulunması  aynen şehir  çöplüklerindeki  martı  ve  kargaların  üşüştüğü  gibi, birçok  Ankara  kabadayısının  bu  semtte  toplanmalarını sağlamıştır.  Özellikle  1940  ile  1950  yılları  arasında Bentderesi  semti  birçok  Ankara  kabadayısının  adeta  savaş</p>
<p class="calibre1">alanı  haline  gelmiştir.  Genelevlerin  burada  olması kabadayıların  bu  evlerden  dost  edinmeleri  ve  ev patronlarından haraç alma heveslerine kapılmaları, Bentderesi semtini böyle cazip hale getirmişti.” <b class="calibre3">10</b></p>
<p class="calibre1">Öyle ki, Ankara’da Bentderesi deyince bir semtin adı değil, içindeki </p>
<p class="calibre1">genelevler </p>
<p class="calibre1">anlaşılmaktaydı. </p>
<p class="calibre1">Bentderesi’nin</p>
<p class="calibre1">Ankaralılar  tarafından  nasıl  tanındığını  anlatabilmek  için  ses sanatçısı  Sevim  Tuna’nın  başından  geçen  bir  olayı  aktarmak sanırım yeterli olacaktır:</p>
<p class="calibre1">“Sevim Tuna İzmir’den Ankara’ya gelmiş, çok da genç. Bir gazinoda sahneye çıkıyor. Matinelerdeki bayan seyirciler ona adreslerini  veriyorlar,  evlerine  çay  içmeye  çağırıyorlar. </p>
<p class="calibre1">Bunlardan  bir  grubu  kıramıyor,  gitmeye  karar  veriyor  ve bakın başına ne işler geliyor:</p>
<p class="calibre1">‘Çıktım  yola,  aaa!..  Adresi  almayı  unutmuşum.  Sadece  17</p>
<p class="calibre1">numaralı  apartman  olduğunu  biliyorum.  Bir  de  ‘dere’  lafı aklımda kalmış... Dedim ya hayatımda Ankara’ya ilk gelişim. </p>
<p class="calibre1">Nasıl olsa şoför biliyordur diye atladım bir taksiye... </p>
<p class="calibre1">‘Şeye gidicem,’ dedim, ‘hani dereli falan bir semt var ya...’</p>
<p class="calibre1">Şoför,  babacan  bir  adam...  Şöyle  bir  baktı  aynadan, gülümsedi. </p>
<p class="calibre1">‘Bentderesi’ne mi?’</p>
<p class="calibre1"><a id="p45"></a>Herhalde orası olacak, ne bileyim... </p>
<p class="calibre1">‘Evet oraya,’ dedim. ‘17 numaraya gidicem.’</p>
<p class="calibre1">Şoför yine aynadan bakarak konuştu. </p>
<p class="calibre1">‘Yeni mi geldin sen?’</p>
<p class="calibre1">Ben de gazinoyu kastediyor diye cevapladım. </p>
<p class="calibre1">‘Evet, bir ay oldu başlayalı.’</p>
<p class="calibre1">‘Daha önce nerdeydin?’</p>
<p class="calibre1">‘Daha önce İzmir’de çalışıyordum.’</p>
<p class="calibre1">Biraz daha gittik, şoför yine sordu. </p>
<p class="calibre1">‘Müşteri nasıl, kalabalık oluyor mu?’</p>
<p class="calibre1">Gazinodaki program çok tuttuğu için ben de hevesli hevesli anlattım. </p>
<p class="calibre1">‘Oooh, müşteri kum gibi kaynıyor... Herkes çok memnun...’</p>
<p class="calibre1">‘Memnun ha?’</p>
<p class="calibre1">‘E  tabii,  bütün  kadro  müşteriyi  memnun  etmek  için uğraşıyoruz.’</p>
<p class="calibre1">‘Ben epeydir gitmedim, fiyatlar nasıl?..’</p>
<p class="calibre1">‘Ucuz ucuz... O kadar hizmete göre bayağı ucuz.’</p>
<p class="calibre1">‘Sen çok kalıyor musun?’</p>
<p class="calibre1">‘Ben, yirmi dakika kalıp iniyorum.’</p>
<p class="calibre1">‘Yirmi dakika ha... Epeyce... Bari geleyim bu akşam...’</p>
<p class="calibre1">‘Aaa, gel bu akşam, beklerim...’</p>
<p class="calibre1">Şoför şaşkın, ben geveze, anlata anlata geldik... Aaa, bir de baktım ki acaip bir yerdeyiz. </p>
<p class="calibre1">‘Neresi burası,’ dedim şoföre. </p>
<p class="calibre1">‘Bentderesi,’ dedi... </p>
<p class="calibre1">İşte  o  zaman  anladım  ki,  ben  aslında  Bülbülderesi’ne gidecekmişim.  İçinde  ‘dere’  kelimesi  var  diye  acemilikten karıştırıp,  Bentderesi’ne  gelmişim.  Bentderesi  de  maalesef Ankara’nın  genelevlerinin  bulunduğu  semtmiş...  O  zaman şoförle konuştuklarım kafama dank etti’...” <b class="calibre3">11</b></p>
<p class="calibre1"><a id="p46"></a><b class="calibre3">Üçüncü Bölüm</b></p>
<p class="calibre1"><b class="calibre3">“STAJYER” KABADAYI</b></p>
<p class="calibre1">Kabadayılığın  raconunu  anlatmak  için  hikâyemize  ara verdiğimizde,  sekiz  yaşındaki  Dündar  Kılıç’ı  Ankara’nın Hamamönü mahallesinde bırakmıştık. </p>
<p class="calibre1">Ekmeğin  karneyle  satıldığı  yıllardı  ve  babası  fırıncıydı. </p>
<p class="calibre1">Annesi  gaz  tenekelerinin  altına  koyduğu  ekmeklerin  üstüne gazete  serip  üzerini  fırından  aldığı  odun  kömürleriyle kapatarak  gizliyor,  o  da  bunları  yine  gizlice  götürüp  karnesi olmayanlara dağıtıyordu. Parası olanlara 18 kuruşa, olmayan yoksullara parasız. </p>
<p class="calibre1">Bu  dağıtım  sırasında  18  kuruşluk  ekmeğin  karaborsada  5</p>
<p class="calibre1">liraya  satıldığını  görüyor,  belki  de  hayatının  ilk  ekonomi derslerini uygulamalı olarak alıyordu! Ekmek beş lira olunca, kadınların  evde  yaptıkları  bazlamalar  da  köşe  başlarında karaborsa 150 kuruştan satılıyordu. Sokak aralarında fakirlere ekmek  dağıtan  Dündar  Kılıç,  sık  sık  dramatik  olaylarla  da karşılaşıyordu.  Bunlardan  birini  gazeteci  Deniz  Som’a  şöyle anlatmıştı:</p>
<p class="calibre1">“Bir  gün  sokakta  bazlama  satıyorlardı.  150  kuruşa satılıyordu bazlama, yani beş liralık ekmeğin dörtte birine. Bir çocuk  annesinin  çarşafına  sarılmış  ‘ekmek’  diyordu.  Kadın bazlamacıyla  pazarlık  yaptı,  anlaşamayınca  çocuğa  ‘Evde ekmek  var,’  derken,  çocuk  ‘Evde  nerede  ekmek  var,  yalan söylüyorsun,’  diyordu.  Kadın  baktı,  şöyle  kese  gibi  bir  şey çıkardı,  parası  yetmedi  herhalde  bazlamayı  almaya,  çocuk onu çekiyor, o çocuğu çekiyor. Bunun üzerine ben ‘Teyze bir dakika  durur  musun,’  dedim.  Kömürleri  eşeledim,  gazeteyi</p>
<p class="calibre1"><a id="p47"></a>kaldırdım, tuttum çocuğa bir ekmek verdim. O arada birisi de mendili  açmış  dileniyordu.  Dilenci  ‘Bana  da  ekmek  ver,’</p>
<p class="calibre1">dedi,  yarım  ekmek  de  öyle  elimle  kopardım  dilenciye verdim...” </p>
<p class="calibre1">Bir  yanda  fukaralık,  bir  yanda  karaborsadan  vurgun vuranlar,  bir  yanda  yol  kesip  güpegündüz  gasp  yapanlar. </p>
<p class="calibre1">Dündar  Kılıç’ın  daha  ilkokul  yıllarında  kendini  içinde bulduğu ortam buydu... </p>
<p class="calibre1"><b class="calibre3">Yedi Yıl Saklanan İntikam</b></p>
<p class="calibre1">Annesi,  ekmek  dağıtmaya  her  çıkışından  önce  dikkatli olmasını  tembihliyordu.  Çünkü  orası  Hamamönü’ydü, sokaklarında her türlü belanın kol gezdiği bir mahalle. Ve bu bela bir gün gelip küçük Dündar’ı da buldu:</p>
<p class="calibre1">“On  yaşındaydım.  Beş  tane  ekmek  bir  tenekede,  beş  tane ekmek  bir  tenekede,  üzerine  de  bir  gazete  kâğıdı  serilmiş, gazete  kâğıdının  üzerine  kömür  konmuş  vaziyette  hazırdı. </p>
<p class="calibre1">Validem  bana,  ‘Merdivenlerden  inme,  oralar  dar  sokak,  sen Samanpazarı’ndan  geçerek  gidip  gel,’  derdi.  Caminin  oraya geldim,  iki  kişi  yolumu  kesti.  Sapsarı  bir  adam  ‘Tenekeleri ver’  dedi.  Sarı  ama  nasıl  sarı,  kaşları  bile  sarı.  Çekişmeye başladık,  o  çeker  ben  çekerim.  Derken  beni  göğsümden  bir itti,  teneke  yere  yuvarlandı.  O  arada  ben  ‘Yakalayın,  tutun, cankurtaran  yok  mu?’  diye  bağırıyordum,  işte  ufacık çocuktum. Oradan bir taş aldı kulak tozuma doğru vurdu, ben yere  düştüm  kaldım.  Hemen  alıp  Numune  Hastanesi’ne götürmüşler  beni,  dördüncü  gün  kendime  geldim.  Haber vermişler, büyükbabam da Trabzon’dan gelmiş. Büyükbabam</p>
<p class="calibre1"><a id="p48"></a>‘Onları  beraber  arayacağız,’  dedi.  Biz  üç-dört  gün  aradık. </p>
<p class="calibre1">Yalnız  babam  bana  ‘Adamları  görsen  de  sakın  büyükbabana gösterme,  sadece  bana  göstereceksin,’  demişti.  Biz büyükbabayı  bir  hafta  falan  oyaladık.  Sonra  büyükbabam gitti. Aradık aradık, adamları bulamadık.” </p>
<p class="calibre1">Dündar  Kılıç  kafasını  yarıp  ekmeklerini  alan  iki  adamı bulamamıştı ama siluetlerini beynine kazımış, intikam ateşini de  aradan  yedi  sene  geçtikten  sonra  tekrar  çıkarmak  üzere yüreğine saklamıştı. </p>
<p class="calibre1">Bu  olaydan  sonra,  on  yaşındayken  evden  gizlice  aldığı Sürmene bıçağını taşımaya başladı. Az önce de değindiğimiz gibi,  14  yaşına  geldiğinde  bu  bıçağı  polise  yakalattı  ve  ilk sabıka kaydını aldı. </p>
<p class="calibre1">Annesiyle  babası  ona  çok  kızdılar  ve  bıçak  taşımasını yasakladılar. </p>
<p class="calibre1">Yasakladılar  yasaklamasına  ama  bu  yasak  Dündar  Kılıç’ın kabadayılığa olan eğilimini giderek artırmaktan başka bir işe yaramadı.  Artık  delikanlılık  çağına  girmekteydi.  Bir  şeyler yapmak,  kendini  göstermek  hevesi  içindeydi.  Ve  on  yedi yaşındayken  adını  duyurduğu  ilk  vukuatlardan  biri,  Deli Mehmet’in  meyhanesinde  Karabit  Cemal’i  dövmesi  oldu. </p>
<p class="calibre1">Kimsenin  şikâyetçi  olmaması  nedeniyle  polis  kayıtlarına geçmemiş ve çok fazla duyulmamış olan bu olayı ben görgü tanıklarından dinledim. </p>
<p class="calibre1">Hamamönü’nün  arka  sokaklarında  kabadayıların  ve</p>
<p class="calibre1">bıçkınların  takıldığı  meyhaneler,  şaraphaneler  vardı. </p>
<p class="calibre1">Bunlardan  en  ünlüsü  de  Deli  Mehmet’in  meyhanesi  diye anılırdı.  Akşam  olunca  bu  meyhane  Hacettepeli  gençlerle dolup taşmaya başlardı. </p>
<p class="calibre1">Karadenizli  olan  Deli  Mehmet,  Dündar  Kılıç’ın  babası Fırıncı  İshak’ın  çok  iyi  arkadaşıydı.  O  günlerden  birinde, </p>
<p class="calibre1"><a id="p49"></a>kendisinden  haraç  isteyen  birisini  bıçaklayıp  öldürmüş  ve hapse düşmüştü. Geride geçim sıkıntısına düşen karısıyla dört çocuğunu  bırakmıştı.  Bu  semtlerin  sakinlerinin  arasında  ve kabadayıların dünyasında kural hapse düşene yardım etmekti. </p>
<p class="calibre1">Dostları  ve  hemşehrileri  meyhaneyi  işletmeye  devam  ederek hem  hapisteki  Mehmet’e,  hem  de  çoluk  çocuğuna  baktılar. </p>
<p class="calibre1">Dündar  Kılıç  da  kendi  kendine  babasının  arkadaşı  Mehmet Amca’nın  meyhanesinin  korumalığını  üstlenmişti.  Tam  işler yoluna  girer  gibi  olmuşken,  bir  akşam  mahallenin bıçkınlarından  Karabit  Cemal  gelip  meyhaneden  haraç istemeye kalktı. Dündar Kılıç, şimdiki Kurtuluş Lisesi, ama o zamanki  adıyla  İnönü  Ortaokulu’nun  tuvaletlerinden  söküp getirdiği  kurşun  bir  boruyu  böyle  zamanlar  için  saklamıştı. </p>
<p class="calibre1">Karabit  Cemal’i  bu  kurşun  boruyla  döverek  birkaç kaburgasını kırdı. </p>
<p class="calibre1"><b class="calibre3">Paçacının Kemik Sıyırma Bıçağı</b></p>
<p class="calibre1">Buna karşın, 1952 yılında cereyan eden “Boksör Erci” olayı Dündar  Kılıç  adının  geçtiği  her  yerde  anılan  olaylardan biriydi.  Çünkü  bu  olay  kayıtlara  geçmiş,  tutuklanıp hapishaneyle ilk kez tanışmasına, ilk mahkûmiyetini almasına yol açmıştı. </p>
<p class="calibre1">Olayın özeti, Dündar Kılıç’ın bir gün Cebeci çayırında<a href="#p50">10 </a>top oynarken bıçakla bir kişiyi yaralamasıydı. Ama bu yaralama, benim  araştırdığım  kadarıyla  en  az  iki  değişik  biçimde anlatılmaktaydı.  Birinci  anlatım  biçimiyle  aktarıldığı  her seferinde olay, Dündar Kılıç’ın top oynayan çocuklara yapılan bir haksızlığa isyan etmesi olarak sunuluyordu. Bu versiyon, </p>
<p class="calibre1"><a id="p50"></a>Dündar  Kılıç’ın  kendi  anlatımıyla  Halit  Çapın’ın  kitabına şöyle geçmişti:</p>
<p class="calibre1"><a href="#p49">10 </a>Bugünkü Cebeci Stadyumu’nun olduğu yer. </p>
<p class="calibre1">“Boksör Erci derler bir kopuk vardı semtte... İri yarı, güçlü kuvvetli...  Say  ki  boyu  ve  de  eni  bizim  iki  mislimiz... </p>
<p class="calibre1">Çalımından  hiç  yanına  varılamayan  birisi...  Çok  kızdığım... </p>
<p class="calibre1">Ama korktuğum da... Bir gün iki arkadaş top oynarken geldi... </p>
<p class="calibre1">Oyuna  karışmak  istedi...  Git  biz  kendimizce  oynuyoruz dedik...  Gitmedi.  Topu  aldı.  Arkadaşım  diklenecek  oldu. </p>
<p class="calibre1">Ağzını  burnunu  kırdı  çocuğun.  Köşede  bir  işkembeci  vardı. </p>
<p class="calibre1">Hani hem kelle satan, hem işkembe... Tezgâhtan elime geçen bıçağı kaptım... Hani bıçak da bıçak... Aynı hızla döndüm... O</p>
<p class="calibre1">boksör Erci’nin neresine gelirse orasına... </p>
<p class="calibre1">18  yaşındaymış  o  zamanlar.  İlk  cezaevine  giriş  böyle.  6  ay 20 gün hapisle...” <b class="calibre3">1</b></p>
<p class="calibre1">İlerleyen  yıllarda  gazetelerde  her  tekrarlanışında  olaya  yeni unsurlar ekleniyordu:</p>
<p class="calibre1">“1952  -  İlk  mahkûmiyet,  ilk  hapis:  Boksör  Erci’yi  bıçakla yaralamaktan  6  ay  20  gün.  Boksör  Erci  futbol  oynayan çocukların topuna el koyuyor. Topunu geri isteyen çocuğu da hastanelik  ediyor.  Kahvenin  önünde  oturmakta  olan  18’lik delikanlı Dündar Kılıç yandaki işkembecinin bıçağını kaptığı gibi Boksör Erci’yi ‘gravyer peynirine’ çeviriyor, delik deşik ediyor.” <b class="calibre3">2</b></p>
<p class="calibre1">Oysa  Dündar  Kılıç,  aradan  çok  zaman  geçtikten  sonra, 1993’te Deniz Som’a olayı başka ama belki de gerçek şekliyle ya  da  daha  doğrusu  ilk  versiyonda  eksik  bıraktıklarını tamamlayarak  anlatacaktı:  Aslında  on  yaşındayken  uğradığı saldırının intikamını almıştı! </p>
<p class="calibre1">Zaman  ve  mekânda  fark  yoktu.  Ama  eylemin  gerekçesi farklıydı ve bıçakladığı kişi sayısı bir değil ikiydi. Şöyle ki; </p>
<p class="calibre1"><a id="p51"></a>1952  yılında  Cebeci  çayırında  top  oynarlarken  kenardan oyunu  seyretmekte  olan  iki  kişiyi  tanır  gibi  olmuştu. </p>
<p class="calibre1">Hafızasını zorlayınca hatırladı: Bunlar yedi yıl önce kafasını taşla yarıp elindeki ekmek tenekelerini alan kişilerdi. İyisi mi, bundan sonrasını kendisinden dinleyelim:</p>
<p class="calibre1">“Yedi  yıl  önce  başımı  yaranların  kim  olduklarını  zaman içinde  öğrenmiştim.  Birinin  ismi  Kirpi’ydi.  Esas  isminin Mustafa  olduğunu  sonradan  öğrendim.  Birinin  ismi  de Erci’ydi.  Boksör  Erci.  Yedi  yıl  sonra  bunları  tanıdım.  İşte onları  vurmak  mecburiyetinde  kaldım.  Ankara’da  o  çayırda top  oynuyordum  ben.  Böyle  akasya  ağacına  bir  motosiklet dayanmış. Yanına baktım o Kirpi’yi gördüm, sarı... Sarı ama nasıl sarı. Böyle on bin kişinin içinden seçilecek bir adam. İki kişilerdi  bunlar,  yalnız  bana  taşı  vuran  Kirpi’ydi.  Sonradan isminin Mustafa olduğunu öğrendiğim Kirpi benim baktığımı gördü,  ‘Kaçalım’  dedi.  Öteki  de  Ankara  şampiyonu  Boksör Erci. </p>
<p class="calibre1">“Şimdi karşıda da bir kasap dükkânı, kelle paça dükkânı var. </p>
<p class="calibre1">Girdim, oradan kasap bıçağını aldım, aldığım bıçak da kemik sıyıran,  yani  şu  en  keskin  kasap  bıçağı,  hani  kemik sıyırıyorlar  onunla.  Bıçağı  saklayıp  yanına  gittim,  bu  hâlâ motoruyla  uğraşıyor.  Erci  kaçmış.  Dedim  ki,  ‘Kirpi  Abi  sen misin?’  Bir  sağına  soluna  baktı,  bir  anda  rengi  attı,  suçlu adam  belli  oluyor.  ‘Benim,’  dedi.  ‘Beni  tanıdın  mı?’  dedim. </p>
<p class="calibre1">‘Yok,’ dedi. ‘Hatırlıyor musun, yedi-sekiz sene evvel ufak bir çocuğun başına bir taş vurdun, ekmeklerini de aldın, hatırlıyor musun?’ dedim. ‘Çek git işine ulan hadi,’ dedi, ‘Sensin değil mi?’ dedim. Şöyle bir sağına soluna baktı, hemen faça verdi tabii<a href="#p51">.11</a></p>
<p class="calibre1"><a href="#p51">11</a> Faça vermek: Suçunu veya bir şey gizlediğini belli etmek. </p>
<p class="calibre1"><a id="p52"></a>Ben  bunun  işini  bitirdim,  ama  ölüm  kastıyla  vurdum.  Öyle hissediyordum  ki,  sırtından  çıktı  herhalde  diyordum  kemik sıyıran. </p>
<p class="calibre1">Sonra da işte o Boksör Erci’nin peşine düştüm. Soruyorum, nerededir? İşte falan meyhanelerde. Aradan on gün geçti, onu da  bir  meyhanede  buldum,  onun  da  işini  öyle  bitirdim.  İkisi de  ölmedi  ama.  Daha  sonra  bana  hiçbir  şey  yapamadılar, ödleri koptu zaten. Yani bunlar hırsız, hırsızmış ikisi de...” </p>
<p class="calibre1">Olayın  iki  değişik  versiyonu  olmasının  nedeni,  Dündar Kılıç’ın  iki  değişik  biçimde  anlatmış  olmasıydı.  Aslında birinci anlatım, polise verilen ifadenin tekrarıydı. Çünkü, yedi yıl önceki bir olayın intikamını aldığını söylese, tasarlayarak cinayet  işlemeye  kalkıştığı  için  cezası  daha  ağır  olacaktı.  O</p>
<p class="calibre1">anda  ani  bir  tepkiyle  yaptığını  söyleyerek  hafifletici nedenlerden yararlanmış ve altı buçuk ay hapisle kurtulmuştu. </p>
<p class="calibre1">Zaten  1993’teki  anlatımında  bunu  kendisi  de  belirtmekteydi:</p>
<p class="calibre1">“Ben  tabii  bu  olayı  anlatırken,  işte  top  oynarken  geldi  bize sataştı  mataştı  falan  diye  anlatıyorum.  Ekmek  olayını anlatmıyorum...” </p>
<p class="calibre1">Peki  ama  aynı  olayı  neden  1969’da  Halit  Çapın’a  başka, 1993’te Deniz Som’a daha başka bir biçimde anlatmıştı? </p>
<p class="calibre1">Bu  sorunun  tam  yanıtını  bulabilmek  için  kitabın  ilerleyen bölümlerini  beklemeniz  ve  Dündar  Kılıç’ın  kuşağından kabadayıların  iç  dünyasını  biraz  daha  tanımanız  gerekecek. </p>
<p class="calibre1">Şimdilik  şu  kadarını  söyleyeyim  ki,  onların  dünyasında  pek övünmek  yoktur,  buna  “vitrin  yapmak”  derler  ve  ayıplarlar. </p>
<p class="calibre1">Çok  iyi  sır  saklarlar  ve  geçmişteki  bir  olayın  ne  zaman  ne kadarını ve ne biçimde anlatacaklarına, o günün koşullarında doğru  olup  olmadığına  göre  karar  verirler.  Her  an  ölüm tehlikesiyle  burun  buruna  yaşayan  bu  insanlar  için,  birisiyle, özellikle  de  bir  gazeteciyle  konuşurken  önemli  olan  bir</p>
<p class="calibre1"><a id="p53"></a>hikâyenin  tüm  çıplaklığıyla  anlatılması  değil,  o  güne  özgü koşullarda kimlere hangi mesajların nasıl gideceğidir. Dündar Kılıç’ın  1969’da  karşı  karşıya  olduğu  tehlikeler  başka, 1993’te bambaşkaydı. İşte bu yüzden de 1969’daki röportajda başka,  1993’teki  röportajda  ise  bambaşka  bir  Dündar  Kılıç konuşmaktaydı. </p>
<p class="calibre1"><b class="calibre3">“Olayların Akışı” </b></p>
<p class="calibre1">Hazır  hikâyemizin  henüz  başındayken  biraz  durup  sizlerle tartışmak  istediğim  bir  konu  var.  Daha  ileride,  olaylar  peş</p>
<p class="calibre1">peşe </p>
<p class="calibre1">gelmeye </p>
<p class="calibre1">başlayınca </p>
<p class="calibre1">bunu </p>
<p class="calibre1">yapma </p>
<p class="calibre1">fırsatını</p>
<p class="calibre1">bulamayabiliriz. </p>
<p class="calibre1">Dündar  Kılıç’ın  kendisiyle  aynı  koşullar  altında  bulunan yaşıtlarından daha değişik, sıra dışı bir “yaşam tarzını”, ölüm tehlikesini  göze  almayı  gerektiren  bir  “mesleği”  seçmesine yol açan etkenler nelerdi? </p>
<p class="calibre1">Kendisine  soracak  olursanız,  onun  bu  soruya  yanıtı  son derece kısa ve netti:</p>
<p class="calibre1">“En  büyük  emelim  öğretmen  olmaktı.  İlk  ve  ortaokulu bitirdim,  liseye  ise  gidemedim.  Olayların  akışı  buna  izin vermedi.  10  yaşımdan  itibaren  silah  kullanmak  zorunda kaldım.” <b class="calibre3">3</b></p>
<p class="calibre1">Yani bu yolu kendisi seçmemiş, dış etkenlerin zorlamasıyla girmişti. </p>
<p class="calibre1">Bu  dış  etkenlerin  neler  olabileceğini  dilerseniz  bazı  şıklar sayıp onların arasından bulmaya çalışalım. </p>
<p class="calibre1">Bunda  dedelerinden  kalma  kan  davası  geleneğinin, Karadenizliliğin  verdiği  ateşlilik,  silaha  düşkünlük  ve</p>
<p class="calibre1"><a id="p54"></a>atılganlığın  rolü  var  mıydı?  Öyleyse  neden  büyük  şehirlere göçen  onca  Karadenizliden  hepsi  kabadayı  olmuyordu  da aralarından sadece birkaçı sivrilebiliyordu? </p>
<p class="calibre1">Olayların akışının değişmesinde köylerinden kalkıp göçmüş</p>
<p class="calibre1">olmaları  ve  Ankara’ya  geldiklerinde  kendini  içinde  bulduğu ortam  mı  rol  oynamıştı?  Hamamönü  gibi  yoksul  bir mahalleye  gelmek  yerine,  Ankara’nın  daha  varlıklı semtlerinden  birine  gelselerdi,  okuyup  öğretmen  olma amacına ulaşabilecek miydi? Öyleyse neden aynı koşullardaki birçok  genç  değil  de  sadece  o  kabadayılık  yolunu  tutmuştu? </p>
<p class="calibre1">Kaldı  ki  bunun  yoksullukla  fazla  bir  ilgisinin  olmadığı  da anlaşılıyor,  çünkü  kendi  anlatımına  göre  babasının  durumu hiç de fena sayılmazdı: “İki tane fırınımız vardı. Babam hem patrondu,  hem  de  8-10  bin  üyeli  fırın  işçileri  derneğinin başkanıydı...”  Diyelim  ki  okuyamadı,  babasının  yanında fırıncılık öğrenip baba mesleğini sürdüremez miydi? </p>
<p class="calibre1">Çevresinde olanlara ve kendi başına gelenlere bakıp adalete güvenini  mi  kaybetmişti?  Acaba  Kirpi  Mustafa  ile  Boksör Erci onun kafasını yardıktan sonra polis tarafından yakalanıp adalete  teslim  edilseler  gelişmeler  daha  değişik  olabilir miydi?  Yoksa,  babası  “aman  tanısan  bile  dedene  gösterme” </p>
<p class="calibre1">diye  uyardığına  göre,  dedesi  de  yakalasa  onların  cezasını kendisi mi verecekti? </p>
<p class="calibre1">Neden  örneğin  kardeşleri  değil  de  o  “on  yaşından  itibaren silah  kullanmak”  zorunda  kalmıştı?  Güpegündüz  gaspların yapıldığı,  işyerlerinden  haraç  istendiği  bir  ortam  içinde, suçluların  cezasını  kabadayıların  vermesine  özenmiş,  “kendi hakkını  kendisi  alma”  duygusuna  mı  kapılmıştı?  Daha  önce meyhanede  haraç  isteyen  Karabit  Cemal’i  kurşun  boruyla dövmesi durumun böyle olduğunu göstermiyor muydu? </p>
<p class="calibre1"><a id="p55"></a>Dündar  Kılıç’ın  kabadayı  olmasında  bu  şıkların  “hepsinin” </p>
<p class="calibre1">az  çok  rolü  vardı  dersek,  bunu  sadece  “olayların  akışı”  gibi kaderci bir çözüme bağlayamazdık. </p>
<p class="calibre1">Ama yine de bu şıklardan “hiçbiri” dedirtecek kadar önemli bir noktayı da eksik bırakmayalım: Dündar Kılıç’ın kabadayı olma yönünde çok güçlü bir eğilimi olduğunu. </p>
<p class="calibre1">Yedi  yıl  biriktirdiği  bir  intikam  duygusunu  zamanı  gelince ortaya  çıkarıp,  iki  kişiyi  gözünü  kırpmadan  bıçaklayabilmek için  herhalde  öyle  herkeste  olmayan  bazı  karakter özelliklerine  sahip  olmak  gerekirdi.  Kabadayılığa  duyulan eğilimin yanında, belki de doğuştan gelen bir sabır, cesaret ve kıyıcılık. Dündar Kılıç, bu ilk yaralama olayını aradan yıllar geçtikten  sonra  bile  öylesine  coşkulu  bir  üslupla  anlatıyordu ki,  kabadayılığa  hiç  de  “olayların  akışının  zorlamasıyla” </p>
<p class="calibre1">girmediği hemen anlaşılıyordu: “Ölüm kastıyla vurdum. Öyle hissediyordum  ki,  sırtından  çıktı  herhalde  diyordum,  kemik sıyıran...” </p>
<p class="calibre1">Şu  da  var  ki,  tutmak  istediği  yol,  ona  hem  o  bela  dolu ortamda  sözünü  geçirebilmek,  hem  de  kısa  yoldan  hayatını kazanmak  şansını  sunuyordu.  “Kuruluş  sermayesi”  olarak biraz zekâ, önsezi ve en önemlisi de cesaret gerektiren böyle bir  işe  girişmek  için,  genç  Dündar  Kılıç’ın  eksiğinin  değil, fazlasının olduğu anlaşılıyordu. </p>
<p class="calibre1">Sonuç  olarak,  sosyolojik,  ekonomik,  psikolojik,  hatta genetik  etkenler  ne  olursa  olsun,  Dündar  Kılıç  okuyup öğretmen  olma  amacını  terk  etmiş  ve  kabadayılık  âleminin dönüşü  olmayan  yoluna  adımını  atmıştı.  Bundan  sonraki okulu hapishaneler, eğitimi bu âlemin raconunu öğrenmek, işi de bunları uygulamak, uygulanmasını sağlamak olacaktı. </p>
<p class="calibre1"><a id="p56"></a><b class="calibre3">Pratik Ceza Hukuku Dersleri</b></p>
<p class="calibre1">Dündar  Kılıç  bu  ilk  vukuatından  sonra  Eskişehir’e, amcasının  yanına  kaçtı,  orada  birkaç  ay  kaldıktan  sonra  da Ankara’ya  dönüp  teslim  oldu.  6  ay  20  gün  hapse  mahkûm edildi. </p>
<p class="calibre1">Görünen  oydu  ki,  çıraklık  dönemine  iyi  başlamış,  girdiği yolda  şart  olan  gözü  pekliği  ve  cesareti  göstermişti.  Üstelik</p>
<p class="calibre1">“kabadayılık  stajının”  henüz  daha  başındayken  kazandığı  bu deneyim,  kişisel  bazı  yeteneklerine  yeni  bilgiler  ekleme olanağını da vermişti! </p>
<p class="calibre1">Kişisel  yetenekler  derken,  tek  başına  ve  çok  hızlı davranabilmesini,  aklına  gelen  ilk  silahı  derhal  alıp  rakibine fırsat  tanımadan  “işini  bitirmesi”  gibi  niteliklerini kastetmiyorum.  Öncelikle  görsel  hafızasını  ve  önsezilerini kastediyorum.  Boksör  Erci  olayından  anladığımıza  göre, Dündar  Kılıç’ın  düşmanlarının  bazı  fiziksel  özelliklerini belleğine kazımak gibi bir yeteneği vardı. Kafasını taşla yaran kişinin  kirpiklerine  kadar  sarı  olma  özelliğini  belleğine yerleştirmiş ve onu yedi sene sonra tanımıştı. Bu nitelik, daha sonra göreceğimiz gibi onu birkaç kez ölümden kurtaracaktı. </p>
<p class="calibre1">Yine  çok  sonraları,  MİT’te  gözleri  bağlı  sorgulanırken, kendisini  sorgulayan  kişinin  ellerini  ve  parmaklarını gözündeki  bandın  altından  görüp  hafızasına  yerleştirecek  ve gözleri  açıldıktan  sonra  o  kişiyi  ellerinden  ve  sesinden tanıyacaktı. </p>
<p class="calibre1">Edindiği  yeni  bilgilere  gelince;  hemen  teslim  olmamış, amcasının  yanında  saklanmış  ve  anlaşıldığı  kadarıyla deneyimli  bazı  “bilge”  kişilerden  akıl  almıştı.  Kazanılan  bu zaman  içinde  durum  değerlendirilmiş,  yaralanan  kişilerin</p>
<p class="calibre1"><a id="p57"></a>zaten  sabıkalı  hırsızlar  oldukları  öğrenilmişti.  Dündar  Kılıç</p>
<p class="calibre1">“Bana  hiçbir  şey  yapamadılar,  ödleri  koptu”  dediğine  göre, belki  şikâyet  etmemeleri  bile  sağlanmış  olabilirdi.  Ortalık sakinleşince  de  gidip  teslim  oldu,  ki,  bu  da  hafifletici  bir nedendi. İlk anlatım biçimi eğer poliste verdiği ifadeyse, olay basit  bir  mahalle  kavgası  gibi  görülmüş  olmalıydı.  Hele çocuklardan  birkaçı  da  “topumuzu  çaldılar,  bizi  dövdüler” </p>
<p class="calibre1">diye  tanıklık  ettilerse  durum  haksız  tahrike  bile  girmiş</p>
<p class="calibre1">olabilirdi. </p>
<p class="calibre1">Gördüğü  bu  ilk  “pratik  ceza  hukuku  kursunda”  edindiği bilgiler ömrü boyunca işine yarayacaktı. </p>
<p class="calibre1">Az  bir  cezayla  kurtulduğu  bu  olaydan  sağladığı  başka  bir</p>
<p class="calibre1">“kazanım”  ise,  ilk  hapishane  deneyinden  bile  birçok  ders çıkarabilmiş olmasıydı. </p>
<p class="calibre1"><b class="calibre3">Okulu Cezaevleriydi</b></p>
<p class="calibre1">Dündar  Kılıç  liseye  gidememişti  ama  17  yaşında</p>
<p class="calibre1">hapishaneyle  tanışmıştı:  1952  yılında  bıçakla  yaralama suçundan  6  ay  20  gün  ceza  aldı,  Ankara  Ulucanlar’daki Merkez Kapalı Cezaevi’nde dört buçuk ay yattı. </p>
<p class="calibre1">Bu  ilk  hapishane  deneyiminden  çıkardığı  dersleri  şöyle özetliyordu: “Hapishaneyi hiç bilmiyordum o zamana kadar... </p>
<p class="calibre1">Ne  bileyim  işte  çok  üzüldüm  başlangıçta...  Hani  yıkıldım. </p>
<p class="calibre1">Ardından  baktım  ki  üzülmekle  olmayacak,  bir  şeyler öğrenmeye  çalıştım.  Hapishane  ayrı  bir  âlemdir.  İyi  bilmek lazımdır  orasını...  Yoksa  adamı  kötületirler  ki,  bir  daha düzelmemecesine...” <b class="calibre3">4</b></p>
<p class="calibre1"><a id="p58"></a>Yakınlarından  biri  de  onun  hapishanelerden  çok  şey öğrendiğini söylüyordu: “Çok fazla bir eğitimi yoktu, okulları cezaevleriydi,  hatta  tek  okulu  cezaeviydi.  En  sevdiği kitaplardan  biri  de  cezaevine  ilk  girişinde  okuduğu   <i class="calibre4">Sinekli</i> <i class="calibre4">Bakkal</i>’dı.” </p>
<p class="calibre1">Yaşı  küçük  olduğu  için  hapishanenin  “sübyan  koğuşu” </p>
<p class="calibre1">denilen  koğuşuna  konmuştu.  Bugün  olduğu  gibi  o  tarihlerde de  hapishanelerin  durumu  bir  felaketti.  Koğuşlarda  anarşi vardı, en gaddar, ali kıran baş kesen tipler koğuş ağası oluyor, herkesi eziyordu. Dündar Kılıç’ın da dediği gibi “hapishanede insanı  kötületiyorlardı”  ama  küçük  tutukluların  durumu hepten  yürekler  acısıydı.  Cezaevinin  her  türlü  angaryası, temizliği,  odun-kömür  taşınması  vs.  onlara  yaptırılır,  bu  da yetmezmiş  gibi  her  gün  dayak  yer,  dövülürlerdi.  Aç,  sefil, perişan durumdaydılar: Günde bir ekmek, sabah sade suya bir çorba,  diğer  öğünlerde  yemek  adı  altında  bir  karavanadan birkaç tane çıkan nohut, mercimek veya kuru fasulye verilirdi. </p>
<p class="calibre1">Ama gördükleri eziyetin en ağırı gardiyanlar tarafından koğuş</p>
<p class="calibre1">ağalarına satılmalarıydı<a href="#p58">.12</a></p>
<p class="calibre1"><a href="#p58">12 </a>Yılmaz Güney’in  <i class="calibre4">Soba, Pencere ve İki Ekmek İstiyoruz</i> (İstanbul, 1980) romanında ve “Duvar” filminde de bu konu işlenir. </p>
<p class="calibre1">Dündar  Kılıç,  ilk  hapishaneye  girişinde  gördüğü  bu  vahşet düzenini  sübyan  koğuşundan  başlayarak  değiştirmeyi  aklına koydu. Daha sonraki yıllarda bunu başarabilmiş olduğunu her fırsatta  dile  getirecek,  onun  bulunduğu  cezaevlerinde sübyanların  rahat  ettiğini,  dayak  yemediklerini,  angarya yüklenemediğini </p>
<p class="calibre1">ve </p>
<p class="calibre1">koğuş </p>
<p class="calibre1">ağalarının </p>
<p class="calibre1">zevki </p>
<p class="calibre1">için</p>
<p class="calibre1">kullanılamadıklarını  söyleyecekti.  Çocuklara  cinsel  tacizde bulunan birinin kafasını kırmış olduğunu anlatacaktı. </p>
<p class="calibre1">Bu tutumunu Karadenizli olmasına bağlayanlar olsa da, aynı mücadeleyi  yürüten  Doğulu  kabadayılar  da  vardı.  Kürt  İdris (İdris Özbir) de o yıllarda İstanbul Sultanahmet Cezaevi’nde</p>
<p class="calibre1"><a id="p59"></a>ve  Bursa  Cezaevi’nde  benzer  koşullarda  yatmıştı.  O  da  17</p>
<p class="calibre1">yaşında hapse düşmüştü ve onun da içinden “zorbalık” dediği bu hapishane düzenine isyan gelmekteydi:</p>
<p class="calibre1">“...Bursa  Cezaevi’nde  bir-iki  hadise  yaptık.  Orada  da affedersiniz  bu  gibi  durumlar  vardı.  Bu  gibi  hadiselere  karşı koyduk  ve  iki  adam  öldürdüm.  Gene  oğlancıları  öldürdüm affedersiniz.  Onlar  hak  etmişti.  Onlar  Bursa  hapishanesinde 18 sübyanın ırzına geçmişlerdi. O hadiseyi bütün Bursa bilir. </p>
<p class="calibre1">Onlar hak ettiler...” <b class="calibre3">5</b></p>
<p class="calibre1">Hapishanelerde  “sübyancı”  denilen  tutuklular,  yani  çocuk tecavüzcüleri  ve  katilleri,  diğer  mahkûmlar  tarafından  yalnız bırakılırlar  ve  korku  içinde  yaşarlar.  Öteki  mahkûmların  en nefret  ettikleri  suçlular  bunlardır.  Bunda  büyük  olasılıkla Dündar  Kılıç  kuşağı  kabadayıların  hapishanelere  getirdikleri yeni kuralların etkisi de vardı. </p>
<p class="calibre1">Dündar  Kılıç’ın  hapishaneye  bu  ilk  girişinden  sonra  bir ayağı  sürekli  hapishanede  olacak,  ömrünün  üçte  birini cezaevlerinde  geçirecekti:  Kendi  hesabına  göre  tamı  tamına 21 yıl 4 ay. </p>
<p class="calibre1">Hangi cezaevlerinde yattığı sorulduğunda anımsayabildikleri şunlardı:  Ankara  Merkez,  Ayaş,  İzmit,  Toptaşı,  Paşakapısı, Sultanahmet,  Davutpaşa,  Alemdağ,  Kartal  Maltepe  Askeri Cezaevi,  Sağmalcılar,  Selimiye  Askeri  Cezaevi,  Kabakoz, Tekirdağ, Ankara Mamak Askeri Cezaevi, Diyarbakır Askeri Cezaevi... </p>
<p class="calibre1">Hangi hapishanelerde ve ne kadar yattığı konusunda sohbet ederlerken  gazeteci  Deniz  Som  ile  aralarında  ilginç  bir diyalog geçmekteydi:</p>
<p class="calibre1">“Deniz  Som  -  Cezaevinde  geçirdiğiniz  günleri  hesaptan düşsek siz şimdi 29 yaşında sayılırsınız! </p>
<p class="calibre1"><a id="p60"></a>Dündar  Kılıç  -  Evet!  Geceleri  de  saymazsak  yirmi  yaşında falan mı oluyorum o zaman? O zaman cumartesi pazarları da çıkalım. </p>
<p class="calibre1">Deniz Som - Onlar hafta tatili. </p>
<p class="calibre1">Dündar Kılıç - Hafta tatili. </p>
<p class="calibre1">Deniz  Som  -  Ama  21  sene  bir  insan  hayatı  için  gerçekten çok fazla değil mi? </p>
<p class="calibre1">Dündar  Kılıç  -  Şartlar  ne  olursa  olsun  insanlığa  olan sevgimizi,  insanlara  olan  sevgimizi  yok  edemediler. </p>
<p class="calibre1">Edemezler  de.  Ben  iki  bin  sene  yaşamış  kadar  mutluyum aslında...” </p>
<p class="calibre1">Bu  şakalaşmayı  şimdilik  unutmamanız  için  aktarıyorum. </p>
<p class="calibre1">İçinde inanılmaz bazı gerçekleri de barındırması bakımından ileride tekrar hatırlatacağım. </p>
<p class="calibre1">21 yıl 4 aylık “mahpushanecilik” yılları boyunca çoğu solcu aydınlar olan pek çok ünlü kişiyle de tanışan Dündar Kılıç’ın uzun  hapislik  yıllarında  tanıdığı  kişilerin  listesi,  sanki aydınlarımızın  Türkiye’nin  yakın  tarihinde  çektiği  zulmü  de belgeler  gibiydi:  Şadi  Alkılıç,  İlhan  Selçuk,  Cemal Madanoğlu, Sabahattin Eyüboğlu, Ali Sirmen, Osman Arolat, Aydın  Engin,  Bozkurt  Nuhoğlu,  Tanju  Cılızoğlu  ile  zamanın gençlik liderleri Deniz Gezmiş ile Mahir Çayan. </p>
<p class="calibre1">Yeri  gelmişken  belirtmeliyim  ki,  Dündar  Kılıç’ın  yattığı cezaevlerinden  birçoğu  bu  kitap  boyunca  zaman  zaman dekorumuz  olacak,  tanıdığı  ünlü  kişilerden  bazıları  da  gelip bu dekor içinde onunla ilgili anılarını anlatacaklardır. </p>
<p class="calibre1">Ama  şunu  da  belirtmeyi  unutmayalım:  Dündar  Kılıç’ın ömrünün  üçte  birini  hapishanelerde  geçireceği  sanki  o zamandan  içine  doğmuş  gibi,  daha  ilk  deneyiminde  kafasına bir  hedef  koymuştu.  Bu  bozuk  düzenin  değişmesi, hapishanelerin  daha  güven  içinde  yaşanılır  yerler  haline</p>
<p class="calibre1"><a id="p61"></a>gelmesi  gerekmekteydi.  Bundan  sonra  uğrak  yeri  haline gelecek olan hapishanelerde hep bunun için uğraşacaktı. </p>
<p class="calibre1">Biz şimdi yine 50’li yıllara dönelim. </p>
<p class="calibre1">Dündar  Kılıç’ın  bu  ilk  “mahpushaneciliği”  sırasında Ankara’nın  ünlülerinden  Kabadayı  Mehmet  de  aynı</p>
<p class="calibre1">cezaevindeydi.  Başçavuş  Mustafa  lakaplı  Mustafa  Altın’ı tabancayla,  Niğdeli  Mustafa’yı  da  bıçakla  yaralamak suçlarından  yatmaktaydı.  Yaraladığı  bu  kişilerin  ikisi  de Bentderesi’ndeki genelevlerden haraç almaya kalkışmışlar ve o  zamanlar  bu  rantı  paylaşmakta  olan  diğer  kabadayıların teşvikiyle Kabadayı Mehmet tarafından “tasfiye edilmişlerdi.” </p>
<p class="calibre1">Halil Soyuer’in yazdığına göre genelev patronları kendilerini bu iki beladan kurtaran Kabadayı Mehmet’i cezaevinde ihya etmişlerdi:  “Adına  paralar  yatırılır,  küfeler  dolusu  meyveler, yiyecek maddeleri, tencereler dolusu ev yemekleri, tepsi tepsi baklavalar hiçbir gün eksik olmaz...” <b class="calibre3">6</b></p>
<p class="calibre1"><b class="calibre3">Bitirimhane</b></p>
<p class="calibre1">Kabadayı Mehmet, kimine göre yakın arkadaşı Sarı Veli’nin iki  bin  lira  nakdi  kefalet  yatırmasıyla,  kimine  göre  ise Demokrat Parti’nin iktidara gelmesinden sonra çıkardığı 1950</p>
<p class="calibre1">affından  yararlanarak  tahliye  oldu.  Ne  şekilde  çıkmış  olursa olsun, serbest kalır kalmaz kumarhaneciliğe geri döndü. </p>
<p class="calibre1">O  tarihlerde  kumar,  Hacettepe  bölgesinde  Kabadayı Mehmet,  Sarı  Veli,  Karagöz  Kemal;  Altındağ,  Atıfbey  ve Yenidoğan  taraflarında  ise  başta  Kürt  Cemali  ve  akrabaları olmak üzere Bayburtluların elindeydi. Kürt Cemali lakabıyla</p>
<p class="calibre1"><a id="p62"></a>anılan Cemali Coşan, kendi semtinde Ankara’nın racon kesen ve çok sevilen “delikanlılarından” biriydi. </p>
<p class="calibre1">Yasadışı her alanda olduğu gibi kumardan kazanç sağlamak için  de  gücünü  göstermek,  kavga  ve  çatışmalarda  cesaretini kanıtlamak  gerekiyordu.  Çeşitli  kavgalara  gire  çıka hapishaneyi  uğrak  yeri  haline  getirmeye  başlamış  olan Dündar Kılıç da, bu sayede Kabadayı Mehmet, Kürt Cemali gibi  ünlü  kabadayılarla  tanışmış,  hapisten  çıkınca  onların kumarhanelerine “takılmaya” başlamıştı. Bir yandan da, yine hapishanelerden  tanıdığı  Arnavut  Haşim,  Piç  Hüseyin (Hüseyin Turan) gibi kendi çapındaki kabadayı “adayları” ile birlikte  küçük  kumarhanelerden  ve  bitirimhanelerden</p>
<p class="calibre1">“kanyota” toplamaktaydı. <a href="#p62">13</a></p>
<p class="calibre1"><a href="#p62">13 </a>Kanyota:  Fransızca  “cagnotte”  sözcüğünden  gelir  ve  argoda  kumar  oynatana  veya kumarhaneyi koruması altında tutan kabadayıya kalan paya denir. Kullanıla kullanıla bozularak  “ganyeto”  şeklini  almıştır.  “Mano”  sözcüğü  de  aynı  anlama  gelir  ve  daha yaygındır. </p>
<p class="calibre1">Kimilerinin “barbut kahvesi” de dediği bitirimhane kavramı, Halil  Soyuer’in  kitabında  şöyle  açıklanır:  “Bitirimhane  fakir insanların  fakir  yerlerde  açtıkları  kumar  yerleridir.  Lüksü yoktur,  buraya  devam  edenler  poker,  bakara  gibi  ‘sosyete’</p>
<p class="calibre1">oyunlarını bilmezler. Buralarda barbut (zar) atılır, kâğıtla kılıç çekilir. Böyle bitirimhaneler Ankara’nın daha ziyade Altındağ</p>
<p class="calibre1">taraflarında,  Cebeci  semtlerinde,  Yenidoğan’da  İsmet  Paşa mahallesinde  bulunur.  Aksi  gibi  polis  de  gelir  gelir  buraları basar.  Bu  semtlerdeki  kumara  düşkün  seyyar  satıcılar, pazarcılar,  küçük  esnaf  takımı,  lokanta  garsonları,  şoförler genellikle böyle bitirimhanelere giderler.” <b class="calibre3">7</b></p>
<p class="calibre1">Doktor Turhan Temuçin, Dündar Kılıç’la işte o dönemlerde tanıştı.  Bu  tanışmasını  da  şöyle  anlattı:  “Hamamönü’nden başlayalım.  Ben  daha  önce  Bursa  Ziraat  Lisesi’nde okuyordum,  oradaki  en  iyi  arkadaşım  da  Sait  Gökçer’di. </p>
<p class="calibre1"><a id="p63"></a>Sonra  MİT’ten  emekli  oldu,  ama  o  zamanlar  MİT’le  falan alakası  yoktu.  Ben  Bursa  Ziraat  Lisesi’nden  kovulunca İstanbul’a gidip liseyi orada bitirdim. Daha sonra yedek subay olarak  Ankara’ya  geldim.  Burada  yedek  subay  tarihinde  pek görülmemiş  bir  şey  yaptım,  yedek  subay  olarak  silah  altına alınmışken,  askeri  tıbbiyeye  geçtim.  O  zamanlar  futbol  da oynuyordum.  Bir  gün  yolum  Cebeci  çayırına  düştü,  baktım futbol  oynuyorlar  sahada.  Hadi  biz  de  girelim  dedik,  herkes postalla  mostalla  oynuyor.  Oyuna  girince  gördüm  ki oyuncular  arasında  bir  teğmen  daha  var.  Bir  de  baktım  ki benim Bursa Ziraat Lisesi’nden can ciğer arkadaşım Sait değil mi?  Vay  Sait  falan  diye  sarıldık  öpüştük.  Zaten  çok  güzel futbol  oynayan  bir  arkadaştı.  Gençlerbirliği’nde  oynamaya başlayınca,  askerliği  sırasında  Ankara’da  yedek  subay okulunda kalmış. Böylece tekrar buluşmuş olduk. </p>
<p class="calibre1">“Sait’in  evi  Hamamönü’nde,  Kale  Sokak’taydı.  Onunla yeniden buluşmamızla beraber Hamamönü’ne gidip gelmeye başladım.  Beni  şimdi  o  zamanlardan  hayatta  kalan  kime sorarsan  sor  ‘Hacettepeli  Sarı  Turan’  diye  bilir.  Halen  de Hacettepelilerle  ilişkimiz  bitmemiştir,  bir  ölüm  falan  olduğu zaman  hep  telefonlaşırız,  beraber  gideriz.  Neyse,  biz  olduk Hamamönülü.  Zaten  okul  da  Cebeci’de,  yakın,  oraya gidiyoruz ve beni Dündar’la ilk tanıştıran da Sait oldu. </p>
<p class="calibre1">Maraşlı Zeynel Ağa’nın kahvesi vardı. O kahve şimdi halen vardır,  ama  Maraşlı’nın  değil.  Hamamönü’nden  Samanpazarı’na  gelmeden  önce  hemen  sağdaki  kahvedir.  Zeynel Ağa kabadayı değildi, ama babayiğit adamdı. Yanılmıyorsam Cemali ile birlikte o kahveyi bastılar. </p>
<p class="calibre1">Dündar  ondan  sonra  ufak  tefek  işler  yapmaya  başladı  işte. </p>
<p class="calibre1">Tek başına kabadayılık yapıyor, kahve işletiyor. Daha doğrusu bitirimhane,  daha  alt  seviyede  bir  iş,  zar  mar  atarlar,  öyle</p>
<p class="calibre1"><a id="p64"></a>organize  bir  şey  değil.  Gözü  son  derece  kara,  Dündar  kadar gözü  kara  insan  ben  hiç  görmedim  hayatımda.  Ve  ta  o zamanlar derdi ki bana, abi ben en büyük olacağım.” </p>
<p class="calibre1">Şunu  eklemeyi  de  unutmuyor  Turhan  Temuçin:  “Dündar bütün servetini kumardan yapmıştır,” ve devam ediyor:</p>
<p class="calibre1">“Hamamönü’nde işte bir kıraathane açtı. Sonra geldiler orayı bastılar. Basanların üçünü de bıçakladı. Halit Çapın kitabında gayet güzel anlatır onu.” </p>
<p class="calibre1">Biz de onu dinleyip, olayı bir de Halit Çapın’dan okuyoruz:</p>
<p class="calibre1">“Zaman  geçiyor  aradan...  Dündar  Kılıç’ın  Ankara’da  bir kahvehanesi  oluyor  geçen  zamanla  birlikte...  Ya  da  gelin çocuğun  adını  doğru  söyleyelim,  kahvehane  değil</p>
<p class="calibre1">bitirimhane... </p>
<p class="calibre1">Bir  gece  bir  grup  basıyor  burasını...  Çavdaroğlu  denilen birisi.  Diyarbakırlı  Kemal  ve  yanlarında  başkaları...  Polis kayıtlarına bu baskının sonu üç yaralı ile geçiyor... Üç ağırca yaralı ve bunları yaralayan birisi: Dündar Kılıç... </p>
<p class="calibre1">Denilebilir  ki  Dündar  Kılıç  poliste  ve  kabadayılık muhabbetinde bundan sonra isim oluyor... </p>
<p class="calibre1">Bundan sonra dert üstüne dert, bela üstüne bela...” <b class="calibre3">8</b></p>
<p class="calibre1"><b class="calibre3">Sarı Veli’nin Ölümü</b></p>
<p class="calibre1">O sırada Ankaralıları çok şaşırtan bir gelişme oldu: 11 Ekim 1953  günü  Kabadayı  Mehmet  kendisi  kadar  ünlü  ve  yakın arkadaşı olan Sarı Veli’yi öldürdü. </p>
<p class="calibre1">Herkesin “üç silahşörler” kadar yakın bildiği üç kabadayıdan ikisi ne olmuştu da çatışmışlardı ve biri ötekini öldürmüştü? </p>
<p class="calibre1"><a id="p65"></a>Bunu  anlamak  için  olayın  hayatta  kalan  tanıklarını  aradım. </p>
<p class="calibre1">Hacettepeliler  ikisini  de  sevdikleri  için  anlaşmazlığın nedenleri hakkında anlatılanlar hangisinin tarafını tuttuklarına göre değişiyor, pek birbirine uymuyordu. </p>
<p class="calibre1">Anlatılanları özetleyecek olursam; Kabadayı Mehmet hapse düştüğünde Sarı Veli ona çok yardımcı olmuş, hatta günde üç öğün  de  yemek  göndermişti.  Ama  bu  arada  kumar  âleminde doğan  boşluktan  da  yararlanmış  ve  Bentderesi’nde  Hilmi Baba’nın  şaraphanesinin  üst  katında  bir  kumarhane  açmıştı. </p>
<p class="calibre1">Kabadayı  Mehmet’in  hapiste  bulunması  ve  Sarı  Veli’nin</p>
<p class="calibre1">“polisle  arasının  iyi  olması”  nedenleriyle  buna  pek  ses çıkarılmamıştı.  Sarı  Veli  kumarhane  için  gereken  parayı denkleştirebilmek  için  Kabadayı  Mehmet’in  hapse  girerken kendisine emanet bıraktığı tabancayı da satmıştı. </p>
<p class="calibre1">Aralarındaki  anlaşmazlık  da,  kimine  göre  işte  bu  tabanca olayından,  kimine  göre  bir  kadın  meselesinden,  kimine  göre de Kabadayı Mehmet’in tahliye olunca kendisini Sarı Veli’nin kumarhanesinin  ortağı  sayarak  her  gece  gelip  toplanan paraları  almak  istemesinden  çıkmıştı.  “Üç  silahşörlerin” </p>
<p class="calibre1">üçüncüsü  olan  Karagöz  Kemal  onları  barıştırmak  için  çok çaba harcamış ama bunu başaramamıştı. </p>
<p class="calibre1">Hacettepe’de  dinlediğim  kişiler,  bir  de  Sarı  Mehmet’e (Mehmet Kuyumcu) gitmemi söylediler. </p>
<p class="calibre1">Az sonra anlatacağım Kürt Cemali olayının da tanıklarından olduğu  için  Hacettepeli  Sarı  Mehmet’i  aradım.  Kışları Ankara’da,  yazları  Mersin’de  geçirdiğini  öğrendim.  Ve  onu Mersin’in Mezitli kıyılarında balık avlarken buldum. Tam onu bulduğuma  sevinirken  hiç  beklemediğim  sevindirici  bir sürprizle daha karşılaştım: Mehmet Kuyumcu’nun eşi Leman Hanım, Dündar Kılıç’ın eşi Ayten Hanım’ın halasıydı! Leman</p>
<p class="calibre1"><a id="p66"></a>Hanım’ın  yeğeni  ve  damadı  hakkında  anlattıklarını  yeri geldikçe aktaracağım. </p>
<p class="calibre1">Mehmet Kuyumcu’nun hayatı da kabadayılıkla ve Hacettepe kabadayılarının  arasında  geçmişti.  Altın  Eldiven  kulübünde boks  yapmıştı.  Askerliğini  yaparken  bile  durmadan  olay çıkarıp hapse düştüğü için normal süresinde bitirememişti. </p>
<p class="calibre1">Sarı  Veli’nin  öldürülmesinin  üzerinden  48  yıl  geçmesine rağmen  ayrıntılarıyla  hatırlayabiliyordu.  Olayı,  öncesiyle birlikte şöyle anlattı:</p>
<p class="calibre1">“Kabadayı  Mehmet’in  hayatının  çok  kısmı  zaten</p>
<p class="calibre1">hapishanelerde geçti. 1950 affından çıktıktan bir zaman sonra Palabıyık  Kâzım  Ağa’nın  Hacettepe’nin  içindeki  kahvesini satın  alıp  kendi  kıraathanesini  açtı.  Bu  kahveyi  çalıştırırken Veli ile araları açıldı. Kadın davasıyla hiç ilgisi yok. Kabadayı bu kahveyi açtıktan sonra Veli kendisine geldi dedi ki, ‘Tabii kahveyi  açtın,  işini  gücünü  buldun,  bizleri  hiç düşünmüyorsun,’  gibicesine  laflar  yaptı.  Kabadayı  da,  ‘Peki sana  da  bir  şey  yapalım,’  dedi.  Veli,  ‘Yok,  senden  bir  silah istiyorum,’  dedi.  Topraklık’ta  Laz  Topal  Ahmet  vardı,  ‘Ben Ahmet ile iş yapacağım,’ dedi. Kabadayı da ‘Bu silahı al, ama bu  silah  hatıra,  sonra  bunu  alacağım,  yerine  başkasını vereceğim, şimdilik veriyorum,’ dedi. Veli de silahı satmış mı işte ne yapmışsa bu yüzden araları açıldı. </p>
<p class="calibre1">Aralarının  açılmasından  üç  dört  ay  sonra  Samanpazarı’nın eski  şoförlerinden  Nusret,  Cihat,  Osman  vardı,  bunlar, aralarında  ben  de  vardım,  Kabadayı  Mehmet  ile  Sarı  Veli’yi aldık,  Atatürk  Orman  Çiftliği’nde  bir  lokanta  vardı,  bira fabrikasının üstünde, sahibi de Mersinli Arap Servet’ti, orada onları barıştırdık. </p>
<p class="calibre1">Aradan  yedi-sekiz  ay  geçti,  Dörtyol’da  Hacer  Buluş’un yazlık  Buluş  Sineması  vardı,  Kabadayı  Mehmet  Hacettepeli</p>
<p class="calibre1"><a id="p67"></a>Hidayet  adında  bir  arkadaşı  ile  oraya  gidiyor.  Sinemadan çıktıktan  sonra  Fehmi  Yağcı’nın  kahvesine  geliyorlar,  eski Çiçek  Sineması’nın  karşısı.  Başçavuş  Fasih  isminde  bir arkadaş vardı, Sarı Veli’den onu soruyorlar. Sarı Veli de ters cevap  veriyor,  barıştıkları  halde  ‘Ben  Başçavuş  Fasih’in çobanı  mıyım’  falan  diye.  Mehmet’e  bir  yumruk  atıyor  ve geri  geri  çekilip  elini  arkasına  atıyor.  Mehmet  de  çok huylanan  bir  insandı.  Veli  bir  şey  çektiği  zaman  vurucu  bir oğlandı.  Mehmet  de  bıçak  çekecek  diye  kuşkulanıyor, tabancayla  bir  el  sıkıyor.  Mehmet’in  arkasını  verdiği  akasya ağacı hâlâ orada kahvenin önünde durur.” </p>
<p class="calibre1">Mehmet Kuyumcu, Kabadayı Mehmet’in öldürmek kastıyla</p>
<p class="calibre1">ateş etmediği savındaydı: “Bacağına sıkıyor. Tabii tüfek gibi tabanca  sıkılmaz,  kararlamaya  atıyor  bacağına,  ama  idrar kesesine  denk  geliyor,  kan  idrara  karışarak  öldü  Veli, hastaneye götürürlerken öldü.” </p>
<p class="calibre1">Sarı Veli’yi tutanlar ise Kabadayı Mehmet’in Sarı Veli’nin hayalarına bilerek ateş ettiğini öne sürüyorlardı. Hatta, Kabadayı Mehmet’in sürekli paranoya içinde, öldürülme kuşkusuyla yaşayan biri olduğunu, bu yüzden tabancasını otururken masanın altında kucağında, ayaktayken ceketinin cebinde ateşlemeye hazır tuttuğunu, hasımlarından çoğunu da belden aşağısına ateş ederek vurduğunu söyleyenler vardı. </p>
<p class="calibre1">Kimilerine  göre  kahvede  otururlarken  Sarı  Veli  mendil çıkarmak  için  elini  cebine  atmış,  Kabadayı  da  onun  silah çıkarttığını sanarak masanın altından vurmuştu. </p>
<p class="calibre1">Gazeteci Halil Soyuer’in yazdıkları da bu ikincilere yakındı:</p>
<p class="calibre1">“Yağcıoğlu Fehmi Ağa’nın kahvesinin yanı başındaki berber dükkânının önüne giderler. Kabadayı Mehmet hiddetlidir:</p>
<p class="calibre1">‘Sana  cezaevine  girmeden  önce  bir  tabanca  vermiştim. </p>
<p class="calibre1">Sahibi şimdi o tabancayı istiyor, onu bul ve bana getir.’ Veli</p>
<p class="calibre1"><a id="p68"></a>de aynı hiddet içinde:</p>
<p class="calibre1">‘Ben  o  tabancayı  sattım,  parasını  da  yedim,  kime  sattığımı da bilmiyorum. Kulüpten şimdiye kadar aldığın mano paraları o tabancayı çoktan ödedi,’ diye cevap verir. </p>
<p class="calibre1">Bu  esnada  Kabadayı  Mehmet  kendi  taktiği  içinde  Sarı Veli’den  bir  sigara  ister.  Sarı  Veli  sigara  paketini  çıkarmak üzere  elini  cebine  atınca  Kabadayı  Mehmet  ceketinin cebinden  iki  el  ateş  eder.  Sarı  Veli  kanlar  içinde  berber dükkânının önüne yığılır...” <b class="calibre3">9</b></p>
<p class="calibre1">Hangi  anlatım  doğru  olursa  olsun,  Kabadayı  Mehmet  Sarı Veli’yi öldürmekten suçlu bulundu. Ve bu suçtan 12 yıl olmak üzere,  daha  önce  tecil  edilen  suçlarından  kalan  üç  yılla birlikte toplam 15 yıl ağır hapis cezasına mahkûm edildi. </p>
<p class="calibre1"><b class="calibre3">Gemilerde Çaycılık</b></p>
<p class="calibre1">Dündar  Kılıç,  genellikle  yaralama  ve  silah  yakalatma suçlarından  sık  sık  hapse  düşmekteydi.  Sürekli  olarak  silah taşımasının kendine göre nedenleri vardı ve bunu yıllar sonra Sağmalcılar’da  birlikte  kaldığı  siyasi  tutuklulardan  Feyyaz Kurşuncu’ya şöyle açıklamıştı: “Her polis aramasında benim üstümde silah çıkmak zorundadır, silah çıkar, ben onun cezası neyse  gider  yatarım.  Eğer  silah  çıkmazsa  ben  o  gün tehlikedeyim demektir.” </p>
<p class="calibre1">O  yıllarda  “dışarıdaki”  hayatı  da  fazla  yerleşik  değildi. </p>
<p class="calibre1">Zaman  zaman  başka  şehirlere,  en  çok  da  İstanbul’a  gidip gelmekteydi.  Bu  gidiş  gelişleri  sırasında  İstanbul’un  kumar âlemiyle temas ettiğinden, Oflu Hasan, Kürt İdris, Arap Nasri</p>
<p class="calibre1"><a id="p69"></a>gibi  zamanın  ünlüleriyle  tanışıp  arkadaş  olma  imkânını  da bulmuştu. </p>
<p class="calibre1">İstanbul’a  gidişlerinden  birinde  önüne  çıkan  bir  iş  fırsatını değerlendirip  orada  kaldı.  Bazı  gemilerin  çay  ocağını çalıştıracaktı. “Suhulet” ve “Sahilden” adlarındaki o zamanın yandan  çarklı  iki  araba  vapurunun  büfelerini  ise  Arap  Nasri çalıştırmaktaydı.  Bu  gemilerin  çay  ocaklarının  işletmeciliği Dündar Kılıç’a verilmişti. </p>
<p class="calibre1">Bugünün  Hacettepeliler  Derneği  Başkanı  Lütfü  Yanar  o zamanlar futbol meraklısı, hasta Hacettepe taraftarı bir gençti. </p>
<p class="calibre1">Bir  maç  için  İstanbul’a  gittiğinde,  Ankara’dan  tanıdığı Dündar Kılıç’ı bulmasını şöyle anlatıyor:</p>
<p class="calibre1">“1954’te  Fenerbahçe-Hacettepe  maçı  için  İstanbul’a gitmiştim.  İlk  devreyi  Fener  Lefter’in  bir  ve  Nedim’in  iki golüyle  3-0  önde  kapamıştı.  İkinci  devre  Hacettepe  Dr. </p>
<p class="calibre1">Alaattin  Yolaç  ve  Atila’nın  (penaltıdan)  ayağından  iki  gol bulunca maç 3-2 bitti. </p>
<p class="calibre1">Gençtim  ve  parasızdım.  Ankara’ya  dönmek  istemedim.  O</p>
<p class="calibre1">zamanlar Dündar yandan çarklı araba vapurlarında çay ocağı işletiyordu, gidip onu buldum, beni de yanına aldı. Dündar’ın bir  grubu  vardı,  Bahriyeli  Kenan  da  bu  gruptaydı.  Vapur akşamları  bağlanır,  orada  yatardık.  Sabah  olunca  Dündar  ve arkadaşları  giderlerdi.  Nerede  ne  iş  yapardı  bilmiyorum.  Bir gün  şiddetli  bir  lodosta  büfenin  camekânı  sarsıntıdan  kırıldı. </p>
<p class="calibre1">Geminin  miçosu  beni  şikâyet  etti.  Dündar  da,  ‘Benim Hacettepelim yalan söylemez,’ diyerek miçoyu dövdü. Başka bir gün ise çarkçıbaşı çay servisi yapan genç Rum garsondan şikâyetçi oldu, işten atılmasını istedi. Ben de gidip Dündar’a söyledim. Meğer Dündar’ın oğlanın annesi ile ilişkisi varmış. </p>
<p class="calibre1">Onu  da  işten  çıkarmadı.  Ben  iki-üç  ay  İstanbul’da  kaldıktan sonra Ankara’ya döndüm.” </p>
<p class="calibre1"><a id="p70"></a>Rumlarla ilişkiden söz etmişken, Dündar Kılıç’ın 6-7 Eylül Olayları  sırasında  da  İstanbul’da  olduğunu  belirtmeliyim. <a href="#p70">14</a></p>
<p class="calibre1">Bunu da, Dündar Kılıç’ın bir yakını başından geçen ilginç bir rastlantıyı  anlatırken  öğrenmiş  oldum.  Bir  tatilde  Yunan adalarına  gitmiş.  Bir  kahvede  sohbet  ederken  bozuk  bir şiveyle Türkçe konuşan bazı Yunanlıların arasında bir Dündar Kılıç  lafının  geçtiği  kulağına  çalınmış.  Merakla  sorunca  bu kişilerin  6-7  Eylül  Olayları’ndan  kaçan  İstanbullu gayrimüslimler  olduğu  anlaşılmış.  Beyoğlu’ndaki  olaylar sırasında  bazılarını  azgın  kalabalığın  linç  etmesinden  veya tecavüzünden  kurtaran  Dündar  Kılıç’ı  bir  efsane  gibi anlatıyorlarmış.  Dönünce  karşılaştığı  Dündar  Kılıç  da  bu anlatılanları  doğrulamış:  “Bir  kızı  ağaca  bağlamışlardı,  ben kurtardım,” demiş. </p>
<p class="calibre1"><a href="#p70">14 </a>5  Eylül  1955’te  Atatürk’ün  Selanik’teki  evine  bomba  atılması  üzerine  İstanbul’da yapılan  gösteriler,  6  ve  7  Eylül  günleri  Rum,  Ermeni  ve  Musevi  vatandaşların  ev  ve işyerlerini  yağmaya  dönüştü.  3  ölü  30  yaralıyla  sonuçlanan  olayların  ayrıntıları  için bkz. Soner Yalçın, Doğan Yurdakul,  <i class="calibre4">Bay Pipo, </i> s. 48-52. </p>
<p class="calibre1">Dündar  Kılıç,  ertesi  yıl  çıkan  bir  anlaşmazlık  sonucunda Oflu  Avni’yi  (Çakıroğlu)  bıçakla  yaraladı.  Görüşmemiz sırasında  bu  olayı  sorduğum  Kürt  İdris  (Özbir)  şu  kadarını hatırlıyordu: “O sıralarda Tarlabaşı Kımız Sokak’ta kulübüm vardı. Dündar ile henüz ortak değildik, ama gidip geliyordu. </p>
<p class="calibre1">Nedenini  hatırlamıyorum,  ama  Oflu  Avni  ile  kardeşi  Sami onu  dövmek  istediler.  Dündar  da,  köşede  bir  kasap  vardı, oradan  aldığı  bıçakla  Avni’yi  yaraladı.  Sonra  geldi  beni buldu, yardım ettim, Ankara’ya gitti.” </p>
<p class="calibre1">Dündar Kılıç böylece 1956’da, deyim yerindeyse “stajının” </p>
<p class="calibre1">İstanbul  bölümünü  tamamladıktan  sonra  Ankara’ya  dönmek zorunda  kaldı.  Hasımlarına  jilet  atmasıyla  tanınan  Bahriyeli Kenan da onunla gelmişti. Eski arkadaşlarını buldu ve bütün hızıyla yeniden kumar âlemine daldı. </p>
<p class="calibre1"><a id="p71"></a>Kendisinin  hâlâ  düzenli  bir  hayatı  yoktu,  ama  hem mahallesinin genç kızlarını, hem de kız kardeşlerini korumayı sürdürüyordu. </p>
<p class="calibre1">Hacettepeliler Derneği Başkanı Lütfü Yanar’ın bununla ilgili ilginç bir anısı vardı:</p>
<p class="calibre1">“1956 yılında bir gün taksiyle mahalleye gidiyoruz, Dündar taksiyi durdurdu. Kız kardeşi Asiye kaldırımda yürüyor, birisi de  peşinden  gidiyor.  Taksiden  indik,  Dündar  görünmemek için arkasını döndü, bana ‘Git bir bak, bizim kız yüz veriyor mu,  yoksa  oğlan  mı  asılıyor?’  dedi.  Gittim  biraz  izledim, Asiye  hızlı  hızlı  yürüyor  ve  hiç  yüz  vermiyor,  peşindeki  ise asılıp  duruyor.  Dönüp  durumu  anlatınca  Dündar  koşup oğlanın  yolunu  kesti,  ‘Görmüyor  musun,  kız  sana  yüz vermiyor,  daha  ne  peşinden  gidiyorsun?’  dedi.  Oğlan  ‘Sana ne?’  gibilerinden  diklenecek  gibi  olunca  ceketinin  mendil cebinden bir şey çekti, ustura mı bıçak mı hatırlamıyorum ve bir vuruşta oğlanın kulağını kesip eline verdi.” </p>
<p class="calibre1">Ben Dündar Kılıç’ın yeğenleriyle görüşürken, bu olayı acaba duymuş  mudur,  doğrular  mı  düşüncesiyle  bir  de  Asiye Hanım’ın  oğlu  Ayhan  Kamış’a  sordum.  Hemen  hatırladı  ve</p>
<p class="calibre1">“Kulak  kesme  olayı  mı?”  dedi.  Bu  hikâye  aile  içinde  de konuşulmuş, anlatılmıştı, oradan biliyordu. Ve buna dayısının karakteriyle  ilgili  bir  yorumunu  da  ekliyordu:  “Dayımın tavrındaki ilginçliğe bakın, yanlış bir şey yapmamak için önce adamın  kötü  niyetli  olup  olmadığını  araştırıyor,  ondan  sonra harekete geçiyor!” </p>
<p class="calibre1">Kulak  kesme  olayını  Dündar  Kılıç’ın  en  küçük  kızı  Fatma da duymuştu, ama o olayın cereyan şeklini başka bir biçimde dinlemişti.  Onun  duyduğuna  göre  halasını  takip  eden  adam dayağı yedikten sonra şikâyetçi olmuştu. Gittikleri karakolda komiserin  odasında  da  ileri  geri  sözler  sarf  edince  babası</p>
<p class="calibre1"><a id="p72"></a>kızıp sobanın yanında duran maşayı kafasına indirmiş, kulak da o şekilde kesilmişti. </p>
<p class="calibre1"><b class="calibre3">“Kulüp İşi Kolektif Bir Olaydır” </b></p>
<p class="calibre1">Ankara’nın  dış  semtlerinde  bitirimhane,  kıraathane  denilen kumarhanelerin şehir merkezine doğru geldikçe adları değişir, kulüp,  dernek  vs.  olurdu.  Ama  kumar  oynatılan  semt  neresi olursa  olsun,  kural  değişmezdi:  Lüks  semtlerde  işletilen kulüplerin  “dış  tehlikelere”  karşı  korunması  da  kaba  kuvveti gerektirirdi.  O  yıllarda  Yenişehir,  Sıhhiye  taraflarının  ünlü</p>
<p class="calibre1">“kulüpçülerinden”  biri  de  “Laz  Rahmi”  lakaplı  Rahmi Şencan’dı. </p>
<p class="calibre1">Kabadayılık  raconuna  göre  birisi  kumarhane  açtığı  zaman, açılış  gecesi  daveti  yapılırdı.  Çeşitli  yerlerin  kabadayıları  ve kumarcıları  bu  davete  gider,  sabahlara  kadar  kumar  oynanır, gece  bitince  herkes  kazandığını  orada  bırakır  ve  açılış</p>
<p class="calibre1">sahibine de yüklü bir para kalırdı. Bu açılışlar öyle bir kereye mahsus da yapılmazdı, her kumar sezonunun başında yeniden açılışlar,  davetler  yapılırdı.  Ben  bu  davetleri  ilk  kez  Laz Rahmi’nin kendisinden dinledim: “Oflular benim arkadaşım, kulüp ekolünden. Ben İstanbul’a bir kulübe gidiyorum, onlar açılış yapıyor. Ben açılış yapıyorum, onları çağırıyorum. Biz kulübü  altıncı  ayda  kapatırdık,  çünkü  Ankara  boşalıyor, onuncu  ayda  açardık.  Açtığımız  zaman  işte  sevdiğimiz arkadaşlarımızı  da  davet  ederdik,  gelirlerdi.  Onlar  bizi  davet edince  de  biz  giderdik.  Karşılıklı  böyle  olurdu.  Kolektif  bir olaydır bu kulüp işi, yani tek bir adam kulübü çalıştıramaz.” </p>
<p class="calibre1"><a id="p73"></a>Laz Rahmi, hemşehrisi ve yakın köylüsü Dündar Kılıç ile de işte  bu  kumarhane  açılışlarından  birinde  tanışmıştı  ve  o zaman  kurulan  bu  dostluğun  ileride  Dündar  Kılıç’a  oldukça yararı dokunacaktı. </p>
<p class="calibre1">Laz  Rahmi’nin  kendi  hayatı  da  epey  renkliydi.  Kendisinin anlattığına  göre  birçok  ilkleri  gerçekleştiren  biriydi.  Gençlik Parkı’nın havuzuna gezinti sandallarını yaptırmıştı, ilk yazlık kahveyi  açan  oydu,  Şadırvan  Lokantası’nın  sahibiydi. </p>
<p class="calibre1">1957’den  1975’e  kadar  “kulüpçülükle”  uğraşmış,  “işini koruyabilmek”  için  silahlı  çatışmalara  girmiş,  hapislere düşmüştü.  Ama  onun  “muhiti”  Dündar’ınkinden  farklıydı, görece  daha  varlıklı  bir  semt  olan  Yenişehir’de,  Adakale Sokak’ta,  İzmir  Caddesi’nde  kulüp  çalıştırmaktaydı.  Üstelik aktif  siyasetle  uğraşan  ilk  kabadayılardan  da  biriydi. </p>
<p class="calibre1">1950’lerin sonlarında Demokrat Parti Çankaya İlçesi Başkan Vekili’ydi, bu bakımdan kulüplerine siyasiler de gelmekteydi. </p>
<p class="calibre1">Şimdi  ise  faal  bir  Cumhuriyet  Halk  Partili  olan  Rahmi Şencan, görüşmemizde kendisi de anılarını yazmak istediğini söyledi.  Bana  anlattıklarının  hikâyemizle  kesişen  noktalarına zaman zaman değineceğim. </p>
<p class="calibre1">Dündar  Kılıç’ın  ustalarından  Kabadayı  Mehmet,  Sarı  Veli olayından  içerdeydi,  hapishanede  çay  ocağı  işletmekteydi, ama  bir  yandan  da  dışarıdaki  kumar  işlerini  yürütmekteydi. </p>
<p class="calibre1">Bizler  bugün  duyunca  şaşırıyoruz  ama,  içeri  düşen kabadayıların  dışarıdaki  işlerini  hapishaneden  yürütmeleri daha  o  zamanlardan  kalma  bir  olaydı.  Zaten  bugün hapishanelerde neler olup bittiğiyle ilgili duyup da şaştığımız olayların çoğunun kökleri o günlere kadar gider. </p>
<p class="calibre1">Örneğin  “önemli”  bir  tutuklunun  bir  hapishaneden  bir hapishaneye  nakledilmesi,  daha  o  zamanlardan  cezaevi idaresinin  başını  ağrıtan  bir  işlemdi.  Bir  tutuklunun  cezası</p>
<p class="calibre1"><a id="p74"></a>kesinleştikten  sonra  geçici  olarak  bulunduğu  cezaevinden başka  bir  cezaevine  aktarılmasına  “nakil”  veya  “dağıtım” </p>
<p class="calibre1">denirdi.  Ünlü  ve  cezaevinde  ağalık  kurmuş  bir  tutuklunun nakledilmesi,  onun  hem  oradaki  kumar  oynatma,  esrar  satışı vs. gibi kurulu düzenini, hem de dışarıda yürütmekte olduğu işlerini  sarsardı.  Ayrıca  götürüleceği  cezaevinde  onu öldürmek  isteyen  düşmanları  da  bulunabilirdi.  Bu  nedenle başka  cezaevlerine  nakiller  isyana  kadar  varacak  direnişlerle karşılaşabilmekteydi. Bundan çekinen cezaevi idareleri de bu işi  mümkün  olduğu  kadar  sessiz  ve  gizlice  halletmeye çalışırlardı. </p>
<p class="calibre1">Aradan  elli  küsur  yıl  geçmiş  olmasına  karşın,  bugün  de direnişlerin,  açlık  grevlerinin  ve  cezaevlerinde  işlenen cinayetlerin  birçoğu  tutukluların  yerlerinin  değiştirilmek istenmesinden çıkmıyor mu? </p>
<p class="calibre1">Kabadayı  Mehmet’in  nakli  de  öyle  olmuştu.  Sarı  Veli cinayetinden  aldığı  cezanın  kesinleşmesinden  sonra  bir  gün Kabadayı  Mehmet  ile  arkadaşı  Hacettepeli  Arif  (Arif Demiray)  “Bir  bey  sizi  görmek  istiyor,”  bahanesiyle  idareye çağrılmışlar  ve  oradan  da  apar  topar  İzmit  Cezaevi’ne nakledilmişlerdi. </p>
<p class="calibre1">Bu  arada,  aynı  yıl  askerliği  gelen  Dündar  Kılıç,  Gülhane Hastanesi’nden  tüberküloz  raporu  verilmesi  üzerine askerliğini  erteletmişti. <a href="#p75">15</a>  O  zamana  kadar  kendi  işlerini yürütmekteyken,  Kabadayı  Mehmet’in  İzmit’e  naklinden sonra  onun  işleriyle  de  ilgilenmeye  başladı.  Onun Hacettepe’deki  kumarhanesine  müşteri  toplamakta,  gerekirse zorla </p>
<p class="calibre1">götürmekteydi. </p>
<p class="calibre1">Bu </p>
<p class="calibre1">zorlamalarından </p>
<p class="calibre1">birinde, </p>
<p class="calibre1">kumarhaneye  gitmemek  için  direnmesi  nedeniyle  Ahmet Gürcan  adlı  bir  kumarcıyı  Esen  Park’ın  altında  bıçakladı. </p>
<p class="calibre1">Ama  aslında  olayın  ardında  başka  bir  neden  daha  vardı:</p>
<p class="calibre1"><a id="p75"></a>Kabadayı  Mehmet  ekibinden  olan  Orle  İhsan  (İhsan  Argun) ile  Ahmet  Gürcan  birlikte  Kalaycı  Hüseyin  adında  birini öldürmüşlerdi.  Orle  İhsan  duruşmalar  sırasında  cinayeti Ahmet  Gürcan’ın  işlediğini  iddia  etmişse  de  bunu kanıtlayamamıştı.  Sonuç  olarak  Orle  İhsan  12  yıla  mahkûm olmuş,  hatırlı  tanıdıkları  olan  Ahmet  Gürcan  ise  serbest bırakılmıştı.  Kabadayı  Mehmet  ekibinin  Gürcan’a  kızgınlığı buradan gelmekteydi. Aynı ekipten olan Dündar Kılıç, Ahmet Gürcan’a  başka  bir  bahane  ile  gerekli  “cezayı  kesip” </p>
<p class="calibre1">bıçaklayınca tekrar içeri düştü. </p>
<p class="calibre1"><a href="#p74">15 </a>Askerliğini  sağlık  nedenleriyle  sürekli  erteleyen  Dündar  Kılıç,  1983’te  Kasımpaşa Askeri Hastanesi’nden bir yıl daha tecil aldı. 1984’te girdiği askeri hapishaneden dört buçuk yıl sonra çıktığında ise yine hastaneye götürülmüştü ve artık askerlik yapacak durumda değildi. </p>
<p class="calibre1">Cezası kesinleşince de Ankara Merkez Cezaevi’nden Ayaş’a nakledildi. </p>
<p class="calibre1">Hapishanelerdeki  düzeni  düzeltmeyi  kafasına  koymuştu demiştim  ya;  buna  ilk  kez  Ayaş’ta  kalkıştı  ve  neredeyse canından oluyordu. </p>
<p class="calibre1">Ayaş Cezaevi’nde birlikte kaldıkları Arnavut Aloş (Ali Misir) anlatıyor: “Merkez Cezaevi’nden Ayaş’a Dündar’la birlikte gittik. Beş ay beraber kaldık. Oradaki ağalık düzeni ağırına gidiyordu, zorlukla zapt edebiliyordum. Bir gün, ‘Ne kadar Ayaşlı varsa hepsinin anasını avradını ...’ diye bağırdı. </p>
<p class="calibre1">O anda ‘işte şimdi yandık’ diye düşündüm. Orada bıçak serbest, şöyle kocaman eğri bıçaklardan var bütün</p>
<p class="calibre1">Ayaşlılarda. Adamın saçından tutup boğazını kesiveriyorlar koyun keser gibi. Allah bizi korudu ki, koğuşun anahtarını kapının üstünde unutmuşlar, hemen kilitledim. Beni çağırıp sorguya çektiler, ‘Ayaşlı bir gardiyan var, ona sövdü,’ dedim. </p>
<p class="calibre1">‘Kuran’a el basar mısın?’ dediler, Allah günah yazmasın</p>
<p class="calibre1">‘Basarım,’ dedim kendimizi kurtarmak için, öyle kurtulduk.” </p>
<p class="calibre1"><a id="p76"></a>Dündar  Kılıç’ın  “staj”  döneminde  edinmeye  başladığı</p>
<p class="calibre1">“hapishaneciliği”  ve  “paylaşmacılığı”  da  daha  o  zamandan övgü almaktaydı. Beş ay gibi “kısa” sayılacak bir süre birlikte kalmalarına karşın Arnavut Aloş o günlerdeki Dündar Kılıç’ı bugün  hâlâ  övgüyle  anmaktaydı:  “Kapısında  30  tane  adamı olsa  bile  kendi  işini  kendi  hallederdi.  Misafirperver  ve merhametliydi. Cezaevine haftada yirmi lira harçlık gelirdi ve o, harçlığını hemen başkalarına dağıtırdı.” </p>
<p class="calibre1">Kabadayı Mehmet’e gelince; götürüldüğü İzmit Cezaevi’nde kalırken, daha sonra 1964’te Kürt İdris tarafından öldürülecek olan  İstanbul’un  ünlü  kumarhanecilerinden  Nurettin  Onay’ı tanıdı.  Oradan  Sinop,  daha  sonra  da  Nevşehir  Cezaevi’ne götürüldü.  1960  affı  ile  cezası  hafiflediğinden  Ankara  Yarı Açık Cezaevi’ne getirildi. Esas mesleği dizgicilik olduğu için, tahliye olana kadar cezaevinin matbaa bölümünde çalıştı. </p>
<p class="calibre1"><b class="calibre3">Dördüncü Bölüm</b></p>
<p class="calibre1"><b class="calibre3">KÜRT CEMALİ CİNAYETİ</b></p>
<p class="calibre1">Dündar Kılıç, 27 Mayıs 1960 askeri müdahalesinden sonra, 18  Kasım’da  çıkarılan  afla  tahliye  oldu.  Bundan  sonraki  iki askeri  müdahalede  de  içeri  alınacak  olan  Kılıç,  bu  darbede dışarı çıkıyordu. </p>
<p class="calibre1"><a id="p77"></a>Nasıl  12  Eylül’den  sonra  iki  kez  “babalar  operasyonu” </p>
<p class="calibre1">yapıldıysa, 27 Mayıs’ta da on beş kadar kabadayı tutuklandı, bazıları sürgüne gönderildi. Ama tarihteki bu ilk “kabadayılar operasyonunun”  nedeni  siyasiydi.  18  Eylül’de  kabadayı âleminden  içeri  alınanlar  sadece  Demokrat  Parti  saflarında siyasetle  uğraşmış  olanlardı.  Aralarında  kulüpçü  Laz  Rahmi, o yıllarda “Gazinocular Kralı” diye ün yapmış olan Kamanlı Gazi  Afşar  da  vardı.  “Ankara  olayları”  adı  da  verilen  bu operasyonda  içeri  alınanlardan  Rahmi  Şencan,  Demokrat Parti ileri gelenlerinin bulunduğu Balmumcu ve Yassıada’da 8</p>
<p class="calibre1">ay  kaldı.  27  Mayıs’tan  sonra  İstanbul  kabadayılarından bazıları  da  sürgüne  gönderilmişti.  Örneğin  Kürt  İdris sıkıyönetim  yasaklarına  aykırı  davranıştan  İskenderun’a sürülmüştü.  Orada  duramayıp  İstanbul’a  kaçınca  da tutuklanıp Balmumcu’ya konmuştu. </p>
<p class="calibre1"><b class="calibre3">“Yere  Düşmekle  Cevher  Sakıt  Olmaz  Kadrü</b></p>
<p class="calibre1"><b class="calibre3">Kıymetten” </b></p>
<p class="calibre1">Balmumcu  Askeri  Cezaevi’nde  çok  ilginç  kişiler  bir  araya gelmişlerdi:  Rahmi  Şencan,  Kürt  İdris,  Tophaneli  Karabaş</p>
<p class="calibre1">Mehmet,  Niko  Panayotidis,  İlhan  Bardakçı,  Aziz  Nesin,  Ali Fuat  Başgil  ve  avukat  Burhan  Apaydın.  Kürt  İdris’in  üç  yıl sonra  öldürdüğü  Nurettin  Onay  da  bir  ara  Balmumcu’ya alınmış,  ama  İdris’le  arası  olmadığı  için  oradan  alınıp  başka yere götürülmüştü. </p>
<p class="calibre1">Aradan  yıllar  geçip  1986’da  Dündar  Kılıç’ın  avukatlığını alacak olan Burhan Apaydın’ın kabadayılarla ilk tanışması da, işte Balmumcu’daki o üç aylık tutukluluğu sırasında olmuştu. </p>
<p class="calibre1"><a id="p78"></a>Konumuzdan  biraz  ayrılacak  olsak  da,  önce  Apaydın’ın oraya  neden  girdiğini  görmeliyiz.  Çünkü  o  dönemin  tarihine başka yerde olmayan bir kayıt düşeceğiz. </p>
<p class="calibre1">27  Mayıs  1960  askeri  müdahalesiyle  iktidardan</p>
<p class="calibre1">uzaklaştırılan  Demokrat  Parti  hükümetinin  yöneticileri tutuklanarak  Marmara’daki  Yassıada’ya  götürülmüşlerdi. </p>
<p class="calibre1">Haklarında  başta  anayasayı  ihlal  etmek  olmak  üzere  birçok dava  açılmıştı  ve  yine  Yassıada’da  kurulan  Yüce  Divan’da yargılanıyorlardı. </p>
<p class="calibre1">İstanbul Barosu “hiçbir avukat bu kişileri savunmayacaktır” </p>
<p class="calibre1">yolunda  karar  almıştı.  Ama  Burhan  ve  Orhan  Apaydın kardeşler  baronun  bu  kararını  dinlememişler  ve  Menderes’in ricası üzerine bütün sanıkların avukatlığını üstlenmişlerdi. </p>
<p class="calibre1">Yassıada’da  görülen  davalardan  biri,  eski  Başbakan  Adnan Menderes  ile  Zeynep  Kâmil  Hastanesi’nin  Başhekimi  Fahri Atabey  aleyhinde  açılan  ve  halk  arasında  “Bebek  Davası” </p>
<p class="calibre1">denilen  davaydı.  Adnan  Menderes,  Suzan  Sözen  adında  bir kadını  hamile  bırakmak,  Fahri  Atabey  de  kürtaj  yaparak  bu bebeği almak suçlarından yargılanıyorlardı. </p>
<p class="calibre1">Olayın  çıkacağı  duruşmaya  Başsavcı  Altay  Ömer  Egesel katılmamış, yardımcılarından biri girmişti. Bebek Davası’nın delilleri  arasında  Başbakanlık  kasasından  çıktığı  ve  Suzan Sözen’e  ait  olduğu  iddia  edilen  bir  de  kadın  külotu  vardı. </p>
<p class="calibre1">Savcı  yardımcısı  delillerini  sunarken  “İşte  Başbakanlık kasasından çıkan don” diyerek bu külotu gösterdi. </p>
<p class="calibre1">Yaşı  çok  genç  olanlar  için  söylüyorum,  o  zamanlar televizyon  yoktu.  Savcı  bu  külotu  gösterirken,  duruşmaları kaydeden  tek  kamera  olan  Ordu  Foto  Film  Merkezi’nin kamerası  çalışıyor,  fotoğraf  makinelerinin  flaşları  art  arda patlıyordu.  Salonda  görevli  bir  astsubay  bu  külotu  savcı yardımcısından  alıp  Yüce  Divan’ın  Başkanı  Salim  Başol’un</p>
<p class="calibre1"><a id="p79"></a>kürsüsüne  koydu.  Başkan,  “Adnan  Menderes”  dedi.  Eski başbakanı sanık sandalyesine çağırıyordu. </p>
<p class="calibre1">Bundan  sonrasını  Burhan  Apaydın’ın  kendisinden</p>
<p class="calibre1">dinleyelim:</p>
<p class="calibre1">“Menderes  ile  bu  dava  hakkında  daha  önce  konuşmuştuk, </p>
<p class="calibre1">‘Böyle  bir  şey  olmadığını,  bunun  bir  tertip  olduğunu’</p>
<p class="calibre1">söylemişti.  İddiaları  hukuken  çürütmeye  hazırlıklıydım,  ama bu  kadarını  beklemiyordum.  Salim  Başol  önündeki  donu göstererek  ‘Adnan  Menderes’  dediği  anda  ne  yapılmak istendiğini  fark  ettim.  Askeri  kameranın  çektiği  filmler yabancı ajanslara da veriliyordu. Mahkeme Başkanı bu donu Adnan  Menderes’in  eline  verecek,  delil  hakkında  ne diyeceğini  soracak,  kameranın  tespit  edeceği  bu  ‘tarihi  olay’</p>
<p class="calibre1">ertesi gün bütün dünyaya yayılacaktı. </p>
<p class="calibre1">Menderes’e  baktım,  yüzü  kireç  gibiydi,  sandalyede  sağa doğru yatmış, utancından neredeyse düşüp bayılmak üzereydi. </p>
<p class="calibre1">Avukatlık  sadece  hukukçuluk  değildir,  orada,  müvekkilimin hem  kişiliğini,  hem  şerefini,  hem  de  hayatını  kurtarmam gerekiyordu.  Saniye  bile  kaybetmeden  hareket  edip  bu senaryoyu  önlemeliydim.  Derhal  ayağa  kalkıp  söz  istedim. </p>
<p class="calibre1">Reis  ‘Söz  yok,’  dedi.  ‘Usül  hakkında  görüşeceğim,’  dedim. </p>
<p class="calibre1">‘Şu  işlemi  yapalım  ondan  sonra,’  dedi.  ‘Ben  de  o  işlemin yapılıp  yapılmaması  hakkında  konuşacağım,’  dedim.  ‘Söz vermiyorum,’ dedi. </p>
<p class="calibre1">Rahmetli  babam,  ‘Bir  kaba  cesaret  vardır,  insanın tabiatından  kaynaklanır,  insana  delice  işler  yaptırır.  Bir  de medeni  cesaret  vardır,  bilgiden  kaynaklanır,’  derdi. </p>
<p class="calibre1">Duruşmalar  tomsonlu  askerlerin,  tabancalı  subayların nezaretinde  yapılıyor,  o  dönemde  Menderes’in  adını  ağzına alanı  içeri  atıyorlardı.  Benimki  kaba  cesaret  olamazdı, hayvanlarda  bile  kendini  koruma  güdüsü  vardır.  Ama  bir</p>
<p class="calibre1"><a id="p80"></a>konuda  görev  ve  sorumluluk  duygusuna  sahipseniz  işte  o zaman delilik sınırlarını da aşıyorsunuz, cesaret hudutlarını da aşıyorsunuz. </p>
<p class="calibre1">Mikrofona  nasıl  uzandımsa,  ‘Siz  burada  tek  başınıza duruşma  yapmıyorsunuz.  3  numaralı  kanunla  ayrı  bir  kanun yapılmamış,  Ceza  Muhakemeleri  Usulü  Kanunu  hükümleri uygulanacaktır  denmiştir.  Ben  de  o  kanuna  göre</p>
<p class="calibre1">konuşuyorum.  Şimdi  mahkeme  başkanından  söz  istiyorum, vermezseniz,  ısrar  ettiğim  takdirde  siz  tek  başınıza  değil, heyet  olarak  karar  vermek  zorundasınız,’  dedim.  Salondaki herkes  dondu  kaldı,  çıt  çıkmıyor.  Biraz  bekledim,  sessizlik bozulmayınca devam ettim: ‘Savcı benim müvekkilimi elinde donla  tarihe  geçirtmek  istedi.  Fakat  esasında  elinde  donla arkasında  Türk  bayrağı  ve  Atatürk’ün  büstü,  bu  şekilde fotoğraf verdi. Asıl tarihe geçecek çirkin manzara budur. On yıl  Başbakanlık  yapmış  bir  insana  böyle  yapmakla  bundan sonraki başbakanların da dışarıdaki itibarı sarsılmış olur. Ama yere düşmekle cevher sakıt olmaz kadrü kıymetten,’ dedim. <a href="#p80">16</a></p>
<p class="calibre1"><a href="#p80">16 </a>“Kıymetli taş yere düşünce değerinden bir şey kaybetmez.” </p>
<p class="calibre1">O anda bu sözler aklıma nereden geldi, nasıl söyledim, ben de bilmiyorum. Seyircilerden önce büyük bir ‘ooo’ sesi çıktı, arkasından  da  ‘yuh’  sesleri  başladı.  Yuhtan  kırılıyor  ortalık. </p>
<p class="calibre1">Ben yerime oturdum. Bir-iki dakika geçti, korktuğum gibi bir şey olmadı. Heyet duruşmaya devam edemedi, müzakereye çekildi.  Duruşma  yeniden  başladığında  bana  bir  ihtar verdiklerini açıkladılar.” </p>
<p class="calibre1">O  sıralarda  radyo  ve  gazetelerde  DP  yöneticilerinden  söz edilirken  “sabık  ve  sakıt”,  yani  “eski  ve  düşük”  deniyordu. </p>
<p class="calibre1">Apaydın’ın  kullandığı  cümlede  “sakıt”  sözcüğünün  geçmesi bir anlamda bu tutuma verilmiş bir cevap da oluyordu. </p>
<p class="calibre1"><a id="p81"></a>Burhan  Apaydın  ertesi  gün  Karaköy  iskelesinde  gözaltına alındı.  Önce  Sirkeci’deki  Emniyet  Müdürlüğü’ne,  oradan  da Harbiye’deki  Merkez  Komutanlığı’na  götürüldü.  Burada  15</p>
<p class="calibre1">gün  kaldıktan  sonra  “halkı  isyana  teşvik”  suçundan tutuklanarak Balmumcu Askeri Cezaevi’ne kondu. </p>
<p class="calibre1">Orhan  Apaydın  da  Menderes’in  avukatıydı,  ama  bir  gün önceki olaylı geçen duruşmaya katılmadığı için kurtulmuştu. </p>
<p class="calibre1">Şimdi  de  ağabeyinin  avukatlığını  yapıyordu  ve  neye dayanılarak  içeride  tutulduğunu  henüz  öğrenememişti.  Bunu ancak  bir  rastlantı  sonucu  öğrenebilecekti:  Eski  Meclis Başkanı Refik Koraltan tutuklanıp Yassıada’ya götürüldükten sonra, aşçısı olan Arap bir kadın işsiz kalmış, Apaydınlar da onu  yanlarına  almışlardı.  Okuma  yazması  olmayan  kadın MİT’te  yedi  sayfalık  ifade  vermiş  ve  Burhan  Apaydın’ın evinde  ihtilal  toplantıları  yapıldığını  anlatmıştı!  Aşçının ayakkabı  tamircisi  bir  dostu  vardı  ve  aşçı  kadın  yaptıklarını sevgilisine  itiraf  etmişti.  Demokrat  Parti  sempatizanı  olan ayakkabıcı  da  bu  duyduklarını  gidip  Orhan  Apaydın’a anlatmıştı. </p>
<p class="calibre1">Aleyhinde  başkaca  bir  delil  bulunmayan  Burhan  Apaydın, üç  ay  yattıktan  sonra  serbest  bırakıldı.  Balmumcu’da  kaldığı süre içinde Kürt İdris ile nasıl yakın arkadaş olduklarını şöyle anlatıyor:  “Merdiven  altı  denilen  koğuşta  sabahlara  kadar ülke  meselelerini  konuşurduk.  Bana  haftada  bir  gün  yemek gelirdi, iki-üç gün idare ederdim. İdris ayarlamış ona her gün yemek gelirdi ve bana yemeğini ikram ederdi. Bu hapishane dostluğunu hiçbir zaman unutmadım.” </p>
<p class="calibre1"><b class="calibre3">Dündar Kılıç Baba Oluyor</b></p>
<p class="calibre1"><a id="p82"></a>Rahmi  Şencan  tahliye  olduktan  sonra  yine  yönetimi suçlayan konuşmalar yapmaya devam ettiği için tekrar hapse düştü.  Dündar  Kılıç  ile  Kabadayı  Mehmet  az  sonra anlatacağım  Kürt  Cemali  olayından  tutuklandıklarında,  Laz Rahmi de siyasi suçtan Merkez Kapalı Cezaevi’ndeydi. </p>
<p class="calibre1">Dündar  Kılıç’a  gelince,  16  Ocak  1961’de  baba  oldu:  İlk çocuğu  Hülya  Ferhan  bu  tarihte  doğdu<a href="#p82">.17  </a>Hülya’nın  annesi Ayşe  Söylemezoğlu  Samsunlu  bir  tüccarın  kızıydı,  Dündar Kılıç ile tanıştığında çok genç bir kolej öğrencisiydi. </p>
<p class="calibre1"><a href="#p82">17  </a>Hülya  Sarı  (Kılıç)  ile  bu  kitap  için  çok  yararlı  iki  uzun  görüşme  yaptım.  Hülya Hanım “babasıyla ilgili bir kitabın beğendiği bir yazar tarafından yazılmasına memnun olduğunu, anlattıklarını kaynak belirtmeden yazabileceğimi, fakat çok özel nedenlerle kendisine bu kitapta yer verilmemesini” rica etti. Onun bu isteğine saygı gösteriyorum. </p>
<p class="calibre1">Bununla birlikte ben yine de hikâyemizin akışı içinde Dündar Kılıç’ın bazı niteliklerini anlatırken,  bunlardan  bazılarının  en  büyük  kızının  değerlendirmeleri  olduğunu  isim vermeden hissettirmeye çalıştım. Bunları sezgilerinizle fark edebileceğinize güveniyor, bu eksiklik nedeniyle özür diliyorum. </p>
<p class="calibre1">Aynı yıl Türkiye siyasetinde olağanüstü dönem yavaş yavaş</p>
<p class="calibre1">sona  eriyor,  yeniden  çok  partili  yaşama  dönülüyordu:  9</p>
<p class="calibre1">Temmuz  1961’de  yeni  Anayasa  halk  oylamasına  sunuldu, yüzde  65  “evet”  oyu  alarak  kabul  edildi.  Kurucu  Meclis seçimlerin  ekim  ayında  yapılmasına  karar  vererek  kendini feshetti. Bununla birlikte yine olağan dönemlerde olmayacak bir  şey  olmuş,  16  Eylül’de  eski  Maliye  Bakanı  Hasan Polatkan  ile  eski  Dışişleri  Bakanı  Fatin  Rüştü  Zorlu,  17</p>
<p class="calibre1">Eylül’de  de  eski  Başbakan  Adnan  Menderes  idam</p>
<p class="calibre1">edilmişlerdi. </p>
<p class="calibre1">15  Ekim  1961’de  yapılan  seçimlerde  Demokrat  Parti’nin yerine  kurulan  Adalet  Partisi  Meclis’te  CHP’ye  yakın, Senato’da  ise  onun  iki  misli  sandalye  kazandı.  25  Ekim’de TBMM yeni binasında Cumhurbaşkanı Cemal Gürsel’in açılış</p>
<p class="calibre1">konuşmasıyla  yeniden  açıldı.  Cumhuriyet  tarihinin  ilk koalisyonu CHP ile AP arasında kuruldu. </p>
<p class="calibre1"><a id="p83"></a>Bir  buçuk  yıl  içinde  parlamenter  demokrasiye  geri dönülmüştü.  Dönülmüştü  dönülmesine  ama  ülke  gündemi çelişkilerle doluydu. </p>
<p class="calibre1">Başbakan  İsmet  İnönü  “Hürriyet  içinde  kalkınmak  için sosyal adalet şart” yolunda demeçler veriyordu. O güne kadar yasaklanmış  olan  sosyalist  fikirler,  27  Mayıs  Anayasası’nın getirdiği  özgürlük  ortamında  boy  göstermeye  başlıyordu. </p>
<p class="calibre1">İktidar  ortağı  CHP’nin  yayın  organı   <i class="calibre4">Ulus</i>  gazetesinde sosyalist   <i class="calibre4">Yön</i>  dergisinin  ilanları  çıkıyordu.  Aynı  gazetenin</p>
<p class="calibre1">“Memleket  Meseleleri”  sütununda  sosyalizm  ve  devrim üzerine  makaleler  yer  alıyordu.  Ama  yine  aynı  günlerde, yönetmen  Metin  Erksan’ın  Fakir  Baykurt’un  romanından uyarladığı  “Yılanların  Öcü”  filmi  de  yasaklanarak gösterimden kaldırılıyordu. </p>
<p class="calibre1">Taşlar  yerine  oturmamıştı.  Meclisin  açılmasının  üzerinden dört ay geçmeden, 22 Şubat 1962’de Albay Talat Aydemir’in askeri darbe girişimi İnönü’nün çabasıyla bastırıldı. 10 Mayıs 1962’de de Aydemir affedildi. </p>
<p class="calibre1"><b class="calibre3">Mahallenin Namusu</b></p>
<p class="calibre1">Askeri  dönemde  hız  kesmiş  olan  kabadayılar  âleminde  de her şey eski haline dönmekteydi. </p>
<p class="calibre1">Yeraltı dünyasının rant paylaşımındaki alanlar yeniden iştah kabartmaya başlamıştı. </p>
<p class="calibre1">Ankara’nın  eğlence  dünyası  eski  hızına  kavuşmuştu: Başkentin  ünlü  gazinolarından  Gar  Gazinosu’nda  Behiye Aksoy,  Majestik’te  Müzeyyen  Senar,  Astorya’da  Mediha Demirkıran  ve  Nigar  Uluerer  şarkı  söylüyordu.  Gar</p>
<p class="calibre1"><a id="p84"></a>Gazinosu’nun  spotlarında  The  Starles  Balesi  ile  Nesrin Sipahi’nin adları yan yana yazılıydı. </p>
<p class="calibre1">Kumar  âlemi  de  hız  kazanıyor  ve  yeni  dengeler  kurulmaya başlıyordu  ki,  Kabadayı  Mehmet,  kalan  cezasını  da  bitirerek hapisten  çıktı.  Çıkmasıyla  da  çelişkilerin  keskinleşmesi  bir oldu.  Dündar  Kılıç  ise  hemen  eski  ustasının  yanında  saf tutmuştu. </p>
<p class="calibre1">Kabadayı  Mehmet  önce  kabadayılık  raconunun  temel kurallarından  olan  mahallenin  namusunu  koruma  işini yeniden üstlendi. </p>
<p class="calibre1">O sıralarda Hacettepe semtinde büyük bir hareketlilik vardı. </p>
<p class="calibre1">Tepenin  sırtlarındaki  geniş  alana  Hacettepe  Üniversitesi’nin temeli  atılmış,  inşaat  faaliyetine  başlanmıştı.  Kampüsün  ilk ünitesi olarak Hemşire Yurdu açılmıştı. </p>
<p class="calibre1">Yurtta  kalacak  kızların  namusu  da  elbette  Hacettepe’nin kabadayılarından  sorulacaktı!  Kabadayı  Mehmet  genç kabadayı  adaylarını  örgütleyerek  hemşire  yurdunun  önünde nöbete yazdı. </p>
<p class="calibre1">Bu  nöbet  olayını  Dündar  Kılıç  ile  birlikte  üstlenenlerden Haymanalı öğretmen Mustafa Güner şöyle anlattı:</p>
<p class="calibre1">“Hacettepe Hemşire Yurdu yapıldıktan sonra buradaki kızlar mahallemizin namusu sayıldığından Kabadayı Mehmet</p>
<p class="calibre1">dağılma saatlerinde onları gelip geçenlerin asılmasından korumak için oraya nöbet görevi koydu. Bir akşam Dündar ile ikimiz nöbetteyiz. Şarap şişesinin sonunda iki parmak bir şey kalmıştı. Bunu hangimiz içeceğiz diye münakaşa ediyorduk ki, elini arka cebine attı. Dündar çok hızlı bıçak çekerdi. </p>
<p class="calibre1">Bıçak çekiyor sandım, o elini cebinden çıkaramadan ben ona bir kafa attım. Meyilli bir yerdeydik ve ben üst taraftaydım. </p>
<p class="calibre1">Dündar yere yuvarlandı. Meğer Kabadayı Mehmet de</p>
<p class="calibre1">çaktırmadan bizi gözetlermiş. Tam o anda çalıların arkasından</p>
<p class="calibre1"><a id="p85"></a>çıktı, ‘Ne dövüşüyorsunuz bakayım,’ diye bizi ayırdı. Bir şişe şarap parası daha verdi, ‘Haydi görevinizin başına,’ dedi. </p>
<p class="calibre1">Dündar İstanbul’a gittikten sonra uzun zaman görüşemedik. </p>
<p class="calibre1">1981 yılı başında İstanbul’a gittiğimde Dündar’ı aradım. Beni Hilton’a  davet  etti.  Gittiğimde  Arap  Nasri,  Necdet  Ulucan, emekli  Albay  Tahsin  Bardakçı  oturuyorlardı.  Dündar  beni görünce, aradan 20 yıl geçtiği halde o olayı hatırladı, ‘Senden bir kafa alacağım var,’ dedi. Ben de ‘Öyleyse at bir yumruk da  ödeşelim,’  dedim,  gülüştük.  ‘Haydi  Haymanalı  bir  yere gidelim  de  zwanzig  oynayalım,’  dedi,  yani  atmış  altı.  Atmış</p>
<p class="calibre1">altı oyununda yirmi yapınca Lazlar zwanzig derler, Kürtler ise bis.  Bizi  Hilton’un  kral  dairesinde  misafir  etti.  Onu  son görüşüm bu oldu, unutamayacağım bir misafirlik geçirdim.” </p>
<p class="calibre1"><b class="calibre3">Hergele Meydanı’nda Cinayet</b></p>
</body>
</html>
