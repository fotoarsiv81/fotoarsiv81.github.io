<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Abi Kabadayılar, Mafya ve Derin Devlet</title>
    <meta name="generator" content="pdftohtml 0.36"/>
    <meta name="author" content="Doğan Yurdakul"/>
    <meta name="keywords" content="Siyasi, Orjinal"/>
    <meta name="date" content="2020-05-05T18:11:12+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">“Deniz  Som  -  Cezaevinde  geçirdiğiniz  günleri  hesaptan düşsek siz şimdi 29 yaşındasınız. </p>
<p class="calibre1">Dündar  Kılıç  -  Evet.  Geceleri  de  saymazsak  yirmi  yaşında falan mı oluyorum o zaman?” </p>
<p class="calibre1">Her şakada biraz gerçek payı vardır derler. Dündar Kılıç’ın</p>
<p class="calibre1">“geceleri  saymazsak”  esprisinde  de  “geceleri  çok  fazla yatmamış  olduğu”  gerçeği  saklı  olamaz  mıydı?  Açık  açık</p>
<p class="calibre1">“bakmayın  21,5  yıl  yattığıma,  ben  aslında  geceleri  çıkar gezerdim” diyecek değildi ya! </p>
<p class="calibre1">Gazeteci  Engin  Bilginer’e  göre  “geceleri  izinli  çıkma” </p>
<p class="calibre1">mekanizması  şöyle  çalışıyordu:  “Haftanın  bazı  günlerinde dışarıya  çıkma  imkânları  da  vardır.  Mahkûm  gece  23.00</p>
<p class="calibre1">sıralarında  dışarı  çıkar,  bütün  gecesini  dışarıda  geçirir.  Onu dışarı  bırakan  sorumlu,  bir  firar  kâğıdı  doldurur,  saat  beşe kadar dönerse, ne âlâ, dönmezse işleme koyar, dönerse zaptı yırtar atar.” <b class="calibre3">7</b></p>
<p class="calibre1">Ama  Dündar  Kılıç’ın  sadece  geceleri  değil,  bazen  birkaç gün  “izinliymiş”  gibi  çıkıp  bir  süre  sonra  döndüğü  de oluyordu.  Bir  keresinde  cezaevinden  çıkıp  İzmir’e  gidip geldiği bile olmuştu. </p>
<p class="calibre1">İkinci  adresiydi  dedim  ya,  kim  bilir  belki  de  bazı  geceler çıktıktan  sonra,  sabah  uyku  sersemi  hapishaneye  döneceğini unutup başka bir yere gitmiş olabilirdi! </p>
<p class="calibre1">Belki  müdürlerin  ve  gardiyanların  da  bu  kadar  çok  hapse düşen birine “burada mı, değil mi” diye bakmayı unuttukları</p>
<p class="calibre1"><a id="p167"></a>da olmuştur! </p>
<p class="calibre1">Şaka bir yana, Dündar Kılıç’ın bir keresinde hapisten gizlice çıkıp  kendine  meydan  okuyan  biriyle  hesaplaştıktan  sonra geri döndüğü bile söyleniyordu! </p>
<p class="calibre1">Bunu da yazar İlhan Selçuk anlattı: “Dündar hakkında başka bir olayı da birisinden duydum. Beyoğlu’nda aleyhinde tutum alarak  iş  yapan  birisine  Dündar’ın  hapishaneden  çıkıp, jandarma  elbisesi  giyerek  baskın  yaptığını  anlattılar.  Günahı vebali  anlatanın  boynuna,  gece  kulübüne  gidip  adamın tepesine silahla dikilmiş, ‘Ulan ben zindandan çıktım geldim, arkamdan  ne  konuşuyorsun,  şimdi  seni  tepelerim,’  demiş. </p>
<p class="calibre1">Tabii  bunlar  böyle  biliyorsun  biraz  destan  gibi  anlatılır. </p>
<p class="calibre1">Efsane  gibi.  Bire  bin  de  katılabilir.  Ama  gerçek  de  olabilir. </p>
<p class="calibre1">Anlatan  da  öyle  pek  şişirecek  biri  değildi.  Fakat  işte  bu Dündar  efsanesi  böyle  büyüdü.  Yani  dilden  dile  dolaşmaya başladı.” </p>
<p class="calibre1">Daha  ileride,  Dündar  Kılıç’ın  tercih  ettiği  cezaevleri olduğunu  ve  tutuklandığında  buralara  gönderilmesini sağladığını,  kendisine  özel  koğuş  açtırabildiğini,  müdürlerin odasında  oturup  ziyaretçilerini  orada  kabul  ettiğini  bile göreceğiz.  Bunları  size  yeri  geldiğinde  birdenbire  söylersem inanmazsınız,  abarttığımı  sanırsınız  diye  şimdiden  haber veriyorum. </p>
<p class="calibre1">Böyle  bir  hoşgörüyü  ya  da  rahatlığı  diyelim,  nasıl  ifade edeceğimi bilemediğim bu serbestiyi ne şekilde sağlamıştı? </p>
<p class="calibre1">Birçok  neden  sayabilirsiniz;  şöhretin  sağladığı  nüfuz  veya korku,  gardiyanlara  bol  bol  “bahşiş”  dağıtma,  dışarıda  daha iyi  bir  iş  bulma  vaadi,  yerine  göre  tehdit  ve  gözdağı  vs. </p>
<p class="calibre1">Bunların  cezaevlerinde  ayrıcalık  sağlamak  için  her  zaman geçerli  yöntemler  olduğunu  herkes  bilir.  Ama  bunlar  ancak bir  süre  için  hapiste  kalan  “itibarlı”  ve  “paralı”  bazı  kişilere</p>
<p class="calibre1"><a id="p168"></a>geçici  bir  ayrıcalık  sağlayabilir.  Benim  sözünü  ettiğim  ise kalıcı  bir  ayrıcalıktır.  Ömrünü  cezaevlerinde  geçiren  bir kişinin  her  içeri  düşüşünde,  her  gittiği  hapishanede  gördüğü bir  ayrıcalık.  Elbette  sadece  sivil  cezaevlerinden  söz ediyorum. </p>
<p class="calibre1">Dündar Kılıç ve onun kuşağından kabadayılar cezaevlerinde kendilerine  ayrıcalık  sağlayan  böyle  bir  düzeni  kurmak  için eski “ağalarla” çok uzun yıllar süren bir mücadele yürüttüler. </p>
<p class="calibre1">Hem  de  bayağı  kanlı  bir  mücadele.  Hapishanelerde  üstünlük sağlama  kavgalarında  kaç  kişi  öldüğünün  dökümünü çıkarmak  ayrı  bir  inceleme  konusu  olur,  ama,  sadece  bu kitapta  gördüğünüz  iki  örnek  kişiden  Dündar  Kılıç  bizim bildiğimiz iki kez ölümden dönmüş, bir kişiyi yaralamış, Kürt İdris ise iki kişiyi öldürmüştü. </p>
<p class="calibre1">Peki  ama  eski  düzene  niçin  karşı  çıkıyorlardı  ve  onu  yıkıp yerine neyi getirmek istiyorlardı? </p>
<p class="calibre1">Bu  sorunun  yanıtını  da  hapishanelerdeki  düzenin</p>
<p class="calibre1">değişmesinde en çok “emeği” geçen iki kişinin, Kürt İdris ile Dündar  Kılıç’ın  çeşitli  vesilelerle  anlattıklarından  alıntılar yaparak vereyim. </p>
<p class="calibre1">Kürt  İdris’in  Emin  Çölaşan’a  anlattıklarından:  “Kendimi birdenbire  Sultanahmet  tevkifhanesinde  buldum.  O  zaman orası parsellenmiş. Her bölümü ağalar yönetirdi. Geri kalanlar da  ‘Adembabalar’  tabir  ettiğimiz  gariplerle  zavallılardı. </p>
<p class="calibre1">Uyuşturucu  almış  yürümüştü.  Bu  adembabaların  paralarını alırlar falan. Yani affedersin buna hapishane ağzıyla zorbalık derler. Yani yeni gelen adamın hayatı hep tehlikede. En kötü işleri  ona  yaptırırlar,  üzerinde  ne  varsa  alırlar.  Bunlar  esrar, eroin  ve  kumar  işlerini  almışlardı.  O  zavallı  adembabalara içirirlerdi.  İçmeyenlere  de  kumar  oynatırlardı.  O  zaman</p>
<p class="calibre1"><a id="p169"></a>cezaevi  affedersiniz  aynen  bir  kerhane  gibiydi.  Herkesin koynunda dostu. Yani erkek erkeğe.” <b class="calibre3">8</b></p>
<p class="calibre1">Dündar </p>
<p class="calibre1">Kılıç’ın </p>
<p class="calibre1">TBMM </p>
<p class="calibre1">Susurluk </p>
<p class="calibre1">Komisyonu’na</p>
<p class="calibre1">anlattıklarından: “Ben Karadeniz çocuğuyum. Bütün yaşamım doğulu  çocuklarla  geçti.  Ankara’da  da  öyle,  İstanbul’da  da öyle. </p>
<p class="calibre1">Hiçbir </p>
<p class="calibre1">zaman </p>
<p class="calibre1">yaşamım </p>
<p class="calibre1">boyunca </p>
<p class="calibre1">bölgecilik</p>
<p class="calibre1">yaptırmadım.  Bilhassa  cezaevlerinde  inanın  şu  son  30-40</p>
<p class="calibre1">yılda  belki  binlerce  insanın  hayatı  kurtuldu.  Yani  ben kurtardım.  Telkin  ederek,  izah  ederek  bölgeciliğin  ve ırkçılığın  hiçbir  şey  getirmeyeceğini  izah  ederek  bu  tertip kafatasçılığı yok ettim.” <b class="calibre3">9</b></p>
<p class="calibre1">Dündar  Kılıç’ın   <i class="calibre4">Playboy</i>  dergisine  anlattıklarından:  “Şimdi siz  kırk  kişi  Karadenizlisiniz,  biz  de  otuz  kişi  doğuluyuz, başkaları  da  otuz  kişi  Arnavut,  bunlar  da  otuz  kişi  şehir çocukları.  Hiç  kimse,  hiç  kimsenin  koğuşunun  önünden geçmiyor,  herkes  birbirine  düşman.  Biz  bunu  kaldırdık  işte. </p>
<p class="calibre1">Yirmi  beş  sene  önce  koyduğum  kurallar,  hâlâ  cezaevlerinde geçerlidir.  İnsan  insandır  ve  insanı  seveceğiz.  Bunu  iyice kanıtlayabilmek içim tuttum Dam Ağaları seçtim. İki kardeş, bir  amca  çocuğu  üç  Çingeneyi,  cinayetten  yatıyorlar,  ikinci kısmın  ağası  yaptım.  İlk  önce  Kürtler  geldi,  sonra  Lazlar geldi,  ‘Ağabey  sen  ne  yaptın,  Çingenelere  ağalık  verdin,’</p>
<p class="calibre1">diye.  Oğlum,  dedim  onlara  ben  burada  cezaevi  toplumunun huzurunu  sağlamak  zorundayım.  Burada  bir  burun  kanadığı zaman  ben  kahrolurum.  İkinci  kısımda  o  işi  ancak  onlar yapar;  bunlar  Çingene  diye,  Çingenenin  kalbi  yok  mu? </p>
<p class="calibre1">Ciğerleri yok mu? Yani siz bunları geceleri koynunuza mı alıp yatacaksınız ki Çingene diye küçümsüyorsunuz? İnsan insanı tefrik edemez, insan insandır bunu böyle bilin. Güzel insanları seveceğiz,  koruyacağız,  çirkin  insanları  da  hep  birlikte  yok</p>
<p class="calibre1"><a id="p170"></a>edeceğiz...  İşte  koyduğum  bu  kurallar  hâlâ  devam etmektedir.” <b class="calibre3">10</b> Kürt İdris’in Emin Çölaşan’a anlattıklarından:</p>
<p class="calibre1">“Bu ağalık hikâyesine karşı içimden ufak ufak isyan etmeye başladım.  Birkaç  iyi  arkadaş  buldum,  onlara  dedim  ki  ‘Biz bunların  saltanatını  yıkacağız.’  Sonuçta  Allah’ın  izniyle  biz bunları  devirdik.  Yani  efendim  benim  kişiliğimi  bulmam  bu cezaevlerinde  fakirleri,  garipleri  kollamaktan  geçiyor...  Ben egemen  oldum  ama  ben  bu  işleri  yapmadım.  Kürt  İdris lakabını orada kazandım.” <b class="calibre3">11</b></p>
<p class="calibre1"><b class="calibre3">“Yeni Düzeni Kurdum” </b></p>
<p class="calibre1">Özetleyecek olursak, Dündar Kılıç kuşağı kabadayıların eski cezaevi  düzeninde  karşı  oldukları  şeyler,  “adaletsiz”  diye niteledikleri  eski  koğuş  ağalığı  sistemi,  bölgecilik  yüzünden çıkan  çatışmalar,  “garibanların”  ezilmesi,  sübyancılık  ve eşcinsellik,  kumar  ve  esrar,  düşmanı  olanlar  için  can güvenliğinin </p>
<p class="calibre1">bulunmamasıydı. </p>
<p class="calibre1">Cezaevlerinde </p>
<p class="calibre1">disiplin</p>
<p class="calibre1">cezalarının yanı sıra falaka ve dayak da vardı ve kabadayılar da bundan nasiplerini alıyorlardı. Bir kabadayının gardiyanlar tarafından  falakaya  yatırılması  ise  onun  “daha  alt  sınıf” </p>
<p class="calibre1">saydığı  öteki  mahkûmlar  gözündeki  itibarını  ve  otoritesini sarsıyordu. </p>
<p class="calibre1">Çünkü  kabadayıların  da  kendilerine  göre  bir  suç  ve  suçlu sınıflaması  vardı.  Kürt  İdris  kendini  “sabıkalı”  saymazken bunu  çok  açık  bir  biçimde  ifade  ediyordu:  “Sabıka  dediğin zaman  yüz  kızartıcı  şeyler  olur  yani.  Affedersin  yankesici olursun, </p>
<p class="calibre1">dolandırıcı </p>
<p class="calibre1">olursun, </p>
<p class="calibre1">uyuşturucu </p>
<p class="calibre1">maddeyle</p>
<p class="calibre1"><a id="p171"></a>yakalanırsın,  ırz  düşmanı  olursun.  Sabıka  bence  bunlardır yani.  Bu  memlekette  herkes  şeytana  uyup  veya  haklı  olarak adam  öldürebilir.” <b class="calibre3">12</b>  Zaten  eski  hapishane  düzeninden şikâyetçi  oldukları  önemli  konulardan  biri  de  buydu, mahkûmlar arasında suçun ağırlığına göre bir hiyerarşi yoktu, karışıklık hüküm sürüyordu. </p>
<p class="calibre1">Onlara  göre  hapishanelere  artık  kabadayılar  egemen olmalıydı. </p>
<p class="calibre1">Öyle  de  oldu;  1960’lı  yılların  ortalarına  gelindiğinde cezaevlerinde tutuklu ve mahkûmlar arasındaki ilişkiler artık kabadayılar </p>
<p class="calibre1">tarafından </p>
<p class="calibre1">yönetiliyordu. </p>
<p class="calibre1">Dündar </p>
<p class="calibre1">Kılıç</p>
<p class="calibre1">hapishanenin  yeni  raconunu  gazeteci  yazar  İlhan  Selçuk’a şöyle  anlatmıştı:  “Hapishaneye  el  koydum,  artık  içerde namussuzluk,  ahlaksızlık  yok,  zulüm  yok,  bütün  pislikleri temizledim,  yeni  düzeni  kurdum,  sübyanlar  rahat,  gariban bayram ediyor, kimse ezilmiyor...” <b class="calibre3">13</b></p>
<p class="calibre1">Bu  yeni  durum  cezaevi  yönetimlerinin  de  işine  geliyordu. </p>
<p class="calibre1">Cezaevi  müdürleri  de  nihayet  birer  devlet  memuruydu. </p>
<p class="calibre1">Eskiden  her  gün  can  sıkıcı  bir  olay  meydana  gelir,  terfileri tehlikeye  düşer,  hatta  kötü  yerlere  sürülmeleri  söz  konusu olurken,  şimdi  hapishanelere  “asayiş”  gelmişti.  Ufak  tefek isteklerine  göz  yumulan  kabadayı  koğuş  ağaları  yönetimle işbirliği  içinde  mahkûmları  idare  ediyorlardı.  Öyle  ki,  Kürt İdris’ten bunu bizzat idare istemişti: “Başsavcı Hicabi Dinçer bir gün beni müdürün odasına çağırdı. Bana dedi ki ‘Oğlum sen  hakiki  bir  Türk  evladısın.  Sana  bir  görev  vereceğim. </p>
<p class="calibre1">Burada  ahlaksızlık  almış  yürümüş.  Sen  bunun  önüne geçeceksin. Seni birinci kısma baş meydancı yapacağım’. Ben de  bu  vazifeyi  severek  kabul  ettim.” <b class="calibre3">14</b>  Dündar  Kılıç  ise yönetimlerle  kurulan  bu  iyi  ilişkilerden  cezaevleri  arasında</p>
<p class="calibre1"><a id="p172"></a>tercih  yapacak  kadar  yararlanabiliyordu.  <i class="calibre4">Playboy</i>  dergisine söylediğine  göre  en  çok  İzmit,  Toptaşı  ve  Paşakapısı Cezaevleri’ni  tercih  ediyordu:  “Bu  cezaevlerinde  beni  çok severlerdi. Savcısı da, müdürü de, gardiyanı da. Ama ben de cezaevlerinde  disiplin  sağlardım.  Benim  yattığım  cezaevinde yanlış işler olmazdı.” <b class="calibre3">15</b></p>
<p class="calibre1">Yeni  kurulan  bu  düzenin,  cezaevlerinin  ağır  mahkûmlar tarafından  yönetilmesinin  en  ilginç  örneklerinden  birini  yine avukat Muhittin Yüzüak’tan dinledim:</p>
<p class="calibre1">“Mesela  yeni  avukat  olduğum  sıralarda  cezaevinde avukatları  nizama  sokan,  avukatları  müvekkilleri  ile görüştürenler  ağır  suçlu  mahkûmlardı.  Mesela  karısını öldürmüş  Rahmi  Dayı  vardı,  Rahmi  Doğan,  avukatların görüşünü tanzim ederdi. 110 kilo falan bir adamdı, tutukluları getirir  avukatlarıyla  görüştürür,  el  işaretiyle  de  geri gönderirdi.  Adam  kendisi  de  hükümlüydü  orada.  Ve  biz dışarıdan  baklava  paketini  elimize  alırdık,  gelir  oraya koyardık,  paketi  açardı,  içerdeki  adam  da  çifte  sigaralık  alır gelirdi,  otururlar  çift  yaprakla  esrarı  sararlardı,  baklavayı  da yerler, görüşürdük, öpüşürdük kalkar geri giderlerdi içeriye.” </p>
<p class="calibre1">Kabadayıların  “pislik”,  “yanlış  işler”  vs.  gözüyle  baktıkları konular  Dündar  Kılıç’ın  dolaştığı  hapishanelerde  belki  onun gayretiyle  temizlenmiş  olabilirdi,  ama  her  yerde  böyle olduğunu söylemek mümkün değildi. Çünkü ben bunun böyle olmadığını  1975’te  beş  ay  kaldığım  Ankara  Merkez  Kapalı Cezaevi’nde  yaşayarak  gördüm.  Bir  basın  davasından tutuklanmıştım  ve  “yamyamlar  koğuşu”  adıyla  ünlü  beşinci koğuşa  verilmiştim.  Orada  ne  içeri  esrar  sokulmasında,  ne kumar oynatılmasında, ne “garibanların” ne de “sübyanların” </p>
<p class="calibre1">durumunda anlatıldığı gibi bir değişiklik vardı. </p>
<p class="calibre1"><a id="p173"></a>Cezaevlerine  yeni  kuşak  kabadayıların  raconunun  gelmesi onlara  kendi  açılarından  birçok  güvence  sağlamıştı. </p>
<p class="calibre1">Yönetimlerle  kurdukları  iyi  ilişkiler  sayesinde  üzerlerindeki baskılar hafiflemişti. İçeride sağladıkları sükûnet karşılığında koğuşların </p>
<p class="calibre1">başına </p>
<p class="calibre1">istedikleri </p>
<p class="calibre1">kişileri </p>
<p class="calibre1">getirmelerine</p>
<p class="calibre1">karışılmıyordu.  Kendilerini  geri  planda  tutan  kabadayılar koğuşları  bu  kişiler  vasıtasıyla  yönetiyorlardı.  Kumar,  esrar ve çay ocağı gibi gelir getiren kaynakları bu kişiler vasıtasıyla yürütüyorlardı. </p>
<p class="calibre1">Düşmanı  olan  kabadayılar  için  istihbarat  çok  önemliydi  ve bu sayede koğuşlar arasında tıkır tıkır işeyen bir istihbarat ağı oluşturdular.  Herhangi  bir  koğuşta  çıt  çıkacak  olsa  bunu herkesten  önce  kabadayılar  haber  alıyordu.  Hangi  koğuşta kimde kesici alet, bıçak, şiş, falçata olduğunu idare bilmiyor, ama  onlar  biliyorlardı.  Ateşli  silahlar  ise  onların  bilgisi dışında  zaten  içeri  giremezdi.  Böylece  eskiden  olduğu  kadar ölüm korkusu duymadan yaşamaya başladılar. </p>
<p class="calibre1">Şimdiki  gibi  iletişim  araçları,  cep  telefonları  vs.  olmasa  da dışarıyla  irtibatlarını  günü  gününe  sağlayabiliyorlar, dışarıdaki işlerini yürütebiliyorlardı. Dışarıda oldukları zaman da  bunun  tersi  geçerliydi.  Kabadayı  dışarıdayken  içerideki adamlarını  kolluyor,  onları  besliyordu.  Bu  kurulu  düzen sayesinde  içerdeki  yeri  her  zaman  hazırdı,  hapse  düştüğü zaman  evine  gelmiş  gibi  oluyordu.  İçeride  adamları  yoksa dışarıdakilerden  birkaçı  hafif  suçlar  işleyip  koruma  olarak yanına geliyorlardı. </p>
<p class="calibre1">“Gariban”  denilen  dışarıda  kimsesi,  içeride  parası  olmayan mahkûmlar  ise  bereketli  bir  “kadro  kaynağı”  gibiydi. </p>
<p class="calibre1">Bunlardan  “yetenekli”  olanlar  kabadayının  himayesine giriyor,  karınları  doyurulup  üst  başları  düzeltildikten  sonra</p>
<p class="calibre1"><a id="p174"></a>kabadayının  içerdeki  adamları  oluyorlardı.  Dışarı  çıkınca  da elbette ağanın yanında “işe” alınıyorlardı. </p>
<p class="calibre1">Tabii o noktaya öyle bir günde gelinmiş değildi. 1960’ların ortalarından  1970’lerin  ortalarına  kadar  uzayan  bir  sürecin sonunda  gelinmişti.  Ama  ben  biraz  acele  ettim,  kendi 1975’teki hapishane deneyimlerim söz konusu olunca, henüz sırası gelmediği halde değiniverdim. </p>
<p class="calibre1">Şimdilik  şu  kadarını  bilelim  ki,  “yeni  düzen”  denilen  şey, ağır  mahkûmların  itibar,  kabadayıların  da  az  önce  saydığım ayrıcalıkları  kazanmasından  başka  bir  şey  değildi.  Eski</p>
<p class="calibre1">“baldırı  çıplak”  koğuş  ağalarının  yerini,  takım  elbiseli  ama kravatsız,  gömleğinin  geniş  yakaları  ceketin  üstüne çıkarılmış,  gömlek  düğmeleri  göğüs  kıllarını  gösterecek şekilde  açık,  ayakkabıları  pırıl  pırıl  cilalı,  sakalları  sinek kaydı tıraşlı yeni kabadayılar almıştı. Hapishaneler onlar için deyim yerindeyse “dikensiz gül bahçesi” olmaya başlıyordu... </p>
<p class="calibre1"><b class="calibre3">Efte ile Köfte</b></p>
<p class="calibre1">Hapishane deyince farelerden bahsetmeden olmaz. </p>
<p class="calibre1">Onlar  hapishanelerin  ev  sahipleridirler.  Tutuklular,  mahkûmlar,  gardiyanlar,  cezaevi  yöneticileri  ne  kadar  uzun kalsalar  da  gelir  giderler,  ama  fareler  hep  orada  kalırlar. </p>
<p class="calibre1">Dilleri  olsa  da  anlatsalar  kim  bilir  ne  cezaevi  öyküleri, romanları çıkardı. </p>
<p class="calibre1">Onlar anlatamasa da insanlar zaman zaman cezaevlerindeki farelerden söz etmişlerdir. <a href="#p174">23</a></p>
<p class="calibre1"><a href="#p174">23  </a>Fransız  argosunda  hapishane  anlamında  kullanılan  sözcüklerden  biri  de  “ratière”, yani “fare kapanı”dır. </p>
<p class="calibre1"><a id="p175"></a>Bizim </p>
<p class="calibre1">hapishanelerde </p>
<p class="calibre1">olduğu </p>
<p class="calibre1">kadar </p>
<p class="calibre1">Amerikan</p>
<p class="calibre1">hapishanelerinde  de  fare  bolluğu  olmalı  ki,  Stephen  King’in <i class="calibre4">Yeşil  Yol</i>  romanının  kahramanlarından  biri,  Mister  Jingles adında bir faredir. Roman filme de alındığı ve Türkiye’de de uzun  süre  gösterimde  kaldığı  için  seyredenler  çok  iyi  “rol kesen” </p>
<p class="calibre1">bu </p>
<p class="calibre1">fareyi </p>
<p class="calibre1">sanırım </p>
<p class="calibre1">anımsıyorlardır. </p>
<p class="calibre1">İdam</p>
<p class="calibre1">mahkûmlarından  Delacroix  elektrikli  sandalyeye  gitmeyi beklediği  hücresinde  bu  fareyi  besleyip,  eğitir.  Hain  bir gardiyan onu öldürmeye, diğerleri de korumaya çalıştığı için fare ile okuyucu arasında da duygusal bir bağ kurulur. Sahibi idam  edildikten  sonra  ortadan  kaybolan  Mister  Jingles, romanın sonunda sürpriz bir şekilde yeniden meydana çıkar. </p>
<p class="calibre1">Bildiğim </p>
<p class="calibre1">kadarıyla </p>
<p class="calibre1">hapishane </p>
<p class="calibre1">farelerinin </p>
<p class="calibre1">yazgısı</p>
<p class="calibre1">dadandıkları  yere,  yani  kalabalık  bir  koğuşa  mı,  yoksa  tek kişilik bir hücreye mi girdiklerine göre değişir. </p>
<p class="calibre1">100-150  kişinin  balık  istifi  yattığı  bir  koğuşa  giren  bir farenin yiyecek bulmak bakımından şansı yüksektir, dolaplar yiyecek doludur, ama ölüm tehlikesini de göze alması gerekir. </p>
<p class="calibre1">Çünkü  görüldüğü  anda  mahkûmların  “linç  etme”  dürtülerini tahrik eder; süpürgeyi, faraşı kapan farenin peşine düşer. Fare, hapishane hayatının monotonluğuna hareket getiren uzun ama</p>
<p class="calibre1">“eğlenceli”  bir  kovalamaca  sonunda  yorgun  düşmezse  kaçıp kurtulabilir. </p>
<p class="calibre1">Tek  kişilik  bir  hücreye  giren  farelerin  ise  yiyecek  bulma bakımından  şansları  zayıftır  ama  “can  güvenliği”  açısından biraz  daha  rahattırlar.  Hücresinde  duvarlarla  konuşmaktan delirmek üzere olan mahkûm onları görünce ahbaplık edeceği bir canlı ya da en azından seyrederek vakit geçirebileceği bir yaratık bulduğuna sevinir. Hatta onlara ekmeğinden küçük bir parça bile atabilir. </p>
<p class="calibre1"><a id="p176"></a>Dündar  Kılıç’ın  da  hücrelerde  arkadaşlık  kurduğu  fareler oldu. </p>
<p class="calibre1">Bazı  sohbet  anlarında  hanımına,  kardeşlerine,  yeğenlerine, yakınlarına bu “kara gün dostu” fareleri anlatırdı. </p>
<p class="calibre1">Dündar Kılıç ilk faresini 1965’te Toptaşı Cezaevi’nde tanıdı. </p>
<p class="calibre1">Cezaevi  yöneticileriyle  arası  iyiydi  demiştik,  ama  genellikle demek istemiştik. O sırada nasıl olduysa hapishane idaresiyle bir  anlaşmazlığı  olmuş,  hücreye  atılmıştı.  Rastlantıya  bakın ki,  Karadenizli  müteahhit  bir  hemşehrisinin  hapisteyken idareye  yaranmak  için  yaptırttığı  hücrelerden  biriydi  bu.  İşte hapishane fareleriyle ilk dostluğu o hücrede başladı. </p>
<p class="calibre1">Avukat  Cengiz  Kayıtmazer  müvekkili  Dündar  Kılıç’tan dinlediklerini  bana  aktarırken  bu  fare  olayını  onun gözlemciğinin de bir göstergesi sayıyordu:</p>
<p class="calibre1">“Onun  geçmiş  dönemiyle  ilgili  bir  anısını  anlatayım  ben size,  hapishane  ve  zindanlarla  ilgili.  Çok  dikkatli  ve  ince eleyip  sık  dokuyan  bir  gözlemciliği  vardı.  Bu  gözlemciliğini bana bir anısını anlatırken fark etmiş, beynime nakşetmiştim. </p>
<p class="calibre1">Toptaşı  Cezaevi’nde  idareyle  bir  ihtilafı  oluyor,  Dündar Kılıç’ı  hücreye  atıyorlar.  Atıldığı  hücrenin  yüksekliği  bir buçuk  metre,  insan  boyundan  alçak  yani.  Herhalde  ikiye  üç ebadında.  Oradan  kanalizasyon  geçiyor  ve  farelerin  girip çıkabildikleri bir yer. Dündar Kılıç orada bir ay geçirmiş ve o arada  da  bir  fare  ve  ailesiyle  tanışmış,  fare  ailesiyle. </p>
<p class="calibre1">‘Delikanlı  bir  oğulları  vardı,’  dedi.  ‘Nereden  biliyorsun  abi, oğulları olduğunu,’ diye sordum, ‘Çok ataktı da ondan,’ dedi. </p>
<p class="calibre1">‘Önce  oğlan  çıkardı,  bir  fırıldak  gibi  döner,  arkadan  annesi çıkardı,  yaramazlık  yapma  evladım  der  gibisinden,’  demişti, ama bunları espri yapar gibi değil, ciddi ciddi anlatmıştı. </p>
<p class="calibre1">Bunlar  kanalizasyon  faresiymiş,  iki  tane  iri  fare,  ana  baba, bir  tane  de  çocuk,  oğulları,  o  da  işte  orta  boy.  Dündar  Kılıç</p>
<p class="calibre1"><a id="p177"></a>ekmeğini  onlarla  paylaşırmış.  Dörde  bölermiş.  Oğlan  gelir onun  payını  koyar,  anne  gelirse  onun  payını,  baba  gelirse onun payını koyar, sonunda da kendi payını gösterir, ‘Artık bu da  benim  payım  der,’  yermiş.  ‘Onlar  dünyanın  maniküre  en düşkün  hayvanlarıdır,’  derdi,  ‘O  tırnaklarını  bütün  gün ısırırlar, yalarlar ve bütün gün manikür yaparlar.’ Tabii insan kapalı bir yerde oyalanacak bir şeyler arar, ayakta kalabilmek, direnebilmek,  aklını  korumak  için,  ama  bu  kadar  ince teferruata dikkat etmek iyi bir gözlemcilik ister. ‘Tırnaklarını dişleriyle  düzeltirdi,  bütün  gün  böyle  pırıl  pırıl  parlatır  ve sivriltirdi,’ diye anlatmıştı. Müthiş bir gözlemciydi.” </p>
<p class="calibre1">Ayten  Kılıç  da  eşinden  epey  fare  hikâyesi  dinlemişti. </p>
<p class="calibre1">“Farelerin gözleri ne kadar güzeldir, bilir misin?” diye sorardı diyor.  “Eskiden  tiksinirdim  ama  cezaevinde  mecburi arkadaşlık  yapınca  bunu  fark  ettim,”  diye  anlatmış.  Bir keresinde  de  Mamak’ta  fareleri  kandırdığını  anlatmış. </p>
<p class="calibre1">Gardiyanlar  hücreye  yemek  getirdikleri  zaman  alması  için demirlere vururlarmış. Fareler de bu sesi öğrenmişler, demire vurulunca  deliklerinden  çıkıyorlarmış.  Dündar  Kılıç yalnızlıktan  sıkılıp  arkadaş  aradığı  zamanlar  demirlere vururmuş. Fareler de yemek geldi zannedip çıkarlarmış. </p>
<p class="calibre1">Dündar  Kılıç’ın  Mamak  Askeri  Cezaevi’nde  hücrede kalırken de iki tane faresi olmuş. </p>
<p class="calibre1"> <i class="calibre4">Yeşil  Yol</i>  romanındaki  idam  mahkûmu  hücresinde  beslediği faresine  isim  koyar  da,  idamla  yargılanan  Dündar  Kılıç Mamak’taki hücresinde beslediği farelerine isim koymaz mı? </p>
<p class="calibre1">Koyar.  Yeğeni  Taneri  Seymen’in  söylediğine  göre  dayısının bu hücre arkadaşlarından birinin adı Efte, ötekinin Köfte imiş:</p>
<p class="calibre1">“Keşke dayımla karşı karşıya gelseydiniz de anlatsaydı. Onun ekmek  vermesine  alışmışlar,  ekmek  gelince  haklarını  ister gibi  beklerlermiş,  verilen  ekmek  parçasını  da  iki  ellerinin</p>
<p class="calibre1"><a id="p178"></a>arasına alır, zafer kazanmış edasıyla yerlermiş. Efte ve Köfte ile  ilgili  şimdi  toparlayamıyorum  ama  çok  hikâyeleri,  çok maceraları vardı,” dedi. </p>
<p class="calibre1">Ben  tam  bu  “hapishane  hücresinde  farelerle  dostluk” </p>
<p class="calibre1">öyküleriyle  ilgilendiğim  bir  sırada  gazetelerde  küçük  bir haber çıktı. Başlığı, “Odasındaki fareyi sohbet arkadaşım diye öldürtmedi” <b class="calibre3">16</b>  şeklindeydi.  Habere  konu  olan  kişi  o  sırada Kartal  Özel  Tip  Kapalı  Cezaevi’nde  bulunan  eski  ülkücü Mehmet  Ali  Ağca  idi.  Gazeteci  Abdi  İpekçi’yi  öldürmek  ve Papa’ya  suikast  düzenlemek  suçlarından  mahkûm  olmuştu, ama  cezaevi  görevlilerinin  odasındaki  fareyi  öldürmelerine izin  vermemişti;  “Ben  onun  karnını  doyuruyorum,  sohbet ediyorum,”  demişti.  Ağca’nın  bir  süredir  kendi  kendine konuştuğunu  sanıp  durumundan  endişe  eden  görevliler  de</p>
<p class="calibre1">“demek konuştuğu fareymiş” deyip rahatlamışlardı! </p>
<p class="calibre1">Ne  denir,  fare  bu,  ahbaplık  edeceği  kişiyi  seçerken  Mesih midir, katil midir diye ayıracak değil ya! </p>
<p class="calibre1"><b class="calibre3">Silahlar Zulaya</b></p>
<p class="calibre1">1969  yılı  Dündar  Kılıç  için  olduğu  kadar  Türkiye  için  de hareketli başladı. </p>
<p class="calibre1">O  yılın  başında  ABD  karşıtı  gençlik  eylemleri  Türkiye gündeminin neredeyse birinci sırasına oturmuştu. 11 Şubat’ta İstanbul’a  demirleyen  Amerikan  6.  Filosu’nu  protesto  eden gençler  Amerikalı  denizcilerden  bazılarını  denize  attılar.  16</p>
<p class="calibre1">Şubat’ta  tarihe  “Kanlı  Pazar”  adıyla  geçen  olay  meydana geldi;  Taksim’de  yapılan  6.  Filo’yu  protesto  mitingine</p>
<p class="calibre1"><a id="p179"></a>“Müslüman  Türkiye”  sloganıyla  saldıranlar  göstericilerden ikisini öldürdü. </p>
<p class="calibre1">Gençlik  hareketinin  İstanbul’daki  liderlerinden  hukuk fakültesi öğrencisi Hikmet Bozçalı, Dündar Kılıç’ı o sıralarda tanıdı. Bozçalı o zamanlar en büyük gençlik örgütü olan Dev-Genç’in  yönetimindeydi  ve  Diyarbakırlı  olduğu  için  DDKO</p>
<p class="calibre1">(Devrimci  Doğu  Kültür  Ocakları)  İstanbul  Şubesi</p>
<p class="calibre1">Başkanlığına seçilmişti. Devrimci çevre içinde Yılmaz Güney ile  arkadaş  olmuştu  ve  zaman  zaman  bir  araya  gelip, görüşüyorlardı.  Dündar  Kılıç  ile  de  Yılmaz  Güney’le  gittiği Kürt  İdris’in  kumarhanesinde  tanıştı.  Nasıl  olduğunu kendisinden dinleyelim:</p>
<p class="calibre1">“Yılmaz Güney beni bir gün İdris Özbir’in Beyoğlu’nda ara sokaklardan birindeki kumarhanesine götürdü. Orada Dündar Bey’le  karşılaştık.  Biz  rahmetli  Yılmaz  Güney’in  kumar oynamasına  karşıydık,  oynama  dedik.  O  arada  400  bin  lira para  kaybetmişti,  ‘Onun  bir  kısmını  çıkarayım,  bir  daha oynamayacağım,’  dedi.  Rahmetli  Yılmaz  da  dürüst,  mert  bir insandı.  Biz  karşıydık  ama  bazı  şeylere  de  bilerek  göz yumuyorduk.  Onlar  içeri  geçtiler,  biz  girişte  oturduk.  Şimdi şöyle tarif edeyim. Aşağı doğru iniyordunuz, koridor gibi bir giriş yeri var, orada tabii yöneticiler falan var, oturuluyordu. </p>
<p class="calibre1">Yılmaz’la Dündar Bey, birkaç kişi daha içeride oynuyorlardı. </p>
<p class="calibre1">İçeride barbut, yani zar atıyorlar, sonra poker oynuyorlarmış. </p>
<p class="calibre1">Ben, İdris Bey, Malatyalı Örfi Akkoyunlu oturuyorduk. Tam o  sırada  o  zamanlar  İstanbul  Siyasi  Şube  Müdürü  olan  Ilgız Aykutlu’nun  geldiğini  haber  verdiler.  Tabii  hemen  içeriye haber  saldılar.  Silahlar  falan  zulalara,  çekmecelere  kondu, mesela İdris Bey silahını çekmeceye koydu. Ben baskın var, arama yapılacak sandım. Ama Ilgız Aykutlu içeri girdi, gelip yanımıza  oturdu.  Arama  falan  yapılmadı,  bir  çay  içti,  biraz</p>
<p class="calibre1"><a id="p180"></a>sohbet  edildi.  Ben  o  zamanlar  öğrenciydim,  19</p>
<p class="calibre1">yaşlarındaydım ama hem Dev-Genç’te, hem DDKO’daydım, </p>
<p class="calibre1">hem  Diyarbakır  Talebe  Derneği  Başkanlığı,  hem  Diyarbakır Öğrenci Yurdu Müdürlüğünü yaptım, yani aktif bir kişiydim. </p>
<p class="calibre1">Ilgız  Aykutlu  beni  tanıyordu,  ‘Hikmet’in  ne  işi  var  burada?’</p>
<p class="calibre1">dedi.  Biraz  daha  sohbet  ettik,  sonra  gitti.  Yani  adam  onlarla dosttu,  arkadaştı.  O  gün  öyle  bir  uğramış.  Benim  orada olmama da şaştı. </p>
<p class="calibre1">Sonra içeride oynayanlardan Celal Karahan adında Siverekli öğrenci  bir  arkadaşımız  bizi  yemeğe  davet  etti.  Yılmaz Güney,  Dündar  Kılıç,  üç  tane  de  İranlı  artist  vardı,  birlikte Boğaza  yemeğe  gittik,  Denizatı  diye  bir  yer  vardı,  orada yemek  yedik.  Orada  politik  bir  tartışma  oldu.  Bizi  davet edenlerle bizim aramızda solculuk yönünden bir çelişki çıktı. </p>
<p class="calibre1">O zamanlar İran’da Şahlık dönemiydi, İran Şahı’na karşı biriki konuşma oldu. Ben, Yılmaz Güney, Dündar Bey biz daha çok solcu fikirleri savunuyorduk. </p>
<p class="calibre1">Orada münakaşa olunca biz ayrıldık. Yılmaz Güney’i evine bıraktık. Sonra Taksim’e geldik. Dündar Bey ‘Sizi Parizyen’e götüreyim,  birer  içki  ısmarlayayım,’  dedi.  Orada  ilk  defa beyaz  viski  içtik.  Sabah  4-5  civarına  kadar  orada  kaldık. </p>
<p class="calibre1">Çünkü  biz  Aksaray’a  gidecektik.  Köprü  açılmıştı,  onun kapanmasını  bekledik. <a href="#p180">24  </a>Yani  Dündar  Kılıç  ile  ilk tanışmamız  böyle  oldu.  İstanbul’daki  öğrenciliğim  süresinde sık olmasa da ara sıra görüşür olduk.” </p>
<p class="calibre1"><a href="#p180">24 </a>O yıllarda Taksim’den Aksaray’a gitmek için Galata veya Unkapanı Köprüsü’nden geçmek gerekirdi. Gece belli bir saatten sonra bu köprüler Haliç’e yüksek teknelerin girebilmesi için açılırdı. Haliç’in bir kıyısından bir kıyısına gidecek olanlar köprülerin kapanmasını beklerlerdi. </p>
<p class="calibre1">Dündar  Kılıç’la  bir  dahaki  karşılaşmalarına  kadar  Hikmet Bozçalı’nın  hayatı  da  macerayla  dolu  geçti.  DDKO</p>
<p class="calibre1">kapatıldığı  ve  yöneticileri  arandığı  için  hukuk  fakültesini</p>
<p class="calibre1"><a id="p181"></a>bitiremeden  kaçak  duruma  düştü.  Irak’a  geçti  ama  bu  kez Barzani  kuvvetleri  tarafından  tutuklanıp  kurşuna  dizilme tehlikesi  atlattı.  Oradan  kurtulup  Türkiye’ye  döndüğünde arandığı  için  Diyarbakır’ın  bir  köyünde  iki  sene  çobanlık yaptı.  İhbar  üzerine  çoban  kıyafetinde  yakalandı.  İki  sene tutuklu  kaldıktan  sonra  1974  affıyla  tahliye  oldu.  İstanbul’a gidip hukuk fakültesini bitirdi, Diyarbakır’a dönüp avukatlığa başladı. Dündar Kılıç 1987’de Diyarbakır Askeri Cezaevi’ne götürüldüğünde  iki  eski  dost  18  yıl  sonra  yeniden karşılaşacaklardı... </p>
<p class="calibre1"><b class="calibre3">Çarşambayı Sel Aldı</b></p>
<p class="calibre1">Hazır  kabadayıların  gece  hayatına  girmişken,  gözümüzde daha  iyi  canlandırabilmek  için  konunun  en  yakın tanıklarından birine başvuralım. </p>
<p class="calibre1">Yer:  Beyoğlu’ndaki  Olimpiya  Turistik  Gece  Kulübü  (Night Club). </p>
<p class="calibre1">Gece  kulübünün  devamlı  müşterileri:  Dündar  Kılıç,  Oflu Hasan, Oflu İsmail, Kürt İdris, Arap Nasri. </p>
<p class="calibre1">“Gazino  kapatmanın”  ne  anlama  geldiğini  anlatan:  O</p>
<p class="calibre1">yıllarda  bu  gece  kulübünde  çalışan  müzisyenlerden  Güngör İleri. </p>
<p class="calibre1">“Bazı  geceler  saat  04’ten  sonra  kulüp  müşterileri  gidince, önden  beş-altı  adam,  o  gece  hangi  baba  kulübü  kapatacaksa onun body guardları, yani adamları gelirdi. O adamlar hangi babanın adamlarıysa gazino sahibi ve çalışanları bunu bilirler ve  mutfak  da,  içkiler  de,  orkestra  da  o  babanın  beğenilerine</p>
<p class="calibre1"><a id="p182"></a>göre hazırlanırdı. İçeriye başka müşteri alınmaz, kapılar onlar için kapatılırdı. Gazino kapatma deyimi buradan gelirdi. </p>
<p class="calibre1">Gelecek  olan  babanın  adamları  yarım  saat  önce  gelirler  ve birbirlerine  silah  gösterisi  yaparlar,  oturdukları  masanın  arka duvarını  kendilerine  hedef  alıp  durmadan  ateş  ederler, hangimizin tabancası daha güzel, kimin kurşunu daha derine saplanıyor diye birbirleriyle şakalaşırlardı. </p>
<p class="calibre1">Dündar  Kılıç  geldiğinde  de  bütün  müzisyenler  ve  personel çok sevinirdi, çünkü bahşişi çok boldu. Dündar Kılıç yanında birkaç  kişiyle,  misafirleriyle  gelir,  en  kaliteli  içkiler  masaya dizilir,  yer  içer  eğlenirlerdi.  Müzisyenlere  devamlı  istekte bulunurlar,  elli-altmış  kez  aynı  parçayı  çalmalarını  isterler, her  çalışlarında  da  teşekkür  olarak  50-100  lira  bahşiş</p>
<p class="calibre1">atarlardı.  Dündar  Kılıç’ın  en  çok  istediği  parçalar</p>
<p class="calibre1">‘Çarşambayı  sel  aldı,  bir  yar  sevdim  el  aldı’  ve  ‘Köprüden geçti  gelin’  idi.  Müzisyenler  bu  istekleri  seve  seve karşılarlardı,  çünkü  normalde  gecede  130  lira  alan  bir  kişi, babalar geldiğinde cebinde altı-yedi bin lira ile evine dönerdi. </p>
<p class="calibre1">Sabah en geç 4’te kapanması gereken kulüp, 7-8’de kapanırdı. </p>
<p class="calibre1">Babalar  sabahleyin  sanki  hiçbir  şey  içmemiş  gibi  dimdik ayakta,  sallanmadan  çıkarlardı.  Hiçbirinin  körkütük  sarhoş</p>
<p class="calibre1">olarak çıktığını görmedik. </p>
<p class="calibre1">Ertesi akşam kulübe döndüğümüzde sarı renkli duvarlardaki deliklerin  alçıyla  kapatılıp  boyanmış,  eski  haline  getirilmiş</p>
<p class="calibre1">olduğunu görürdük. </p>
<p class="calibre1">Aynı  gece  iki  baba  gelmişse,  hiçbir  zaman  aynı  masaya oturmazlar,  ayrı  masalarda  oturup  eğlenirlerdi,  birbirlerine karışmazlar, laf atmazlardı. </p>
<p class="calibre1">O  yıllarda  solist  olarak  Kartal  Kaan  (asıl  adı  İbrahim Aynacı) çalışırdı. Dansözler Özcan Tekgül ve Leyla Sayar’dı, onun en güzel olduğu yıllardı. Özcan Tekgül’ün yaşı ilerlemiş</p>
<p class="calibre1"><a id="p183"></a>olmasına  rağmen  babalar  onu  isterlerdi,  çünkü  ateş  dansı yapardı ve Dündar Kılıç bu dansı çok beğenirdi. </p>
<p class="calibre1">Kulübün sahibi Tamara Mehmet daha önce bir Rus pavyon sahibi olan Kuala Tamara ile yıllarca çalıştığından bu lakapla çağırılırdı. </p>
<p class="calibre1">Ben rastlamadım ama, aynı kulübe daha önce Yılmaz Güney de  gelirmiş.  O  tarihlerde  orada  tuvaletçilik  yapan  yaşlı kadının  anlattığına  göre,  Yılmaz  Güney  bir  gün  yanında parası  olmadığından  kadına  yüzüğünü  bırakmış,  kadın  bu yüzüğü evine götürüp yıllarca saklamış.” </p>
<p class="calibre1">Görüldüğü  gibi  o  yıllardaki  kabadayılığın  raconu  eğlence yerlerinde “saygın” davranmayı gerektiriyordu. Fedailerin boş</p>
<p class="calibre1">salonda silah talimi yapmalarının da mutlaka bir anlamı vardı, bunu  “ağalarından”  izinsiz  yapmaları  düşünülemezdi,  ama onu  bir  yana  bırakacak  olursak,  kabadayıların  coşup  da havaya  ateş  etmeleri,  uluorta  silah  gösterisinde  bulunmaları ayıp sayılırdı. Zaten sabaha karşı, herkes gittikten sonra gelip gazino  kapatmaları,  misafirleriyle  birlikte  kendi  başlarına eğlenmeleri  de,  öteki  müşterileri  rahatsız  etmekten çekindiklerini gösteriyordu. Aslında bu da son derece doğaldı, çünkü  eğlence  yerlerinden  haraç  alıyorlardı.  Bir  anlamda ekmek  kapıları  sayılabilecek  olan  bu  yerlerin  müşteri kaybetmelerini herhalde istemezlerdi! </p>
<p class="calibre1">Gazinolarda taşkınlık yapmama raconunun bozulması da on yıl  sonra  yine  kendi  kuşaklarının  kabadayılarının  birinden gelecek,  Oflu  İsmail  1979  yılında  Şişli’deki  Semiramis Gazinosu’nda gazinonun patronu ile şef garsonunun ölümüyle sonuçlanan bir olaya yol açacaktı. Racon bir kere bozulduktan sonra,  yeni  kuşak  mafyanın  eğlence  yerlerinde  yarattığı rezaletler ayyuka çıkacaktı. </p>
<p class="calibre1"><a id="p184"></a><b class="calibre3">Tabanca Teşhiri İle Tehdit</b></p>
<p class="calibre1">Dündar  Kılıç’ın  1969-71  yılları  arasında  dokuz  kez tutuklandığını  daha  önce  söylemiştim,  ama  yeri  gelmediği için  bir  noktayı  belirtmeyi  buraya  bırakmıştım:  Suç  sicili kayıtlarına  göre  bu  tutuklanma  veya  gözaltına  alınmaların sekizi “tabanca teşhiri ile tehdit” suçundandı. Bunlardan beşi 1969 yılına aitti. Yani bir yılda beş kez bu suçtan tutuklanmış, hapse girmişti. </p>
<p class="calibre1">Kız  kardeşi  Kısmet  ile  Oflu  İsmail  (Hacısüleymanoğlu) evlendiğinde  de  İzmit  Cezaevi’ndeydi.  Oflu  İsmail  ise Madam  Katy  olayı  nedeniyle  yattığı  hapisten  yeni  çıkmıştı. </p>
<p class="calibre1">Bu  evlilik  için  elbette  hapisteki  Dündar  Kılıç’ın  da  onayı alınmıştı, ama Kısmet Hanım ile Oflu İsmail’in evlenmelerini sağlayan,  Savcı  Kemal  Şimşek  (Marlon  Kemal)  olmuştu. </p>
<p class="calibre1">Kabadayılar  dünyasının  yakından  tanıdığı  biri  olan  Marlon Kemal,  hikâyemizin  ilerleyen  bölümlerinde  bir  kez  daha karşımıza çıkacaktır. Şimdilik şu kadarını söyleyeyim ki, gece kulüplerinde  birlikte  eğlenirlerken  bir  polis  baskını  olsa,  bir savcının üzeri aranamayacağı için Dündar Kılıç’ın veya Oflu İsmail’in tabancasını saklayacak kadar yakın dostlarıdır. </p>
<p class="calibre1">Dündar Kılıç’ın hareket alanı, hem Oflu İsmail ile akrabalık kurmuş olması, hem de Oflu Hasan’ın kalp krizi geçirdikten sonra kenara çekilmesi sayesinde daha da genişlemişti. </p>
<p class="calibre1">Zaten 1969 yılında suç sicilinde görülen bu hareketlenme de, hem “kariyerinde”, hem de efsanesinin büyümesinde yeni bir dönemin başladığını gösteriyordu. </p>
<p class="calibre1">Bu  yeni  gelişme  hakkında  bazı  saptamalar  yapmak gerekirse:</p>
<p class="calibre1"><a id="p185"></a>İşlediği  suçlar  artık  meşru  müdafaa  olmaktan  çıkmış,  onun başkalarına karşı eylemine dönüşmüştü; eski pasif konumunu bırakıp daha aktif bir konuma geçmişti. Demek ki artık ölüm korkusunu  üzerinden  atmış,  kendisi  başkalarına  korku salmaya başlamıştı. </p>
<p class="calibre1">Ama  riskli  işlere  adamlarını  göndermek  yerine  hâlâ  yalnız başına </p>
<p class="calibre1">gidiyor, </p>
<p class="calibre1">“hesaplaşacağı” </p>
<p class="calibre1">kişilerin </p>
<p class="calibre1">karşısına</p>
<p class="calibre1">tabancasıyla çıkıp kendi işini kendi bitiriyordu. </p>
<p class="calibre1">Tabanca  göstererek  tehdit  etme  olaylarının  arasında, alacaklılarına borçlarını zamanında ödemelerini “hatırlatma”, kendisine meydan okuyanların dersini verme, hakkında yalan haber </p>
<p class="calibre1">yayanları </p>
<p class="calibre1">cezalandırma, </p>
<p class="calibre1">gereken </p>
<p class="calibre1">saygıyı</p>
<p class="calibre1">göstermeyenlere haddini bildirme gibi gerekçeleri kabadayılık raconuna  pek  aykırı  düşmeyen  eylemler  vardı.  Hem</p>
<p class="calibre1">“ekmeğini  kazanacak”,  hem  de  “en  büyük  olma”  yolunda yürüyecekse bunları yapmak zorundaydı. Her biri ününü daha da  yaygınlaştıran  bu  olaylardan  bazılarını  az  sonra ayrıntılarıyla okuyacaksınız. </p>
<p class="calibre1">Ama şurasını da unutmayalım ki, bunlar sadece polise veya basına  yansıyabilmiş  olan  olaylardı.  Hatta  bunlardan bazılarında  Dündar  Kılıç’ın  bizzat  gidip  silahını  vererek teslim olduğunu da biliyoruz. </p>
<p class="calibre1">Peki ya bilinmeyenler? </p>
<p class="calibre1">Tehdit  dediğiniz  eylem  eğer  herkesin  ortasında  alenen yapılmadıysa,  zaten  iki  kişi  arasında  geçerdi.  Bu  durumda suçüstü söz konusu olamayacağına göre, tehdit edilen kişinin kabadayılığıyla ünlü birini ihbar etmesi ve aleyhinde tanıklık yapması  gerekirdi  ki,  bu  da  doğrusu  biraz  cesaret  isterdi. </p>
<p class="calibre1">Ayrıca  polisin  şu  veya  bu  nedenle  bazı  suçları  görmezden geldiği,  örtbas  ettiği  de  hesaba  katılırsa,  duyulan  veya duyulmayan tehdit olaylarından ne kadarının haraç almak için</p>
<p class="calibre1"><a id="p186"></a>olduğunu  bilmemiz  olanaksızdı.  Ama  bildiğimiz  şuydu  ki, Dündar  Kılıç,  özellikle  1969’dan  itibaren  “gayrimeşru” </p>
<p class="calibre1">saydığı  alanlardan  “hakkını  almaya”  hız  vermişti  ve  bu alanları genişletmeye başlamıştı. </p>
<p class="calibre1">Haraç sözcüğü bizlere doğal olarak çok sevimsiz geliyor ve hemen  şiddet  çağrışımı  yapıyor.  Ama  şu  anda  yeraltı dünyasının  dehlizlerinde  ve  o  dünyanın  kurallarının  geçerli olduğu  yerlerde  gezindiğimizi  unutmayalım.  Kaldı  ki,  bize nahoş  gelen  bu  sözcük,  onlara  da  sevimsiz  gelirdi  ve kullanılmazdı.  O  âlemde  bunun  adı  korunmaya  muhtaç  bir paradan  alınan  koruma  payı  ya  da  vergisi  ödenmeyen kazançlardan alınan bir çeşit vergiydi. Deyim yerindeyse, alan da razı, veren de razıydı:</p>
<p class="calibre1">“Resmi  kurumların  güvenliği  sağlayamadığı  koşullarda yatırımcılar güvenliği başka birilerinin sağlamasından pek de rahatsız  olmazlar.  Kriminolojide  bu  suç  çeşitleri   <i class="calibre4">protection</i> <i class="calibre4">racket</i>  (koruma  şantajı)  olarak  adlandırılır.” <b class="calibre3">17</b>  Çeşitli tanımlamalara  göre,  “çok  miktarda  nakit  paranın  korumasız olarak  bulunduğu”,  “gayrimeşru”  veya  “avantadan  para kazanılan”,  “kayıt  dışı,  yani  vergisi  ödenmeyen”  bu  faaliyet alanları nelerdi? </p>
<p class="calibre1">O  yıllara  göre  esas  olarak  kumarhaneler,  gazino  ve  gece kulübü  gibi  eğlence  yerleri,  randevuevleri  ve  genelevler  ile tefecilikti. Kaçakçılık o tarihlere kadar daha çok ithali yasak olan  viski,  sigara,  kahve,  oyun  kâğıdı  gibi  bazı  mallar  için yapılırken, daha sonra elektronik madde, demir, sac ve döviz ile  büyümüş,  silah  kaçakçılığına  geçiş  başlamıştı.  Ana  payın Güneydoğu’da  alındığı  uyuşturucu  madde  trafiğinde  ise İstanbul  henüz  sadece  transit  geçiş  yolu  üstünde  olduğu  için küçük bir paya sahipti. Güneydoğu’da uyuşturucu alanında en hızlı  “sivrilenler”  ileride  DDKD  (Devrimci  Doğu  Kültür</p>
<p class="calibre1"><a id="p187"></a>Dernekleri)  ve  PKK  gibi  örgütlerle  de  ilişkiye  geçecek  olan Cantürk ve Baybaşin aileleriydi. </p>
<p class="calibre1">Dündar  Kılıç’ın  faaliyet  alanlarına  gelince;  kazancını  esas olarak  kumardan  sağladığını  daha  önce  söylemiştim.  Bunu kendisi  de  açıkça  ifade  etmekteydi:  “35  yıl  kumarhanecilik yaptım,  bunun  da  yüzde  5’ini  bir  tarafa  ayırmış  olsaydım, hazineler  denecek  kadar  servetim  olurdu.” <b class="calibre3">18</b>  Ama  bu kazancın  sadece  bir  kısmını  sahip  olduğu  kumarhanelerden sağlıyordu. </p>
<p class="calibre1">Asıl </p>
<p class="calibre1">kazanç </p>
<p class="calibre1">ise </p>
<p class="calibre1">başkalarının </p>
<p class="calibre1">işlettiği</p>
<p class="calibre1">kumarhanelerden  “koruma  payı”  olarak  geliyordu.  Bunu  da şöyle  açıklamaktaydı:  “Kumarhanelerden  her  gün  hakkıma 100 bin liradan 500 bin liraya kadar para düşerdi. Bu paraya da  Levent’te  iki  tane  villa  alınırdı.  Bunların  da  bir  lirasına dokunmadım,  halka  dağıttım,  yardım  ettim...” <b class="calibre3">19</b>  Rakamda biraz  abartma  payı  olsa  da  kumarhanelerden  çok  kazandığı doğruydu.  Çünkü  1971  yılında  yapılan  bir  sayıma  göre İstanbul’un  sadece  Beyoğlu  semtinde  tam  1259  kahve vardı. <b class="calibre3">20</b> Bunun yarısında kumar oynandığını düşünseniz bile ödenen “koruma payı” bayağı yüklü bir meblağ tutardı. </p>
<p class="calibre1">Haraç  aldığı  öteki  alanlara  gelince;  Dündar  Kılıç  1980’li yıllarda  çıkarıldığı  askeri  mahkemelerde  kendinden  söz ederken “Ben mafyadan, kumarhanelerden aldım,” diyordu. <b class="calibre3">21</b></p>
<p class="calibre1">Kumarhaneleri  anladık  ama  bu  mafya  sözü  de  neyin  nesi oluyordu?  O  zamanlar  mafya  diye  bir  deyim  henüz  yoktu. </p>
<p class="calibre1">Ama  çeşitli  konuşmalarını  inceleyince  onun  mafyadan kastının  tefeciler,  gece  kulübü  ve  gazino  işletenler  ile  fuhuş</p>
<p class="calibre1">“sektörü” olduğu anlaşılıyordu. </p>
<p class="calibre1">Beyaz kadın ticaretine her zaman karşı olmuştu, “aç kaldığı, işsiz güçsüz olduğu zamanlarda bile bu işi yapmamıştı”, Lüks Nermin’in  ve  Madam  Manukyan’ın  “korunma”  tekliflerini</p>
<p class="calibre1"><a id="p188"></a>geri çevirmişti, bunları da çeşitli kişilere, dergi ve gazetelere söylemişti.  Ama  onunki  sadece  karşı  olmak  değildi,  “karı pezevengi”  dediği  herkese  karşı,  önce  en  yakınındaki Tarlabaşı’ndan başlayarak adeta savaş açmıştı. </p>
<p class="calibre1">Avukat  Muhittin  Yüzüak  o  dönemleri  iyi  hatırlıyor:</p>
<p class="calibre1">“Oraların  korumalığını  üstlenerek  haraca  bağlamış  kişiler vardı.  Şimdiki  (dönemin  yay.n.)  İçişleri  Bakan<a href="#p188">ı25  </a>Sadettin Tantan  bu  Tarlabaşı’ndaki  fuhuş  yuvalarını  ekipler  amiri olarak  basıp  da  kapamaya  başladığı  zaman  ona  çok  büyük paralar teklif ettiler. Hepsini reddetti. </p>
<p class="calibre1"><a href="#p188">25  </a>Benim  Muhittin  Yüzüak  ile  konuştuğum  tarihte  Sadettin  Tantan  henüz  İçişleri Bakanlığı’ndan ve ANAP’tan istifa etmemişti. </p>
<p class="calibre1">Ama  böylesine  güçlü  ve  çok  yukarılardan  destek  alan  bir</p>
<p class="calibre1">‘kuruma’  karşı  onun  da  gücü  yetmedi.  Ha,  sonra  ne  oldu, Tarlabaşı’ndaki  randevuevleri  kapatıldı,  iş  Şirinevler’e sıçradı.  Şirinevler’i  kapatınca  Levent’teki  sosyetik  villalara sıçradı.  Oralar  lüks  yerlerdi,  polis  nüfuz  edemiyordu.  Şimdi Etiler’deki yerler de oraların kapatılmasıyla oluşan yerlerdir.” </p>
<p class="calibre1">Dündar  Kılıç’ın  en  takdir  ettiği  emniyetçilerden  birinin Sadettin Tantan olmasında onun fuhuşla mücadelesinin etkisi olmuş  olabilir.  Dünyanın  en  eski  mesleği  denilen  ve  sistem içinde  neredeyse  kurumlaşmış,  polisin  bile  gücünün yetmediği bir organize suç sektörüne elbette Dündar Kılıç’ın da  gücü  yetmeyecekti.  Zaten  onun  toplumsal  bir  sorunun temellerine  inmek  gibi  bir  meselesi  de  yoktu,  onun  meselesi nefret ettiği bazı “muhabbet tellalları” ile kişisel mücadeleye girişip,  bu  ticarete  karşı  olduğunu  göstermekti.  Ama  bunu yaparken aynı zamanda fuhuşa karşı olanların da sempatisini topluyor, efsaneye yeni unsurlar katılmasını sağlıyordu. </p>
<p class="calibre1"><a id="p189"></a><b class="calibre3">Basında  Bayraktar  Olayı:  “Attan  Büyük  Deve</b> <b class="calibre3">Var” </b></p>
<p class="calibre1">Dündar  Kılıç’ın  kadın  satıcılığı  ile  suçladığı  ve  “karı pezevengi”  dediği  kişilerden  biri  de  otel  sahibi  Enver Bayraktar’dı.  Bu  kişiyle  aralarında  başlayan  anlaşmazlık, zamanla  düşmanlığa  ve  karşılıklı  tehditleşmelere  dönüştü. </p>
<p class="calibre1">Sonunda  Bayraktar’ın  yanında  polisler  de  varken  Dündar Kılıç’a  telefon  edip  “erkeksen  gelirsin”  demesi  bardağı taşıran damla olmuş ve Dündar Kılıç bu tehdit üzerine Enver Bayraktar’ın bulunduğu Beyoğlu Kuloğlu Sokak’taki Reşit’in kahvesine gidip silahını çekmişti. </p>
<p class="calibre1">Ama  olayın  polise  ve  basına  yansıması  gerçeği  tam  olarak vermiyordu.  Dündar  Kılıç  polis  ifadesinde  de,  basına anlattıklarında  da  artık  iyice  alıştığımız  yöntemi  kullanmış, olayı meşru müdafaa kapsamına girecek ve kendisini mağdur gösterecek  biçimde  aktarmıştı.  Anlaşmazlığın  çıkış  nedenini de, o gece neler olduğunu da yanlış değil ama “kendine göre” </p>
<p class="calibre1">ve  eksik  anlatmıştı.  Bunun  böyle  olduğunu  Dündar  Kılıç’ın daha  sonraki  ifadelerinden  ve  yakınlarına  anlatış  tarzından anlıyoruz. </p>
<p class="calibre1">Ona geçmeden önce olayın 22 Mayıs 1969 tarihli gazetelere nasıl yansıdığını görelim:</p>
<p class="calibre1">“Beyoğlu  Kaymakamı  ve  Emniyet  Amiri’ne  önceki  gün teslim  olan  Dündar  Kılıç  dün  ‘Attan  büyük  deve  var.  Beni günlerce asacağız, keseceğiz diye tehdit ettiler,’ demiştir. Bir otel  sahibinin,  eski  Cinayet  Masası  Şefi  ve  bazı  polislerle gazetecilerin  bulunduğu  Beyoğlu’ndaki  bir  kahveyi  basıp herkesi  silahla  tehditten  sanık  Dündar  Kılıç:  45  gün  önce Enver  Bayraktar’ın  otelinde  bir  kadın  meselesinden  hadise</p>
<p class="calibre1"><a id="p190"></a>çıkmıştı.  Bunu  benim  yaptığımı  sanarak  bana  cephe  aldılar. </p>
<p class="calibre1">Tehdit  ettiler.  Bir  telefon  konuşmasında  Enver  Bayraktar</p>
<p class="calibre1">‘gerekirse  200  bin  lira  verir  seni  bacaklarından  astırırım,’</p>
<p class="calibre1">dedi. </p>
<p class="calibre1">‘Geçen  gün  gene  telefon  edip  kahveye  çağırdılar.  Gidince Enver  ceketinin  düğmesini  çözdü.  Belinde  beyaz  kabzalı tabancası vardı. Ben içeri girerken hepsi ayağa fırladı. Bunun bir  tertip  olduğunu  anladım.  Daha  önce  davranıp  tabancamı çekerek duruma hâkim oldum.’</p>
<p class="calibre1">Sanık Dündar Kılıç, Emniyet Müdürlüğü’ne gönderilmemiş, doğrudan  doğruya  Adliye’ye  sevk  edilerek  tevkif</p>
<p class="calibre1">edilmiştir.” <b class="calibre3">22</b></p>
<p class="calibre1">Dilerseniz gelin şu gazete haberini birlikte analiz edelim: Haberin  yazılış  biçimi  tamamen  Dündar  Kılıç’ın  lehineydi. </p>
<p class="calibre1">Dikkat  ederseniz  haber  bir  giriş  ve  bir  sonuç  cümlesinin dışında  onun  anlattıklarıyla  başlayıp,  onun  anlattıklarıyla bitiyordu. Gittiği kahvede “eski Cinayet Masası Şefi ile bazı polislerin  ve  gazetecilerin  bulunduğunu”  Dündar  Kılıç söylemiyor,  gazete  yazıyordu.  Böylece  “bunun  bir  tertip olduğunu bile bile niye gittin?” sorusuna bile yer kalmıyordu. </p>
<p class="calibre1">Yalnız  başına  bir  kişinin  “bir  kahveyi  basıp  herkesi  silahla tehdit etmekten sanık” olduğunun söylenmesi ise kahramanlık destanına  yeni  bir  sayfa  eklemekten  başka  bir  şey  değildi. </p>
<p class="calibre1">Yani,  Dündar  Kılıç  haberi  muhabire  dikte  ettirmek  istese bundan iyisini yapamazdı. </p>
<p class="calibre1">Haberde  onun  ağzından  aktarılanlara  gelince,  kitabın başından  beri  onun  basınla  veya  basını  etkileyecek  kişilerle konuşma üslubunu ve tarzını artık tanımaya başladıysanız, bu haberde  yazılanların  tipik  bir  Dündar  Kılıç  tavrı  olduğunu fark  etmişsinizdir:  Başından  geçen  olayları  anlatırken  her</p>
<p class="calibre1"><a id="p191"></a>zaman  savunmada  kalıyor,  öncelikle  yasalara  karşı  kendini güvence altına alıyordu. </p>
<p class="calibre1">Buradaki durum da aynıydı. </p>
<p class="calibre1">Yaptığı  eylem  meskene  tecavüz  veya  silahla  tehdit sayılabileceği  için,  boşu  boşuna  övünmek  yerine  lehine  olan delilleri  anlatıp  suçlu  konumundan  mağdur  konumuna geçiyordu.  Daha  önce  tehdit  edilmesi  ve  meydan  okunması olayda  tahrik,  hatta  bir  kabadayı  için  ağır  tahrik  olduğunu gösteriyordu.  Hasmının  ceketinin  düğmelerini  çözdüğüne, ona  gösterdiği  tabancanın  kabzasının  beyaz  olduğuna  kadar ayrıntı  vermesi  de  meşru  müdafaa  halinde  olduğunu kanıtlamak içindi. </p>
<p class="calibre1">On  cümlelik  bir  anlatım  içerisinde,  hem  kendisini  hukuken sağlama  alıyor,  hem  de  kabadayılığı  seven  kitlelerin hoşlanacağı  “duruma  hâkim  oldum”  veya  “attan  büyük  deve var” gibi sözlerin gazete sütunlarına geçmesini başarıyordu. </p>
<p class="calibre1">Böyle  durumlarda  genellikle  yaptığı  gibi  ertesi  gün  teslim olmuştu.  Bu  sayede  hem  havanın  lehte  mi  aleyhte  mi olduğunu koklamış, hem de poliste kötü muamele görmeden savcılığa götürülmeyi garantiye almıştı. </p>
<p class="calibre1"><b class="calibre3">MİT İfadesinde Bayraktar Olayı: “Destur Deyip</b></p>
<p class="calibre1"><b class="calibre3">Fırladık” </b></p>
<p class="calibre1">Oysa olayın başlangıç nedeni de farklıydı, cereyan tarzı da. </p>
<p class="calibre1">Oraya  tek  başına  değil,  üç  kişiyle  gitmişti.  İçeriye  de  otelin vitrinini kırarak girmişti. </p>
<p class="calibre1">Dündar Kılıç, 1984 yılında MİT’teki sorgulanmasında<a href="#p192">26</a> bu olayı  15  yıl  önce  eksik  bıraktıklarını  tamamlayarak</p>
<p class="calibre1"><a id="p192"></a>anlatacaktı.  MİT  ifadesinin  kumar  komisyoncuları,  tefeciler ve muhabbet tellalları ile ilgili bölümünde, bu işlerle uğraşan adamlara  kesinlikle  yardım  etmediğini,  hatta  onlarla çatıştığını  kanıtlamak  için  Bayraktar  olayını  örnek gösteriyordu:</p>
<p class="calibre1"><a href="#p191">26  </a>MİT’in  yasasında  sorgulama  yetkisi  olmadığı  halde  birçok  sanığı  yasadışı  olarak sorguladığının  sayısız  örneklerini  Soner  Yalçın  ve  Doğan  Yurdakul’un   <i class="calibre4">Bay  Pipo</i> kitabında bulabilirsiniz. </p>
<p class="calibre1">“O  zaman  İstanbul’da  Enver  Bayraktar  adında  şehrin  dört yanına  nam  salmış  biri  var.  217  tane  ev  işletiyordu.  Benim yanımda  çalışan  Atila<a href="#p193">27</a>  adında  Ankaralı  yakışıklı  mı yakışıklı  bir  genç  var.  Enver  Bayraktar’ın  yanında  çalışan kızlardan  biri  Atila’ya  abayı  yakmış.  Birlikte  yaşıyorlar. </p>
<p class="calibre1">Enver  çıldırıyor  tabii.  O  zaman  cinayet  Masası  Şefi  Macit Esmer  diye  biri  var.  Enver’in  adamı.  Enver  durumu  ona açıyor,  bize  baskı  yapmasını  istiyor.  Macit  Bey  bana  telefon açtı  ‘Dündar  bu  Atila’yı  İstanbul’dan  kov.  Kır  bacağını gitsin,’  dedi.  ‘Abi,  siz  bu  kadın  yüzünden  çocuğun İstanbul’dan gitmesini istiyorsunuz ama, o kadın bir tek Atila ile düşüp kalkmıyor ki, altına yatmadığı şoför kalmadı. Şimdi böyle  çirkef  bir  kadın  için  biz  Atila’yı  niye  ezelim?  Yakışık alır mı?’ dedim. Enver baktı Atila’ya bir şey olduğu yok, bu sefer de kendi aradı beni. ‘O Atila’nın işini bitirmezsen senin de  sonun  olur  Dündar’  diye  tehdit  etmez  mi?  Tepemin  tası attı.  ‘Ulan  hem  pezevenklik  yapacaksın,  hem  polisi pezevenkliğine alet edeceksin. Artık sonun geldi. Söyle ulan neredesin?’ dedim. ‘Ben Mavi Tuna Oteli’ndeyim, buyur gel! </p>
<p class="calibre1">Gel  de  seni  ayağından  kapıya  astırayım!’  demesin  mi? </p>
<p class="calibre1">‘Destur’  deyip  fırladık.  Kardeşim  İbrahim,  ben,  Şefik<a href="#p193">28</a>, Ankaralı  Nevzat<a href="#p193">.29</a>  Atladık  arabaya,  ver  elini  Mavi  Tuna Oteli.  Daldık  içeri.  ‘Nerede  ulan  bu  pezevenk?’  dedik.  Otel müdürü  ‘Kuloğlu  Sokağı’na  gitti’  dedi,  çenesi  zangırdaya, </p>
<p class="calibre1"><a id="p193"></a>zangırdaya. Kuloğlu Sokak polislerin kaynadığı bir yer. Ama ok  yaydan  çıkmış  bir  kere.  Yeni  Melek  Sineması’nın sokağından  girdik.  Çocukları  şöyle  bir  toparladım.  ‘İçeri giriyorum,  silahlar  patladıktan  iki  dakika  sonra  dışarı çıkmazsam  siz  icabını  yaparsınız,’  dedim.  Böyle  durumlarda kapıdan  girmek  olmaz.  İçerdekiler  kapıdan  gelecek  bir tehlikeye karşı alırlar tertibatlarını. Bunu bildiğimden yerden kaptım  bir  parke  taşını,  otelin  vitrinine  indirdim,  şangır! </p>
<p class="calibre1">Açılan  delikten  cumburlop  içeri.  Cinayet  Masası  Şefi  Macit Esmer  cinayet  mahallinde  bitamam  hazır.  Pezevenk  Enver</p>
<p class="calibre1">‘ruhsatlı’  tabancasını  sıyırdı  belinden.  Ama  ne  fayda?  Ben daha camı kırmadan silahımı fora etmişim. </p>
<p class="calibre1"><a href="#p192">27 </a>Dündar Kılıç’ın Ankara’dan yanında getirdiği kişilerden olan ve o zamana kadarki lakabıyla  “Yenidoğanlı  Atila”,  bu  olaydan  sonra  aşkından  ne  yaptığını  bilmez  hale gelince “Deli Atila” diye çağrılır oldu. </p>
<p class="calibre1"><a href="#p192">28 </a>Dündar Kılıç’ın amcasının oğlu Şefik Kılıç. </p>
<p class="calibre1"><a href="#p192">29  </a>Dündar  Kılıç’ın  Ankara’dan  getirdiği  ve  Tarlabaşı  olayında  da  adı  geçen  Parlak Nevzat. </p>
<p class="calibre1">Pezevenk  yine  yaptı  pezevenkliğini,  zıpladı  Macit  Bey’in arkasına  siperlendi.  Öyle  bir  durup,  karşılıklı  birkaç soluklandıktan  sonra,  zihnimi  toparlayıp  dedim  ki  Macit Bey’e ‘Sen bir polis şefi olarak bu pezevengi buraya çağırıyor ve  bana  telefon  ettiriyorsan,  yazıklar  olsun  sana!  Feriştahı korusa  ben  bu  dümbüğü  buradan  alıp  gideceğim!’  dememle hamle  ettim.  Macit  Bey  de  hareket  edecek  oldu  ama yetişemedi.  Silahımın  namlusunu  iki  sefer  pezevengin  alın şakına  vurdum!  Oluk  gibi  kan  fışkırdı;  hem  Cinayet  Masası Şefi Macit Bey’in, hem de benim üstüme...” </p>
<p class="calibre1">Dündar  Kılıç  ifadesindeki  bu  sözlerin  ardından  zamanın İstanbul  Emniyet  Müdürü  İbrahim  Ural’ı  övmeyi  ve  polisle iyi ilişkileri olduğunu eklemeyi de ihmal etmiyordu: “Bereket bu  memlekette  hamiyetperver,  haklıyla  haksızı  ayırt  eden insanlar  var  hâlâ.  İbrahim  Ural  gibi.  Allah  böylelerini</p>
<p class="calibre1"><a id="p194"></a>başımızdan  eksik  etmesin.  İbrahim  Ural  bize  bütün  bu  işleri açan pezevenk Enver’i kapıp, Polis Okulu’na getiriyor. Hesap soruyor  bu  herife,  ‘Ulan,  koskoca  bir  devletin  valisi,  sana nasıl  silah  ruhsatı  verir?’  diyerek.  Sonra  bunun  ayaklarını kırıyor...  Yani  bir  polis  dışında,  tefeciye,  pezevenge  angaje olmuş bir polisin dışında, yüzlerce polis korudu beni. İnandı bana.  Şimdi  efendim  benim  polise  büyük  güvenim  vardır. </p>
<p class="calibre1">Eğer beni polis korumasaydı, külüm bile kalmazdı!” </p>
<p class="calibre1">Dündar Kılıç’ın olayın üstünden 15 yıl geçtikten sonra, hem de  MİT  “sorgucularına”  anlattığı  şekli  de  işte  böyleydi.  Bu anlatımda  verilen  ayrıntıların  gerçeğe  daha  uygun  olduğunu düşünmek  gerekir.  Çünkü  üstünden  uzun  zaman  geçmiş  ve dosyası  kapanmış  bir  olayı  fuhuşa  karşı  mücadelesine  örnek olarak anlattığına göre artık saklayacak bir şeyi kalmamıştır, tersine ne kadar detay verse o kadar yararına olacaktır. </p>
<p class="calibre1">Kaldı ki, Dündar Kılıç bu olayı aile sohbetlerinde de bu son şekliyle  anlatmış  olmalıydı.  Çünkü  olayın  Dündar  Kılıç’ın yeğeni  Taneri  Seymen’den  dinlediğim  biçimi  de  buna benziyordu:  “Bir  kadın  satıcısı  dayıma  meydan  okuyor  veya polise  yakalatacak  gibi  bir  olay.  Dayım  orada  polisin  ve  o kadın  satıcısının  adamlarının  tertibat  aldığını,  bir  teşkilatın içerisine  gireceğini  tahmin  ediyor.  Dayımın  da  bir  özelliği böyle bir yere gittiği zaman temkinli olmasıydı, yanında Şefik Amcam  var.  Uzaktan  bakıyorlar  ki  otelin  kapısı  falan tutulmuş.  Yerden  bir  parke  taşı  alıyor  vitrin  camına  vurup kırıyor,  içeriye  atlıyor.  İkisini,  kadın  satıcısı  ile  polis  şefini otelin  lobisinde  bulup  kıstırıyor.  Polis  müdürünü  de  tanıyor, </p>
<p class="calibre1">‘Abi  sana  yakışıyor  mu  böyle  bir  adamın  yanında  olmak,’</p>
<p class="calibre1">diyor.  Polis  de  ‘Dündar  elleme,  üstüne  çok  gelmişsiniz adamın,’ diyor, böyle ayak üstü bir tartışma olurken ‘Ben bu adamı  alacağım,’  diyor,  alırsın  alamazsın  derken  nasıl</p>
<p class="calibre1"><a id="p195"></a>oluyorsa, o sırada dayıma hakaret mi ediyor polis şefi, dayım da  dayanamıyor  kadın  satıcısına  vuracağına  polis  şefinin kafasına  vuruyor.  Sonra  da  oradan  çıkıp  gidiyor.  Ama  ben tabii duyumlarımı anlatıyorum.” </p>
<p class="calibre1">Doktor  Turhan  Temuçin  de  olayı  Dündar  Kılıç’tan dinlemişti:  “Kendisi  anlattı  bunu  bana.  Hasımları  bir kahveden telefon ediyorlar ‘şuradayız erkeksen gel,’ diyorlar. </p>
<p class="calibre1">Kahve  de  akşamları  bütün  emniyetçilerin  gidip  oyun oynadıkları  bir  kahve.  Dündar  da  tabancalarını  alıp  gidiyor. </p>
<p class="calibre1">‘Abi,’ dedi, ‘tabancaları çekip içeri daldım, bir de baktım ki hepsi polis.’ Böyle delice işler yapardı Dündar, hiç gidilir mi oraya?” </p>
<p class="calibre1"><b class="calibre3">Kulak Kesmekten Ayak Kurşunlamaya</b></p>
<p class="calibre1">En  eski  kabadayılarda  kulak  kesme,  suçunun  cezası  ölüm kadar  ağır  olmayan  birini  uyarmak  (!)  için  başvurulan  vahşi bir  yoldu  ve  Dündar  Kılıç  kuşağı  kabadayılara  da  onlardan miras  kalmıştı.  Dündar  Kılıç’ın  da  bu  uyarı  cezasını  henüz Hacettepe’de  yeniyetme  bir  kabadayı  iken  kız  kardeşine sarkıntılık eden birine karşı uyguladığını görmüştük. </p>
<p class="calibre1">Bıçak  döneminden  tabanca  dönemine  geçildikten  sonra kulak  kesmenin  yerini  ondan  daha  “modern”  ama  daha  az vahşi  olmayan  ayak  kurşunlama  yöntemi  aldı.  Kabadayılar birisine yaptığı işin yanlışlığını ihtar etmek istedikleri zaman, ölüm  tehlikesi  yaratmayacak  olan  en  garantili  bölgeye, dizinden  aşağısına  ateş  etmeye  başladılar.  Günümüze  kadar gelen bu âdete bugünün yeraltı dünyasında “kafa koparmak” </p>
<p class="calibre1">deniyor  ve  uyarı  “cezası”  olmasının  yanında,  birini  bir  şeye</p>
<p class="calibre1"><a id="p196"></a>zorlamak  için  korkutmak,  örneğin  borcunu  ödemesini  veya haraç vermesini hatırlatmak üzere de uygulanıyor. </p>
<p class="calibre1">Bununla  birlikte  kulak  kesme  uyarısı  da  birdenbire  tarihe karışmadı ve bir süre daha uygulanmaya devam etti. Bu şiddet yöntemini  kabadayılar  icat  etmişti,  ama  bazen  kendilerine karşı  uygulandığı  da  oluyordu.  Örneğin  Gacero  Yılmaz adındaki  Rizeli  bir  kabadayı,  1972  yılındaki  bir  davada aleyhinde tanıklık yapan Oflu İsmail’in şoförüne bu “cezayı” </p>
<p class="calibre1">verecek ve kulağını usturayla kestirip eline verdirecekti. Ama bunun  bedelini  de  daha  sonra  canıyla  ödeyecekti. <b class="calibre3">23</b>  Yine daha sonraki yıllardan birinde bazı kabadayı olma sevdalıları sırf  ün  yapmak  için  Dündar  Kılıç’ın  kömür  deposunun bekçisinin  kulağını  kestiklerinde  de  başlarına  aynı  şey gelecekti. </p>
<p class="calibre1">Ayak  kurşunlama  yönteminin  icadından  sonra  yeraltı dünyasında  bundan  en  çok  nasibini  alanlardan  biri</p>
<p class="calibre1">“Gazinocular  Kralı”  adıyla  tanınan  Fahrettin  Aslan’dı.  Biri 1970’te,  biri  de  2000’de  olmak  üzere  otuz  yıl  arayla  iki  kez bacağından kurşunlandı. </p>
<p class="calibre1">7  Ocak  1970’te,  Oflu  Parmaksız  Mustafa  lakaplı  ve  tetikçi olduğu  öne  sürülen  Mustafa  Gür,  sahibi  olduğu  Maksim Gazinosu’ndan  çıkmakta  olan  Fahrettin  Aslan’a  dört  el  ateş</p>
<p class="calibre1">etmişti.  Kurşunlardan  biri  Fahrettin  Aslan’ı  sağ  bacağından yaralamış,  diğerleri  de  gazinodan  çıkmakta  olan  bazı müşterilere isabet etmişti. </p>
<p class="calibre1">Gerek tetikçinin Karadenizli olması, gerekse Fahrettin Aslan ile  o  sıralarda  aralarının  iyi  olmaması  nedenleriyle  bu  olay önceleri  Dündar  Kılıç’a  yakıştırıldı.  Ama  Dündar  Kılıç yaptıklarını  açık  açık  söyleyen  biri  olarak  biliniyordu  ve  bu eylemi  üstlenmemişti.  Fahrettin  Aslan  ile  aralarının  iyi olmadığı  da  doğru  değildi;  Dündar  Kılıç’ın  korumasını</p>
<p class="calibre1"><a id="p197"></a>üstlendiği  gazinoların  arasında  Maksim  de  vardı.  Fahrettin Aslan  daha  ileriki  yıllarda  gazino  ilanlarını  da  Dündar Kılıç’ın  1975’te  kuracağı  Cem  Reklam  ajansına  verecekti. </p>
<p class="calibre1">Aralarının açılması 80’li yılların bir gelişmesiydi, onu oralara geldiğimizde </p>
<p class="calibre1">göreceğiz. </p>
<p class="calibre1">Ayrıca, </p>
<p class="calibre1">Dündar </p>
<p class="calibre1">Kılıç’ın</p>
<p class="calibre1">avukatlarından  birinin  bana  söylediğine  göre,  “yıllarca arkadaşlık  ve  ortak  iş  yapmışlardı,  ama  Fahrettin  Aslan’ın konuşma  tarzı  Dündar  Kılıç’ı  çok  sinirlendirirdi.  Bazen  o kadar  asabı  bozulurdu  ki,  tetikçi  kullanmasına  gerek kalmadan kendisi bile çekip vurabilirdi!” </p>
<p class="calibre1">Zaten işin kokusu da çok geçmeden çıktı. Fahrettin Aslan’ı kurşunlatan yeraltı âleminde Dede Sultan lakabıyla tanınan ve o  sıralarda  Kasımpaşa  futbol  kulübünün  başkanlığını  da yapan Sultan Demircan’dı. </p>
<p class="calibre1">Fahrettin Aslan’ın otuz yıl sonra yine Maksim Gazinosu’nda ve yine sağ bacağından kurşunlanması, 19 Kasım 2000 tarihli <i class="calibre4">Hürriyet</i>  gazetesinde  “Aynı  bacak,  aynı  yer”  başlığıyla verildi.  Habere  göre  tetiği  çekenin  Müslüm  Bakırcihan, azmettirenin  de  Fahrettin  Aslan’ın  bir  süre  önce  işten çıkardığı bir kişi olduğu saptanmıştı. </p>
<p class="calibre1"><b class="calibre3">Gazeteciye Yapılan “Yanlışlık” </b></p>
<p class="calibre1">Kabadayıların  kendi  dünyalarının  dışına  taşan  ayak kurşunlama  olaylarından  bilinen  ilkinin  kurbanı  ise  gazeteci Ahmet Vardar’dı. </p>
<p class="calibre1">Ahmet  Vardar,  iki  yıl  önce  polis  muhabiri  iken  tanıştığı  ve izlediği  Dündar  Kılıç’ı  artık  muhabirlerine  izlettiriyordu. </p>
<p class="calibre1">Çünkü  mesleğinde  ilerleme  kaydetmiş  ve   <i class="calibre4">Günaydın</i></p>
<p class="calibre1"><a id="p198"></a>gazetesine istihbarat şefi olmuştu. Aradan geçen iki yıl içinde Dündar  Kılıç  da  “mesleğinde”  ilerleme  kaydetmiş,  çok  ünlü bir kişi haline gelmişti. Artık magazin basınının da ilgi odağı ve özel hayatı merak edilen bir kişi olmuştu. </p>
<p class="calibre1">1969 yılı Ekim ayının ilk günü Ahmet Vardar’ın masasının üstüne  magazin  olarak  atlanamayacak  değerde  bir  haber geldi:  Dündar  Kılıç’ın  dansöz  sevgilisi  Liberya’ya  giderken gazetenin havaalanı muhabirine yakalanmıştı! Böyle nefis bir haberi  başka  gazetelere  kaptırmama  heyecanından  mı  nedir bilinmez, gazeteciliğin bir ilkesi göz ardı edilip, karşı tarafın görüşlerine yer verilmeden haber gazetenin birinci sayfasında yayımlandı. </p>
<p class="calibre1">İşte  ne  olduysa  bunun  üzerine  oldu.  Çünkü  haber  tepeden tırnağa yanlıştı. </p>
<p class="calibre1">Dündar Kılıç o sırada İzmit Cezaevi’ndeydi. Dansöz sevgili diye  lanse  edilen  kişi  ise  Hülya  ve  Uğur’un  anneleri  olan Ayşe  Söylemezoğlu  idi.  Yurtdışına  çıkarken  muhabirin</p>
<p class="calibre1">“Dışarıda </p>
<p class="calibre1">ne </p>
<p class="calibre1">yapacaksınız?” </p>
<p class="calibre1">sorusuyla </p>
<p class="calibre1">karşılaşmış, </p>
<p class="calibre1">“İngilizcem  var,  bale  dersleri  aldım”  gibilerinden  bir  yanıt vermişti.  Bu  “bale  dersi”  sözü  dönüp  dolaşıp  dansöz  şeklini almıştı. </p>
<p class="calibre1">Dündar  Kılıç  hapiste  olmasına  hapisteydi  ama,  gazetenin sabahın köründe getirilip yatağının üstüne konduğunu tahmin etmek  de  çok  zor  olmasa  gerekti.  O  kadar  insanın  içinde  ve lider  konumunda  olduğu  bir  yerde,  hem  de  onun  gibi  özel hayatı  konusunda  son  derece  muhafazakâr  birinin  ne  hale geldiğini gözümüzün önüne getirmemiz de çok zor değildi. </p>
<p class="calibre1">En yakınında olanlardan öğrendiğime göre Dündar Kılıç çok sıkıntılı veya sinirli olduğu zamanlarda ayağa kalkar, iki elini belinin  arka  tarafına  koyup  gezinerek  düşünürmüş.  Ama fırtına  kopmadan  önceki  davranışı,  ellerinin  parmaklarını  uç</p>
<p class="calibre1"><a id="p199"></a>uca  getirip  birbirine  dokundurmakmış.  Sanırım  “dansöz sevgili” haberini gördüğü anda da bu hareketlerden ikincisini yapmış olmalıydı, çünkü fırtına az sonra kopacaktı. </p>
<p class="calibre1">Belki içinde bulunduğu ortam da uğradığı şokun etkisini bir kat daha ağırlaştırmış ve gösterdiği tepki o güne kadar basına karşı  aldığı  tutumun  çok  dışında  olmuştu.  Dışarıya  uçurulan komut, bu haberi yapanın dersinin verilmesi yolundaydı. </p>
<p class="calibre1">Bu  tepkinin  haberi  de  ertesi  günkü  gazetelerin  birinci sayfasında  çıktı:  “Kabadayı  Dündar’ın  adamı  gazeteyi  basıp yaylım ateşi açtı.” <b class="calibre3">24</b></p>
<p class="calibre1">Dündar  Kılıç’ın  kuzeni  Şefik  Kılıç  ile  şoförü  Ekip  Neco (Necmi  Güler)   <i class="calibre4">Günaydın</i>  gazetesine  gidip  istihbarat  şefi Ahmet  Vardar’ı  bulmuş  ve  haberin  düzeltilmesini</p>
<p class="calibre1">istemişlerdi.  Vardar,  “Ben  Dündar’ı  ararım,  düzeltiriz” </p>
<p class="calibre1">diyerek  İzmit  Cezaevi’ne  telefon  etmeye  çalışmıştı.  Ama  o zamanlar  henüz  şehirlerarası  otomatik  telefon  görüşmesi yapılamadığından  Dündar  Kılıç’a  ulaşamamıştı.  Onlardan ayrılıp  genel  yönetmen  Rahmi  Turan’ın  odasına  yönelmiş</p>
<p class="calibre1">olan  Vardar’ın,  arkasından  beş  el  ateş  edildiğini  duymasıyla yere  yıkılması  da  bir  olmuştu.  Ahmet  Vardar  bacağından  iki kurşun  yemiş,  kurşunlardan  biri  de  yazıişleri  müdürü  Akgün Tekin’in bacağına isabet etmişti. </p>
<p class="calibre1">Ahmet  Vardar,  bundan  tam  otuz  yıl  sonra,  Dündar  Kılıç’ın ölümünün  ardından  yazdığı  köşe  yazısında  bu  olayı anımsatacaktı:  “<i class="calibre4">Günaydın</i>  gazetesinde  istihbarat  şefi  iken yanıma  çıkan  bir  genç  önce  ‘Dündar  Ağabeyimiz  bu  habere çok  kızdı,’  dedi  ve  ben  bu  arada  haberleri  vermek  için yazıişleri  müdürü  odasına  girerken  arkamdan  beş  kurşun sıkarak yere yıktı. Daha sonra hastanelik olduk, ayağım 2 ay alçıda  kaldı.  İşte  Dündar  Kılıç’ın  şöhreti  bundan  sonra  daha</p>
<p class="calibre1"><a id="p200"></a>da arttı. Beni arayarak, bana yapılan olayın bir yanlışlık eseri olduğunu söyledi ve özür diledi.” <b class="calibre3">25</b></p>
<p class="calibre1">Anlaşılan  olay  tatlıya  bağlanmıştı.  Çünkü  Ahmet  Vardar kendisini vurdurduktan sonra Dündar Kılıç’ın şöhretinin daha da arttığını söyleyebiliyordu! Dündar Kılıç da Ahmet Vardar’ı arayıp  “yanlışlık  oldu”  diyerek  özür  dilemişti,  ama  yanlışlık acaba  işin  neresindeydi?  Kendisinin  verdiği  emirde  mi, dışarıdakilerin bunu uygulama tarzında mı? Soğukkanlılığı ve ölçülü  hareket  etmesiyle  tanınan  Dündar  Kılıç,  “vur”  emrini içinde  bulunduğu  hapishane  ortamında  anlık  bir  öfkeye kapılıp  mı  vermişti?  Yoksa  böyle  bir  emir  vermemişti  de dışarıdakiler  işin  dozunu  mu  kaçırmışlardı?  Hapishanede olmayıp  da  Ahmet  Vardar  ile  kendisi  görüşse  sonuç  başka türlü mü olurdu? </p>
<p class="calibre1">Bu soruların yanıtlarını bilemiyoruz. Yalnız, Kılıç’ın beş ay sonra  kendisiyle  uzun  bir  röportaj  yapan  gazeteci  Halit Çapın’a bu olaydan tek kelimeyle bile bahsetmemiş olması da dikkat  çekiciydi.  Herhalde  ortaya  çıkan  sonuçtan  pişmanlık duymuştu ve olayın sözünü etmek istemiyordu. </p>
<p class="calibre1">Ama ne olursa olsun, son pişmanlık fayda etmezdi. Dündar Kılıç, kendisinin de “yanlış” olduğunu itiraf ettiği çok hatalı bir  adım  atmıştı.  Hukuki  yollara  gitmek  varken  şiddete başvurmakla  hem  basın  özgürlüğüne  karşı  keyfi  bir müdahalede  bulunmuş,  hem  de  kendinden  sonrakilere  kötü örnek  olmuştu.  Kabadayılığın  “başkalarına  zarar  vermeme” </p>
<p class="calibre1">şeklindeki  raconlarından  biri,  bu  olayı  istismar  eden  yeni kuşak mafya tarafından zaman içinde ortadan kaldırılacak ve bunun  acısını  da  başka  bazı  gazeteci  meslektaşlarımız çekecekti. </p>
<p class="calibre1"><a id="p201"></a><b class="calibre3">Müdür Odasında Karşılanan Ziyaretçiler</b> Dündar  Kılıç,  İzmit’ten  yine  “tercihli”  cezaevlerinden  olan Toptaşı’na  nakledilmişti.  Ziyaretçilerini  cezaevi  müdürünün odasında  kabul  ediyor,  onlarla  dilediği  gibi  görüşebiliyordu. </p>
<p class="calibre1">Bu ziyaretçilerinden en ünlüleri ise, Yılmaz Güney ve henüz evlenmemiş  olduğu  kız  arkadaşı  Fatoş,  Avukat  Burhan  ve Orhan Apaydın kardeşler ve gazeteci Halit Çapın’dı. </p>
<p class="calibre1">Yılmaz Güney, ilk eşi sinema oyuncusu Nebahat Çehre’den 1968’de  ayrılmıştı.  Muş’ta  askerliğini  yaparken,  iki  ay  rapor alıp  İstanbul’a  gelmiş  ve  bu  iki  ayda  altı  film  çevirmişti. </p>
<p class="calibre1">İstanbul’un sayılı zenginlerinden Gani Süleymangil’in İtalyan Kız  Lisesi’nde  okuyan  kızı  Fatoş,  Yılmaz  Güney’in asistanlarından  birinin  eşiyle  iyi  arkadaştı.  Bir  filmin  nasıl çevrildiğini  çok  merak  ettiği  için  bir  gün  bu  arkadaşıyla beraber gittiği “Azrail Benim” filminin setinde Yılmaz Güney ile tanıştı. Çıkmaya başladıklarında da Yılmaz Güney’in genç kız arkadaşını “gezmeye götürdüğü” ilk yerlerden biri cezaevi ziyareti olmuştu! </p>
<p class="calibre1">Dündar Kılıç, “Ziyaretçiniz var” dendiği günlerden birinde, karşısında  Yılmaz  Güney  ile  o  hapishane  dekoruna  hiç  de uyduğu  söylenemeyecek  kız  arkadaşını  gördüğünde  oldukça şaşırdı. Elbette, Fatoş da onu görünce şaşırmıştı. Ben bu tuhaf tanıştırılma olayını Fatoş Güney’den dinledim: “O dönemleri çok  iyi  hatırlamıyorum,  ama  aklımda  kalan  bir  iki  anı  var. </p>
<p class="calibre1">70’li  yılların  başları,  Yılmaz’la  daha  yeni  çıkmaya başlamıştık. Beni Toptaşı Cezaevi’ne götürdü. ‘Burada yatan bir  arkadaşım  var,  onu  ziyaret  edeceğiz,’  dedi.  Henüz  çok genç  bir  kızdım.  Cezaevinde  hep  birlikte  oturup  konuştuk. </p>
<p class="calibre1">Ben onun Dündar Kılıç olduğunu sonradan öğrendim. Aradan</p>
<p class="calibre1"><a id="p202"></a>bir  süre  geçti.  Bir  gün  Abdurrahman  Keskiner  upuzun  bir altın zincir kolye getirdi. ‘Nedir bu?’ dedim, ‘Dündar Kılıç’ın hediyesi,’  dedi.  Onun  nasıl  bir  insan  olduğunu  ilk  o  zaman fark ettim.” </p>
<p class="calibre1">Yılmaz  Güney  askerden  döndükten  sonra,  Fatoş’la  27</p>
<p class="calibre1">Haziran  1970’te  evlendi.  Sinema  dünyasının  bütün ünlülerinin  geldiği  Lalezar’daki  düğün  kokteylinde  hapisten yeni  çıkmış  olan  Dündar  Kılıç  da  vardı.  Fatoş  Güney’in bununla  da  ilgili  bir  anısı  var:  “Yılmaz’la  düğünümüzde  de vardı  Dündar.  O  gün  bana  ‘Bak  yenge,  Yılmaz’ı  ilk  defa seninle çok mutlu görüyorum, ona bir kötülük yaparsan seni yaşatmam,’  demişti.  O  gece  düğünden  ayrılırken  Yılmaz kabadayılara  ‘Hadi  eyvallah  ağalar,  ben  evlendim  ve  çok değiştim,’ dedi.” </p>
<p class="calibre1">Avukat Burhan Apaydın’ın, Dündar Kılıç adını ilk duyması 1965’te  olmuştu,  ortak  bir  dostları  onu  telefonla  aramış  ve</p>
<p class="calibre1">“Ankara’dan  yeni  gelmiş  bir  arkadaşım  var,  tabanca yakalatmış, yardımcı olmanı rica ediyorum,” demişti. Burhan Apaydın,  Dündar  Kılıç’ın  yüzünü  bile  görmeden  serbest bırakılmasını  sağlamıştı.  1969’a  kadar  da  onu  görmemiş  ve tanışmamıştı,  ama  daha  sonraki  yıllarda  yayılan  ününü gazetelerden  okumuş,  Adliye’deki  çatışma  olayında  Dündar Kılıç’ın  yerde  topaç  gibi  yuvarlanarak  ateş  etmesini yardımcısı Kâmil Birgül’den dinleyip hayrete düşmüştü. </p>
<p class="calibre1">Yüz  yüze  ilk  görüşmeleri  ve  tanışmaları  ise  1969’un  son günlerinde  Toptaşı  Cezaevi’nde  oldu.  Burhan  ve  Orhan Apaydın  Kürt  İdris’in  bir  silah  yakalatma  davasına bakıyorlardı.  Bu  dava  beraatla  sonuçlandığında  onlara teşekküre giden Kürt İdris, arkadaşı Dündar Kılıç’ın davasıyla da  ilgilenmelerini  rica  etti.  İki  kardeş  avukat  kalkıp Toptaşı’na  gittiler.  Başka  müvekkilleriyle  ziyaret  hücresinde</p>
<p class="calibre1"><a id="p203"></a>görüşürlerken,  Dündar  Kılıç’ın  onları  cezaevi  müdürünün odasında misafir etmesine çok şaşırdılar. Sıradan bir kabadayı ile  görüşmeye  hazırlanmışken,  karşılarında  hoşsohbet,  ne dediğini bilen birini bulunca hayretleri daha da arttı. Burhan Apaydın o görüşmeyi şöyle anımsıyor: “Dündar Kılıç, üç saat süren  görüşme  boyunca  ekonomik,  sosyal,  siyasi  olaylar hakkındaki  görüşlerini  kendine  özgü  üslubuyla  anlattı. </p>
<p class="calibre1">Paranın felsefi tarifini bile yaptı. Görüşme bittiğinde her konu hakkında konuştuğumuzu ama Dündar’ın davasını konuşmayı unuttuğumuzu  fark  ettik.  Ayrılırken,  ‘Bizimkilere  söyler misiniz, benim garibanları unutmasınlar,’ dedi.” </p>
<p class="calibre1"> <i class="calibre4">Milliyet</i> gazetesi yazarı Halit Çapın da onu ziyarete giden bir arkadaşı vasıtasıyla Toptaşı Cezaevi’nde tanıştı. Onlar müdür odasına girdiklerinde Dündar Kılıç odada bulunanlara ve daha çok müdüre hitap ederek yüksek sesle bir şeyler anlatıyordu:</p>
<p class="calibre1">“Sayın  müdür  beyimiz  bizden  daha  iyi  bilirler  ki,  bu hapishane denilen meşum dört duvar arasında yatanlar içinde, ekmek  çalan  garibanlar,  canı  turfanda  hıyar  çekmiş  gençler vardır.  Bu  memlekette  ilim  irfan  ölmüş  müdür?  Bu memlekette apartman çalanlar nerededir? Apartman çalanları neden cezaevine komazlar? Bize gelince, sayın müdür beyim, başını  ağrıttım  ama  kusura  bakma.  Biz  cezaevinde  rahat ederiz.  Bizim  kaderimiz  bu.  Böyle  yazılmış  alın  yazımız. </p>
<p class="calibre1">Dışardayken rahat bir yere gidemeyiz. Ya polis manidir ya da hasımlarımız.  Biz  dışarıdayken  icabında  işkembe  çorbasını yüz  liraya  içeriz.  Ki,  işkembe  içtiğimiz  yerdekiler  bizi herhangi  bir  şey  için  şikâyet  etmesinler,  müşkül  duruma düşürmesinler diye. Çünkü biliriz ki, bizim olduğumuz yerde bir  hadise  çıkarsa  o  bizden  bilinecektir.  Halbuki  bizim olduğumuz  yerde  hırsızlık  olmaz.  Bizim  olduğumuz  yerde sarkıntılık olmaz. Bizim olduğumuz yerde asayişsizlik olmaz. </p>
<p class="calibre1"><a id="p204"></a>Biz  icabında  polise  en  büyük  yardımcıyızdır.  Biz  polise  ve kanuna  en  büyük  saygılıyızdır.  Söylediklerim  yalansa,  yalan de sayın müdür beyim.” <b class="calibre3">26</b></p>
<p class="calibre1">Halit Çapın, Dündar Kılıç’ı yazmayı bu karşılaşmadan sonra aklına  koydu.  Ama  onu  razı  edemedi.  Cezaevinden  çıkınca gidip bulduğu Dündar Kılıç “Biz artist değiliz, bize yakışmaz, ayıp olur. Sonra herkes başka türlü düşünür. Dündar kendini reklam  ediyor  der.  Bize  uymaz”  diyor,  bu  fikre  bir  türlü yanaşmıyordu. Birçok buluşmanın sonunda Halit Çapın, “Sen anlatsan da anlatmasan da ben yazacağım” deyince razı olup anlatmak zorunda kaldı. </p>
<p class="calibre1"><b class="calibre3">Efsane Yazı Dizisi Oluyor</b></p>
<p class="calibre1">Dündar  Kılıç’ın  Halit  Çapın’a  anlattıkları  1970’te  yedi günlük  bir  yazı  dizisi  olarak  yayımlandı. <b class="calibre3">27</b>  Yirmi  beş  yıl sonra  da  kitap  haline  getirildi.  Dizinin  1995’te  yeniden  ele alınıp  kitap  haline  gelmesi  elbette  ki  durup  dururken olmamıştı.  Kitabın  yayımlandığı  sıralarda  Dündar  Kılıç, Emlak  Bankası  soygunu  nedeniyle  patlak  veren  “Civangate” </p>
<p class="calibre1">skandalı  ve  kızının  öldürülmesi  olayları  ile  ilgili  olarak  yine gazetelerin birinci sayfalarındaydı. Halit Çapın bunu kitabının girişinde  de  belirtiyordu:  Dündar  Kılıç  aradan  geçen  25  yıl boyunca  sık  sık  Türkiye’nin  gündemine  gelmişti  ve  o günlerde  de  “süregelen  karmaşık  bir  olayın  başrol oyuncularından biri”ydi. </p>
<p class="calibre1">Biz bunları o olayların geçeceği yıllara bırakalım ve dizinin yayımlandığı 1970’leri anlatmayı sürdürelim. </p>
<p class="calibre1"><a id="p205"></a>“Bir  Kabadayının  Anatomisi”  başlığıyla  yayımlanan  dizide ağırlıklı  olarak  Dündar  Kılıç’ın  o  güne  kadar  girdiği çatışmalar,  yattığı  hapishaneler  ve  çektiği  acılar  hakkında anlattıkları  Halit  Çapın’ın  usta  kaleminden  kâğıda dökülmüştü.  Ama,  Dündar  Kılıç  çatışmaların  cereyan tarzlarını  en  ayrıntılı  biçimde  anlatmasına  karşın,  çıkış</p>
<p class="calibre1">nedenleri  konusunda  her  zamanki  “üstü  kapalı  geçiştirme” </p>
<p class="calibre1">tutumunu sürdürüyordu. Sanki olaylar sırasında verilen polis ve mahkeme ifadelerini tekrarlıyor gibiydi; sadece ya kendini savunmak  ya  da  ağır  bir  tahrikle  karşılaştığı  zaman  silahına sarılmak zorunda kaldığını anlatıyordu. Uğradığı haksızlıklar karşısında acımasız bir biçimde şiddete başvurmakta tereddüt göstermiyordu  ve  bunun  örnekleri  de  efsaneyi  büyütecek tarzda anlatılıyordu. </p>
<p class="calibre1">Kişiliği ile ilgili çelişkili saptamalar vardı: Temiz giyimliydi ama  lüksü  sevmiyordu,  utangaçtı  ama  espri  yapmaya  da meraklıydı, tedirgin, kararsız ama korkunç da şüpheciydi. </p>
<p class="calibre1">Sosyal  adaletten  yanaydı,  ona  göre  gayrimeşru  iş  yapan herkesten  nefret  ediyor,  bunların  kimler  olduğunu  da</p>
<p class="calibre1">“apartman çalanlar” veya “karı pezevenkleri” gibi deyimlerle tanımlıyordu.  “Zenginden  alıp  fakire  veriyordu”,  hatta  bir seferinde İzmit Cezaevi’ndeki bütün garibanları giydirmişti. </p>
<p class="calibre1">Ne kadar ünlü olduğunun farkındaydı, “Bizim Karadeniz’in çok  köylerinde  kahve  duvarlarında  resimlerimiz  asılıdır” </p>
<p class="calibre1">demekten  çekinmiyordu.  Bir  yıl  önce  çıkmış  olan  Mario Puzo’nun   <i class="calibre4">Baba</i>  romanını  okumamıştı.  Ama  Henri Charriere’in   <i class="calibre4">Kelebek</i>  romanını  hapishanede  okumuştu  ve kitabın  tek  bir  noktasına  takılmıştı:  “Muharriri  fena  değil, heyecanlı  anlatmış  hadiseleri.  Ancak  dedikleri  bize  pek uymaz.  Yani  söz  misali  oradaki  romanın  kahramanı  parasını</p>
<p class="calibre1"><a id="p206"></a>tüpe gizleyip alt tarafına sokmakta ki bu bizde hiç olmaz. Biz böyle şeyi ne görmüş, ne de işitmişiz,” diyordu. </p>
<p class="calibre1">Sonuç  olarak  “Kabadayının  anatomisi”,  dizinin  daha  ilk cümlesindeki  “Ağalık  vermekle,  yiğitlik  vurmakla”  sözüyle özetleniyordu. </p>
<p class="calibre1">Dündar  Kılıç  her  zaman  yaptığı  gibi  bu  yazı  dizisinde  de devlete  karşı  ne  kadar  saygılı  olduğunu,  polise  ne  kadar yardımcı  olduğunu  ısrarla  vurgulamıştı,  ama  efsane  haline getirilmesi  kimilerinin  hoşuna  gitmemiş,  “başını  belaya sokmuştu.” </p>
<p class="calibre1">Nitekim, tam yazı dizisi yayımlanmaya başladığı sırada içeri alındı  ve  Halit  Çapın’a  haber  yolladı:  “Halit  Abi,  yazıyı  kes başım  belaya  giriyor!”  Anlaşılan,  dizide  yaratılan  efsane kişilik  hayattaki  gerçeklere  uymamıştı.  Haber  gazeteye ulaştığında ise yazı dizisi neredeyse sona ermiş bulunuyordu. </p>
<p class="calibre1">Aslında, Dündar Kılıç ile dostluğu ilerledikçe Halit Çapın’ın da  zaman  zaman  başı  derde  girecekti.  Bunlardan  biri  bir kulüpte  başına  geldi:  “Dündar’la  Kulüp-12’de  içiyorduk. </p>
<p class="calibre1">Omzuma bir el dokundu: ‘Halit Bey, ben ekipler amiri Engin Giray.  İzninizle  Dündar  Kılıç’ı  almaya  geldik’.  Dündar’ı yanımdan  alıp  dışarı  çıkardılar.  Az  sonra  da  tekrar  kulübe sokup  çiğnemeye  başladılar.  Yapmayın,  etmeyin,  bir  suçu varsa alıp götürün dedik. Aldılar götürdüler. Ben de peşinden gittim.  Sabaha  kadar  sorgusu  sürdü.  Neyle  suçluyorlar anlamıyordum.  Sabah  adliyeye  sevk  edildi,  ben  de  şahidim. </p>
<p class="calibre1">Mahkeme  serbest  bıraktı.  Ertesi  gün  Abdi  Bey’e<a href="#p207">30</a>  gittim, olayı  anlattım.  ‘Hikâyeyi  yaz,’  dedi.  Ben  de  yazdım.  Ertesi gün  İstanbul  Emniyet  Müdürlüğü  gazeteye  tekzip  döşendi. </p>
<p class="calibre1">Beni  Dündar’ın  adamı  olmakla  suçluyorlardı.  Dündar  iş</p>
<p class="calibre1">sahibi  olduktan  sonra  o  polislerin  çoğu  yanında  çalışmaya başladılar.” <b class="calibre3">28</b></p>
<p class="calibre1"><a id="p207"></a><a href="#p206">30 </a> <i class="calibre4">Milliyet</i> gazetesinin o dönemki Genel Yayın Yönetmeni Abdi İpekçi. </p>
<p class="calibre1"><b class="calibre3">Abi</b></p>
<p class="calibre1">Bu  sözler  doğruydu,  Dündar  Kılıç  ileride  işyerleri  açmaya başladığında bazı emekli MİT ve emniyet mensuplarını, bazı emekli  subayları  yönetici  görevlere  getirecekti.  Ama  bizim oraya  gelmemize  henüz  biraz  daha  zaman  var.  Hikâyemizde şu  anda  bulunduğumuz  yerdeki  Dündar  Kılıç,  hayatının  bir dönemini kapatıp yeni bir dönemini açma çabası içindeydi ve bu geçiş dönemi daha üç-dört yıl kadar sürecekti. </p>
<p class="calibre1">Böyle  bir  dönemeçte  olduğunun  ipuçları  “Bir  Kabadayının Anatomisi”  yazı  dizisinden  de  sezilebiliyordu.  Örneğin, diziye  göre  Dündar  Kılıç,  bir  sene  öncesine  kadar öldürülmekten  büyük  bir  korku  duyuyordu.  Şimdi  ise öldürülmek  lafı  geçince  “Hikâye  yani  de,  masal  bir  hayat yaşamışsın  ne  çıkar,”  diyordu.  Demek  ki  bir  yıl  öncesine kadar  süren  olayları  artık  bir  “masal”  gibi  hatırlamak,  o günleri  kafasından  uzaklaştırmak  istiyordu.  “Masal”  dediği kapanmış  bir  dönemin  sanki  bir  anlamda  muhasebesini yapıyor  gibiydi.  Bu  yazı  dizisinde  anlattığı  olayların  elbette Dündar Kılıç efsanesini büyüten bir etkisi vardı ve kendisinin efsane  yaratmak  gibi  bir  amacı  olmasa  bile,  yaratılan  bu efsane,  işlerinin  yürümesinde  çok  yarar  sağlıyordu.  Ama sürekli  bu  masal  dünyasının  içinde  yaşayamazdı,  “en  büyük olma” arzusu, onu bir vizyona sahip olmaya, geleceğe yönelik bazı plan ve programlar yapmaya zorluyordu. </p>
<p class="calibre1">1970’lerin  başından  itibaren  Dündar  Kılıç  için  bir  dönem artık  yavaş  yavaş  kapanıyordu.  Gerçi  silah  yakalatma</p>
<p class="calibre1"><a id="p208"></a>suçundan sık sık içeri düşmeye devam edecekti, ama “destur deyip içeri dalma”, “tabanca teşhiri ile tehdit”, “silahını erken çekip  duruma  hâkim  olma”  gibi  olaylar  artık  çok  seyrek görülecekti. </p>
<p class="calibre1">Özel  hayatındaki  düzensizlik  sürüyordu,  ikinci  çocuğuna hamile  olan  Ümit  Hanım’la  bir  yaşındaki  oğlu  Cenk  için Pangaltı’da  bir  apartman  dairesi  tutmuş  ve  onları  oraya yerleştirmişti. Ama kendisi bazen orada, bazen beş yaşındaki kızı  Uğur’un  da  bulunduğu  Hasköy’deki  baba  evinde,  kimi zaman da başka yerlerde kalıyordu. Bunlardan biri de birkaç yıl  önce  çıkardığı  olaydan  sonra  kapıları  kendisine  açılmış</p>
<p class="calibre1">olan Hilton Oteli’ydi. </p>
<p class="calibre1">İşleri  ise  gittikçe  büyümekteydi.  Kumardan  çok  büyük paralar  kazanıyordu.  Kazancını  ne  kadar  paylaşsa,  ne  kadar dağıtsa da artık yatırım yapmayı düşünecek kadar bir birikimi oluşmaya başlamıştı. </p>
<p class="calibre1">O  zamanlar  Türk  ekonomisinin  inşaat  sektöründe  “yap-satçılık”  denilen  olayın  patlaması  yaşanıyordu.  Çoğu Karadenizli  olduğu  için  “Laz  müteahhit”  denilen  birçok inşaatçı,  özellikle  büyük  kentlerde  kat  karşılığı  arsa  alıp büyük  apartmanlar  dikiyorlar,  inşaat  bitince  de  arsa  sahibine veya  sahiplerine  birkaç  daire  verip  gerisini  satıyorlardı. </p>
<p class="calibre1">Dündar  Kılıç  da  hemşehrileri  veya  kabadayılar  âleminden bazı  arkadaşları  vasıtasıyla  yap-sat  ve  arazi  işleri yapmaktaydı. </p>
<p class="calibre1">Eski bir kulüpçünün “kulüp işi kolektif bir olaydır” dediğini daha  önce  söylemiştim.  Hem  kendi  kumarhanesinin</p>
<p class="calibre1">büyümesi, hem de başka yerlerden gelen payların toplanması Dündar  Kılıç’ın  da  giderek  organize  olmasını,  çevresinde güvenilir adamlar bulundurmasını gerektiriyordu. </p>
<p class="calibre1"><a id="p209"></a>İşte  şimdi  kitabımızın  adının  nereden  çıktığına  geliyoruz: Çoğu yakın akrabalarından, hemşehrilerinden veya “eski dava arkadaşlarından” oluşan bu kişilerin hepsi, ama hepsi Dündar Kılıç’a  “Abi”  diyorlardı.  Ben  bunu  ilk  kez  Doktor  Turhan Temuçin’den  duymuştum.  Dündar  Kılıç’ın  bir  lakabı  olup olmadığını  sorduğumda,  “Yoktu,  ama  herkes,  yanında çalışanlar  bile  ona  ‘Abi’  derlerdi”  demişti.  Araştırmalarım sırasında  bunun  Dündar  Kılıç’ı  başka  kabadayılardan  ayırt eden  bir  özellik  olduğunu  gördükçe  kitabın  adını  “Abi” </p>
<p class="calibre1">koyma  düşüncem  de  kesinleşti.  Bazı  kabadayılar  kendilerine</p>
<p class="calibre1">“ağa” veya “baba” denmesinden hoşlanıyorlardı, ama Dündar Kılıç  bundan  nefret  ediyordu,  “Abi”  denmesine  ise  ses çıkarmıyordu.  Bu  söz  giderek  onun  adı  gibi  olmuştu,  “Abi geldi, abi gitti” dendikçe herkes kimden bahsedildiğini hemen anlıyordu. Kardeşi İbrahim Kılıç ile görüşmem sırasında onun da  ağabeyinden  söz  ederken  bazen  “abim”  diyecek  yerde</p>
<p class="calibre1">“Abi” dediğini fark ettim. Öyle ki, 1992’de göz ameliyatı için gittiği  Frankfurt’taki  Alman  profesör  bile  refakatçilerinin kullandığı  bu  sözü  onun  adı  sanmış  ve  o  da  ona  “Abi”  diye hitap  etmişti!  Ve  sonunda  cenaze  namazını  kıldıran  hoca  da duasını bitirirken “Dündar Abi’nin ruhuna fatiha” diyecekti. </p>
<p class="calibre1"><b class="calibre3">Başka Yerde Şubesi Yok! </b></p>
<p class="calibre1">Dündar  Kılıç  o  zamana  kadar  her  eyleme  tek  başına gitmesinin  ve  özellikle  1969-70  yıllarında  yoğunlaşan</p>
<p class="calibre1">“tabanca  teşhiriyle  tehdit”  olaylarına  girmesinin  bir  başka zararını  daha  gördü;  o  da  esnaftan  tehditle  haraç  alan  “sahte Dündar Kılıç’lar” türemesiydi. </p>
<p class="calibre1">Kabadayının  da  sahtesi  olur  muymuş  demeyin,  birçok kabadayının  “kardeşiyim”  veya  “yeğeniyim”  diyerek  sağdan soldan haraç almaya kalkışan sahtecilerin bolluğu çok bilinen olaylardandır. Ama Dündar Kılıç’ın o tarihlerde başına gelen</p>
<p class="calibre1"><a id="p210"></a>iş,  kendisinin  sahtelerinin  ortalıkta  dolaşmasıydı.  Sayılarının ne  kadar  olduğunu  saptamak  mümkün  değildi,  ama  bu konuyla  ilgili  sadece  benim  dinlediğim  en  az  iki  ilginç  olay vardı. </p>
<p class="calibre1">Bunlardan  birini  Dündar  Kılıç’ın  kız  kardeşi  Celile Seymen’den  dinledim.  Celile  Hanım  bir  gün  bir</p>
<p class="calibre1">konfeksiyoncuya  alışverişe  gitmişti.  Beğendiği  bazı  malların fiyatlarını  başka  yerlere  göre  pahalı  buldu.  Bunun  nedenini sorunca,  konfeksiyoncu  bayan  “Ne  yapayım  hanımefendi, mağazama Dündar Kılıç adında bir kabadayı dadandı, tehditle haraç  alıyor.  Ben  de  ona  verdiğimi  mecburen  fiyatlara ekliyorum,”  dedi.  “Benim  ağabeyim  asla  böyle  bir  şey yapmaz”  diyen  Celile  Hanım  oradan  ağabeyine  telefon  edip durumu anlattı. Dündar Kılıç da ona “Siz polis çağırın, ben de hemen oraya geliyorum,” dedi. Celile Hanım, olayın bundan sonrasını  anlatırken  hâlâ  o  günü  yaşıyormuş  gibi kahkahalarını  tutamıyordu:  “Önce  polis  geldi,  haraç  isteyen kişiyi tarif ettirdi, tarifteki kişi ağabeyime hiç benzemiyordu. </p>
<p class="calibre1">O arada da ağabeyim dükkândan içeri girdi. Kadın ağabeyimi görünce  ‘Hiç  böyle  Dündar  Kılıç  mı  olur  yahu?’  dedi,  ‘O</p>
<p class="calibre1">uzun  boylu,  pos  bıyıklı,  çam  yarması  gibi  bir  adam,  her  ay haraç verdiğim adamı tanımaz mıyım?’ Yani kadın ağabeyimi beğenmemiş, kabadayılığı ona yakıştıramamıştı!” </p>
<p class="calibre1">İkinci  olayı  ise  gazeteci  Halit  Çapın,  gazeteci  İrfan Taştemur’a  anlatmıştı:  “Bir  tarihte  Mete  Akyol   <i class="calibre4">Dünya</i> gazetesinde  genel  yayın  yönetmeni.  Ben  de  onun</p>
<p class="calibre1">yardımcısıyım. Odama girdi: ‘Halit, Dündar bizi soydu,’ dedi. </p>
<p class="calibre1">Neyse,  araştırdık,  baktık  ki,  İstanbul’da  bir  bitirim  Dündar Kılıç’ın adını kullanarak sağdan soldan avanta alıyor. Dündar da  duydu.  Arayıp  adamı  buldu  ve  polise  teslim  etti.  Poliste adamı  dövmeye  başladılar.  Dündar  Kılıç  şikâyetçi  olmadı. </p>
<p class="calibre1"><a id="p211"></a>Sadece sordu: ‘Neden yaptın?’ diye. Adam, ‘Yolsuzdum abi, ondan yaptım,’ deyince Dündar cebindeki bütün parayı adama verdi.” <b class="calibre3">29</b></p>
<p class="calibre1">Bu  olaylar  1970’li  yılların  başlarında  oluyordu.  Anlaşılan aradan  geçen  otuz  yıl  sahte  kabadayıları  meslekten caydırmamış  olacak  ki,  geçenlerde  <i class="calibre4">Hürriyet</i> gazetesinde  tam yarım  sayfalık  bir  ilan  çıktı.  İlanın  üstünde  çok  büyük puntolarla “Duyuru” yazıyordu ve altında da yine aynı büyük puntolarla  Sedat  Peker  imzası  vardı.  İlanın  içeriği  aynen şöyleydi:</p>
<p class="calibre1">“1-Bazı art niyetli kişilerin ismimi kullanarak, akrabam veya yakın  arkadaşım  olduğunu  söyleyip  birçok  kişilere  ve kuruluşlara  musallat  olup  korkutmak  ve  acı  çektirmek suretiyle  menfaat  temin  etmeye  çalıştıklarını  üzüntü  ile öğrenmiş  bulunuyorum.  Soyadı  benzerliği  olsa  dahi  bu  tip olaylara  karışan  kişilerle  uzaktan  ve  yakından  hiçbir birlikteliğim  yoktur.  Bu  duruma  maruz  kalan  kişi  ve kuruluşların en yakın Cumhuriyet Savcılıkları’na ve Emniyet birimlerine başvurarak şikâyette bulunmalarını rica ederim. </p>
<p class="calibre1">2- Bazı art niyetli kişiler ve kuruluşlar borçlu oldukları kişilere ve kuruluşlara borcunu ödemeyerek ‘Biz Sedat Peker tarafından korunuyoruz veyahut gizli ortağız’ gibi asılsız bir şekilde ismimi kullanarak borçlu olduğu kişilere baskı yaptıklarını üzüntü ile öğrenmiş bulunuyorum. </p>
<p class="calibre1">‘Ergenekon  Emlak  Danışmanlığı  ve  Dış  Tic.Ltd.Şti.  ile  Cel Reklam  Turizm  Ltd.Şti.’nden  başka  herhangi  bir  şirkette resmi  veya  gayri  resmi  bir  ortaklığım  söz  konusu  değildir. </p>
<p class="calibre1">Kişileri  ve  kuruluşları  kanunların  da  belirttiği  gibi  devletin kolluk  güçleri  korur.  Bu  tür  haksızlığa  uğrayanların  da  en yakın  Cumhuriyet  Savcılıkları  ve  Emniyet  birimlerine şikâyette bulunmalarını rica ederim. </p>
<p class="calibre1"><a id="p212"></a>3-  Hayatımın  hiçbir  döneminde  hak  etmediğim  halde ismimin  yanına  yakıştırılan  çeşitli  sıfatlar  nedeniyle  ismimin baskı  ve  korku  aracı  olarak  kullanılmasından  dolayı mağduriyete uğramış kişi ve kuruluşlardan özür dilerim.” <b class="calibre3">30</b></p>
<p class="calibre1"><b class="calibre3">Yedinci Bölüm</b></p>
<p class="calibre1"><b class="calibre3">ABİ ASKERİ HAPİSHANEDE</b></p>
<p class="calibre1">1970’li  yılların  başlarından  itibaren  her  gün  “geliyorum” </p>
<p class="calibre1">diye  yaklaşan  askeri  müdahale,  12  Mart  1971  günü  geldi. </p>
<p class="calibre1">Ordu  komuta  kademesindeki  generaller  hükümeti  bazı reformların yapılmasına zorlayan bir muhtıra verdiler. Askeri darbe  niteliğindeki  bu  muhtıra  üzerine  Başbakan  Süleyman Demirel  ve  hükümet  istifa  etti.  Yerine  CHP  Kocaeli Milletvekili Nihat Erim’in Başbakanlığı’nda, teknokratlardan oluşan “reformcu” bir hükümet kuruldu. </p>
<p class="calibre1">Hükümet kurulmasına kurulmuştu ama devletin tepesinde iki ayrı  askeri  cunta  vardı:  Cumhurbaşkanı  Cevdet  Sunay, Genelkurmay  Başkanı  Memduh  Tağmaç  ve  MİT  Müsteşarı Korgeneral  Fuat  Doğu  bir  cunta,  Kara  Kuvvetleri  Komutanı Faruk  Gürler,  Hava  Kuvvetleri  Komutanı  Muhsin  Batur  ve Deniz Kuvvetleri Komutanı Celal Eyiceoğlu da ayrı bir cunta görünümündeydi.  Bu  ikinci  gruba  yakın  olan  bazı  generaller ile daha alt rütbeli subayların 9 Mart’ta giriştikleri “sol darbe” </p>
<p class="calibre1"><a id="p213"></a>hareketi  etkisiz  bırakılmıştı.  Bu  yüzden  “9  Martçılar”  adı  da verilen  “sol  cuntaya”  mensup  subaylar  16  Mart’ta  emekliye sevk edilerek saf dışı bırakıldılar<a href="#p213">.31</a></p>
<p class="calibre1"><a href="#p213">31 </a>Bu iki cunta arasındaki mücadelenin bütün ayrıntıları için bkz. Soner Yalçın-Doğan Yurdakul,  <i class="calibre4">Bay Pipo</i>, s. 159-241. </p>
<p class="calibre1">“9  Martçı”  olarak  bilinen  ama  ikili  oynadığı  sonradan anlaşılan  Korgeneral  Atıf  Erçıkan’ın  evine  26  Nisan’da bomba  atılması  üzerine,  11  ilde  sıkıyönetim  ilan  edildi. </p>
<p class="calibre1">İstanbul Sıkıyönetim Komutanı olan Orgeneral Faik Türün de Sunay-Tağmaç  cuntasındandı  ve  sıkıyönetimin  ilanıyla birlikte  geniş  bir  “aydınlar  avına”  girişti:  İlhan  Selçuk  ve Sabahattin Eyüboğlu gibi bazı yazarlar ile Türkiye İşçi Partisi ve Dev-Genç yöneticileri tutuklanarak Kartal-Maltepe Askeri Cezaevi’ne kondular. </p>
<p class="calibre1">Mayıs ayında İsrail’in İstanbul Başkonsolosu Efraim Elrom THKP-C  (Türkiye  Halk  Kurtuluş  Partisi-Cephesi)  tarafından kaçırıldı  ve  öldürüldü.  Bu  olay  üzerine  büyük  bir  tutuklama dalgası daha geldi. Yeni tutuklananlar da Selimiye ve Kartal-Maltepe Askeri Cezaevi’ne götürüldüler. </p>
<p class="calibre1">Türkiye’de  bütün  bu  olayların  yaşandığı  günlerde  Dündar Kılıç da dördüncü kez baba oluyordu: Ümit Hanım’dan olan ikinci oğlu Ergun 6 Mayıs 1971’de doğdu. Ama bu sevinci de çok  uzun  sürmedi,  o  günlerin  gözde  eğlence  yerlerinden Kulüp-12’de  çıkan  bir  olay  sırasında  yapılan  baskında  silah yakalattığı  için  tutuklandı.  Ruhsatsız  silah  taşıma  suçu sıkıyönetim  yasaklarını  ihlal  sayıldığından  o  da  Kartal-Maltepe Askeri Cezaevi’ne götürüldü. </p>
<p class="calibre1"><b class="calibre3">Maltepe’de “Balayı” Dönemi</b></p>
<p class="calibre1"><a id="p214"></a>Olağan  dönemlerde  sadece  asker  tutukluların  bulunduğu askeri  cezaevleri,  olağanüstü  dönemlerde,  yani  her  askeri darbede  siyasi  tutukluları  konuk  ederdi.  12  Mart  döneminde de  kural  değişmemişti:  İstanbul’da  Kartal-Maltepe  ve Selimiye,  Ankara’da  Mamak,  İzmir’de  Şirinyer  Askeri Cezaevleri siyasi tutuklularla dolmuştu. </p>
<p class="calibre1">Askeri rejimin ilk günlerinde Maltepe Cezaevi’nde çok fazla baskı yoktu, hatta İlhan Selçuk’un deyimiyle “balayı” dönemi yaşanıyordu.  Bunun  en  önemli  nedeni,  darbeden  sonra iktidara  hangi  cuntanın  hâkim  olacağı  konusundaki belirsizliğin  sürmesi  ve  bunun  cezaevi  yönetimini  de etkilemesiydi.  Cezaevinin  yönetiminde  “9  Martçılara”  yakın subaylar  bulunuyordu.  Üstelik  ülke  yönetiminde  henüz  yarı-askeri  bir  görünüm  vardı;  “reformcu”  bir  hükümet  iş</p>
<p class="calibre1">başındaydı, parlamento kapatılmamıştı. Bütün bu çelişkiler iki tarafı  da  birbirlerine  karşı  temkinli  davranmaya  sevk ediyordu:  Kamuoyu  tepkisinden  çekinen  cezaevi  yöneticileri siyasi  tutuklulara  oldukça  “gevşek”  davranıyor,  dışarıdaki durumun ne olacağını merakla bekleyen tutuklular da idareyle arayı bozmamaya, kurallara uymaya çalışıyorlardı. </p>
<p class="calibre1">Az  sonra  tanıklarına  dayanarak  anlatacağım  hikâyeler,  işte 12  Mart’ın  o  ilk  aylarındaki  balayı  döneminin  hikâyeleridir. </p>
<p class="calibre1">Okuyacaklarınızın  tatil  kampına  benzeyen  bir  atmosferde geçtiğine  bakıp  da  hemen  “bu  nasıl  askeri  cezaevi?”  diye yadırgamayın. Bu bahar havası çok uzun sürmeyecek, Mahir Çayan  ve  arkadaşlarının  kasım  ayında  bu  cezaevinden kaçışlarından sonra ağır bir baskı dönemi gelecektir. </p>
<p class="calibre1">Ama  biz  şimdi  1971  yılı  mayıs  ayında  ve  cezaevi yöneticilerinin  göreceli  olarak  “insancıl”  davrandıkları günlerdeyiz. </p>
<p class="calibre1">Önce ortamı ve kişileri tanıyalım. </p>
<p class="calibre1"><a id="p215"></a>Tutuklular,  cezaevinin  üç  koğuşuna  yerleştirilmişlerdi.  En küçük  koğuşta  İlhan  Selçuk,  Vedat  Günyol,  Şiar  Yalçın  gibi yazarlar  vardı.  Diğer  iki  koğuşa  dağıtım  yapılırken  belli  bir ayrım  gözetilmemişti,  ama  orta  büyüklükteki  ikinci  koğuşta genellikle  işçiler  ile  TİP  ve  TKP  yöneticileri  vardı.  Osman Arolat,  Tanju  Cılızoğlu,  Metin  Eşrefoğlu,  Salman  Kaya, Bozkurt  Nuhoğlu  bu  koğuştaydılar.  Üçüncü  ve  en  büyük koğuşta  ise  esas  olarak  Dev-Genç’liler  bulunuyordu.  THKP-C’nin lider kadrosundan Ulaş Bardakçı, Ziya Yılmaz, Necmi Demir,  Basri  Dede  ve  THKO’nun  (Türkiye  Halk  Kurtuluş</p>
<p class="calibre1">Ordusu)  İstanbul  kadrosundan  Cihan  Alptekin,  Tayfun Cinemre,  Osman  Bahadır,  Ömer  Ayna  bunlar  arasındaydı. </p>
<p class="calibre1">Profesör  Sabahattin  Eyüboğlu,  Aydın  Engin,  Harun Karadeniz,  Masis  Kürkçügil,  Sina  Çıladır  da  bu  koğuşun sakinlerindendi.  THKP-C  lideri  Mahir  Çayan,  kasım  ayında bu koğuşa getirilecekti. </p>
<p class="calibre1">“Balayı  dönemi”  dediğimiz  o  ilk  aylarda,  gündüzleri  koğuş</p>
<p class="calibre1">kapıları  açılıyor,  tutuklular  birbirlerinin  koğuşlarına gidebiliyor veya havalandırmaya birlikte çıkabiliyorlardı. </p>
<p class="calibre1"><b class="calibre3">Komün</b></p>
<p class="calibre1">Cezaevi  sınırları  içinde  herkes  yönetimin  askeri  kurallarına tabiydi,  ama  koğuşların  içinde  bu  otorite,  yerini  siyasi tutukluların  kendi  aralarında  kurdukları  kolektif  otoriteye bırakıyordu.  Çok  sayıda  kişinin  bir  koğuşta  hep  birlikte yaşama  koşullarını  belirleyen  ve  katılan  herkesin  kurallarına uymak  zorunda  olduğu  bu  düzene  “komün”  adı  veriliyordu. </p>
<p class="calibre1">Komünün  ne  olduğunu  kısaca  da  olsa  bilmemiz  gerekiyor, </p>
<p class="calibre1"><a id="p216"></a>çünkü  Dündar  Kılıç  Maltepe’ye  getirildiğinde  alışık  olduğu hapishane  raconu  ile  değil,  siyasilerin  komün  düzeninin kurallarıyla karşı karşıya kalacaktı. </p>
<p class="calibre1">Komünler,  cezaevleri  arasındaki  değişik  koşullara  veya örgütüne  göre  ufak  tefek  değişiklikler  gösterse  de,  hepsinde aynı  olan  genel  kurallar  vardı.  Ben  de  aynı  tarihlerde Ankara’da Mamak Askeri Cezaevi’nde kaldığım için bu genel kuralların neler olduğunu özetlemeye çalışayım. </p>
<p class="calibre1">Bir komünde parası olsun veya olmasın, zengin veya yoksul herkes  eşit  haklara  sahipti  ve  kimseye  imtiyaz  tanınmazdı. </p>
<p class="calibre1">Zaten  komünlerin  kurulmasının  ana  amaçlarından  biri  de, öncelikle  dışarıdan  parası  gelmeyen,  yiyecek  ve  giyecek getirtemeyenlerin  korunmaları,  komündeki  diğer  kişilerin yediklerinden  ve  giydiklerinden  yararlanabilmeleriydi.  Bu nedenle,  görüş  günlerinde  tutuklu  yakınlarının  getirdikleri gıda  maddesi,  sigara,  giyecek  vs.  gibi  tüm  malzemeler  önce bir araya toplanır, sonra da herkese eşit bir şekilde dağıtılırdı. </p>
<p class="calibre1">Para  için  de  aynı  kurallar  geçerliydi.  Ziyaretçiler  görüş</p>
<p class="calibre1">günlerinde  yakınlarına  hapishane  idaresinin  belirlediği miktarda  haftalık  bir  harçlık  bırakabiliyorlardı.  Gelen  bu paralar  da  komünün  ortak  kasasında  toplanır  ve  daha  sonra topluluğun  ortak  ihtiyaçları  için  kullanılırdı.  Bu  ihtiyaçların başında  cezaevi  kantininden  alınacak  yiyecek,  temizlik malzemeleri  vs.  gelirdi.  Cezaevi  idaresinin  verdiği  asker karavanası  az  geldiği  ya  da  yeterli  besin  değerini  taşımadığı durumlarda  salata,  yoğurt,  meyve,  tatlı  gibi  ek  yiyeceklerle takviye  edilirdi.  Her  komünün  bir  kantin  sorumlusu  olurdu, ortak  kasadan  kendisine  verilen  miktar  çerçevesinde  genel harcamaları  yapar  ve  komüne  hesap  verirdi.  Yiyecek konusunda tek ayrıcalık hastalara tanınır, onların ihtiyacı olan gıda  maddeleri  ayrıca  alınırdı.  Çay  için  de  eşitlik  kuralları</p>
<p class="calibre1"><a id="p217"></a>geçerliydi.  Kimse  canının  istediği  zaman  dilediği  gibi  çay içemez,  cezaevinin  ocağından  büyük  demlikler  içinde  gelen çay,  günün  belirli  saatlerinde  içilirdi.  Koğuşun  temizliği, karavanaların  getirilip  götürülmesi,  yemek  masalarının kurulup  kaldırılması  sırayla  ve  koğuş  mevcuduna  göre  iki veya üç kişiden oluşan günlük temizlik nöbetçileri tarafından yapılırdı. Ağır iş göremeyecek derecede hasta olanlar dışında herkes sırası gelince temizlik görevi yapmak zorundaydı. </p>
<p class="calibre1">Bir  koğuşta  birden  fazla  komün  olabileceği  gibi,  komüne katılmak istemeyen tek tek kişiler de olabilirdi. Ama onlar da temizlik nöbetine katılmak zorundaydılar. </p>
<p class="calibre1">Askeri  dönem  sona  erdikten  sonra  sivil  cezaevlerine gönderilen  solcu  tutuklular  komün  geleneğini  oralara  da taşıdılar  ve  sivil  cezaevlerinde  de  komün  yaşantısını sürdürdüler.  Ama  zaman  içerisinde  solda  bölünmeler  ve fraksiyonlar  arttıkça  her  hapishanenin  her  koğuşunda fraksiyon  sayısı  kadar  da  komün  olmaya  başladı.  Kurallar değişti,  bozuldu,  kimi  komünlerde  kolektif  otoritenin  yerini örgüt liderlerinin keyfi yönetimi aldı. </p>
<p class="calibre1">Neyse,  biz  şimdi  1971  yılında  Maltepe  Askeri  Cezaevi’nde kurulmuş  olan  komünü  konuşuyoruz.  Özetlemeye  çalıştığım bu kuralların çoğu orada da geçerliydi. </p>
<p class="calibre1">Her  koğuşun  idareyle  muhatap  olan  bir  temsilcisi bulunuyordu,  idarenin  “koğuş  kıdemlisi”  adını  verdiği  bu temsilciyi  genellikle  tutuklular  kendi  aralarından  seçerlerdi. </p>
<p class="calibre1">Büyük  koğuşta  bulunan  iki  örgütün  mensupları  birbirlerine vermek  istemedikleri  temsilciliğe  iki  taraftan  da  olmayan Aydın Engin’i seçmişlerdi. </p>
<p class="calibre1"><a id="p218"></a><b class="calibre3">Siyasiler Arasında Üç Kabadayı</b></p>
<p class="calibre1">Maltepe’deki cezaevi dolusu siyasi tutuklunun arasına mayıs ayı  sonunda  kabadayılar  dünyasından  üç  ünlü  isim  geldi: Dündar  Kılıç,  artık  eniştesi  olan  Oflu  İsmail  ve  Sultan Demircan  (Dede  Sultan).  Daha  sonra  yerleri  zaman  zaman değişecekti  ama  ilk  gelişlerinde  Oflu  İsmail  orta  koğuşa, Dündar Kılıç ile Sultan Demircan ise büyük koğuşa verildiler. </p>
<p class="calibre1">Verildikleri  anda  da  ilk  sorunla  karşı  karşıya  geldiler: Yatacakları  ranzayı  kendileri  seçemeyeceklerdi!  Ünlü kabadayılar sivil cezaevlerinde koğuşun en dibindeki ranzada yatarlar,  herhangi  bir  tehlikeye  karşı  sırtlarını  duvara verirlerdi.  Hapishaneye  ne  zaman  gelirlerse  gelsinler  dip ranzada  yatanlar  orayı  boşaltıp  yerlerini  yeni  gelen kabadayıya  bırakırlardı.  Oysa  burada  herkesin  yatacağı  yeri komün  kuralları  belirliyordu  ve  tutuklular  kıdemlerine,  yani koğuşa geliş sıralarına göre yataklara veriliyorlardı. </p>
<p class="calibre1">Kabadayıların </p>
<p class="calibre1">daha </p>
<p class="calibre1">ayaklarının </p>
<p class="calibre1">tozunu </p>
<p class="calibre1">silmeden</p>
<p class="calibre1">karşılaştıkları  bu  durum  karşısındaki  şaşkınlığı  koğuş</p>
<p class="calibre1">temsilcisi Aydın Engin anlatıyor:</p>
<p class="calibre1">“Koğuşa 1971 Mayıs’ında iki yeni tutuklu getirildi: Dündar Kılıç  ve  Sultan  Demircan.  Hapishane  müdürü  yarbay  iki</p>
<p class="calibre1">‘yeni’ tutukluyu temsilci Aydın Engin’e teslim etti. Koğuşun kapısı  açıldı  ve  115  kişilik  koğuşun  o  an  96  olan  mevcudu 98’e  çıktı.  Koğuşta  siyasi  tutukluların  koydukları  kurallar geçerliydi.  Örneğin:  Son  gelen  kapıya  en  yakın  ranzaya yatardı.  Eşitliğin  hüküm  sürdüğü  koğuşta  ünlü  mafya  babası olsan  da  bu  pek  bir  şey  ifade  etmezdi.  Kılıç  ve  Demircan’a kapı  girişindeki  altlı  üstlü  iki  ranza  gösterildi.  Kasımpaşa kulübü  başkanlığını  da  üstlenmiş  ama  Dündar  kadar</p>
<p class="calibre1"><a id="p219"></a>ünlenmemiş </p>
<p class="calibre1">Demircan </p>
<p class="calibre1">itiraz </p>
<p class="calibre1">etti. </p>
<p class="calibre1">Kendi </p>
<p class="calibre1">tanıdığı</p>
<p class="calibre1">hapishanelerin  raconunda  bu  itiraz  emir  sayılır  ve  yerine getirilirdi.  Oysa  devrimcilerin  hapishanesinde  sadece gülündü. </p>
<p class="calibre1">Henüz ilk dakikalarda patlayan bu gerginlik Dündar Kılıç’ın daha  sonra  sık  sık  tanık  olacağımız  mükemmel  uyum  yetisi ile  aşıldı.  Sonraları  defalarca  yineleyeceği  ünlü  cümleyi herkesin duyacağı biçimde yüksek sesle söyleyip, Demircan’ı ranzasına  yolladı:  ‘Oğlum  Demircan,  bunlar  siyasi.  Bugün mahkûm,  yarın  ya  bakan,  ya  başbakan.  Aklını  başına  topla, söyleneni yap!’<a href="#p219">32</a></p>
<p class="calibre1"><a href="#p219">32 </a>Dündar  Kılıç  bu  öngörülerinde  haksız  sayılmazdı.  O  zamanlar  Maltepe’de  birlikte olduğu siyasi tutuklulardan Salman Kaya, daha sonraki yıllarda milletvekilliği yaptı. </p>
<p class="calibre1">İlerleyen  günlerde  zaten  çok  yoğun  olan  koğuş  trafiği çıkanlarla boşalıp, girenlerle yeniden dengelendi ve bu arada Dündar  ve  Demircan  da,  ‘iyi  halleri  görüldüğünden’  sadece daha  içerilere  değil,  en  dibe  kaydırıldılar.  Onlar  da  mutlu oldular.” </p>
<p class="calibre1">Ranza  sorunu  güç  de  olsa  tatlıya  bağlanmıştı  ama sürtüşmeler </p>
<p class="calibre1">bitmeyecekti. </p>
<p class="calibre1">Kabadayıların </p>
<p class="calibre1">raconu </p>
<p class="calibre1">ile</p>
<p class="calibre1">devrimcilerin  komünü  arasındaki  çelişkilerden  doğan  kan uyuşmazlığı  günlük  hayatın  her  anında  yeni  sorunlar çıkarabiliyordu. </p>
<p class="calibre1"><b class="calibre3">“Parasıyla Değil Mi?” </b></p>
<p class="calibre1">Bir başka sorun da yeni gelen kabadayıların koğuştaki bazı garibanları kendilerine hizmet ettirmeye kalkışmaları üzerine çıktı. </p>
<p class="calibre1"><a id="p220"></a>Büyük  koğuşta  meydana  gelen  bu  olaya  nasıl  müdahale ettiğini de koğuş temsilcisi Aydın Engin anlattı:</p>
<p class="calibre1">“Bir  orman  köylüsü  kömür  madenlerinde  çalışırken  orada kullanılan  dinamit  lokumlarından  iki  üçünü  tırtıklamış, Çaycuma  deresinde  alabalık  avlamak  için  evine  götürmüş. </p>
<p class="calibre1">Onu  da  terörist  yakaladık  diye  tutuklayıp  İstanbul Sıkıyönetim’e teslim etmişler; Sıkıyönetim de büyük koğuşta misafir olmasına karar vermişti. </p>
<p class="calibre1">Bir  sabah  uyandık  ki  ne  görelim,  iki  ‘baba’,  bu  yoksul  ve şaşkın  köylüyü  kendilerine  ‘meydancı’  yapmışlar.  Köylü kahvaltı  masasını  özenle  hazırladı;  ispirtolu  pamuk  yakarak bir  ibrikte  su  ısıtıp  babaların  ellerini  sıcak  suyla  yıkamasını sağladı.  Dündar  ve  Demircan  masalarında  kahvaltı  yaparken Çaycumalı  orman  köylüsü  el  pençe  ayakta  bekledi.  Onlar bitirince  o  da  sofrada  kalanlarla  kendi  kahvaltısını  yaptı  ve sofrayı topladı. </p>
<p class="calibre1">Biraz  sonra  da  koğuşta  kızılca  kıyamet  koptu.  ‘Dövelim, koğuştan atalım, öğlen yemeğinde onları Çaycumalı köylüye hizmet etmeye mecbur edelim’ gibi farklı görüşler tartışıldı ve sonunda  sorunu  benim  iki  baba  ile  konuşup  çözmeme,  fakat asla ödün vermememe karar kılındı. </p>
<p class="calibre1">Ne  kadar  izah  etmeye  çalıştıysam  da  Sultan  Demircan anlamamakta ısrar ediyor ve ‘Parasıyla değil mi?’ gibisinden abuk  sabuk  itirazlarını  sürdürüyordu.  Ama  ondan  daha  zeki olan Dündar Kılıç, durumu derhal kavradı. Ve ‘Sultan, burası devrimcilerin  koğuşu.  Burada  efendi,  uşak  olmaz,  herkes eşittir’ diyerek Demircan’ı susturdu. </p>
<p class="calibre1">Öğlen  yemeğinde  Demircan  karavanadan  paylarına  düşeni tabaklara dağıttı; Dündar salata yaptı, köylü de masayı kurdu. </p>
<p class="calibre1">Ama  yine  de  sofraya  iki  baba  oturdu,  köylü  daha  sonra  tek başına yedi. </p>
<p class="calibre1"><a id="p221"></a>‘Koğuş  konseyi’  yeniden  toplanıp  bu  sakıncayı  da  saptadı. </p>
<p class="calibre1">Dündar’la  yeniden  konuşuldu.  Akşam  yemeğinde  Dündar, Demircan ve köylü aynı masada birlikte yemek yediler.” </p>
<p class="calibre1">Benzer  bir  “hata”yı  da  işçilerin  koğuşunda  bulunan  Oflu İsmail işlemiş, bazı garibanları kendine “meydancı” yapmaya kalkışmıştı. Bu anlaşmazlığı da İlhan Selçuk’tan dinledim:</p>
<p class="calibre1">“Orada  herhangi  bir  düzen  kurmaya  gerek  yoktu, </p>
<p class="calibre1">hapishanede  zaten  hele  o  ilk  dönemde  herkes  bir  hoşgörü ortamı altında yaşıyordu. Ve bir de komünler kurulmuştu, bu komünler tabii gelen gideni herkese paylaştırıyordu. Oflunun koğuşu  bizim  karşımızdaki  işçilerin  koğuşuydu.  Fakat koğuşta iki tane de gariban var, birisi bir gün kafayı çekmiş, sokakta  iki  büklüm  yatarken  polis  ya  da  bekçi  ‘burada  ne yatıyorsun’  falan  diye  bunu  kaldırmaya  çalışmış,  o  da elindeki  bıçakla  zavallı  bekçiyi  şişlemiş.  O  sırada  tabii sıkıyönetim  var,  bunu  içeri  atmışlar.  Onun  gibi  bir  gariban daha  vardı.  Oflu  İsmail  öbür  sivil  hapishanelerdeki alışkanlığıyla  tutup  bunları  kendine  hizmet  ettiriyor.  Onun koğuşunda  Basri  Dede  vardı.  İzmit’ten  işçi  ve  koğuşun  en kıdemlisi.  Sonra  benim  çok  sevdiğim  yine  Şevki  Erencan adında  bir  işçi  daha  vardı.  O  da  sosyalist.  Ve  orada  da  bir disiplin  var,  bunlar  disiplini  sağlıyorlar.  Ne  yazık  ki  Oflu İsmail  de  o  işçi  koğuşunda  o  disiplinin  içine  düşmüş  ve garibanları</p>
<p class="calibre1">meydancı  yapmaya  kalkışmış.  Tabii  bu  durum  işçilerin hoşuna  gitmiyor  ve  engelliyorlar,  Oflu  buna  bayağı bozulmuştu.” </p>
<p class="calibre1"><b class="calibre3">Uyum Sağlama Süreci</b></p>
<p class="calibre1"><a id="p222"></a>Hiç  de  alışık  olmadıkları  bu  yeni  ortama  uyum  sağlamak bakımından  üç  kabadayının  üçü  de  farklı  gelişmeler gösterdiler. </p>
<p class="calibre1">İlhan  Selçuk  onların  üçü  arasında  hapishanedeyken gözlemlemiş  olduğu  farkları  bir  yazısında  birkaç  cümleyle özetlemişti:  “Dündar  Kılıç  ile  12  Mart’ın  askeri  siyasi mahpushanesinde tanıştık. Akıllı, fikirli, sözü sohbeti yerinde efendiden  bir  adam.  Sultan  Demircan  ham  bir  kişi  gibiydi, çıkınca  vurdular,  Allah  rahmet  eylesin;  Oflu  çaplı görünmüyordu,  yıllar  sonra  gazetelerde  okudum:  Avrupa’nın eroin trafiğini yönetiyormuş, inanamadım.” <b class="calibre3">1</b></p>
<p class="calibre1">İlhan  Ağabey  bu  gözlemlerini  görüşmemiz  sırasında  bana daha da ayrıntılarıyla anlattı. </p>
<p class="calibre1">Şimdi gerek onun, gerekse görüştüğüm diğer kişilerin bu üç kabadayıyla  öteki  siyasi  tutuklular  arasındaki  ilişkileri  nasıl değerlendirdiklerini görelim. </p>
<p class="calibre1">Az önceki örneklerde de gördüğümüz gibi, üçünün arasından en uyumsuzu Sultan Demircan’dı, geldiği günden gittiği güne kadar  sürekli  olarak  sorun  yarattı  ve  bu  yüzden  de  öteki tutuklular tarafından pek sevilmeyen bir kişi oldu. </p>
<p class="calibre1">Avukat  Bozkurt  Nuhoğlu  orta  koğuşun  temsilcisiydi,  ama zaman  zaman  koğuş  değiştirmeler  nedeniyle  Sultan Demircan’la  da  beraber  olmuştu  ve  devrimcilerle  olan sürtüşmelerini biliyordu: “Hiç esnekliği olmayan bir adamdı. </p>
<p class="calibre1">Dündar  Abi  de  onu  sevmezdi  zaten.  Sultan  onun</p>
<p class="calibre1">devrimcilerle olan iyi ilişkilerini eleştirirdi. Koğuştakilerle de iyi  geçinmezdi,  yani  ben  olmasam  Sultan’ı  orada barındırmazlardı zannediyorum.” </p>
<p class="calibre1">İlhan  Selçuk  da  Sultan  Demircan  hakkında  aynı  kanıdaydı:</p>
<p class="calibre1">“Hapishanede  tanıdığım  Sultan  Demircan  iyi  bir  izlenim bırakmıyordu  insanda.  Davranışları  da  iyi  değildi,  yani</p>
<p class="calibre1"><a id="p223"></a>ötekiler gibi o ölçülü, efendice hal falan onda yoktu. Çok ters biriydi  ve  pek  ilişki  kurulamayacak,  güven  telkin  etmez  bir adamdı. Nedendir bilmiyorum ama o öyle ayrı bir tipti işte.” </p>
<p class="calibre1">Kasımpaşa  kulübünün  başkanı  da  olan  Sultan  Demircan, bundan  bir  yıl  sonraki  transfer  mevsiminde  futbolcu  Cemil Turan’ın Fenerbahçe’ye kaçırılması olayıyla ün yapacaktı. Bu olayla ilgili olarak Avukat Muhittin Yüzüak da bana ilginç bir anısını  aktarmıştı:  “Sultan  Demircan  Cemil’i  kaçırmaktan dolayı  tutuklanmıştı.  O  zaman  sorgu  hâkimlikleri  vardı İstanbul’da, dosya evvela sorgu hâkimine, sonra mahkemeye giderdi,  sorgu  hâkimi  dosyayı  ayıklar  temizler  mahkemenin önüne  gönderirdi.  Nitekim  sorgu  hâkimliğindeyken  dosya adam kaçırmaya teşebbüs gibi ağır bir suçtan açıldı, sonra ben olayı sadece rızaen hürriyeti tahdide sokmak suretiyle davayı asliye  cezaya  açtırdım  ve  iddianameyi  elime  aldım,  hevesle sevinerek Bayrampaşa’ya koştum. ‘Hadi, Sultan gözün aydın, davamız  asliye  cezaya  açıldı,  ilk  duruşmada  da  inşallah bitecek,’  dedim.  Bunun  üzerine  bana  ‘Abi,  oldu  mu  ya  bu yaptığın  yani,  biz  de  seni  avukat  tuttuk,  yahu  Ağır  Ceza’da yargılanmak  varken  Asliye  Ceza  bize  yakışır  mı?  Sen  git bizim davamızı geri çevir de ağır cezaya gitsin!” dedi. Sultan Demircan  daha  sonraki  yıllarda  sekiz  yaşındaki  yeğeni tabancasıyla  oynarken  tabancanın  ateş  alması  sonucu  kaza kurşunuyla öldü. </p>
<p class="calibre1">Maltepe’deki  üç  kabadayıdan  ikincisi  olan  Oflu  İsmail  de başlangıçta  bu  düzene  hiç  alışamamıştı.  Özellikle komünlerdeki  yemek  düzeni,  dışarıdan  gelen  yiyeceklerin herkese eşit şekilde dağıtılması ona çok ters geliyordu. Onun yiyecek konusundaki eşitliğe nasıl sinirlendiğini de yine İlhan Selçuk’tan dinledim:</p>
<p class="calibre1"><a id="p224"></a>“Sonradan  yasaklandı  ama,  o  balayı  döneminde  dışarıdan yemek  de  geliyordu.  Cezaevi  komutanı  Yarbay  Muhlis</p>
<p class="calibre1">‘Durmadan  çikolata  falan  geliyor,  hepsinin  namı  başka  ne yapsam  bilemiyorum,’  diyordu.  Ben  de  ‘Koğuşlara  verin,’</p>
<p class="calibre1">dedim.  Biliyorum  ki  koğuşlarda  komünler  var,  gelen yiyecekleri  herkese  dağıtacaklar.  Oflu  İsmail  bu  yüzden  pek uyum  sağlayamamıştı  işçiler  koğuşunda,  işçilerle  arası  pek tatlı  değildi.  Onlar  sivil  hapishanelerde  kurdukları  raconu askeri  hapishanelerde  kuramadılar,  burada  bambaşka  bir düzen  vardı.  E,  Oflu  İsmail  tabii  parası  pulu  var,  dışarıdan istediğini aldırıyor. Halbuki koğuşta komün var, herkes onları eşit şekilde paylaşacak. Oflu bir gün buna çok kızdı. Ben de avluda oturuyorum, oturduğum yerden onların koğuşunun içi görünüyor,  şöyle  film  gibi  seyrediyorum.  Çok  kızmıştı  fakat yapabileceği bir şey de yok. Yoğurt kasesini aldı, ‘Ulan şimdi başıma geçireceğim bunu’ dedi, yani kendi başına geçirecek. </p>
<p class="calibre1">Sonra bırakıp dışarı çıktı. Avluda beni görünce yanıma geldi dert  yanıyor,  tabii  burnundan  da  soluyor.  Ben  de  onu yatıştırmaya çalıştım.” </p>
<p class="calibre1">Ama  Oflu  İsmail  yine  de  Sultan  Demircan’dan  farklıydı. </p>
<p class="calibre1">Zaman  geçtikçe  ve  özellikle  de  Dündar  Kılıç’ın  çabaları sayesinde giderek ortama uymaya başladı ve sorun çıkarmaz oldu. </p>
<p class="calibre1">Üç  kabadayıdan  üçüncüsü  olan  Dündar  Kılıç’a  gelince;  o zaten  oraya  gelmeden  önce  de  solcuları  ve  fikirlerini  az  çok bildiği  ve  tanıdığı  için  komün  düzenine  ayak  uydurmakta fazla  bir  güçlük  çekmedi.  Hatta  az  önce  örneklerini gördüğümüz  gibi,  diğer  ikisinin  de  gerginlik  yaratabilecek sivriliklerini törpülemeye çalıştı, onlarla devrimciler arasında bir çeşit tampon rolünü üstlendi. </p>
<p class="calibre1"><a id="p225"></a>Ve  bana  kalırsa,  bu  altı  aylık  beraberlik  sırasında  aslında Dündar  Kılıç  devrimcilere  değil,  devrimciler  Dündar  Kılıç’a uyum  sağladılar!  Yani,  o  zamana  kadar  pek  bilmedikleri, kulaktan  dolma  bilgilere  sahip  oldukları  kabadayılar dünyasından birini tanıyıp ona sempati duydular. </p>
<p class="calibre1"><b class="calibre3">Tek İtirazı Peynirin Kısıtlanmasına</b></p>
<p class="calibre1">Bu  saptamamı,  onu  orada  tanımış  olan  kişilerin</p>
<p class="calibre1">anlattıklarıyla da doğrulayabilirim. </p>
<p class="calibre1">İlhan Selçuk:</p>
<p class="calibre1">“Ama  Dündar  başkaydı.  Onu  ayırmak  lazım,  Dündar külhanbeyi  değildi,  kabadayıydı,  mafya  babası  değildi, kabadayıydı. Yani bu kavramlar arasında fark var. Dündar’ın ölümünün  arkasından  ‘son  kabadayı’  denmesi  doğruydu. </p>
<p class="calibre1">İnsan  nabzından  anlayan,  bayağı  bir  lider  vaziyetinde  bir adamdı. Başka koğuşlardaydık. Dündar en büyük koğuştaydı, devrimci  öğrencilerin  bulunduğu  koğuşta.  Onlarla  uyum sağladı.  Onunla  hiçbir  problem  çıktığını  sanmıyorum. </p>
<p class="calibre1">Kendisini  haksızlığa  başkaldıran  bir  Robin  Hood  gibi gördüğü  için,  zaten  daha  önce  Yılmaz  Güney’le  de  ilişkileri bu racon üzerine kurulu olduğu için, koğuşta çocuklarla gayet iyi ilişkiler içine girmişti. Bütün devrimciler ona ‘Abi’, ‘Abi’</p>
<p class="calibre1">dediler.  Çocuklar  onun  öykülerini  dinliyorlardı,  onu seviyorlardı,  ağırlıyorlardı.  Devrimci  gençlerin  gözdesiydi, daha o zamandan tarazlanan kısık sesiyle, ‘Halk düşmanlarına karşıyım abi,’ diyordu.” </p>
<p class="calibre1">Bozkurt Nuhoğlu:</p>
<p class="calibre1"><a id="p226"></a>“Birlikte  en  uzun  hapis  yatmamız  Kartal  Maltepe  Askeri Cezaevi’nde oldu, altı ay kadar beraber kaldık. Ben 12 Mart dolayısıyla  tutukluydum,  o  da  yine  silahtan  gelmişti  oraya. </p>
<p class="calibre1">İstanbul’da  sıkıyönetim  olduğundan  silahla  ilgili  suçlar  da Sıkıyönetim  Mahkemeleri’nde  görülüyordu.  Dündar’ın isyancı  bir  kişiliği  vardı.  Yoksul  bir  çevreden  geldiği  için düzene,  yöneticilere  ve  zenginlere  karşı  büyük  bir  öfkesi vardı.  Her  zaman  da  bu  öfkesini  kusardı.  Aslında  iyi  bir eğitim  görme  imkânı  bulabilseydi  kabadayı  olmaktan  ziyade devrimci olurdu bence. </p>
<p class="calibre1">Orada  çok  sıcak  anılarımız  oldu.  Ben  orada  koğuş</p>
<p class="calibre1">kıdemlisiydim,  Maltepe’de,  komünün  de  başkanıydım,  ortak beraber  yemek  yiyoruz.  Tabii  çocukların  maddi  imkânları sınırlı olduğu için bir mönü yapmıştık kendi aramızda, peynir pahalı  olduğu  için  peyniri  kaldırmıştık  mönüden.  Dündar fırladı  yatağın  kenarından  ‘Hayır  Nuhoğlu,  peyniri kaldıramazsın,  buna  hakkın  yok,  mahkûmun  tek  gıdası peynirdir, </p>
<p class="calibre1">bu </p>
<p class="calibre1">komünün </p>
<p class="calibre1">peynirleri </p>
<p class="calibre1">benden’ </p>
<p class="calibre1">dedi. </p>
<p class="calibre1">Zannediyorsam  bizim  komüne  Dündar  tarafından  bir  teneke peynir gelirdi, komünün peynir ihtiyacını o karşılardı.” </p>
<p class="calibre1">Tanju Cılızoğlu:</p>
<p class="calibre1">“Çok şık giyinirdi. Yaşlı olsun, genç olsun siyasilerin çoğuna</p>
<p class="calibre1">‘Hocam’ diye hitap ederdi. Başka koğuşlara biz gidemezdik. </p>
<p class="calibre1">O  elini  kolunu  sallaya  sallaya  dolaşırdı.  Tanju  Cılızoğlu’na göre Dündar Kılıç’lara mafya denemezdi. Dense dense ‘yerel kabadayı örgütleri’ denebilirdi.” <b class="calibre3">2</b></p>
<p class="calibre1">Onu daha yakından tanımak isteyen koğuş sakinleri Dündar Kılıç’la  sohbetleri  sırasında  bazen  ona  “mesleği”  ile  ilgili merak  ettiklerini  de  soruyorlardı.  Bozkurt  Nuhoğlu’nun anlattığına göre akşam muhabbetlerinden birinde devrimciler Dündar  Kılıç’ın  parayı  nasıl  kazandığını  merak  etmişlerdi, </p>
<p class="calibre1"><a id="p227"></a>“Bu iş nasıl oluyor, böyle gidip istediğin zaman kolayca para veriyorlar  mı  sana?”  diye  sordular.  Nuhoğlu’na  göre  Dündar Kılıç’ın cevabı hem komik hem hüzünlüydü: “Kolay olur mu, tabii  ki  kolaylıkla  vermiyorlar,  üç  kuruş  almak  için  helak oluyoruz!” </p>
<p class="calibre1">Bir  seferinde  de  Tanju  Cılızoğlu  sözü  uyuşturucuya getirmişti:  “Konu  eroin  ve  uyuşturucu  kaçakçılığıydı.  Ben kendisine ‘Bu işi yapar mısın?’ diye sormuştum. ‘Kesinlikle,’</p>
<p class="calibre1">demiş  ve  eklemişti:  ‘Türkiye’de  rüzgârlar  farklı  yönlerden eser.  Onun  için  uyuşturucu  uzun  süreli  ve  çıkar  yol  değildir. </p>
<p class="calibre1">Ben girmem bu işe.” <b class="calibre3">3</b></p>
<p class="calibre1"><b class="calibre3">Eyüboğlu’nun Fırıldakları</b></p>
<p class="calibre1">Büyük  koğuştaki  en  ilginç  kişiliklerden  biri  Profesör Sabahattin Eyüboğlu idi. TKP davasının iddianamesi gelip de o  davanın  sanıkları  arasında  gösterildiğini  öğrenene  kadar, oraya  neden  getirilmiş  olduğuna  bir  türlü  anlam  verememiş, bunu hem kendine, hem de başkalarına sorup durmuştu. O ilk günlerde Eyüboğlu’nun kim olduğunu bilmeyen Dündar Kılıç da  herkesin  saygı  gösterdiği  bu  yaşlı  başlı  adamın  orada  ne aradığına akıl erdirememiş, “bu garibi burada neden tutarlar” </p>
<p class="calibre1">diye merak etmişti. Ama kim olduğunu öğrendikten sonra ona duyduğu saygı iki kat arttı. </p>
<p class="calibre1">Eyüboğlu ile hem koğuş arkadaşı, hem de aynı davada sanık olan Aydın Engin anlatıyor:</p>
<p class="calibre1">“Büyük  koğuşun  en  saygın  konuğu  kuşkusuz  Sabahattin Eyüboğlu’ydu.  Bütün  gün  ya  kitap  okur,  ya  birine  Fransızca dersi verir ve çoğunlukla da rengârenk kâğıtları hünerle kesip</p>
<p class="calibre1"><a id="p228"></a>katlayarak,  ipliklere  asarak  inanılmaz  güzellikte  rüzgâr fırıldakları yapardı. </p>
<p class="calibre1">Dündar  uzun  süre  bu  yaşlı  başlı  adamı  yadırgadı.  Onu işkencede  hafiften  üşütmüş  biri  sandı.  Hatta  birkaç  kez  ‘Bu garibi  niye  tutarlar  burada,’  diye  sordu.  Ama  Eyüboğlu’nun da  sanıklarından  biri  olduğu  TKP  davası  başlayıp,  medyada geniş  yer  alan  bir  davaya  dönüştüğünde  onun  değerini çabucak kavradı ve o andan itibaren de Eyüboğlu’nun önünde ceketini iliklemeye başladı. Racon bilmez Eyüboğlu bahçede onun  voltasını  kestiğinde  kızmak  ne  söz,  kıvanç  duyan; kesişen  volta  yollarında  Eyüboğlu  geçene  kadar  saygıyla  ve sabırla  bekleyen  de  hep  Dündar  oldu. <a href="#p228">33  </a>Bu  inceliklerden yoksun,  kaba  saba  Sultan  Demircan’ı  ise  çekiştirmekten yorgun düştü.” </p>
<p class="calibre1"><a href="#p228">33  </a>Tutuklu  veya  mahkûmların  cezaevi  avlusu  veya  bahçesinde  tespih  çevirerek  hızlı adımlarla  yürümelerine  “volta  atmak”  denir.  Bir  tutuklunun  “voltasını  kesmek”,  yani yürürken önüne geçmek çok ayıptır, hatta büyük kavgalara yol açabilecek bir suçtur. </p>
<p class="calibre1">Eyüboğlu’nu tanıdıktan sonra ona karşı saygısı daha da artan Dündar  Kılıç,  hocayla  sürekli  şakalaşmaya  başladı.  Bu şakalar dikkatle incelendiğinde Dündar Kılıç’ın kendi üslubu ve espri anlayışı içinde birden fazla gerçeğe parmak basmaya çalıştığı  görülüyordu.  Esas  olarak  Eyüboğlu’nun  endişelerini gidermeye, onu biraz güldürüp rahatlatmaya çalışıyordu. Ama bu  esprilerin  hepsinde  onun  oraya  yanlışlıkla  getirilmiş</p>
<p class="calibre1">olabileceğini  vurgulayarak,  Eyüboğlu  gibi  aydın  bir  kişinin hapse  atılmasına  da  tepki  göstermiş  oluyordu.  Bu  esprilerin altında  yatan  başka  bir  gerçek  de,  başlangıçta  onu  neden tanımamış  olduğuna  kızar  gibi  kendi  kendisiyle  de  alay etmesiydi.  Bu  şakaların  tanıklarından  dinlediğim  değişik versiyonlarını anlatırsam belki siz de bana hak verirsiniz. </p>
<p class="calibre1">Osman Arolat:<a href="#p228">34</a></p>
<p class="calibre1"><a href="#p228">34 </a>Halen  <i class="calibre4">Dünya</i> gazetesi yazarı. </p>
<p class="calibre1"><a id="p229"></a>“Sabahattin Eyüboğlu durumunu çok ciddiye alıyordu, şaka kaldırır durumda değildi. Ciddi bir satranç maçına konsantre olmuşken  Dündar  yanına  yanaşıp  soruverdi:  ‘Siz  manav Sabahattin  misiniz?’  Eyüboğlu  ‘Ne  münasebet  efendim,  ben Profesör  Sabahattin  Eyüboğlu’yum.’  Dündar  şakayı  hiç bozmadan  devam  etti:  ‘Öyleyse  hazırlanın,  birazdan tahliyeniz  geliyor.  Sizi  manav  Sabahattin  diye  almışlar, profesör  olduğunuzu  öğrenince  yanlışlığı  fark  etmişler,  sizi bırakacaklarmış!” </p>
<p class="calibre1">İlhan Selçuk:</p>
<p class="calibre1">“Sabahattin  Eyüboğlu  hapishaneye  geliyor.  Tabii  neden girdiğini  bilmiyor,  kafasına  yolda  yürürken  damdan  tuğla düşmüş gibi müthiş şaşkın bir vaziyette. Çünkü ‘Sen Türkiye Komünist  Partisi  üyesisin,’  diyorlar.  Halbuki  bütün  solcular dahil,  Sabahattin’in  komünist  olmadığını  kesinlikle  herkes biliyor,  hatta  bu  yüzden  sol  kesimden  eleştiriler  bile  alıyor. </p>
<p class="calibre1">‘Ya, ne oldu, niye getirdiler bizi buraya?’ falan diye soruyor etrafta.  Yani  hayatta  hiç  olmayacak  bir  şey,  acayip  bir  dava. </p>
<p class="calibre1">Bir  gün,  birkaç  kişi  masanın  etrafında  oturuyoruz.  Dündar Kılıç  ‘Hocam,’  dedi,  ‘Allah  aşkına  merak  etmeyin.  Bu tabiidir. Siz şimdi burada üç ay yatacaksınız, ondan sonra sizi mahkemeye  çıkaracaklar.  Size  diyecekler  ki,  kalk  bakalım ayağa.  Adın  ne?  Sabahattin.  Soyadın  ne?  Eyüboğlu.  Peki, mesleğiniz  nedir?  Hoca.  Nesiniz?  Efendim  ben  profesörüm falanca  üniversitede.  Yaa,  diyecek  hâkim.  Siz  Profesör Sabahattin  Eyüboğlu  musunuz?  Evet  ben  profesör</p>
<p class="calibre1">Eyüboğlu’yum.  Allah  Allah.  Biz  sizi,  kantarcı  Sabahattin zannetmiştik!’ Tabii herkes kahkahaları koyuverdi.” </p>
<p class="calibre1">Dündar  Kılıç,  hapishane  arkadaşı  Sabahattin  Eyüboğlu’nu ve  ona  yaptığı  bu  şakaları  aradan  uzun  yıllar  geçse  de unutmadı.  19  yıl  sonra   <i class="calibre4">Playboy</i>  dergisine  verdiği  bir</p>
<p class="calibre1"><a id="p230"></a>röportajda  Türkiye’de  hiçbir  şeyin  değişmediğini  anlatmak için bile o günleri hatırlatıyordu:</p>
<p class="calibre1">“Türkiye’de  her  şey  olabilir.  Türkiye’de  olmayacak  şey yoktur. Gene gelirler, fakir fukarayı, garibi, evinde iki gün bir adamı misafir edeni toparlarlar. Gene on bin kişi, yüz bin kişi tutuklanabilir.  Verirler  bunlara  namluyu,  dipçiği,  bundan sonra da işte üç-beş sene sonra ‘İşte kusura bakma, yanlışlık oldu,’  denir.  Bakın  size  bir  anımı  anlatayım.  Rahmetli Sabahattin  Eyüboğlu  ile  ilgili  bir  anım  var.  İlhan  Selçuk Ağabey  bunu  kaleme  de  aldı.  Birlikte  yatıyoruz.  12  Mart dönemi.  Şimdi  Sabahattin  bey  amca  bana  soruyor  –çok  zeki bir adamdı–: ‘Evladım Dündar bizi buraya neden getirdiler?’</p>
<p class="calibre1">Ben diyorum ki: ‘Aaa! Hocam. Ben diyeyim altı ay, sen de on altı  ay  sonra  seni  çağırıp  soracaklar:  ‘Kimsin?’  Sen diyeceksin ki ‘Ben Profesör Sabahattin Eyüboğlu’yum’. ‘Hay Allah,  bir  yanlışlık  olmuş.  Biz  pezevenk  Sabahattin’i arıyorduk.  Kusura  bakma,’  deyip  seni  salıverecekler. </p>
<p class="calibre1">Sabahattin bey amcaya renkli kâğıtlar getirtiyorduk, tenekeye fırıldak  yaptırıyorduk.  Ben  yanına  geliyorum  o  fırıldak yapıyor.  ‘Amca  nasılsın?  İyi  misin?’  diyorum,  elimle  çay yapıp  götürüyorum.  Şimdi  o  da  beni  konuşturmak  istiyor  ve diyor ki: ‘İyiyim be evladım; düşünüyorum, düşünüyorum da, bizi  buraya  neden  getirdiler?’  Haa!  Hocam,  diyorum,  ben diyeyim  altı  ay,  sen  de  on  altı  ay,  bir  gün  seni  çağırıp soracaklar: </p>
<p class="calibre1">‘Kimsin?’, </p>
<p class="calibre1">‘Ben </p>
<p class="calibre1">Prof. </p>
<p class="calibre1">Dr. </p>
<p class="calibre1">Sabahattin</p>
<p class="calibre1">Eyüboğlu’yum’ diyeceksin. Sana diyecekler ki: ‘Bir yanlışlık olmuş,  biz  Cellat  Sabahattin’i  arıyorduk.’  Cellat  Sabahattin, Kasap  Sabahattin  esasında.  170  kişiyi  kasap  bıçağı  ile doğramış.  İşte  seni  o  zannediyorlar,  onun  için  tutuyorlar Hocam... Ama yakında bu Kasap Sabahattin yakalanacak, sen de çıkacaksın.” <b class="calibre3">4</b></p>
<p class="calibre1"><a id="p231"></a><b class="calibre3">“Sen Artık İşadamı Ol” </b></p>
<p class="calibre1">Aydın  Engin’in  anlattığına  göre,  “Dündar  Kılıç, </p>
<p class="calibre1">Eyüboğlu’nun ardından bitişik ve ‘küçük’ koğuşta yatan İlhan Selçuk, Vedat Günyol, Şiar Yalçın gibi ünlü tutuklu aydınları keşfetti. Bahçeye ortaklaşa çıkıldığı anlarda onlarla tanıştı ve yakınlaştı.  Bundan  onur  duyuyor  ve  bunu  saklamıyordu.  Şu cümlesini anımsıyorum:</p>
<p class="calibre1">“Hey  yüce  Allah’ım  şu  yaptığını  beğeniyor  musun?  Oğlan pezevenkleri  dışarıda,  memleketin  filozofu  İlhan  Selçuk içerde...” </p>
<p class="calibre1">Daha  sonraki  yıllarda  da  bu  saygılı,  hatta  aşırı  saygılı ilişkisini hep diri tutmak istedi ve bunu galiba büyük ölçüde de becerdi. </p>
<p class="calibre1">İlhan Selçuk’la tanıştıktan sonra önceleri onunla avluda veya bahçede görüşüp konuşan Dündar Kılıç, ondan gördüğü sıcak ilgi karşısında koğuş ziyaretlerine başladı. Daha sonra yanına Oflu  İsmail  ve  Sultan  Demircan  da  katıldı  ve  küçük  koğuşa topluca “misafirliğe” gitmeye başladılar. Bu sohbetlerde neler konuşulduğunu İlhan Selçuk’tan dinleyelim:</p>
<p class="calibre1">“Aramızda  bir  avlu  vardı,  kapılar  açıktı.  Dündar’ın  koğuşu karşıdaki  büyük  kalabalık  koğuştu,  ama  bizde  de  devrimci gençler  vardı.  Karışıktı  bunlar.  Zaten  devrimcilerden  başka birkaç tane de gariban vardı. Kapılar açık, ben daima avluya çıkıyorum,  konuşuyoruz,  o  bana  geliyor,  biz  ona  gidiyoruz falan.  Ben  de  işte  orada  ağabey,  falan  diye  saygı gördüğümden,  böyle  bir  hapishane  raconu  içinde</p>
<p class="calibre1">dostluklarımız oldu, hem Dündar Kılıç’la, hem Oflu İsmail’le. </p>
<p class="calibre1">Bunlar  ikisi  akrabaydılar,  Oflu  sanıyorum  Dündar’ın  kız kardeşiyle  evliydi.  Oflu  apayrı  bir  tipti.  Daha  sonra</p>
<p class="calibre1"><a id="p232"></a>Hollanda’da  karar  kıldı  ve  Türkiye’ye  uyuşturucu  trafiğinin de en önemli isimlerinden biri oldu. </p>
<p class="calibre1">Biliyorsun hapishanede birisinin yatağına gitmek, yatağında oturup  onunla  konuşmak  bir  itibar  ifadesi,  ona  saygı göstermek  falan  gibidir.  O  da  onu  kabul  ederse  tabii.  Oflu gelirdi,  tam  karşıdaki  koğuştaydı,  daha  yakındı.  Uzun  uzun konuşurduk, dertleşirdik. </p>
<p class="calibre1">Bazen  akşamları  geliyorlardı.  Yani  Sultan  Demircan,  Oflu İsmail, Dündar ve ben bir masanın etrafında toplanıyorduk. O</p>
<p class="calibre1">zaman çaylar geliyordu, demli, buruk çaylar, bir de optalidon o  zaman  kantinde  satılırdı.  Optalidon  insanın  kafasını  tabii hoşlaştırırdı, hele böyle buruk çayla içildiği zaman. İşte orada sohbetler yapılır, öyküler anlatılır, dünya ahvali konuşulur ve hakikaten Dündar’ın sohbetine de doyum olmazdı. </p>
<p class="calibre1">Söylediği bir şey de ‘Abi’ derdi, ‘Türkiye’nin en iyi insanları hapishanede, sen bakma hapishanedekileri böyle herkes canavar gibi görür ama...’ Ama bugün durum aynı mı bilmiyorum. Tabii onun bahsettiği işte o gariban mahkûmlar. </p>
<p class="calibre1">Yani hayatın savurduğu insanlar. Bildiğin gibi mesela Amerika’da baktığın zaman en fazla suç işleyen zencilerdir. </p>
<p class="calibre1">Neden, çünkü onlar toplumun alt katmanlarıdır. Toplumun üst katmanlarından birisi hapishaneye düştüğü zaman büyük haber olur. Yani o şimdi Concorde’un kaza yapması gibi bir şeydir<a href="#p232">.35</a></p>
<p class="calibre1"><a href="#p232">35 </a>Benim  İlhan  Selçuk’la  bu  görüşmeyi  yaptığım  günlerde,  25  Temmuz  2000’de,  bir Concorde uçağı Paris yakınlarına düşmüştü. </p>
<p class="calibre1">...Şimdi bir gün oturuyoruz. O zaman 35-36 yaşındaydı, ama yaşından  da  daha  büyük  görünüyordu.  Ben  ona  ‘Dündar  sen nasıl  ateş  edersin  bakayım?’  diye  sordum.  Çünkü  bu  tek başına oraya buraya girip de ortalığı dağıtan falan bir adam. </p>
<p class="calibre1">Bu gözü pekliğinden tabii. Şöyle elini yumruk haline getirip işaretparmağını  ve  başparmağını  kullanarak  tabancaya</p>
<p class="calibre1"><a id="p233"></a>benzetti  ve  ‘Abi  ben  böyle  ateş  ederim’  diye  belki  de tabancayla  atış  kurallarına  uymayacak  ya  da  benim anlamadığım  bir  şey  gösterdi.  Ben  de  ona  ‘İyi  ama  yani,’</p>
<p class="calibre1">dedim,  ‘bak  sen  artık  kaç  yaşına  geldin,  artık  sen  attığını vurabilecek  bir  noktada  değilsin.  Üstelik  de  zaman  geçiyor, sen  genç  değilsin  ki  öne  çıkacaksın,  gideceksin,  kendini harcayacaksın.  Sen  kendine  iş  kur,  işadamı  ol,’  dedim. </p>
<p class="calibre1">‘Dünyada  da  böyle  olur.  Senin  gibi  başlanır,  ama  sonradan işadamı olunur...’” </p>
<p class="calibre1"><b class="calibre3">Temizlik</b></p>
<p class="calibre1">Osman  Arolat’ın  anlattığına  göre  koğuşlar  çok  dar  olduğu için idman yapamıyorlardı. Bunun için de spor yerine yalancı ama  çok  ilginç  bir  “kavga”  yöntemi  geliştirmişlerdi.  Kesin kuralların  olmadığı  ve  kimin  kiminle  takım  yaptığının  belli olmadığı  bu  boğuşma  sırasında  herkes  her  an  saf değiştirebildiği  için  kavga  uzuyor,  böylece  sporun  süresi  de uzamış oluyordu. </p>
<p class="calibre1">Spor  yerine  yapılan  etkinliklerden  biri  de  koğuşların  genel temizliğiydi. </p>
<p class="calibre1">Belirli </p>
<p class="calibre1">aralıklarla </p>
<p class="calibre1">yapılan </p>
<p class="calibre1">“temizlik</p>
<p class="calibre1">operasyonu”nun  olacağı  günlerde  havalandırma  bir  saat uzatılır,  koğuşta  büyük  temizlik  yapılırdı.  Bir  gün  Aydın Engin  yönetiminde  yapılan  genel  temizlik  harekâtı  bittikten sonra herkes havalandırmadan döndü. Dolabına bakıp aradığı şeyi  yerinde  bulamayan  Sabahattin  Eyüboğlu  Aydın  Engin’e gelip şikâyette bulundu: “Engin Bey, benim dolabımda rokfor peyniri  vardı,  şimdi  bulamıyorum.”  Bunu  duyan  o  günkü temizlik  görevlilerinden  Metin  Eşrefoğlu  atıldı,  “Hocam</p>
<p class="calibre1"><a id="p234"></a>dolabınızda  buldum,  çok  kötü  kokuyordu  bahçeye  attım” </p>
<p class="calibre1">dedi.  Eyüboğlu  Hoca  rokfor  peynirinin  özelliğinin  kötü kokması  olduğu  üzerine  bilimsel  izahlarda  bulunmaya başlamışken  bahçeye  de  bir  er  gönderilmişti.  Rokforu  bulan er de “Bu kokmuş şeyi bana niye aratıyorlar” diyerek götürüp çöpe atmıştı. </p>
<p class="calibre1">Osman  Arolat’ın  bu  temizlik  operasyonlarına  eklediği  bir husus  daha  vardı  ki,  o  da  Dündar  Kılıç’ın  temizliğe  çok düşkün  olmasıydı.  Dündar  Kılıç  genel  temizlik  günlerinde havalandırmaya  çıkmayıp  gönüllü  olarak  içeride  kalıyor, pijamasını dizlerine kadar sıvayıp her temizliğe katılıyordu. </p>
<p class="calibre1">Ünü  ülke  çapında  yayılmış  bir  kabadayıyı,  hem  de  gönüllü olarak  o  kılıkta  temizlik  yaparken  gözünüzün  önüne getirmekte  güçlük  çektiğinizi  biliyorum.  Ama  kitabın ilerleyen  bölümlerinde  Dündar  Kılıç’ın  nasıl  hastalık derecesinde  titiz  bir  insan  olduğunu  gördükçe,  sanırım  buna inanmanız kolaylaşacaktır. </p>
<p class="calibre1">Temizlik deyince, temizleme sözcüğünün başka anlamları da olduğu, bunun başına adam sözcüğü getirildiği zaman “adam temizleme”nin kabadayı argosunda çok başka bir anlam ifade ettiği  aklıma  geldi.  Bunun  üzerine  İlhan  Selçuk’un  Dündar Kılıç’la  ilgili  bir  yazısında  kelime  oyunu  yapıp  yapmadığını düşündüm.  En  iyisi  yazının  ilgili  bölümünü  aktarayım  da, kendiniz karar verin:</p>
<p class="calibre1">“Geçen  baktım,  <i class="calibre4">Sabah</i>  gazetesinin  birinci  sayfası  –son olaylar nedeniyle– tümüyle Dündar’a ayrılmış... </p>
<p class="calibre1">Aklıma bir soru düştü:</p>
<p class="calibre1">‘Dündar  Kılıç’ı  Başbakan  yapsak,  şu  çivisi  çıkmış  toplumu düzeltir miydi?’</p>
<p class="calibre1">İçerde iken Dündar sık sık:</p>
<p class="calibre1"><a id="p235"></a>‘Abi,’  diye  yinelerdi,  ‘halkın  iktidarını  kurmalı,  pislikleri temizlemeli, tertemiz etmeli...’</p>
<p class="calibre1">Eh, biz de temiz toplum istemiyor muyuz? </p>
<p class="calibre1">Bu işi Dündar’a havale etmeli...” <b class="calibre3">5</b></p>
<p class="calibre1"><b class="calibre3">Dündar Kılıç İddia Makamında! </b></p>
<p class="calibre1">Bozkurt Nuhoğlu anlatıyor:</p>
<p class="calibre1">“Maltepe’de  sürekli  muhabbet  içinde  vakit  geçirirken,  bir gün Dündar bana ‘Yahu bu devrim olunca ben ne yapacağım o zaman?’ diye sordu. Benim de birden aklıma geliverdi, ‘Sen halk  düşmanlarını  yargılama  ve  itlaf  komitesi  başkanı olacaksın,’  dedim.  İtlaf  biliyorsun  köpekleri  öldürmek  için kullanılır.  ‘Nasıl,  ne  biçim  iş’  falan  dedi.  Yani  dedim,  her sabah saat sekiz bülteninde halk senin açıklamalarını merakla bekleyecek,  spiker  ‘Şimdi  halk  düşmanlarını  itlaf  komitesi başkanı Dündar Kılıç konuşuyor’ diye seni anons edecek. Sen de başlayacaksın konuşmaya: ‘Dün Bakırköy meydanında 23, Şişli’de 33, Karaköy’de 27 halk düşmanı kurşuna dizilmiştir. </p>
<p class="calibre1">Halk  düşmanlarını  kurşuna  dizmeye  devam  ediyoruz,  itlaf komiteleri başkanı Dündar Kılıç,’ deyince, ben daha sözümü bitirmeden gülmekten neredeyse yerlere düşecekti, ‘Bayıldım, bu harika bir iş, devam edeceğim bu işe,’ demişti. </p>
<p class="calibre1">Bir  de  orada  çok  güzel  olaylardan  birisi,  bir  akşam  bir tiyatro  oyunu  sergileyip,  bir  mahkemeyi  canlandırmamızdı. </p>
<p class="calibre1">Daha çok da işkenceyi, baskıları anlatmak için. Osman Arolat sanık oldu. Ben mahkeme başkanıydım, Salman Kaya benim yardımcım, Dündar Kılıç da savcı oldu. Osman’ı yargılıyoruz, </p>
<p class="calibre1"><a id="p236"></a>sanık  Osman  Arolat  diye  bağırıldı,  zaptiyeler  Osman’ı dışarıdan getirdi. </p>
<p class="calibre1">Suçu  devlete  karşı  gelmek,  isyan  bilmem  ne,  silah  taşımak falan.  Osman’ı  getirmeden  önce  biraz  hırpalar  gibi  yaptılar çocuklar  dışarıda,  yani  gerçek  bir  hava  vermek  için.  Osman da  biraz  artistti,  tiyatroda  da  oynamıştır,  geldi  böyle  birden mahkemenin  önüne  yerlere  attı  kendini,  her  tarafı  sancılar içinde kıvranıyor. Biz de cüppeler falan giymişiz, Salman da benim yanımda, bir tane de üçüncü hâkim var. Ben, ‘Kaldırın sanığı ayağa’ falan diye bağırıp yazdırmaya başladım, ‘Sanık sorgusunda’  demeye  kalmadan  Osman,  ‘Bir  dakika  efendim, sorguya geçmeden önce bir itirazım var. Bu heyette hırsızlar var!’ dedi. Bunu derken heyetteki birine gönderme yapıyordu, çünkü  bazıları  bazen  komiklik  olsun  diye  dolaptan birbirlerinin  yiyeceklerini  çalıyorlardı  yalancıktan,  ‘Hırsız var’  deyince  ben  ‘Bu  çok  ciddi  bir  suçlama,  bir  de  savcının fikrini soralım, buyurun Savcı Bey ne diyorsunuz sanığın bu beyanına  karşı?’  diye  Dündar’a  sordum.  Dündar  da  ‘Bu araştırılması  gerekli,  önemli  bir  olaydır  efendim,  araştırılsın’</p>
<p class="calibre1">falan  dedi.  Biz  hâkimler  olarak  aramızda  ufak  bir  fiskos yaptıktan  sonra,  ben  ‘Talebin  reddine,  bu  mahkemenin  diğer mahkemelerden  hiçbir  farkı  yoktur,’  dedim.  Deyince  herkes kahkahayı  bastı,  çünkü  bir  bakıma  bu  hırsızlığı  biz  kabul etmiş  olduk.  Sonra  işte  Dündar  iddianamesini  okudu,  sanığı suçladı, işte bu devlete millete falan, haindir, alçaktır, bunun asılması  gereklidir  falan  diye  uzun  bir  nutuk  attı,  öyle  işte şakalarla  karışık  bitti  olay.  Dündar  çok  uyumlu  bir  insandı, başka biriydi...” </p>
<p class="calibre1">Ben  bu  mahkeme  ve  “hırsızlık”  iddiasını  tiyatro  oyununun</p>
<p class="calibre1">“sanığı”  Osman  Arolat’a  da  sordum.  “Dolaplardan  yiyecek çalma  olayları  oluyordu,”  dedi.  “Hatta  bunun  üzerine</p>
<p class="calibre1"><a id="p237"></a>Süleyman  Balkan  kaşıkla  yaptığı  bir  alarm  sistemi geliştirmişti. Kaşığı öyle bir yerleştiriyordu ki, bilmeyen biri dolabı  karıştırınca  kaşık  yere  düşüyor,  gürültülü  bir  çınlama sesi çıkarıyor, dolabı kurcalayan kişi de yakalanıyordu!” </p>
<p class="calibre1"><b class="calibre3">Savunma</b></p>
<p class="calibre1">Aydın Engin anlatıyor:</p>
<p class="calibre1">“Dündar  Kılıç  o  günlerdeki  sıkıyönetim  kargaşasında  ne zaman  mahkemeye  çıkacağını  bilmiyordu,  ama  her  an çıkabileceğine karar vermişti ve hazır olmak istiyordu. Volta atarken  ifadesini  yüksek  sesle,  hem  de  epey  yüksek  sesle yineleyerek ezberlemeye çabalıyordu. </p>
<p class="calibre1">Aynı  günlerde  THKP-C  davası  sanıkları  da  daha  sonra hareketin  ‘temel  kitabı’na  dönüşecek  olan  ‘savunma’yı hazırlıyorlardı.  Kapsamlı  bir  savunmaydı.  Çayan  hareketinin yandaşlarından  Zonguldaklı  aydın-yazar  Sina  Çıladır  bunu yazmaya  tek  başına  yetişemediğinden,  hızlı  daktilo  yazıp, temiz Türkçe kullandığım için benden de yardım istendi. Ben de  kısmen  Türkçe  redaktörü,  büyük  ölçüde  de  daktilo  kâtibi konumunda savunmanın yazımına katıldım. </p>
<p class="calibre1">Dündar,  benim  hızlı  daktilo  yazdığımı  görünce,  daha  sonra dile  getirdiği  üzere  ‘bana  göz  koymuş’,  ifadesini  bana yazdırmaya karar vermiş. </p>
<p class="calibre1">O  günlerde  Trakya’da  koyunları  Bulgar  sınırına  kaçınca onları  almaya  çalışırken  yakalanan,  ama  Bulgaristan’a kaçmaya  çalışan  bir  ‘casus’  olduğu  suçlamasıyla  koğuşa getirilen  bir  çoban  vardı.  Ben  onun  için  bir  tahliye  dilekçesi yazmıştım. Sonuç beklenmeyen bir dilekçe idi ve günde zaten</p>
<p class="calibre1"><a id="p238"></a>benzeri sekiz on dilekçe gider ve yankısız kalırdı. Ama eğrisi doğrusuna geldi ve çoban dilekçenin verildiğinin ertesi günü tahliye  edildi.  Muhtemelen  savcı,  çobana  yöneltilen suçlamadaki saçmalığı fark etmişti. </p>
<p class="calibre1">Bu  hukuksal  başarı  (!)  Dündar  Kılıç’ın  gözünde  benim itibarımı aşırı derecede artırdı ve Dündar’ın ne zaman olacağı henüz  bilinmeyen  ilk  duruşmasında  vereceği  ifadenin yazımına başlandı. </p>
<p class="calibre1">İlk  uyarım,  ifadenin  asla  ‘oğlan  pezevenkleri...’  diye başlayamayacağı  oldu.  Dündar’ın  yanıtı  ‘Gazeteci,  benden canımı iste, ama bu laftan vazgeçmemi isteme’ şeklinde oldu. </p>
<p class="calibre1">Sonunda bunun ifadede yazılı olarak yer almamasında, ama Dündar  isterse  ifadeye  başlarken  sözlü  olarak  eklemesinde uzlaşıldı.  İfade  önce  hukuksal  formuyla  yazıldı.  Sonra Dündar’ın  ezberlemesi  için  basitleştirildi.  Arada  bir yazılanları  ‘yabancılaşarak’  okuyup  ya  da  kendi  sesinden dinleyip  ‘Yahu  gazeteci  çok  zalim  bir  kalemin  var  be!  Aşk olsun yani...’ gibisinden komplimanlarını da esirgemedi. </p>
<p class="calibre1">Temmuz ortalarında kalabalık sanıklı duruşmalar başlayınca tahliye  trafiği  de  arttı.  Komünlerde,  tahliye  olana  yol  parası ve  bir-iki  günlük  geçim  parası  için  fonlar  oluşturulmaya başlandı.  Dündar  bunu  zekâsıyla  sezdi  ve  tahliye  olan  bazı yoksul  devrimcilerin  ellerine  kendi  elyazısıyla  ‘Kartı  getiren devamlı  yemek  yiyecek’  notu  eklenmiş  kartvizitini tutuşturmaya başladı. </p>
<p class="calibre1">Harem  otobüs  garajındaki  lokantanın  ona  ait  olduğunu  bu vesile ile öğrendik. <a href="#p238">36 </a>Bir hafta sonra tahliye olanlardan haber geldi.  Kartvizitler  ‘bedava  yemek  fişi’  işlevini  aksatmadan yürütüyorlardı. </p>
<p class="calibre1"><a href="#p238">36 </a>Harem iskelesinde, otogarda bulunan lokanta, Yahya Kılıç ve Oflu İsmail tarafından ihaleyle alınmıştı ve ortaklaşa işletiliyordu. </p>
<p class="calibre1"><a id="p239"></a>Bir  gün  bir  delikanlı  daha  tahliye  kararı  aldı.  Koğuş</p>
<p class="calibre1">geleneğince  marşlarla  uğurlamak  üzere  kapının  iki  yanında sıralandık  ama  delikanlı  bir  türlü  kapıya  yönelmiyordu. </p>
<p class="calibre1">Temsilci olarak, bu tuhaf durumu düzeltmek için delikanlının yanına  gittim.  Meğer  Dündar  tuvalette  olduğundan  kartviziti verememiş,  delikanlı  da  onu  beklermiş.  Dündar  tuvaletten çıktı, kartviziti verdi, biz de marşlarımızı söyleyip delikanlıyı uğurladık.” </p>
<p class="calibre1"><b class="calibre3">Tünel</b></p>
<p class="calibre1">Dündar </p>
<p class="calibre1">Kılıç’ın, </p>
<p class="calibre1">Sabahattin </p>
<p class="calibre1">Eyüboğlu </p>
<p class="calibre1">ile </p>
<p class="calibre1">ilgili</p>
<p class="calibre1">hikâyelerinden  biri  ise  şaka  değil,  herkesi  şaşırtan  bir sürprizdi.  Onu  da  Tanju  Cılızoğlu  anlatıyor:  “Sabahattin Eyüboğlu koğuşların en uçarı tutuklusuydu. Bir gün aramızda konuşurken  ‘bezik  takımı  olsa  da  oynasak,  canımız sıkılmasın’  sözünü  Dündar  duymuştu.  Hiç  kimseye  bir  şey söylememiş ve bir görüş gününden sonra bizim koğuşa elinde gazeteye  sarılı  bir  paketle  girmişti.  Sabahattin  Eyüboğlu’na</p>
<p class="calibre1">‘Buyur hocam’ diyerek takdim etti. Paketten bir bezik takımı çıkınca hepimiz çok şaşırdık.” <b class="calibre3">6</b></p>
<p class="calibre1">Dündar Kılıç’ın cezaevlerine neleri nasıl sokabildiğini belki de  “meslek  sırrıdır”  diye  kimseye  sormadım  ama  tahmin edebiliyorum  ve  sizin  de  hayal  gücünüzü  zorlayarak  tahmin edebileceğinizi  sanıyorum.  Herhalde  hayatının  üçte  birini hapishanelerde  boşu  boşuna  geçirmemişti!  Şimdiden  şu kadarını söyleyeyim ki, Dündar Kılıç, 1984’ten sonra gireceği Mamak Askeri Cezaevi gibi en ağır baskı koşulları altındaki bir  yerde  bile  dışarıyla  gizli  temaslar  kurabilecek,  gizlice</p>
<p class="calibre1"><a id="p240"></a>şifreli mektuplar gönderebilecekti. Bunları da zamanı gelince göreceğiz. </p>
<p class="calibre1">Gizlilikten  söz  etmişken,  tutuklulardan  Masis  Kürkçügil’in babasının  getirdiği  çok  minik,  çakmak  biçimindeki  bir fotoğraf  makinesinin  de  bir  şekilde  içeri  girdiğini  ve  Harun Karadeniz’in fotoğraflarının bununla çekildiğini söylemeyi de unutmayalım. Gençlik hareketi liderlerinden ve İTÜ Öğrenci Birliği  Başkanı  olan  Harun  Karadeniz’in  yakalandığı  kanser hastalığı cezaevindeyken ilerlemişti. Yurtdışında tedavisi için izin  alınamıyordu.  Bu  fotoğrafların  da  yardımıyla  uzun uğraşlar  sonucunda  yurtdışına  çıkma  izni  alınabildi  ama  geç kalınmıştı, Karadeniz bu amansız hastalıktan kurtulamayarak 1975’te öldü. </p>
<p class="calibre1">Ama  asıl  gizlilik  Mahir  Çayan  ve  arkadaşlarının cezaevinden </p>
<p class="calibre1">firar </p>
<p class="calibre1">edecekleri </p>
<p class="calibre1">tünelin </p>
<p class="calibre1">kazılmasında</p>
<p class="calibre1">gerçekleştirildi. </p>
<p class="calibre1">Tünel  fikri,  ODTÜ  Mühendislik  Bölümü  öğrencisi  Tayfur Cinemre’den  çıkmış,  THKO  militanları  tarafından  büyük  bir gizlilik  içinde,  hatta  THKP-C  militanlarına  bile  haber verilmeden, </p>
<p class="calibre1">kazının </p>
<p class="calibre1">büyük </p>
<p class="calibre1">koğuşun </p>
<p class="calibre1">tuvaletinden</p>
<p class="calibre1">başlanmasına karar verilmişti. Toprağa ulaşabilmek için önce betonun  delinmesi  gerekiyordu.  Koğuş  temsilcisi  Aydın Engin’den  kezzap  temin  etmesini  istediler.  Aydın  Engin  işin bu  bölümünü  şöyle  anlattı:  “Mahir  Çayan  ve  arkadaşlarının cezaevinden  kaçarak  sonu  Kızıldere’de  noktalanacak serüvenleri  de  bu  koğuşun  tuvaletinden  başlayan  tünel  ile gerçekleşmişti.  Hapishane  müdürü  yarbay,  sorun  çıkmaması için  tutuklulara  hoşgörülü  davranıyor,  isteklerini  karşılıyor, dileklerine  önem  veriyordu.  Örneğin  temizlik  için  her  gün birkaç  şişe  kezzap  alınmasına  itiraz  etmiyordu.  Tabii  o</p>
<p class="calibre1"><a id="p241"></a>kezzapların  tünel  kazarken  taşları,  kayaları  eritmekte kullanıldığını da bilmiyordu.” </p>
<p class="calibre1">Kezzapla  yumuşatılan  betonun  kırılması  için  bir  araç gerekiyordu.  Osman  Arolat’tan  da  işin  bu  kısmını  dinledim:</p>
<p class="calibre1">“Bir gün Cihan Alptekin ‘Bize keser lazım, keser getirt,’ dedi. </p>
<p class="calibre1">Komünün  ihtiyaç  listesine  yazdık.  Portakal  sandıklarından kütüphaneler  yapıp,  ranzaların  arasına  koyuyorduk.  İdareye keser isteme gerekçesi olarak da bunları duvara çakacağımızı gösterdik.  ‘Keser  olmaz,  çekiç  olsa  olmaz  mı?’  dediler  ve çekiç verdiler. Cihanlar betonu o çekiçle kırdılar.” </p>
<p class="calibre1">Tünele başlamak için tuvaletteki betonların kırılması işlemi sırasında  çok  gürültü  çıkıyordu.  Bu  gürültüyü  kamufle etmenin  yolunu  nasıl  bulduklarını  Gökalp  Eren  anlatıyor:</p>
<p class="calibre1">“Gürültüyü bastırmak için ne yapalım diye oturduk konuştuk. </p>
<p class="calibre1">Gürültü-şamata  organize  ettik.  Folklor  grubu  oluşturuldu. </p>
<p class="calibre1">Bilen,  bilmeyen  herkes  horon  tepmeye  başladı.  Öbürleri şaşkınlıkla  bakıyor  ve  ‘Bunlar  devrim  için  yola  çıkmışlar. </p>
<p class="calibre1">Saatlerce  oyun  oynuyor,  dört  saattir  tepiniyorlar.  Burası yaramadı  heriflere,’  diye  düşünüyorlar.  THKP-C  taraftarları tüneli  ilk  delme  işlemini  ve  neden  horon  teptiğimizi bilmiyorlardı. Sonradan öğrendiler de herkes rahatladı.” <b class="calibre3">7</b></p>
<p class="calibre1">Tünel  kazma  faaliyeti  iyice  ilerlediğinde  iki  örgütün militanları  cezaevinde  kaçma  işine  THKP-C  lideri  Mahir Çayan’ın  da  dahil  edilmesine  karar  verdiler.  Ama  Çayan  o sırada  Selimiye’de  tutuklu  bulunuyordu.  Onu  Maltepe’ye getirtmek  için  de  başka  bir  çareye  başvurdular.  Duruşmalar artık  savunma  aşamasına  gelmişti  ve  değişik  cezaevlerinde bulunan sanıklar az önce de anlattığım gibi “ortak savunma” </p>
<p class="calibre1">yapmaya  hazırlanıyorlardı.  1  Kasım  1971  günkü  duruşmada sanıklardan  Ulaş  Bardakçı,  Necmi  Demir,  İlkay  Demir  ve Kâmil  Dede,  ortak  savunma  yapacakları  Mahir  Çayan’ın</p>
<p class="calibre1"><a id="p242"></a>Selimiye’den  Maltepe’ye  nakledilmesini  talep  ettiler.  Askeri Savcı  Naci  Gür’ün  itirazlarına  rağmen  mahkeme  sanıkların talebini  kabul  etti  ve  Mahir  Çayan  aynı  gün  Maltepe  Askeri Cezaevi’ne nakledildi. </p>
<p class="calibre1">29 Kasım 1971 günü akşamı Mahir Çayan, Cihan Alptekin, Ömer  Ayna,  Ulaş  Bardakçı  ve  Ziya  Yılmaz,  12  metrelik  bu tünelden çıkarak cezaevinden kaçtılar. </p>
<p class="calibre1">Kaçmalarıyla da cezaevindeki “balayı” dönemi sona erdi. </p>
<p class="calibre1"><b class="calibre3">MİT’teki Dündar Kılıç Dosyası</b></p>
<p class="calibre1">Dündar  Kılıç  kaçış  olayına  tanık  olamadı,  firardan  kısa  bir süre  önce  Maltepe’den  Alemdağ’a  nakledilmişti.  Oradan fırsat </p>
<p class="calibre1">buldukça </p>
<p class="calibre1">Maltepe’deki </p>
<p class="calibre1">arkadaşlarına </p>
<p class="calibre1">selam</p>
<p class="calibre1">gönderiyordu. Daha sonra Maltepe’de zor günler başladığında ise bu selamlar da yerine ulaşmaz oldu. </p>
<p class="calibre1">Maltepe’de  kalanların  da,  oradan  kaçanların  da  daha  sonra başlarına neler geldiği bambaşka bir hikâyedir. <a href="#p242">37</a></p>
<p class="calibre1"><a href="#p242">37  </a>Bu  olayların  birçoğu  Soner  Yalçın  ile  Doğan  Yurdakul’un   <i class="calibre4">Bay  Pipo</i>  kitabında anlatılmaktadır. </p>
<p class="calibre1">Ama  biz  Dündar  Kılıç’ı  izlemek  zorunda  olduğumuz  için, bizim  de  Maltepe’dekilere  veda  edip  onunla  birlikte Alemdağ’a gitmemiz gerekiyor. </p>
<p class="calibre1">Yalnız,  Maltepe  Askeri  Cezaevi  defterini  kapatmadan  önce belirtmek istediğim ve kitabımızın bundan sonrası için önemli olan son bir nokta kaldı. </p>
<p class="calibre1">Dündar  Kılıç’ın  bu  altı  aylık  Kartal-Maltepe  macerasıyla ilgili </p>
<p class="calibre1">düşüncelerimi </p>
<p class="calibre1">daha </p>
<p class="calibre1">önce </p>
<p class="calibre1">söylemiştim, </p>
<p class="calibre1">ama</p>
<p class="calibre1">tekrarlamamda bir sakınca yok: Onun solcuları ve sol fikirleri ilk  kez  burada  tanıdığı  doğru  değildi,  onlardan  bazılarını</p>
<p class="calibre1"><a id="p243"></a>zaten  oraya  gelmeden  önce  de  tanıyor  ve  fikirlerine  sempati duyuyordu. Doğru olan şuydu ki, birçok solcu aydın ve genç onu ilk kez orada tanımış ve sempati duymuşlardı. Ve Dündar Kılıç  da  bazı  solcu  aydınlarla  ileride  çok  yararını  göreceği kalıcı  dostlukları  orada  kurmuştu.  Örneğin  İlhan  Selçuk  ile sonraki yıllarda da sık sık görüşeceklerdi. </p>
<p class="calibre1">Ama  MİT  bu  kanıda  değildi.  Olayı  “solcuların  Dündar Kılıç’a  çengel  atması  ve  onu  kullanmaya  başlaması”  olarak görmek MİT ajanlarının işine daha çok geliyordu. Sanki asıl MİT  Dündar  Kılıç’ı  1971’de  tanımış  gibi,  MİT’in  takip raporlarında  Dündar  Kılıç  adı  1971’den  itibaren  geçmeye başlıyordu.  Bunlardan  birinde  de  şöyle  deniyordu:  “Sol, yeraltı  dünyasıyla  12  Mart  1971’de  tanıştı.  Kartal-Maltepe Cezaevi’nde  toplanan  solun  arasına  yeraltı  dünyasının meşhurları  da  katıldı.  Dündar  Kılıç,  Oflu  İsmail,  Sultan Demircan (Dede Sultan) bunlardan birkaçı idi. İçerde ağırlık solcularda  olduğu  için,  adı  geçen  kişiler  şöhretleri  ne  olursa olsun  taviz  vermek  mecburiyetinde  kalıyorlardı.  Düşünün, Dündar Kılıç malt<a href="#p243">a38 </a>temizliğine iştirak ediyordu...” <b class="calibre3">8</b></p>
<p class="calibre1"><a href="#p243">38 </a>Malta: Mahkûmların hapishane avlusuna veya volta attıkları koridora verdikleri ad. </p>
<p class="calibre1">MİT,  yirmi  yıldan  beri  karıştığı  birçok  olayı  sayfalardır anlattığım,  polisteki  suç  sicili  dosyaları  bir  hayli  kabarmış, beş-altı  yıldır  Yılmaz  Güney  ile  içtiği  su  ayrı  gitmeyen Dündar Kılıç’ın farkına 1971’de mi varıyordu ki, onunla ilgili istihbaratını bu tarihten başlatıyordu? Elbette ki hayır! Mesele şuydu:  MİT’in  soldan  başka  düşman  görmeyen,  her  taşın altında solcu parmağı arayan “zehir hafiyeleri” ve muhbirleri, yazdıkları takip raporlarında Dündar Kılıç ile ilgili milatlarını 1971’den  başlatıyorlardı.  Bu  takip  raporları  da  MİT’teki görevleri dezenformasyon, yani toplumu yanlış bilgilendirme olan  uzmanlara  gidiyordu.  Onlar  da  Dündar  Kılıç  sanki  o</p>
<p class="calibre1"><a id="p244"></a>tarihte  “solcu”  olmuş  gibi  dosyalar  tutuyorlardı.  İleride,  bu bilgileri  basına  sızdırıp  kamuoyunu  kendilerine  göre yönlendirmeye çalışacaklardı. </p>
<p class="calibre1">Oysa,  silah  ve  uyuşturucu  kaçakçıları  ile  terör  örgütleri 1970’li  yılların  ortalarından  itibaren  çok  yakın  işbirliğine girecekler  ve  bu  ilişkiler  yüzünden  terör  1980’e  kadar yüzlerce  can  alacaktı.  Ama  bu  ilişkiler  hakkında  istihbarat yapmak şöyle dursun, MİT ve polis içindeki bazı kliklerin bu ilişkilerden  yararlanmakta  olduğu  zamanla  ortaya  çıkacaktı. </p>
<p class="calibre1">MİT  içindeki  klikler  çatışmasında  yeraltı  dünyası  katledilen insanlar  açısından  değil,  sadece  karşıt  klikle  mücadele açısından  önem  taşıyordu.  Yeri  geldikçe  ve  hikâyemizi ilgilendirdiği ölçüde bunların hepsini göreceğiz. </p>
<p class="calibre1">Dündar  Kılıç  ise  bütün  bu  gerçeklerin  farkına  ancak  uzun yıllar  sonra  ve  başından  geçen  çok  acı  olaylar  sonucunda varacak ve şöyle diyecekti: “Ben solcularla cezaevlerinde de çok  iyi  anlaştım.  Solcular  aydın  kişiler,  ileriyi  gören  bir kesim.  Benim  solcu  olarak  lanse  edilmemin  nedeni,  beni komünist  olarak  gösterip,  sağın  da  benim  üzerime  gelmesini sağlamak ve beni yok etmekti.” <b class="calibre3">9</b></p>
<p class="calibre1"><b class="calibre3">Yakası Karanfilli... </b></p>
<p class="calibre1">Artık  Dündar  Kılıç’ın  nakledildiği  Alemdağ’a  geçebiliriz. </p>
<p class="calibre1">Avukat Bozkurt Nuhoğlu da Maltepe’den oraya götürülmüştü ve orada neler olduğunu ondan dinleyeceğiz:</p>
<p class="calibre1">“Alemdağ’a gitmemizden kısa bir süre sonra, orada bir isyan veya  direniş  gibi  bir  şey  oldu.  Gece  hapishaneyi  dışarıdan makineli tüfeklerle taradılar, yani bir gözdağı verdiler. Ertesi</p>
<p class="calibre1"><a id="p245"></a>gün  şimdi  adını  hatırlayamadığım  bir  tuğgeneral  geldi. </p>
<p class="calibre1">Tehditkâr bir nutuk attı. Dündar’ı herhalde tanımış olacak ki, </p>
<p class="calibre1">‘Sen  öbür  tarafa  geç’  deyip  onu  devrimcilerden  ayırmak istedi.  Dündar  öbür  tarafa  geçmedi  ve  şöyle  dedi:  ‘Ben  de devrimcilerden yanayım, bunların hepsi halk çocuğudur, ben de halk çocuğuyum.’ Bunun üzerine general bunu azarlayınca da  ‘Ne  azarlıyorsun  beni,’  dedi,  ‘sen  beni  yakası  karanfilli ibnelerden  mi  zannediyorsun?’  Daha  önce  de  söyledim  ya, sosyal  şartlar  onu  kabadayılığa  itmeseydi  devrimci  olurdu, egemenlere  ve  para  babalarına  karşı  müthiş  bir  hırsı  vardı. </p>
<p class="calibre1">Onun  bizlerden  yana  tavır  koyması  oradaki  arkadaşların gözünde çok önemli bir kayıttır Dündar için.” </p>
<p class="calibre1">Dündar  Kılıç’ın  bu  “yakası  karanfilli...”  diye  başlayan sözleri  aslında  hemen  oracıkta  kendiliğinden  aklına  gelmiş</p>
<p class="calibre1">sözler  değildi.  Bunun  Maltepe’deki  sohbetlere  dayanan  bir öncesi vardı. Bozkurt Nuhoğlu bunu da anlattı:</p>
<p class="calibre1">“O kızınca daha çok ‘karı pezevengi’ derdi, ama bu son lafı şuradan geliyordu: Ben bir gün buna Attilâ İlhan’ın ünlü bir şiirini  okudum,  ama  o  şiirin  sonunu  da  kendime  göre değiştirerek  okumuştum.  ‘İstanbul  ağrısı’  adlı  şiirin  benim okuduğum mısraları şöyleydi:</p>
<p class="calibre1">‘Sen eğer yine İstanbul’san</p>
<p class="calibre1">aldanmıyorsam</p>
<p class="calibre1">Yakaları karanfilli ibneler eğer beni aldatmıyorsa</p>
<p class="calibre1">... </p>
<p class="calibre1">ulan bunu sen de bilirsin İstanbul</p>
<p class="calibre1">kaç kere yazdım kim bilir</p>
<p class="calibre1">kaç kere kirpiklerimiz kasaturalara dönmüş diken diken 1949 eylülünde birader Mırç ve ben</p>
<p class="calibre1">Sokaklarında mohikanlar gibi ateşler yaktık</p>
<p class="calibre1">Sana taptık ulan</p>
<p class="calibre1"><a id="p246"></a>Unuttun mu</p>
<p class="calibre1">Sana taptık’<b class="calibre3">10</b></p>
<p class="calibre1">Şiirdeki  ‘birader  Mırç  ve  ben’  sözünü  ‘birader  Dündar  ve ben’  şeklinde  değiştirmiştim.  Bu  onun  çok  hoşuna  giderdi, ikide  bir  ‘Yahu  şunu  bir  daha  okusana  bana,  ne  yapmıştı  bu Mırç ve ben?’ derdi. Tabii Dündar’ın da bir İstanbul takıntısı vardı,  hayatının  bir  kısmının  geçtiği,  sevdiği  bir  şehir,  o bakımdan bu şiiri çok sever, ‘Yahu ne yaptık İstanbul’da şunu bana bir oku,’ derdi. </p>
<p class="calibre1">İşte  Alemdağ’da  söylediği  ‘yakası  karanfilli  ibneler’  lafı oradan geliyordu. </p>
<p class="calibre1">Dündar ölmeden iki veya üç ay evvel telefonla aramıştı beni. </p>
<p class="calibre1">Birden  sesini  alamadım,  ‘Çıkaramadım  sizi,’  dedim.  ‘Yahu unuttun  mu,  koca  şehirde  biraderle  beraber  kime  tapmıştık biz,’ dedi. O zaman hemen hatırlayıp kahkahayı koyuverdim. </p>
<p class="calibre1">Aradan  tam  28  yıl  geçmişti  ve  beni  o  şiirle  birlikte hatırlıyordu!” </p>
<p class="calibre1"><b class="calibre3">Madanoğlu’nun Paltosu</b></p>
<p class="calibre1">Alemdağ’daki  o  küçük  çaplı  isyan  girişiminden  sonra oradaki  tutuklular  çeşitli  cezaevlerine  dağıtıldılar.  Dündar Kılıç  hapishane  arkadaşı  Bozkurt  Nuhoğlu’ndan  da  ayrılmış</p>
<p class="calibre1">ve  Davutpaşa’ya  götürülmüştü,  ama  orada  da  yalnız kalmayacaktı.  O  yıllarda  bütün  hapishaneler  solcularla  dolu olduğu  için  nereye  gitse  birine  rastlaması  kaçınılmazdı. </p>
<p class="calibre1">Davutpaşa’da  da  kısmetine  Emekli  General  Cemal</p>
<p class="calibre1">Madanoğlu çıktı! </p>
<p class="calibre1"><a id="p247"></a>27 Mayıs’ın liderlerinden Madanoğlu, 12 Mart’tan sonra da bu  kez  “9  Martçıların”  liderlerinden  olduğu  gerekçesiyle tutuklanıp,  önce  Ankara’da  Mamak’a,  oradan  da  İstanbul’da Davutpaşa’ya götürülmüştü. </p>
<p class="calibre1">Dündar  Kılıç  Davutpaşa’ya  Madanoğlu’ndan  önce  gitmişti ve  anlaşılan  o  gelene  kadar  “düzenini”  kurmuştu  ki,  paşayı koğuşunda  “hoşgeldiniz,  bir  emriniz  var  mı?”  diye karşılamaya  gidecekti.  Bunu  da  Cemal  Madanoğlu’nun Dündar  Kılıç’la  ilgili  anısını  anlattığı  Remzi  İnanç’tan öğreniyoruz:</p>
<p class="calibre1">“Askeri  cezaevinde  ilk  günüm:  Gösterilen  koğuşa  gittim, sigaramı  yaktım.  Oradan  buradan  ‘geçmiş  olsun’  sesleri. </p>
<p class="calibre1">Öğleden  sonra  olmalıydı.  Orta  yaşlarda  bir  adam  gelip önümde  durdu.  ‘Paşam,’  dedi,  ‘duyduğuma  göre  siz akşamüstleri  aperitif  alıyorsunuz.  Burada  size  hizmet  etmek istiyorum.  Acaba  ne  zaman  emredersiniz?’  Kimdi  bu  adam? </p>
<p class="calibre1">Benimle dalga mı geçiyordu? Askeri cezaevinde değil miydik yoksa?  Başımı  kaldırdım,  yüzüne  dikkatlice  baktım.  Adam bayağı ciddiydi. Köyünde veya mahallelesindeki bir oturmada dışarıdan gelen bir konuğunu ağırlayan varlıklı biri gibi içten ve  rahattı.  Daha  fazla  üzülmesine  dayanamadım,  ‘Akşama doğru,’  dedim,  ‘Bir  duble  rakı,  biraz  peynir  ve  salatalık yeter!’  Bir  yandan  da  düşünüyorum.  Bu  nasıl  iş?  Bu  ünlü cezaevinde bir sivil tutuklu, emekli bir korgenerale rakı ikram edecek?  Doğrusu  merak  etmeye  başlamıştım.  Derken  vakti kerahat  geldi  ve  bizimki  elinde  küçük  bir  tepsiyle  göründü. </p>
<p class="calibre1">Ne  istediysem,  ne  beklediysem  hepsi  işte  karşımdaydı. </p>
<p class="calibre1">Tepsiyi  yanımdaki  küçük  masaya  indiren  genç  irisi  adamı bileğinden  tutup  yanıma  oturttum.  ‘Söyle  bakayım,’  dedim, </p>
<p class="calibre1">‘sen kimsin?’ Kalın sesli, iri burunlu, efendi tavırlı, kabadayı tarafını zarif bir şekilde saklamasını da bilen bu adam iki elini</p>
<p class="calibre1"><a id="p248"></a>göbeğinin  üstünde  kavuşturdu.  ‘Benim  adım  Dündar  Kılıç efendim,’ dedi.” <b class="calibre3">11</b></p>
<p class="calibre1">Dündar Kılıç, Cemal Madanoğlu ile de çabucak kaynaşmıştı. </p>
<p class="calibre1">Bunun  yorumunu  ve  Madanoğlu  ile  Dündar  Kılıç’ın  cezaevi anılarını başkalarından naklen bana anlatanlardan biri de yine İlhan Selçuk oldu:</p>
<p class="calibre1">“Biz  Maltepe’deyken  Madanoğlu’nu  da  Davutpaşa’ya</p>
<p class="calibre1">aldılar.  Dündar’ı  da  Davutpaşa’ya  götürmüşler.  Madanoğlu Paşa  ile  orada  tanışmışlar  ve  birbirlerini  çok  sevmişlerdi. </p>
<p class="calibre1">Tabii  her  insanın  içinde  bir  şövalyelik,  kabadayılık  ruhu vardır,  insanlar  böyle  şeylere  eğilim  gösterirler.  E,  tabii Madanoğlu  da  kabadayı  bir  adamdı,  gözü  kara  bir  adamdı falan. Aralarında yakınlık herhalde bu yüzden doğmuştur. </p>
<p class="calibre1">Orada geçen güzel olaylar anlatırlar. </p>
<p class="calibre1">Paşayı  ayrı  bir  bölüme  koymuşlar.  Bir  gün  oradaki  bir kurmay  albay  aşağıdan  yanına  konuşmaya  geliyor.  Kurmay albay oradaki gençler hakkında, Türkiye’nin ahvali hakkında hoş  şeyler  söylemiyor.  Çocukların  bıyıklarını  kesmek istemişler, çocuklar da ‘kesemezsiniz’ falan diye direniyorlar, o da doğal bir şey. Madanoğlu orada tutuklu ama herkes ona saygı gösteriyor. Kurmay albay da bunun için bıyık konusunu açıyor. Bunun üzerine Madanoğlu da, ‘Benim de bıyığım olsa kesmeye  kalkacak  mıydın,  yani  bu  kadarcık  şeye  de aldırmamak  gerekiyor’  falan  gibi  şeyler  söylüyor.  Kurmay albay  ona  ters  bir  cevap  verince,  paşa  da  bütün  o  heybetli bedeniyle  ayağa  kalkıyor,  bir  başlıyor,  ‘Ulan  şimdi  senin sülaleni...’  falan  diye.  O  sırada  nasıl  oluyorsa,  Dündar  da oradan  mı  geçiyormuş,  yoksa  paşayı  ziyarete  mi  geliyormuş</p>
<p class="calibre1">neymiş,  durumu  görüp  hemen  aralarına  giriyor  ve  kurmay albayı  dışarı  çıkarıyor,  ‘Aman  albayım,  üstüne  gitmeyin, paşamın  kafası  bozuldu’  diyor.  Artık  kendince  albayı  mı</p>
<p class="calibre1"><a id="p249"></a>paşanın elinden kurtarıyor, yoksa paşanın başı derde girmesin mi istiyor bilemiyorum. Belki de ikisi birden. İşte böyle gayet latif anıları vardı.” </p>
<p class="calibre1">Bir  anı  da  Dündar  Kılıç’ın  kendisinden  ve  Madanoğlu’nun alçakgönüllüğüne  hayran  olmasıyla  ilgili:  “Cunta  liderliğiyle yargılanan Cemal Madanoğlu’na sormuştum, ‘Ağabey palton epey  yıpranmış.  Hayli  eski  galiba?’  Madanoğlu  acı  bir gülümsemeyle  cevap  vermişti:  ‘15  yıl  önce,  bir  dış</p>
<p class="calibre1">gezideyken  İngiltere’den  almıştım...’  Bu  konuşma  beni  çok düşündürdü.  Kendisi  bir  ihtilalin,  27  Mayıs’ın  liderliğini yapmış,  memleketin  kaderine  yön  vermiş,  devletin milyonlarını  elinin  altında  bulundurmuştu.  Ama  eskiyen paltosunu bile değiştirmemişti.” <b class="calibre3">12</b></p>
<p class="calibre1">Son bir anı daha aktarıp Dündar Kılıç’ın askeri hapishaneler ve  mahkemelerle  ilişkisini  1984’te  tekrar  açmak  üzere kapatıyorum. </p>
<p class="calibre1">Bu  anıda  da,  Doktor  Turhan  Temuçin,  Dündar  Kılıç’ın mahkemedeki </p>
<p class="calibre1">savunmasında </p>
<p class="calibre1">Cemal </p>
<p class="calibre1">Madanaoğlu’nu</p>
<p class="calibre1">kendisine  örnek  almaya  kalkışıp  başını  belaya  soktuğunu anlatıyor:</p>
<p class="calibre1">“Avukatları  sözlerini  dinlemeyip  mahkemede  kendi  başına ileri  geri  konuştuğundan  şikâyet  ederlerdi  hep.  Onun  en büyük  esprilerinden  biri  Madanoğlu’nu  taklit  etmesiydi. </p>
<p class="calibre1">Kendi  de  anlattı  bana,  İlhan  Ağabey  (Selçuk)  de  anlattı. </p>
</body>
</html>
