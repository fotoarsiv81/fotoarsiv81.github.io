<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Abi Kabadayılar, Mafya ve Derin Devlet</title>
    <meta name="generator" content="pdftohtml 0.36"/>
    <meta name="author" content="Doğan Yurdakul"/>
    <meta name="keywords" content="Siyasi, Orjinal"/>
    <meta name="date" content="2020-05-05T18:11:12+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">“cazip” olmaktan çıkmıştı. </p>
<p class="calibre1"><a id="p515"></a>Son  olarak  infaz  yasasında  yapılan  değişiklik,  içerdeki kaçakçıların da tahliyesini sağlamıştı. </p>
<p class="calibre1">Bu  özet  dökümden  de  anlaşılacağı  gibi,  ANAP’ın</p>
<p class="calibre1">kaçakçılıkla ilgili politikası “ekonomik suça ekonomik ceza” </p>
<p class="calibre1">adı altında kaçakçıları “affetmek”ti! Bu ekonomik önlemlerin başka  bir  sonucu  da,  kısa  bir  süre  sonra  patlak  veren  hayali ihracat olayları olacaktı! </p>
<p class="calibre1">Aslında  İstanbul’daki  uyuşturucu  ve  silah  kaçakçılığı merkezinin  zayıflaması,  büyük  şehirlerdeki  terörün  önemli ölçüde ortadan kalkmasına paralel bir olguydu. Beslendikleri terör  kaynakları  kuruyan  “ikinci  kuşak”  uyuşturucu-silah mafyasının  bir  kısmı  sıkıyönetim  marifetiyle  hapse  atılmış, büyük bir kısmı ise yurtdışına kaçmıştı. Bu sonucun başka bir nedeni  ise,  kadrolarını  1980  öncesi  ülkücü  eylemcilerinin oluşturduğu  “yeni  kuşak  mafya”nın  uyuşturucu  ticaretinden daha başka “iş alanlarına” ilgi duymasıydı. </p>
<p class="calibre1">Büyük  şehirlerdeki  iç  terör  azalınca,  merkezi  İstanbul  olan uyuşturucu-silah-terör  üçgeni  de  Güneydoğu’ya  kaymış, gerek silah, gerekse uyuşturucu kaçakçılığı da önemli ölçüde PKK  terörünün  olduğu  sınır  bölgelerine  taşınmıştı.  Bundan sonraki  on  yıl  boyunca  uyuşturucu  ticareti  hep  Güneydoğu sorunuyla birlikte anılacaktı. </p>
<p class="calibre1">29  Kasım  akşamı  sandıklar  açıldığında  çok  büyük  bir sürprizle  karşılaşılmadı.  ANAP  oyların  üçte  birini  almıştı, ama  seçim  sistemi  sayesinde  meclisteki  sandalyelerin  üçte ikisini kapmıştı. Sosyal Demokrat Halkçı Parti ikinci, Doğru Yol  Partisi  de  üçüncü  olmuştu.  Erbakan’ın  Refah  Partisi, Ecevit’in  Demokratik  Sol  Partisi  ve  Türkeş’in  Milliyetçi Çalışma Partisi barajı aşamamışlardı. </p>
<p class="calibre1"><a id="p516"></a><b class="calibre3">“Birinci Susurluk” </b></p>
<p class="calibre1">Seçimler bitmişti ya, MİT’in bu işle ne ilgisi varsa teşkilatın merkezindeki “telaş” da sona erecek, Eymür de artık raporunu sunacağı  Hiram  Abas’tan  daha  üst  bir  merci  bulabilecekti. </p>
<p class="calibre1">Müsteşar  henüz  seyahatten  dönmediği  için  bekleyişi sürüyordu.  Ama  raporun  hazırlanması  sürecinde  karşı  taraf boş  durmamıştı.  Seçimlerden  sonra  göz  ameliyatı  için ABD’ye  gitmekte  olan  Özal’a  bir  dosya  vermişlerdi. </p>
<p class="calibre1">Dosyada,  <i class="calibre4">Hürriyet</i>’te çıkan altın kaçakçılığı ile ilgili bir yazı dizisini  Eymür  ile  Aytek’in  verdiği  yazılıydı.  O  arada  Nuri Gündeş  de  emekli  olduğu  halde  MİT  içindeki  adamları aracılığıyla  eski  düşmanlarının  attığı  adımlardan  haberdar oluyordu.  Abas  ve  Eymür’ün  İstanbul  Emniyeti  hakkında bilgi topladıklarını öğrenince onları Cumhurbaşkanı’na ihbar etmişti. <b class="calibre3">3</b></p>
<p class="calibre1">Bütün  bu  gelişmeleri  öğrenen  Eymür,  müsteşarı  bekleyerek kaybettiği  zamanın  aleyhine  işlediğini  seziyordu.  Cumhurbaşkanlığı’na başka bir operasyonla ilgili bir dosya götürdüğü 2  Aralık’ta  dayanamayıp  raporunu  Evren’in  damadı  Erkan Gürvit’e  okuttu.  Hem  de  Gürvit’in  giderek  İstanbul  ekibiyle daha yakın ilişkiler içine girdiğini bildiği halde! Gürvit raporu okuduktan  sonra  fazla  bir  yorum  yapmadı,  “Çok  iddialı  bir rapor,  Atila’nın  (Aytek)  ifadelerine  benziyor,”  dedi  ve Eymür’den bir fotokopisini aldı. İşte kıyamet de ondan sonra koptu,  Eymür  Gürvit’in  bu  raporu  Ünal  Erkan  ve  Mehmet Ağar’a,  Emniyet  Genel  Müdürü  Saffet  Arıkan  Bedük’e dağıttığını  iddia  ediyordu.  Seyahatten  dönen  müsteşarın</p>
<p class="calibre1">“bile”  ortalıkta  bir  rapor  lafının  dolaştığından  hemen  haberi olmuştu.  3  Şubat  günü  Eymür’ü  çağırarak  “Nedir  bu  rapor</p>
<p class="calibre1"><a id="p517"></a>hadisesi?”  diye  sordu.  O  da  ona  seyahate  çıkmadan  önce istediği bilgileri bir rapor haline getirdiğini, ama Erkan Gürvit tarafından  karşı  tarafa  verildiğini  söyledi.  Eymür  bütün bunları  Başbakanlık  Teftiş  Kurulu’na  verdiği  savunmada yazıyordu. </p>
<p class="calibre1">Zaten  dört  gün  sonra  da  raporun  bombası  patlayacak,  önce <i class="calibre4">2000’e  Doğru</i>  dergisinde,  daha  sonra  da  bütün  gazetelerde yayımlanacaktı. </p>
<p class="calibre1">Yayımlanmasıyla  birlikte  kopan  gürültü  arasında  raporu kimin  sızdırdığı  kavgası  da  vardı.  Eymür  ve  Gürvit birbirlerine  girmişler,  birbirlerini  raporu  basına  sızdırmakla suçluyorlardı. </p>
<p class="calibre1">İşin  aslı  ise  şöyleydi:  Rapor  Mehmet  Eymür  tarafından gazeteci  İrfan  Taştemur’a  okutulmuş,  o  da  aldığı  notları <i class="calibre4">2000’e  Doğru</i>  dergisine  vermişti.  Taştemur  daha  önce <i class="calibre4">Hürriyet</i>  gazetesinde  çalıştığı  sırada  daha  önce  sözü  geçen altın  kaçakçılığı  dizisini  hazırlayan  Prof.  Dr.  Çetin  Yetkin’e yardım  ediyordu.  Altın  kaçakçılığı  olayındaki  bir  konunun aydınlatılması için MİT’i iyi tanıyan arkadaşı gazeteci Bedri Seferoğlu’nun aracılığıyla Ankara’ya MİT merkezine gitmiş, orada Mehmet Eymür, Korkut Eken ve Atila Aytek tarafından karşılanmıştı. Rapor kendisine okutulmuş ve not almasına izin verilmişti<a href="#p517">.82</a></p>
<p class="calibre1"><a href="#p517">82  </a>Raporun  nasıl  sızdığının  ayrıntıları  için  bkz.  Çetin  Yetkin,  <i class="calibre4">Vatan  Sağ  Olsun</i>, Toplumsal Dönüşüm Yayınları, İstanbul, 1997, s. 284-292. </p>
<p class="calibre1">Bence  raporun  kimin  tarafından  sızdırıldığının  o  kadar  da fazla  bir  önemi  yoktu,  açıklanmasında  kimlerin  yararı  varsa onlar  tarafından  sızdırılması  da  doğaldı  deyip  geçiyorum. </p>
<p class="calibre1">Raporun  kamuoyu  tarafından  öğrenilmesinin  klikler  savaşını hangi aşamaya getirdiği bundan daha önemliydi. </p>
<p class="calibre1">Hikâyemizin  bu  bölümünü  yazmaktayken  taslaklarını  genç ama  meraklı  bir  arkadaşıma  okuttum,  o  günleri  çok  iyi</p>
<p class="calibre1"><a id="p518"></a>bilmeyen  kuşakların  bunları  okurken  neler  düşüneceklerini merak  ediyordum.  Okumayı  bitirdikten  sonra  ne  dese beğenirsiniz?  “Meğer  bizim  bildiğimiz  Susurluk  ikinci Susurluk’muş,  esas  birinci  Susurluk  olayı  o  tarihlerde başlamış!” </p>
<p class="calibre1"><b class="calibre3">İstanbul, İstanbul Olalı... </b></p>
<p class="calibre1">Gerçekten  de,  1988  başındaki  skandalla,  sekiz  yıl  sonraki Susurluk skandalı arasında önemli benzerlikler vardı. Bir kere ikisinin de “kahramanları” aynı kişilerdi. Ayrıca, biri Özal’ın özel örgüt kurma arzusundan, öteki Çiller’in özel örgüt kurma hevesinden doğmuştu. Ve ikisinin de sonunda Eymür hüsrana uğramış, Ağar durumunu güçlendirmişti. </p>
<p class="calibre1">Biz  şimdi  kaldığımız  yere,  Eymür  raporuna  ve  doğurduğu sonuçlara dönelim. </p>
<p class="calibre1">Bu  birinci  Eymür  raporunun  yazılış  amacı,  sonradan kopardığı  büyük  gürültüye  oranla  aslında  son  derece  basitti: Özal’ın başına Hiram Abas’ı geçirmek istediği ve Eymür’ün de  herhalde  onun  yardımcılığını  beklediği  özel  istihbarat örgütü  düşüncesinin  karşısındakileri,  yani  İstanbul  ekibini ezmek  veya  sindirmek!  Banker  Bako  olayı  olsun,  sahte pasaportçu  Hanoğlu’nun  deşifre  edilmesi  olsun,  Birinci Dünya  Savaşı’nı  başlatan  Sırp  veliahtının  öldürülmesi  gibi küçük kıvılcımlardı. Eymür’ün esas amacı, raporda geçen tek bir  cümlede  saklıydı:  “Son  20  yıl  içinde  bu  dönem  kadar İstanbul’un  kanunsuz  ve  kontrolsüz  kaldığı,  yeraltı dünyasının bu kadar himaye gördüğü dönem görülmemiştir.” </p>
<p class="calibre1">Anahtar cümle buydu ve yazılanların tümü, raporu okuyanları</p>
<p class="calibre1"><a id="p519"></a>bu cümledeki hedefe yöneltmeyi amaçlıyordu. Rapora Banker Bako  olayıyla  girilmesi  göz  boyamak  içindi,  çünkü  güncel konu buydu ve dahası Özal’ın talimatıyla Müsteşar Ündül en çok bu konu hakkında bilgi istiyordu. </p>
<p class="calibre1">Bunu  daha  iyi  anlamak  için,  dilerseniz  gelin,  raporun sansasyon  yaratan  bölümlerine  kamuflaj  için  serpilmiş</p>
<p class="calibre1">yaldızları  biraz  silkeleyelim,  bakalım  geriye  kimler  kalıyor:</p>
<p class="calibre1">“Son günlerde Banker Bako olayı ile ilgili bazı gizli ilişkilerin su  yüzüne  çıkmasından  tedirgin  olan  yeraltı  dünyası  ve  bazı işbirlikçileri!..  O  zamanki  MİT  İstanbul  Daire  Başkanı  Nuri Gündeş’in de Hüsamettin Cindoruk ve Dündar Kılıç’la yakın irtibatı  bulunmaktadır!..  Banker  Bako  olayının  arkasındaki diğer  güçler  ise  İstanbul  Emniyet  Müdürü  Ünal  Erkan, Yardımcısı Mehmet Ağar, Mali Şube Müdürü Cevdet Saral ve İstanbul  Emniyet  Müdürlüğü’nün  diğer  üst  düzeydeki yöneticileridir!.. Esasen Ünal Erkan başkanlığındaki İstanbul Emniyet  Müdürlüğü  üst  düzey  kadrosu  İstanbul’daki  yeraltı dünyası  ile  yakın  ilişki  içindedir!..  Vali  Nevzat  Ayaz... </p>
<p class="calibre1">Fahrettin  Aslan  ve  diğer  yeraltı  adamlarıyla  ilişkiler kurmuştur!..  Yeraltı  dünyasını  Ankara’daki  üst  düzey bürokratlara  da  Mehmet  Ağar  empoze  etmektedir!...” </p>
<p class="calibre1">suçlamalar  böyle  uzayıp  giderken  ana  hedefin  İstanbul olduğunu da çok iyi gösteriyordu. </p>
<p class="calibre1">Raporun  en  fazla  gürültü  çıkaran  bölümlerinden  biri  eski Genelkurmay  Başkanı  Necdet  Üruğ  ile  Emel  Sayın</p>
<p class="calibre1">“söylentisinin” yer aldığı bölümdü ve Hiram Abas da raporu</p>
<p class="calibre1">“kadın  kız  işlerine  fazla  girilmiş”  diye  eleştirirken  belki  bu bölümü  kastetmişti.  Necdet  Üruğ  bu  iddialara  karşı  dava açacak  ve  kazanacaktı.  Ama  Üruğ’la  ilgili  iddialar  bundan ibaret  değildi,  iki  sayfayı  aşıyordu.  Bu  bakımdan  hedef alınmasında  başka  bir  amaç  aramak  gerekirdi.  Bu  amaç  da</p>
<p class="calibre1"><a id="p520"></a>şuydu:  Necdet  Üruğ’un  ordu  üst  kademesinde  2000  yılına kadar  uzanan  bir  hiyerarşi  kurduğu  söyleniyordu  ve  Özal’ın Türk  Silahlı  Kuvvetleriyle  ilgili  planları  arasında  bu hiyerarşiyi bozmak, Üruğ’un ordu üzerindeki etkisini kırmak da  vardı.  Türkiye’de  bir  insanı  gözden  düşürmenin  en  kolay yolu ise yatak odası hikâyeleri anlatmaktı! </p>
<p class="calibre1">Buradan  varacağımız  başka  bir  sonuç  ise,  Özal’ın  uzun vadeli  planlarının  kısa  vadeli  bir  taktiğinin  de  bu  rapora taşınmış olmasıydı. Demek ki; ya Eymür Özal’ın uzun vadeli stratejisini  biliyordu  ya  da  Özal  raporu  taslak  halindeyken görüp  ekleme  yapılmasını  istemişti.  Aslında  ikisi  de  aynı kapıya çıkıyordu. </p>
<p class="calibre1">Peki  ama,  raporun  açıklanmasıyla  birlikte  işler  neden Eymür’ün  tersine  dönmüş  ve  rüzgârlar  karşı  yönden  esmeye başlamıştı?  Çünkü  işin  içinde  iş  vardı:  Eymür’ün  cepheden taarruz  ettiği  yel  değirmeninin  arkasında,  görünmeyen  daha büyük  güçler  duruyordu.  Özal’ın  kurmak  istediği  özel  örgüt planında  sadece  Emniyet  İstihbaratı’nın  tasfiyesi  değil, Genelkurmay ve Jandarma İstihbaratlarının tasfiyeleri de söz konusuydu. <b class="calibre3">4</b>  Ve  askerlerin  böyle  bir  şeye  izin  vermeleri beklenemezdi. İstanbul ekibi kurulması düşünülen yeni örgüte karşı kıyasıya savaşa girerken herhalde Özal’dan “daha etkili” </p>
<p class="calibre1">bazı güçlerin rüzgârını arkasına almış olmalıydı. <a href="#p520">83</a></p>
<p class="calibre1"><a href="#p520">83 </a>Daha sonraki yıllarda Eymür grubundan ayrılıp Ağar grubuna “transfer” olan Korkut Eken, Mart 2002’de çete kurma suçundan hapse girerken ona dört emekli general sahip çıkmamış mıydı? </p>
<p class="calibre1">Eymür ekibi bir kez daha yenilgiye uğramıştı. Hiram Abas, Mehmet  Eymür  ve  Korkut  Eken  MİT’ten  tasfiye  edildiler. </p>
<p class="calibre1">Emniyet  Kaçakçılık  İstihbarat  ve  Harekât  Dairesi  kapatıldı, Atila  Aytek  Eskişehir  Emniyet  Müdürlüğü’ne  atandı.  Buna karşılık  Mehmet  Ağar  basamakları  daha  hızlı  tırmanıp İstanbul  Emniyet  Müdürlüğü’ne,  Erzurum  Valiliği’ne, </p>
<p class="calibre1"><a id="p521"></a>Emniyet Genel Müdürlüğü’ne ve bakanlığa kadar çıktı. Ünal Erkan  ise  önce  Olağanüstü  Hal  Valisi,  sonra  da  DYP’den milletvekili oldu. </p>
<p class="calibre1"><b class="calibre3">İstanbul’a Gökten Altın Mı Yağıyor? </b></p>
<p class="calibre1">Sonuç  olarak  Eymür’ün  deyimiyle  “İstanbul,  İstanbul  olalı böyle  başıboşluk  görmediğiyle”  kalmıştı.  Zaten  bu  raporu duyan Dündar Kılıç’ın ilk tepkisi de “İstanbul’a gökten altın mı yağıyormuş?” demek olacaktı. </p>
<p class="calibre1">Doğru  ya,  biz  hapisten  dışarı  bir  çıkalım  dedik,  Dündar Kılıç’ı  unuttuk  gitti.  Artık  oraya  geri  dönelim,  bakalım Diyarbakır’da neler oluyor? </p>
<p class="calibre1">Dündar Kılıç ve Behçet Cantürk rapor skandalını Diyarbakır Askeri Cezaevi’nde gazetelerden öğrendiler. Raporda ikisi de anılıyordu  ama  Dündar  Kılıç  başrollerdeydi!  Üşenmeyip saydım,  23  sayfalık  raporda  Dündar  Kılıç’ın  adı  tam  31  kez geçiyordu!  Bu  özelliğiyle,  adı  geçenler  listesinde  başı çekiyordu. </p>
<p class="calibre1">Behçet  Cantürk  ile  Dündar  Kılıç  baş  başa  verip  bir  durum değerlendirmesi  yapmaya  çalıştılar.  İkisi  de  bunun  bir Ankara-İstanbul  kavgası  olduğunu  anlamışlardı.  Dündar Kılıç’ın  ilk  tepkisi  bildik  küfürleriyle  lanetler  yağdırmak olmuştu,  Behçet  Cantürk  ise  ona  göre  daha  serinkanlıydı. </p>
<p class="calibre1">Güvenlik  güçleri  arasındaki  kavgayı  kavramaya  başlamıştı. </p>
<p class="calibre1">Üç ay sonra hapisten çıktığında raporu soran gazetecilere bu kavgayı  anlatan  cevaplar  verecekti:  “Dikkat  ederseniz  iddia sahibi  de  devletin  bir  birimidir,  suçlananlar  da  devletin  bir birimidir.  O  halde  sorun  onların  arasındadır  ve  bizler  bu</p>
<p class="calibre1"><a id="p522"></a>hesaplaşmada </p>
<p class="calibre1">kullanılmak </p>
<p class="calibre1">istenmişizdir. </p>
<p class="calibre1">İstanbul’da</p>
<p class="calibre1">sorgulandığım  zaman  Ankara’yı  suçlamamı,  Ankara’da sorgulandığımda </p>
<p class="calibre1">İstanbul’u </p>
<p class="calibre1">suçlamamı; </p>
<p class="calibre1">MİT’te</p>
<p class="calibre1">sorgulandığım  zaman  polisi,  hatta  daha  da  ileri  giderek  aynı birimin  bir  alt  görevlisi,  bağlı  olduğu,  emir  aldığı  birimin başındaki  kişiyi  suçlamamı  istemiştir.  Bu  duruma  şaşmamak elde değil. Mesele bu kadar basittir.” <b class="calibre3">5</b></p>
<p class="calibre1">Ama  Dündar  Kılıç  uğradığı  şokun  etkisini  üzerinden atamamıştı. Kolay değildi, Şubat 1984’ten Şubat 1988’e, dört yıldan  beri  özgürlüğünden  yoksundu.  İki  yıldan  fazlasını  bir hücrede tek başına geçirdiği bu tutukluluk süresince her gün bu işlerin başına nasıl geldiğini çözmeye çalışmıştı. Ve şimdi bir  anda  bu  bilmece  çözülüyor  ve  bir  klikler  savaşının arasında  kalmış  olduğunu  öğreniveriyordu.  Üzerine  başrolde olmanın dayanılmaz ağırlığı çökmüştü. Onun yerinde başkası olsa  veya  Dündar  Kılıç  eski  günlerinde  olsa  devletin  bir belgesinde  ve  gazetelerin  manşetlerinde  yer  aldığına sevinirdi.  Ama  Dündar  Kılıç  bir  yandan  başına  bu  çorabı örmüş olanlara karşı öfkeden çılgına dönüyor, bir yandan da bu yayınların mahkeme heyetini nasıl etkileyeceğini kara kara düşünüyordu. </p>
<p class="calibre1">Dündar Kılıç bu düşünceler içinde rapora basın yoluyla tepki gösterecek  bir  fırsat  ararken,  aileden  biri  iddialardan bazılarına cevap verme olanağını bulmuştu: Kızı Uğur.  <i class="calibre4">Nokta</i> dergisinin raporda kendisinin de isminin geçtiğini hatırlatması üzerine  Uğur  Özbizerdik  şunları  söylüyordu:  “Şimdi  bundan önce  babam  için  bir  rapor  hazırlandı.  Raporu  hazırlayanlar aynı  şahıslardır,  kamuoyu  biliyor.  O  zaman  babam  hedefti. </p>
<p class="calibre1">Şimdi  de  birilerine  kızmışlardır,  bir  menfaat  çatışması olmuştur. Kim bilir belki bu rapor sızdırılmasaydı kaç kişinin canı  yanacaktı.”  Derginin  Özallarla  tanışıp  tanışmadığı</p>
<p class="calibre1"><a id="p523"></a>sorusuna  da  Uğur  Özbizerdik  “Semra  Hanım  tarafından Dündar Kılıç’ın kızı olarak kabul edilmemekten çekindim. Bu da  benim  için  bir  onur  meselesi  olurdu.  Ama  Zeynep Hanım’la  tanıştım,  dükkânlarının  açılışına  çağırmışlardı beni,” yanıtını veriyordu. <b class="calibre3">6</b></p>
<p class="calibre1">Dergide  kızıyla  yapılan  röportajı  okuyan  Dündar  Kılıç’ın içine biraz su serpilmişti. Yine de öfkesi dinmemişti, bir süre dostu  düşmanı  birbirine  karıştıran  demeçler  vermeye  devam etti.  Ancak  hapisten  çıktıktan  sonra  yaptığı  konuşmalarda hedefi daraltabilecekti:</p>
<p class="calibre1">“Neden  üzerime  geliyorlardı?  Çıkarları  neydi?  İlk  hedefleri İstanbul’u ele geçirmekti. Sanıyorlardı ki İstanbul’a havadan altın  yağıyor.  Bizi  burada  bir  güç  olarak  gördüklerinden diskalifiye etmenin yollarını aradılar.” <b class="calibre3">7</b></p>
<p class="calibre1">“Mesela  bu  MİT  raporu  olayı  var.  Onu  da  okuduğunuz zaman  orada  da  her  şey  açıkça  ortaya  konulmuştur. </p>
<p class="calibre1">Olağanüstü  dönemlerde  böyle  insanlar,  iki  insan  çıkar devletin  içinde.  Bir  tanesi  Atila  Aytek,  birisi  de  Mehmet Eymür.  Bu  insanların  temeldeki  amacı  İstanbul’u  ellerine geçirmekti, sanki İstanbul’daki yöneticiler vatan düşmanıydı. </p>
<p class="calibre1">İstanbul’u teslim almaktı amaçları. İstanbul bir limandır. Yine menfaate dayalı olaylar, başka ne olabilir ki?” <b class="calibre3">8</b></p>
<p class="calibre1">Dündar  Kılıç,  hedef  küçülten  bu  açıklamalarının  yanı  sıra raporda adının birlikte geçtiği üst düzey yöneticileri korumayı da  ihmal  etmiyordu.  Az  önce  dediğim  gibi,  onun  yerinde başkası  olsa,  adının  Necdet  Üruğ,  Tahsin  Şahinkaya,  Nuri Gündeş,  Şükrü  Balcı  gibi  kişilerle  birlikte  anılmasıyla övünürdü.  Ama  Dündar  Kılıç,  “yeni  kuşakların  yeni standartlarına  uymayan”,  eski  kuşak  bir  kabadayıydı,  bu</p>
<p class="calibre1"><a id="p524"></a>insanlar  aleyhinde  ifadeler  vermeye  zorlanmış  olmaktan utanıyordu:</p>
<p class="calibre1">“Mesela  sorguda  bana  ‘Tahsin  Şahinkaya’ya  Karakaya Barajı  ihalesi  için  2  milyar  lira  rüşvet  verdin,’  dediler.  Ben nereden  tanıyorum  ki  Şahinkaya’yı?  Benim  Karakaya  Barajı ile  ne  ilgim  var  ki  para  götürmüş  olabileyim?  Yazmış</p>
<p class="calibre1">oldukları  senaryolar  mutlaka  bir  amaca  dayalıydı.  Tahsin Şahinkaya’ya şantaj yapacaklardı.” <b class="calibre3">9</b></p>
<p class="calibre1">“Mesela o MİT raporunda o zamanki Genelkurmay Başkanı Necdet  Üruğ’un  oğluna  bir  kömür  ocağı  verdiğimizi söylüyorlar. Niye verecektik? Biz çalıştıramaz mıydık? Bizim gariplerimiz vardı. Ve madem ben ona kömür ocağı vermişim, Genelkurmay  Başkanı  bu  insanın  dosyasına  bakıp  suçsuzsa hemen bugün bırakın demez miydi? Demek ki böyle bir olay yoktu.” </p>
<p class="calibre1">“40  sene  45  sene  devlete  hizmet  eden  insanlara  bile  iftira ettiler.  Şükrü  Balcı  olayı.  Şükrü  Balcı’ya  bir  kurşun  işlemez araba  almışım.  Benim  kırk  senedir  canım  ortada,  kellem ortada,  kiralık  katiller  tarafından  öldürülmek  isteniyorum, benim  kendi  arabamda  bir  zırhlı  cam  yok,  neden  ona  zırhlı araba  alacakmışım?  Şükrü  Balcı  birçok  fabrikatörün,  birçok holdingin  hayatını  kurtardı,  onlar  ona  bırakın  zırhlı  arabayı, uçak isteseydi uçak alırlardı.” <b class="calibre3">10</b></p>
<p class="calibre1">“Bunların amacı İstanbul’u gelip teslim almaktı. E, buradaki adamlar devlet memuru değil miydi? </p>
<p class="calibre1">Bunların  iftira  ettiği  adamlar,  mesela  Şükrü  Balcı,  bunların yaşı kadar devlete hizmet etti. Şükrü Balcı beni sevmez, ben onu sevmem. Ama Sezar’ın hakkı Sezar’a. Eğer Şükrü Balcı bir yerden avanta alacaksa gidip herhalde Vehbi Koç’tan alır. </p>
<p class="calibre1">Gelip de bir kumarhaneden 500 bin lira almaz.” <b class="calibre3">11</b></p>
<p class="calibre1"><a id="p525"></a>Daha  sonraki  yıllarda  bu  mantıklı  açıklamaları  yapabilen Dündar  Kılıç,  hapisteyken  bu  kadar  büyük  bir  olayın  birkaç MİT  mensubuyla  birkaç  emniyetçinin  başının  altından çıkamayacağını düşünüyordu. Bunlara muhakkak “yüksek bir yerden”  yeşil  ışık  yakılmış  olmalıydı.  Bu  yüzden  o  güne kadar  Eymür,  Aytek  ve  bazı  işadamlarından  oluşturduğu düşmanlarının arasına Özal’ı da katacaktı! </p>
<p class="calibre1"><b class="calibre3">Özal’a Hakaret</b></p>
<p class="calibre1">Mart ve nisan aylarında Dündar Kılıç’ın ailesinde iki önemli olay meydana geldi. Bunlardan birincisi küçük kızı Fatma’nın evlenmesiydi.  Kapalıçarşı’nın  genç  kuyumcularından  Özer Güner  cezaevindeki  bir  açık  görüşme  günü  ailesiyle  birlikte Diyarbakır’a  gidip  Dündar  Kılıç’tan  kızı  Fatma’yı  istemişti. </p>
<p class="calibre1">Dündar Kılıç’ın kızına da sorup onay vermesinden sonra Özer Güner  müstakbel  kayınpederini  iki  kez  daha  ziyarete  gitti, ikisinde  de  başından  iki  olay  geçti.  İlkinde  Özer  Güner’i görüşme için herkese yaptıkları gibi bir tel örgünün arkasına götürmüşlerdi.  Dündar  Kılıç  gelip  de  damadını  tel  örgünün arkasında  görünce  itiraz  etti  “Bu  benim  damadım,  beni görmek  için  3  bin  kilometreden  gelmiş,  açık  görüşme yaptırın,”  dedi.  Özel  bir  işlem  yapılarak  teğmenin  odasında görüşmelerine izin verildi. Dündar Kılıç, Behçet Cantürk’ü de koğuşundan  çağırtarak  damadıyla  tanıştırdı.  Özer  Güner’in karşılaştığı  ikinci  olay  daha  da  güldürücüydü.  Cezaevindeki binbaşının oğlu, bir gün Dündar Kılıç’ı ziyarete gelen büyük kızı Hülya’yı görmüş ve babasına bu kızı kendisi için Dündar Kılıç’tan  istemesini  rica  etmişti.  Binbaşı  oğlunun  bu  isteğini</p>
<p class="calibre1"><a id="p526"></a>yerine  getirmiş,  Dündar  Kılıç  da  “Bir  düşünelim”  diyerek kızına  sormak  için  izin  istemişti.  Özer  Güner  o  hafta kayınpederini  görmeye  gittiğinde  kim  olduğu  sorulduğunda</p>
<p class="calibre1">“Dündar  Kılıç’ın  damadıyım”  deyince  binbaşının  odasına alındı. Binbaşı onu iyice bir süzdükten sonra “Demek Dündar Bey  kızını  bize  layık  görmedi,  sana  veriyor,”  deyince  soğuk terler  dökmeye  başlayan  Özer  Güner’in  imdadına  o  sırada içeri  giren  Dündar  Kılıç  yetişti  ve  “O  benim  küçük  kızımın nişanlısı”  diyerek  binbaşıyı  yatıştırdı.  Fatma-Özer  çifti  23</p>
<p class="calibre1">Mart  1988’de  nikâh  kıydılar,  ama  düğün  yapmadılar.  Düğün töreni için babalarının hapisten çıkmasını bekleyeceklerdi. </p>
<p class="calibre1">İkinci  ailevi  olay  ise  nisan  ayı  ortalarında  cereyan  etti. </p>
<p class="calibre1">Dündar  Kılıç’ın  ikinci  hanımından  olan  oğlu  Ergun,  annesi Ümit Hanım’ı bir kaza sonucu tabancayla yaralamıştı. Ben bu olayı  Dündar  Kılıç’ın  kızı  Fatma  Güner’e  sordum,  şunları anlattı:  “Babam  çok  uzun  süredir  hapisteydi.  Ergun’un  bu yüzden bunalımda olduğu zamanlardı. İki ağabeyim de okulu bırakmışlardı.  Arkadaşlarımız  da  sanki  bizi  üzmekten  zevk alıyorlardı,  işte  konuşurken  ‘Bunların  babasını  asacaklar’</p>
<p class="calibre1">falan  diyorlardı.  Ruh  halimizin  çok  bozuk  olduğu  bir dönemdi.  Ergun  17  yaşındaydı  o  zaman.  Eve  geldi,  konuyu iyi hatırlayamıyorum, ufak bir mevzudan annemle tartışmaya başladılar,  elinde  silah,  ‘Babam  da  cezaevinden  çıkmadı, kendimi  öldüreceğim’  gibi  bir  şeyler  söylerken  tabanca  ateş</p>
<p class="calibre1">aldı, annem yaralandı. Gazetelerde yanlış olarak üvey annesi falan  diye  yazıldı.  Dediğim  gibi  yine  babamın  cezaevinde oluşundan.  Onun  verdiği  gerginlik,  bir  aile  reisinin olmamasından doğan otorite boşluğu oldu, çok yıpranmıştık o zamanlar.” </p>
<p class="calibre1">Hemen hemen her gün Dündar Kılıç’ı ziyaret etmekte olan Avukat Hikmet Bozçalı, Ergun’un olayını o sabah gazetelerde</p>
<p class="calibre1"><a id="p527"></a>görmüştü. Cezaevi idaresine durumu anlatıp Dündar Kılıç’ın üzülmemesi için içeriye gazete verilmemesini sağladı. O gün tutuklulara Diyarbakır’a gazete gelmediği veya sıkıyönetimin yasakladığı gibi bir bahane uydurmuşlardı. </p>
<p class="calibre1">21  Mayıs  1988’de  Behçet  Cantürk,  kardeşi  Nizamettin Cantürk ve 10 arkadaşları tahliye oldular. Cantürk davası 30</p>
<p class="calibre1">Ağustos’ta beraatla sonuçlanacaktı. </p>
<p class="calibre1">Dündar  Kılıç’ın  bir  yıl  kadar  önce  cezaevine  gelen gazetecilerden   <i class="calibre4">Cumhuriyet</i>  muhabirine  söylediği  “Özal  ve çetesi  ülkeyi  sattılar,  Marcos  gibi  kaçsın,  biz  bu  kahpe düzenin  kurbanlarıyız”  sözleri  nedeniyle  hakkında  hükümete hakaret  davası  açıldığını  anımsayacaksınız.  Diyarbakır  Ağır Ceza  Mahkemesi  14  Haziran  1988’de  bu  davayı</p>
<p class="calibre1">sonuçlandırdı  ve  Dündar  Kılıç’ı  on  ay  ağır  hapis  cezasına mahkûm etti. Ancak karar Avukat Hikmet Bozçalı tarafından temyiz edilmişti. </p>
<p class="calibre1">Hukuki  süreçlerin  uzamasının  okuyucuları  sıktığını  bilirim, ama  bu  davanın  çok  ilginç  bir  öyküsü  var  da  onun  için üzerinde bu kadar duruyorum. </p>
<p class="calibre1">Yargıtay bu kararı 22 Şubat 1989’da “Sanık tarafından sarf edildiği  iddia  ve  kabul  edilen  sözlerin  hükümetin  manevi şahsiyetine  matuf  bulunmadığı”  gerekçesiyle  bozdu. <a href="#p527">84</a></p>
<p class="calibre1">Diyarbakır 2. Ağır Ceza Mahkemesi de 8 Haziran 1989 tarihli kararıyla  Yargıtay’ın  bu  ilamına  uydu  ve  Dündar  Kılıç’ı beraat  ettirdi.  Savcılık  kararı  temyiz  etmeyince  beraat  kararı 16 Haziran 1989 tarihinde kesinleşmiş oldu. </p>
<p class="calibre1"><a href="#p527">84 </a>Yargıtay 9. Ceza Dairesi’nin 1988/6397 esas ve 1988/1006 karar sayılı ilamı. </p>
<p class="calibre1">Ama  bu  son  iki  karar  verildiğinde  Dündar  Kılıç  çoktan hapisten  çıkmıştı  ve  beraat  ettiğinden  haberi  bile  olmamıştı. </p>
<p class="calibre1">Çünkü İstanbul’a döndükten sonra Avukat Hikmet Bozçalı ile</p>
<p class="calibre1"><a id="p528"></a>irtibatları kaybolmuştu. Aradan epey zaman geçtiği için de bu olayı unutup gitmişti. </p>
<p class="calibre1">Gel zaman, git zaman, bir gün Dündar Kılıç ile Ahmet Özal bir televizyon programında karşı karşıya geldiler. <a href="#p528">85</a></p>
<p class="calibre1"><a href="#p528">85 </a>Show TV, Objektif programı, Nisan 1995. </p>
<p class="calibre1">Ve  Ahmet  Özal,  Dündar  Kılıç’ın  çoktan  aklından  çıkmış</p>
<p class="calibre1">olduğu bu sözleri değiştirerek o programda yeniden gündeme getirip  “Bu  adam  babamın  ayağına  ip  bağlanıp  sokaklarda sürükleneceğini  söylemiş,  mahkûm  edilmişti,”  dedi.  Olayı tamamen  unutmuş  olan  Dündar  Kılıç  da  bunun  doğru olduğunu  sanıp  cevap  verememiş,  mahcup  olmuştu.  Oysa hem  söylenen  sözler  öyle  değildi,  hem  de  o  davadan  beraat etmişti. </p>
<p class="calibre1">Gerisini  Hikmet  Bozçalı’dan  dinliyoruz:  “Ben  de  büromu Diyarbakır’dan İstanbul’a taşımış, burada avukatlık yapmaya başlamıştım.  Ben  buraya  geleli  birkaç  sene  olmuştu  ama Dündar  Kılıç  ile  irtibat  kuramamıştık.  O  akşam  bu programdan  çıkınca  Avukat  Cengiz  Kayıtmazer’i  aramış, Diyarbakır’daki  Hikmet  Bey’i  bana  hemen  bul  demiş, davanın  sonucunu  soracak.  Cengiz  de,  ‘Hikmet  burada, İstanbul’da’  deyince,  benim  telefonumu  almış  Cengiz’den. </p>
<p class="calibre1">Gece saat ikide beni aradı, ‘Benim o dava ne oldu?’ dedi, ben de  ‘Beraat  ettiniz,  üstelik  sizin  söylediğiniz  sözler  o  şekilde değildi,’  dedim.  Bunu  bilmediği  için  Ahmet  Özal’a  cevap veremediğine  çok  üzüldü.  Ben  o  zaman  biz  bir  basın toplantısı yapıp olayın gerçek yönünü bildirelim dediysem de, yapalım, yapmayalım derken yapamadık.” </p>
<p class="calibre1"><b class="calibre3">Mahkemeye </b></p>
<p class="calibre1"><b class="calibre3">Gelirken </b></p>
<p class="calibre1"><b class="calibre3">“Baba” </b></p>
<p class="calibre1"><b class="calibre3">Dönerken</b></p>
<p class="calibre1"><b class="calibre3">“Dede”! </b></p>
<p class="calibre1"><a id="p529"></a>Dündar  Kılıç  temmuz  ayı  sonunda  tutuklu  olarak  İstanbul Tıp  Fakültesi  Onkoloji  Bölümü’ne  yatırıldı,  göz  kanseri tedavisi  görecekti.  Radyoterapi  servisinde  penceresi  demir parmaklıklarla  örülü  bir  odada,  çok  sıkı  güvenlik  önlemleri altında  kalıyordu.  Ama  yakınları  ve  avukatlarıyla  görüşme olanağını  bulabiliyordu.  Buradan  Diyarbakır  Askeri Mahkemesi’nin  18  Ekim’de  yapılacak  duruşmasına  Eymür raporuyla  ilgili  uzunca  bir  dilekçe  gönderdi.  Bu  dilekçe, mantıklı  bir  düşünce  sistemiyle  yazılmış,  duygusal  bir biçimde </p>
<p class="calibre1">sonuçlandırılmış </p>
<p class="calibre1">bir </p>
<p class="calibre1">tahliye </p>
<p class="calibre1">talebiydi. </p>
<p class="calibre1">Düşmanlarından  bahsettiği  yerlerde  yine  biraz  coşuyor  olsa da,  bazı  olayların  perde  arkasını  irdelerken  inandırıcı  ve ondan  beklenmeyecek  derecede  abartısız  bir  üslupla yazılmıştı. </p>
<p class="calibre1">Bazı  yerleri  tekrar  olmasın  diye  özetleyerek  verecek olduğum  dilekçe,  “Bu  yayınların  davamıza  olumsuz  etki etmemesi  bakımından,  bu  davanın  açılmasına  neden  olan gelişmeleri,  şimdiye  kadar  açıklamadığım  perde  arkası olaylarla birlikte anlatmayı uygun gördüm,” diye başlıyordu. </p>
<p class="calibre1">Önce  tutuklanmasına  neden  olan  ihbar  mektuplarının  daha önce  görmüş  olduğumuz  içeriklerine  değiniyor  ve  bunların sahteliklerini  ortaya  çıkarıyordu.  Ardından,  Atila  Aytek’in kendisine  karşı  düşmanlığının  çok  eski  bir  geçmişe<a href="#p530">86</a></p>
<p class="calibre1">dayandığının ayrıntılarını verdikten sonra Eymür’e geçiyordu:</p>
<p class="calibre1">“Beni  sadece  bir  kez  Maksim  Gazinosu’nda  gördüğünü söyleyen  Mehmet  Eymür  ise,  benimle  iyi  ilişkiler  içinde olduklarını  düşündüğü  MİT’in  İstanbul  Bölge  yetkililerini tasfiye  ettirmek  ve  nüfuzunu  güçlendirerek  MİT’te  daha yükselmek  istiyordu.  Nitekim  sorgularda  bana,  özellikle İstanbul  MİT’i  ve  polisi  hakkında  suçlayıcı  ifadeler  vermem için ağır baskılar yapıldı. </p>
<p class="calibre1"><a id="p530"></a><a href="#p529">86 </a>Daha  önceki  bölümlerde  Dündar  Kılıç’ın  ağzından  sık  sık  tekrarlanan  Ankara’nın Bentderesi semtine kadar giden bu ayrıntıların artık okuyucular tarafından bilindiğini varsayıyorum. </p>
<p class="calibre1">Sonuç olarak, bazı koltuk kavgalarına alet edilmek istendim. </p>
<p class="calibre1">Benim  sırtımdan  bazı  devlet  yetkilileri  birbirleriyle  olan hesaplarını  görmek  istediler.  Hiç  alakaları  olmadığı  halde, sorgular  esnasında  pek  çok  işadamı,  devlet  yetkilisi,  askeri yetkili,  sanatçı  hakkında  ifade  vermeye  zorlandım.  Bu ifadeler bu isimlere karşı güçlerini pekiştirmek için kullanıldı. </p>
<p class="calibre1">40  gün  süren  işkenceli  sorgulardan  bir  şey  elde  edemeyince beni bir eroin kaçakçılığı dosyasına monte ettiler. Hâlâ da bu suçlamadan dolayı huzurlarınızdayım.” </p>
<p class="calibre1">Ve  dilekçe  basına  da  imalı  bir  eleştiri  yaptıktan  sonra duygusal bir finalle sona eriyordu:</p>
<p class="calibre1">“Sayın  Yargıçlar,  tek  tutunacak  dalım  sizlersiniz.  Bana düzenlenen  oyunun  kurallarını  ben  bozdum.  Siz  de tekmelerinizle  duvarı  yıkın.  Altında  insanları  sevmeyen  kara kalpliler  kalsın...  Dünyada  jüri  üyeleri  olayın  gazetesini okumazlarmış.  Bense  maşallah  her  celse,  karşınıza  basında</p>
<p class="calibre1">‘baba’  olarak  geliyor,  ertelenen  celseden  sonra  omuzları çökmüş bir aile dedesi olarak önünüzden gidiyorum. Şu anda hastanede  tedavisini  bekleyen  bir  hasta  durumundayım. </p>
<p class="calibre1">Bırakın  beni,  rahat  tedavi  olayım.  Tüm  bu  gerçekleri bilgilerinize </p>
<p class="calibre1">sunuyor, </p>
<p class="calibre1">tahliyemi </p>
<p class="calibre1">talep </p>
<p class="calibre1">ediyorum. </p>
<p class="calibre1">Saygılarımla.” <b class="calibre3">12</b></p>
<p class="calibre1">Dündar  Kılıç’a  hastanede  bir  şeyler  mi  olmuştu,  yoksa  ben mi  yanılıyordum?  Sanki  hapishanedeki  fevri  ve  fazla düşünmeden  konuşan  Dündar  Kılıç  gitmiş,  eskisi  gibi  ölçüp biçerek  konuşan  Dündar  Kılıç  gelmişti.  İnsanın  aklına  ister istemez  Dündar  Kılıç’ın  bazı  eski  istihbarat  kaynaklarına  ve ılımlılık  tavsiye  eden  dostlarına  yeniden  kavuşmuş  olduğu düşüncesi  geliyordu.  Anglosakson  hukuk  sistemindeki  jüri</p>
<p class="calibre1"><a id="p531"></a>örneğini  vererek  yargıçlara  ima  yoluyla  “Basında  benim hakkımda  ‘baba’  diye  yazılmasına  göre  karar  vermeyin” </p>
<p class="calibre1">demesi kolay kolay düşünülecek cinsten bir benzetme değildi! </p>
<p class="calibre1">Bilerek  yazdıysa  kutlanması  gereken  bir  buluş  da  “aile dedesi”  ince  esprisiyle  hapiste  ikinci  kez  dede  olacak  kadar çok kaldığını hatırlatmasıydı! </p>
<p class="calibre1">Oysa  Dündar  Kılıç’ın  “gerçek”  üslubunu  bilenler  için  çok ılımlı  sayılması  gereken  bu  dilekçe  bile  basında  “ortalığı ayağa  kaldıracak,  ateş  püsküren  açıklamalar”  biçiminde sunuldu.  Dündar  Kılıç  İstanbul’a  gelmişti  ya,  onun  şimdi kimlere  hücum  edeceğini  merakla  bekleyen  bazı  gazeteler, dilekçenin  kavga  kızıştıracak  bölümlerini  tam  metin vermişlerdi.  Mehmet  Eymür  ve  Atila  Aytek’e  de  hemen  bu açıklamaya  karşı  görüşleri  sorulmuştu.  Mehmet  Eymür  bu dilekçenin  arkasında  kendi  düşmanlarının  bulunduğunu  ima ediyor,  Dündar  Kılıç’ın  eski  dosyalarını  kapatmak  için  bir mizansen  hazırlandığını  ve  mağdur  pozuna  büründüğünü söylüyordu.  Atila  Aytek  ise  suçlamalar  karşısında  İçişleri Bakanlığı’na  bir  dilekçe  vererek  soruşturma  açılmasını  talep ediyordu. <b class="calibre3">13</b></p>
<p class="calibre1"><b class="calibre3">Apaydın’dan Son Darbe</b></p>
<p class="calibre1">Ekim  ayı  sonlarına  gelindiğinde  Dündar  Kılıç  hakkındaki altı  davanın  beşinden  tahliyesine  karar  verilmişti.  Geriye tutuklu  olduğu  bir  tek  İsviçre-İtalya  adı  verilen  eroin kaçakçılığı davası kalmıştı. </p>
<p class="calibre1">Bu  davanın  Asım  Akkaya  adlı  uyuşturucu  kaçakçılığından mahkûm  bir  kişinin  ifadesine  dayanılarak  açıldığını</p>
<p class="calibre1"><a id="p532"></a>anımsayacaksınız.  Asım  Akkaya  bu  ifadeyi  verdikten  sonra</p>
<p class="calibre1">“ödüllendirilerek”  sanık  olmaktan  çıkarılmış,  tanık  sıfatı kazandırılmış  ve  İtalya’da  infaz  edilmemiş  mahkûmiyeti olduğu  halde  Emniyet  Kaçakçılık  Dairesi’nin  himayesi altında  serbest  bırakılmıştı.  Ama  serbest  kaldıktan  sonra  da</p>
<p class="calibre1">“işine”  devam  etmiş,  1987’de  büyük  miktarda  baz  morfin satarken yakalanmış, Devlet Güvenlik Mahkemesi tarafından 16  yıl  ağır  hapse  mahkûm  edilerek  Sağmalcılar  Cezaevi’ne gönderilmişti.  Asım  Akkaya,  Sağmalcılar’dan  Dündar Kılıç’ın  yattığı  hastaneye  haber  ulaştırmıştı;  verdiği  yalan ifadeden  çok  pişmandı,  mahkemeye  çıkarsa  Dündar  Kılıç’a iftira  etmek  zorunda  bırakıldığını  açıklayacaktı.  Dündar Kılıç’ın ise artık sonuna yaklaşmış olan yargılama konusunda kendisine  güveni  iyice  artmıştı.  Haberi  getirenleri  “Ben iftiracıların  verecekleri  ifadelere  değil,  yargıçların  vicdani kanaatlerine  dayanarak  aklanmak  istiyorum,”  diyerek terslemişti. <b class="calibre3">14</b></p>
<p class="calibre1">Burhan  Apaydın  elindeki  delillerle  artık  son  darbeyi vurmaya  hazırlanıyordu.  Nihai  karardan  önceki  son duruşmada  savcının  Esas  Hakkındaki  Mütalaası’na  cevap verecek,  yani  son  savunmasını  yapacaktı.  Duruşmaya çıkmadan önce yardımcılarına “Bugün başkanla takışsam da, takışmasam  da  bu  işi  bitireceğim,”  dedi.  Kâmil  Birgül  ve Lütfü  Çolak  da  “En  iyi  savunma  saldırıdır  Burhan  Bey,” </p>
<p class="calibre1">diyerek onu teşvik ettiler. </p>
<p class="calibre1">Savunmasına “Bu dava bir Dreyfüs davasıdır, <a href="#p533">”87 </a>diyerek başladı, “Askeri Savcılık görevini eksik yapmıştır, </p>
<p class="calibre1">iddianamesi sadece işkenceyle alınan ifadelere dayandığı halde, onları bile yeterince incelememiştir, çünkü bu ifadeler, tutarsızlıklar, çelişkiler, tahrifatlar ve oynamalarla doludur” </p>
<p class="calibre1">şeklinde devam etti. </p>
<p class="calibre1"><a id="p533"></a><a href="#p532">87  </a>Tarihin  en  büyük  adli  hatalarından  birine  kurban  giden  Fransız  subayı.  Başka  bir suçlunun  yerine  on  iki  yıl  yargılandıktan  sonra  1906’da  beraat  etti,  itibarı  ve  rütbesi iade edildi. </p>
<p class="calibre1">“Gerek sanıkların, gerekse tanıkların hepsinin, ama hepsinin emniyet  ifadesinin  altına  klişeden  çıkmış  gibi  bir  cümle elyazılarıyla  yazdırılmıştır:  ‘Bu  ifademi  en  özgür  irademle veriyorum!’  Bu  Türkçeye  bile  benzemeyen  en  özgür  irade sözü ne anlama gelmektedir? Normalde herhangi bir tutanak imzalayan kişi altına ‘Okudum, doğruluğunu imzamla tasdik ettim’  yazar,  imzalar.  Savcılıkta  veya  mahkemede  ifade verenlere  neden  ‘Bu  ifadem  en  özgür  irademle  verdiğim ifadedir’  dedirtilmiyor?  Çünkü  savcılıkta  ve  mahkemede işkence yapılamaz da ondan! Bu klişe cümlesi işkencenin en önemli  delilidir  ve  Askeri  Savcı  bunun  bile  farkına varmamıştır.” </p>
<p class="calibre1">Herkesin dikkat kesilerek dinlediği Apaydın, daha sonra bu davanın  sanıklarının  emniyette  birbirlerinin  aleyhinde  ifade verdikleri  halde  savcılıkta  karşılaştıklarında  daha  önce  hiç tanışmamış  olduklarının  ortaya  çıkmasından  örnekler  saydı. </p>
<p class="calibre1">Savunmasının  can  alıcı  noktasına  yaklaşıyordu.  Kaçakçılık Dairesi’nin  bu  davayla  ilgili  fezlekelerinden  birinin  son cümlesini okudu: “Dündar Kılıç hakkında uyuşturucu madde kaçakçılığı  kanununa  muhalefet  suçundan  gerekli  işlemler yapılmış  olup  askeri  cezaevinde  bulunduğundan  ifadesi alınamamıştır. Gereğini takdirlerinize arzederim.” Cümledeki Türkçe  bozukluğu  bir  yana,  “uyuşturucu  madde  kaçakçılığı kanunu”  diye  bir  kanun  da  yoktu!  Haydi  yazanlar bilmiyorlardı  diyelim,  Askeri  Savcı  da  bu  fezlekenin  hiç değilse  son  cümlesini  bile  okumamış  olmalı  ki,  “böyle saçmalık  olmaz,  şunu  düzeltin”  deyip  geri  göndereceğine dosyasına koymuştu! </p>
<p class="calibre1"><a id="p534"></a>Ayrıca  Dündar  Kılıç’ı  ikide  bir  cezaevinden  emniyete götürmüş  olan  Kaçakçılık  Dairesi  neden  sadece  bu  olayda</p>
<p class="calibre1">“Cezaevinde olduğundan ifadesi alınamamıştır” diyordu? </p>
<p class="calibre1">Artık  sıra  Burhan  Apaydın’ın  davayı  almaya  karar  verdiği gün  yakalamış  olduğu  “en  zayıf  halkaya”  gelmişti.  Bu kanıtını  o  güne  kadarki  duruşmalarda  kullanmamış,  son dakikaya  saklamıştı.  Bitirici  vuruşunu  bu  delille  yaptı:</p>
<p class="calibre1">“Çünkü  Yaşar  Elçin  Pirselimoğlu  adlı  tutuksuz  yargılanan kişi,  o  tarihte  İsveç’te  hapiste  bulunmaktadır  ve  ifadesi alınmamıştır. İfadenin ilk on sayfasına standart hayat hikâyesi yerleştirilmiş,  durum  fark  edilince  ikinci  defa  tanzim  edilen ek tutanaklara Fazlı Akın adında başka birinin adı konmuştur. </p>
<p class="calibre1">Durumun  ortaya  çıkmasından  korkulduğu  için  Dündar Kılıç’ın  bu  olayla  ilgili  ifadesi  alınmamıştır,  cezaevinde bulunması  bir  bahaneden  ibarettir.  Bunun  adına  adli  skandal denir!  Sayın  Başkan,  tutanakların  62’inci  sayfasına bakarsanız Dündar Kılıç’ın masum olduğunu göreceksiniz!” </p>
<p class="calibre1">Bundan  sonra  kazandığı  zaferi  anlatmanın  tadını  da bırakalım  Burhan  Apaydın  çıkarsın:  “Başkan  aradı  taradı,  o sayfayı  bulamadı.  ‘Burhan  Bey  yok,’  dedi.  ‘Ben  belgeye dayanmadan  hiçbir  şey  söylemem,  hangi  sayfaya  baktınız,  o sayfanın  ortası  boş  mu?’  dedim,  ‘Evet,’  dedi.  ‘Çevirin yaprağı,  arkada  ikinci  bir  62’inci  sayfa  daha  gelecek,  lütfen dördüncü  satırını  okuyun  dediğimin  doğru  olduğunu göreceksiniz,’ dedim. Okudu ve ‘Evet doğru,’ dedi.” </p>
<p class="calibre1">Oturum kapanmış, duruşma salonunda çökertilmiş olan dava artık karara kalmıştı. </p>
<p class="calibre1"><b class="calibre3">Dört Yıl, On Bir Ay, Üç Gün</b></p>
<p class="calibre1"><a id="p535"></a>Dündar  Kılıç  3  Ocak  1989  tarihinde  delil  yetersizliğinden beraat etti ve tutuklu olduğu son davadan da tahliyesine karar verildi. <a href="#p535">88</a></p>
<p class="calibre1"><a href="#p535">88 </a>Diyarbakır Sıkıyönetim Mahkemesi, Dündar Kılıç’ın birleştirilmiş olan 7 suçtan da beraatına  oy  çokluğu  ile  karar  vermiş,  Üye  Hâkim  Hava  Binbaşı  Yıldıraş  Alparslan karara muhalif kalmıştı. Askeri Savcı bu kararı Dündar Kılıç dışındaki bazı sanıkların mahkûm  edilmesi  için  bozma  istemiyle  temyiz  etti.  Askeri  Yargıtay  4.  Dairesi  13</p>
<p class="calibre1">Aralık 1990 tarihli kararıyla Dündar Kılıç hakkındaki beraatı onadı. Onama kararına muhalefet eden üye olmamıştı. </p>
<p class="calibre1">Bu  sonuç  elbette  uzun  süren  bir  hukuk  mücadelesinin başarısıydı ama aynı zamanda Türk ceza yargılama sisteminin en  büyük  zaaflarından  birinin  de  yenilgisiydi.  Hazırlık soruşturmalarında  “delilden  sanığa”  değil,  “sanıktan  delile” </p>
<p class="calibre1">giden  yöntem  bir  kez  daha  yıkılmıştı.  Özellikle  çok  sanıklı olaylarda  delil  bulmanın  zor  olması  yüzünden  bu  zahmete katlanmak istemeyen Türk polisi, önce sanığa bir suç biçiyor, sonra  da  bunu  ya  sanığa  ya  da  tanıklara  “söylettiriyordu”. </p>
<p class="calibre1">Oysa  modern  yargılama  sisteminde  artık  sanığın  değil emniyetteki,  yargıç  önündeki  itirafı  bile  delil  sayılmıyordu. </p>
<p class="calibre1">Çünkü  psikoloji  bilimi  normal  bir  insanın  kendi  kendini suçlamasını kabul etmiyordu ve bunu ruhsal bir dengesizliğin işareti sayıyordu. Bu bakımdan savcılar sanığın suçunu kesin delillerle kanıtlamak zorundaydılar. Yargıçlar bu tür delillerle huzurlarına getirilen sanıkları, değil Dündar Kılıç gibi yıllarca yatırmak,  bir  saniye  bile  özgürlüklerinden  yoksun bırakamazlardı. <a href="#p535">89</a></p>
<p class="calibre1"><a href="#p535">89  </a>Çok  fazla  haksızlık  etmemek  için  şurasını  da  belirteyim  ki,  son  yıllarda  Adli  Tip Kurumumuzun  delillerin  toplanmasında  DNA  testine  kadar  en  yeni  teknolojileri kullanmaya başlaması, hukuk devleti açısından sevindirici bir gelişme olmuştur. </p>
<p class="calibre1">Dündar  Kılıç  ise  tam  dört  yıl,  on  bir  ay,  üç  gün özgürlüğünden yoksun kalmıştı. Artık kim “ne kadar yattın?” </p>
<p class="calibre1">diye sorsa, “yuvarlak hesap beş yıl” demiyor, “Günü gününe dört  yıl,  on  bir  ay,  üç  gün!”  diyordu.  Çünkü  onca  süre</p>
<p class="calibre1"><a id="p536"></a>hapisteyken saatleri bile saymıştı. Boşu boşuna yitip giden bu zamanın değerini ancak onu yatan bilirdi. </p>
<p class="calibre1"><b class="calibre3">On Altıncı Bölüm</b></p>
<p class="calibre1"><b class="calibre3">ENDİŞE</b></p>
<p class="calibre1">Dündar  Kılıç,  İstanbul  Tıp  Fakültesi  Onkoloji  Bölümü Radyoterapi  Servisi’ndeki  bir  odada  “tutuklu”  olarak kalıyordu.  Mahkemenin  3  Ocak  1989  günü  öğlene  doğru verdiği beraat kararını Diyarbakır’daki avukatlarından birinin telefon ettiği bu odada öğrenmişti. </p>
<p class="calibre1">Yattığı  odanın  yanındaki  ikinci  bir  odayı  daha  önce</p>
<p class="calibre1">“ziyaretçi  salonu”  haline  getirmişti.  Beraat  haberi  duyulur duyulmaz,  “ziyaretçi  salonu”  bir  anda  çifte  geçmiş  olsun dilemek ve tebrik etmek için gelen yakınlarıyla doldu. Haberi alan  bir  gazeteci  ordusu  da  oraya  akın  edince  kalabalık  bu odadan  koridorlara  taşmış,  hastane  tam  bir  bayram  yerine dönmüştü.  Bütün  gazeteciler  mikrofonlarını  Dündar  Kılıç’a uzatıyor, bir şeyler söylemesini istiyorlardı. Bu arada Avukat Burhan  Apaydın  da  Dündar  Kılıç’a  tebriklerini  iletmek  için gelince  muhabirlerden  bir  kısmı  onun  etrafını  çevirdi. </p>
<p class="calibre1">Apaydın  o  büyük  gürültü  ve  tezahürat  arasında  hukuki açıklamalar  yapmaya  çalışıyordu.  Tahliye  işlemleri  sürmekte olan  Dündar  Kılıç  halen  tutuklu  durumundaydı,  bunun  için</p>
<p class="calibre1"><a id="p537"></a>önce  muhabirlerin  fotoğraf  çekmesine  engel  oldu,  “Beni beklemekle görevli jandarma erlerini yakarsınız,” dedi. Sonra da o curcuna içinde birkaç şey söylemeye çalıştı. Hazırlıksız yakalandığı  için  ileri  geri  konuşuyor,  onu  “bu  komploya kurban  edenlere”  isimlerini  zikrederek  veryansın  ediyordu. </p>
<p class="calibre1">Bir  gazetecinin  “Hesap  soracak  mısınız?”  sorusu  üzerine  de</p>
<p class="calibre1">“Devlet sormazsa ben soracağım elbette” deyip iyice coşuyor, MİT’çilere  ve  emniyetçilere  işkenceci  ve  katil,  bazı işadamlarına  da  devletin  kasasını  soyan  hırsızlar  diyordu. </p>
<p class="calibre1">Sözlerinin  sonunda  aklı  başına  geldi  ve  “Beni  tahrik  ettiniz, söylenmeyecek  sözleri  söylettiniz,  tahliye  olduktan  sonra daha  geniş  açıklamalar  yapacağım,”  dedi  ama  iş  işten geçmişti.  Muhabirler  hayatlarından  memnun,  haberlerini yazdırmak üzere gazetelerine koştular. </p>
<p class="calibre1"><b class="calibre3">Sekiz Sütuna Manşet</b></p>
<p class="calibre1">Ertesi  sabah  hastaneden  çıkmadan  önce  bütün  gazeteler önüne getirildiğinde, hepsinin birinci sayfasında sekiz sütuna manşet  olduğunu  gördü.  Başlıklar  hep  aynı  söze  vurgu yapıyordu:   <i class="calibre4">Hürriyet</i>:  “Baba”lara  Özgürlük...  <i class="calibre4">Güneş</i>:  Dündar Kılıç:  Hesap  Soracağım...  <i class="calibre4">Sabah</i>:  İstanbul’da  Dündar Korkusu!..  <i class="calibre4">Milliyet</i>: İntikam Alacağım...  <i class="calibre4">Milliyet</i> gazetesi  bu manşetle  yetinmemiş,  aynı  haberi  sürmanşete  de  çıkarmıştı. </p>
<p class="calibre1">Ama  iki  ayrı  yerde  söylenmiş  sözleri  üç  nokta  koyarak birleştirmiş  ve  ortaya  şu  başlık  çıkmıştı:  Elimize  silah geçtiğinde... Herkesten hesap soracağım... </p>
<p class="calibre1">Tabii,  manşetlerde  yer  alan  bu  başlıklar  ve  haberler nedeniyle  Basın  Savcılığı’nın  Dündar  Kılıç  hakkında  suç</p>
<p class="calibre1"><a id="p538"></a>duyurusunda  bulunduğunu  ben  daha  söylemeden  anlamış</p>
<p class="calibre1">olmalısınız! </p>
<p class="calibre1">Dündar  Kılıç  o  gün  öğlene  doğru  ailesinden  ve</p>
<p class="calibre1">yakınlarından  kalabalık  bir  gurubun  eşliğinde  hem  tahliye, hem  taburcu  olurken,  hastane  çıkışında  foto  muhabirleri birbirlerini  iterek  çalışıyorlardı.  O  arada  kısa  bir  açıklama yaparak  “hesap  sorma”  sözlerinin  basına  yanlış  aksettiğini, bununla “dava açmayı kastettiğini” söyledi. Bir sonraki günün gazeteleri  de  hastaneden  çıkarken  çekilmiş  fotoğraflarıyla birlikte bu sözlerini haber yaptılar.  <i class="calibre4">Milliyet</i> gazetesi ilk günkü haber  başlığını  da,  Dündar  Kılıç’ın  açıklamalarını  da yumuşatarak  yeniden  verecekti:  “Kılıç  özgürlük  heyecanını yendi: Silahla işim yok.” </p>
<p class="calibre1">Dündar  Kılıç  bununla  da  yetinmeyerek  evine  döndükten sonra   <i class="calibre4">Cumhuriyet’e</i>  özel  bir  demeç  verdi.  Bu  kez  basına çatıyor  ve  önceki  gün  söylediklerinin  bir  tek   <i class="calibre4">Cumhuriyet</i>  ve <i class="calibre4">Tercüman</i>’da  doğru  çıktığını  söylüyordu.  En  çok  da  “Hesap Soracağım”  şeklindeki  manşetlere  bozulmuştu.  Haksız  yere hapis  yattığı  süre  içinde  ailesi  perişan  olmuş,  ikisi  hariç şirketleri  iflas  etmişti.  Hesap  sormaktan  kastı  uğradığı  bu zararın  hesabını  mahkemeler  önünde  sormaktı.  O  arada <i class="calibre4">Cumhuriyet</i> muhabiri  “Size  de  baba  deniyor,  kim  baba,  kim değil?”  diye  sormaz  mı?  İşte  “mafya”,  “baba”  yakıştırmaları yine  karşısına  çıkmıştı,  demek  o  kadar  iyi  ilişkiler  içinde olduğu   <i class="calibre4">Cumhuriyet</i>’i  bile  artık  işadamı  olduğuna  ikna edememişti<a href="#p539">.90  </a>Oysa  mafya  denilen  bu  oluşuma  karşı  tavrını daha  hapisteyken  almaya  başlamış,  kendisinin  onlarla  bir tutulmasının  doğru  olmadığını  açıklamıştı.  Ama  anlaşılan  o açıklamaları yetmemişti. Hapisten çıkar çıkmaz karşısına yine bu  mafya  lafı  geldiğine  göre  artık  bunlarla  arasındaki  farkı daha  iyi  vurgulamalıydı.  Soruya  yanıtı  şöyle  oldu:  “Şimdi</p>
<p class="calibre1"><a id="p539"></a>kardeşim, mafya diyorlar, baba diyorlar. Mafya bir teşkilattır, bir  örgüttür.  Mesela  mafya  bakanıyla,  bürokratın  en  üst kesimindeki  insanlarla  anlaşarak,  birleşerek  yapılan  bir  iş</p>
<p class="calibre1">için,  uygulayıcıları  ve  hazırlayıcılarıdır.  Mesela  hayali ihracatçılar işte mafyadır.” <b class="calibre3">1</b></p>
<p class="calibre1"><a href="#p538">90  </a>12  Mart  döneminde  askeri  cezaevinde  birlikte  kaldığı   <i class="calibre4">Cumhuriyet</i>  yazarı  İlhan Selçuk  ona  “Sen  artık  bu  işleri  bırak,  işadamı  ol”  tavsiyesinde  bulunmuştu.  Dündar Kılıç  da  hapisten  çıkınca  Cem  Reklam’ı  İlhan  Selçuk’u  “Öğüdünü  tuttum  ağabey” </p>
<p class="calibre1">diyerek işyerine davet etmişti. Bkz. s. 222-223. </p>
<p class="calibre1">Bir özel demeç de iki gün sonra evinde kabul ettiği gazeteci Ahmet  Vardar’a  verdi.  Onunla  konuşurken  de  önce  gazete manşetlerini düzeltme ihtiyacını hissetti: “Gazeteci arkadaşlar tahliye heyecanı ile biraz sansasyon yaratmaya çalıştılar. Biz kanuna  saygılıyız.  Hakkımızı  da  kanuni  yollardan  aramak istediğimizi  her  zaman  söyleriz.  Bana  bu  işkenceyi  reva görenlerden  her  zaman  davacıyım.  Benim  söylediğim bunlardır.  Bunları  belki  de  başka  türlü  anladılar.”  Sonra  söz dönüp  dolaşıp  yine  mafyaya  geliyordu.  Ahmet  Vardar’ın</p>
<p class="calibre1">“Mafya  babası  olduğunu  söylüyorlar”  demesi  üzerine  adını vermeden  Mehmet  Eymür’ü  ima  ediyor  ve  şöyle  diyordu:</p>
<p class="calibre1">“Beni  sorgulayanlar  mafyanın  ne  olduğunu  benden  daha  iyi bilirler. Mafya bir kişinin işi değildir. Mafya oldu mu, polisi, mülki  amiri,  hukukçusu,  bürokratı  ve  bu  yoldaki  uyanıklar hepsi  bir  bütün  oluşturur.”  Ahmet  Vardar  Dündar  Kılıç’a bundan  sonra  ne  yapacağını  sormuş  ve  şu  yanıtı  almıştı:</p>
<p class="calibre1">“İşlerimle  uğraşacağım.  İflasın  eşiğine  gelen  şirketlerim  var. </p>
<p class="calibre1">Onların  ayakta  kalması  için  uğraşacağım.  Zarar  ziyan ediyorlar  ama  yine  de  bu  sene  devlete  verdikleri  vergi  bir milyarın üzerinde. Ben içeride sopa yerken şirketlerim devlete vergilerini veriyorlardı.” <b class="calibre3">2</b></p>
<p class="calibre1"><a id="p540"></a><b class="calibre3">Söz Düellosu</b></p>
<p class="calibre1">Bu açıklamalar üzerine Atila Aytek, İçişleri Bakanlığı’na iki dilekçe  ile  başvurarak  iddiaların  araştırılmasını  istemişti. <b class="calibre3">3</b></p>
<p class="calibre1"> <i class="calibre4">Hürriyet</i>  gazetesi  sahibi  Erol  Simavi  o  hafta  çıkan   <i class="calibre4">Tempo</i> dergisinden  Haluk  Şahin’e,  Dündar  Kılıç’ın  suçlamalarıyla ilgili  uzun  açıklamalar  yaptı. <b class="calibre3">4</b>  Röportaj  8  Ocak  tarihli <i class="calibre4">Hürriyet</i>’te  de  tam  metin  yayımlandı.  Simavi’nin açıklamalarının  önemli  bir  bölümünü  hikâyemizin  daha önceki  bölümde  görmüştük. <b class="calibre3">5</b>  Çünkü,  suçlamaların  ve yanıtların büyük bir kısmı geçmişteki bazı olaylarla ilgiliydi. </p>
<p class="calibre1">Dündar  Kılıç,  Simavi’nin  kendisine  düşmanlığının,  Cem Reklam’ın  ilanlarını   <i class="calibre4">Hürriyet</i>’ten  alıp   <i class="calibre4">Güneş</i>’e  vermesinden kaynaklandığını  öne  sürüyor,  Simavi  de  bunun  doğru olmadığını  söylüyordu.  Bu  yanıta  bir  yanıt  da  Dündar  Kılıç verdi<b class="calibre3">6</b> ve tartışma kesildi. </p>
<p class="calibre1">Aslında  Dündar  Kılıç  bu  “güzel  atışmayı”  sürdürmeyi  çok isterdi  ama  kesmek  zorunda  kaldı,  çünkü  onu  hem öfkelendiren,  hem  de  endişelendiren  başka  biri  bazı açıklamalar yapıyordu. Mehmet Eymür’ün işkence iddialarına karşı  suçlamaları  gazetelerdeydi:  “Dündar  Kılıç’ın  son beyanları,  kanunları  hiçe  saydığının  ve  devlete  meydan okuduğunun açık kanıtıdır.” </p>
<p class="calibre1">Eymür  hasmını  iyi  tanıyordu.  Ne  de  olsa  Gölbaşı’ndaki sorgulamalarda günler boyu “sohbet etmişlerdi”. Onun en çok korktuğu  ve  endişelendiği  şeyin  “devlete  meydan  okumakla suçlanmak” olduğunu biliyordu. </p>
<p class="calibre1">Ancak,  can  evinden  vurduğunu  sandığı  Dündar  Kılıç’ın  da kendine göre kozları vardı. Eniştesi Oflu İsmail’den öğrendiği</p>
<p class="calibre1"><a id="p541"></a>ve  o  güne  kadar  sakladığı  bu  kozlarını  hemen  gazete sütunlarına  sürdü:  “Mehmet  Eymür  gizli  görevle</p>
<p class="calibre1">Bulgaristan’da  bulunduğu  sırada  Bulgar  üst  düzey yöneticilerinden birinin kızına sarkıntılık yaptı. Bulgarlar onu öldürmeye karar verdiler ama onun yerine yanlışlıkla genç bir yüzbaşıyı  öldürdüler.  Eymür’ü  Bulgarların  elinden  Oflu İsmail kurtardı ve kaçıp Türkiye’ye dönebilmesi için ona 65</p>
<p class="calibre1">bin gulden verdi.” <a href="#p541">91</a></p>
<p class="calibre1"><a href="#p541">91  </a>Öldürülen  yüzbaşının  adı  Bora  Süerkan  idi.  Bu  olayların  ayrıntıları  için,  Soner Yalçın, Doğan Yurdakul,  <i class="calibre4">Bay Pipo</i>, bkz. s. 260-261. </p>
<p class="calibre1">Eymür işte bu kadarını beklemiyordu. Sorgulaması sırasında Bulgaristan olaylarını bilip bilmediğini öğrenmek için Dündar Kılıç’ı  çok  zorlamış,  bilmediği  kanısına  varmıştı.  Oysa Dündar  Kılıç  MİT’teki  sorgu  sırasında  eniştesini  korumak için  konuşmamıştı.  Eymür  bir  sır  gibi  sakladığı  Bulgaristan günlerini  o  güne  kadar  bir  tek  ünlü  raporu  için  savunma yaptığı  Başbakanlık  Teftiş  Kurulu’na  anlatmıştı.  Ve  şimdi kamuoyuna  hem  de  bu  “kabadayı  bozuntusu”  tarafından deşifre ediliyordu! <a href="#p541">92</a></p>
<p class="calibre1"><a href="#p541">92 </a>Mehmet Eymür, Bulgaristan olaylarını iki yıl sonra, 1991’de yayımlayacağı  <i class="calibre4">Analiz</i> kitabında da açıklayacaktı. </p>
<p class="calibre1">Tartışmayı sürdürmenin anlamı kalmamıştı. Onca yıl hapiste kaldıktan  sonra  süngüsü  düşecek  yerde  kendisine  karşı  daha da  saldırgan  bir  tutum  alan  bu  adam  bu  cüreti  nereden buluyordu?  Suçlamalarına  iki  kez  yanıt  vermeye  kalkışmış, ama  bu  girişimleri  daha  da  beter  sonuçlar  vermişti.  Adam kaba saba konuşuyordu ama basının dilinden de düşmüyordu. </p>
<p class="calibre1">Üstelik basın bu kabadayı tarzı abartmalı konuşmaların halkın hoşuna  gittiğini  gördükçe  ona  daha  fazla  yer  veriyordu. </p>
<p class="calibre1">Eymür, Dündar Kılıç’ın bu cesaretini hapisten çıktıktan sonra İstanbul Emniyeti ile yeniden ittifak kurmuş olması ihtimaline bağlıyordu.  Artık  MİT’te  değildi  ama  içeriden  istihbarat</p>
<p class="calibre1"><a id="p542"></a>almayı  sürdürüyordu.  Haber  kaynakları,  Dündar  Kılıç’ın İstanbul  ekibine  “bir  daha  böyle  işlere  girmeyeceğine”  dair söz  verdiğini,  hatta  beraatının  bile  ona  bir  “ödül”  olarak sağlandığını  fısıldıyorlardı.  Öyleyse  bu  ittifakı  bozabilmek için  onu  devletle  bir  çatışmaya  sokmak  gerekirdi.  Bu  çenesi düşük adamdan kurtulmanın yolu, onun karşısına ondan daha fazla  konuşan,  aklına  geleni  hemen  söyleyen,  ama  genç  ve parlamak isteyen birini çıkarmaktı. Ve elinin altında böyle biri de vardı. </p>
<p class="calibre1">Oysa  Dündar  Kılıç  bunun  da  farkındaydı.  İki  hafta  sonra <i class="calibre4">Nokta</i> dergisinden Mehmet Yalçın’ın sorularına verdiği cevap kendisine karşı yeni bir oyun hazırlandığını çok iyi bildiğini gösteriyordu.  Mehmet  Yalçın’ın  sorularından  biri  şöyleydi:</p>
<p class="calibre1">“Peki  Alaattin  Çakıcı  olayı  nedir?  Sizin  müdürünüzü  de vurmuştu?” </p>
<p class="calibre1">“Kılıç: Ben bu arkadaşı munis, hürmetkâr, saygılı bir adam biliyordum. Şurada dururdu, gayet saygılı, bir konusu olurdu polisle filan, yani bizden hep güzellikler, abilikler gördü. Ama bu beş senede baktım ki bir canavar olmuş. </p>
<p class="calibre1">Mehmet Yalçın: Niye böyle olmuş? </p>
<p class="calibre1">Kılıç: Tabii ona Mehmet Eymür bizim için ‘idama mahkûm olur,  35  sene  yatar,  35  sene  sonra  da  kim  kime  dum  duma’</p>
<p class="calibre1">demiş.  O  da  o  rüzgârla,  bizim  itibarımızı,  onurumuzu küçültmek  için  böyle  şeylere  saptı,  gazetelere  ‘Ben  onun müdürünü  vurdum’  diye  beyanatlar  verip  terbiyesizlikler yaptı. Sonra çok adam gönderdi bana, ‘Abi bizim babamızdır. </p>
<p class="calibre1">Abi beni öldürtecekmiş’ diye. Ben de ‘Yani öyle Çakıcı’ydı, şuydu,  buydu,  ben  onu  öldürtmek  istesem  elli  bin  yerde buldurturum,  biz  ona  kafamızı  taksak  nefes  alamaz,’  dedim. </p>
<p class="calibre1">Bu  olayı  Atila  Aytek  ve  Mehmet  Eymür’ün  senaryosuyla</p>
<p class="calibre1"><a id="p543"></a>yaptı. Bunlarla bizim bir işimiz, bir meselemiz yok, yolumuz ayrı. Kafa yapılarımız, durumlarımız ayrı.” </p>
<p class="calibre1">Alaattin  Çakıcı  o  sırada  Ankara  Kapalı  Cezaevi’nde tutukluydu.  Mehmet  Eymür  ve  Korkut  Eken’in  talebiyle Ankara  kabadayıları  tarafından  cezaevinde  koruma  altına alınmıştı. İstanbul’a nakli söz konusuydu, ama Dündar Kılıç o açıklamayı  yapınca,  bunu  kendisini  öldürtme  hazırlığına yordu ve naklini durdurttu. <b class="calibre3">7</b> Anlaşılan Eymür, yeni taktiğinin de  Dündar  Kılıç  tarafından  keşfedildiğini  görmüş  ve Çakıcı’nın  daha  güvende  olduğu  Ankara’da  kalmasını sağlamıştı. </p>
<p class="calibre1">Gerçekten  de  Dündar  Kılıç  bu  sözleriyle  karşı  tarafın  yeni taktiğini  de  bildiğinin  mesajını  vermek  istemişti.  Onu  bu  tür kişilerle  muhatap  ederek,  hapisten  çıkar  çıkmaz  silahlı  bir çatışmaya  ve  yeniden  yeraltı  dünyasına  çekmek  istiyorlardı. </p>
<p class="calibre1">Böylece hâlâ akıllanmadığını ve “devlete kafa tutmaya devam ettiğini”  kanıtlayacaklardı.  Zaten  kendisine  “Baba”,  “Mafya Babası” gibi yakıştırmalar yapılmasına sinirlenmesinin nedeni de buydu. Dikkatli olmalı ve çok acısını çektiği bu oyuna bir daha  gelmemek  için  bu  “yeniyetme,  sırtını  devlete  dayamış” </p>
<p class="calibre1">kişilerle arasına çok kalın bir sınır çekmeliydi. </p>
<p class="calibre1"><b class="calibre3">Her Yerde “Mafya” Var</b></p>
<p class="calibre1">Dündar  Kılıç’ın  hapisten  çıktıktan  sonra  gördüğü  ilk manzara,  “yeni  kuşak  mafyanın”  İstanbul’un  dört  bir  yanını sarmış  olmasıydı.  Durum,  onun  Ankara’dan  ilk  geldiği yıllardaki  İstanbul’un  kabadayılar  tarafından  paylaşılmış</p>
<p class="calibre1">halini  andırıyordu.  Bir  farkla  ki,  eski  kabadayılık  raconunun</p>
<p class="calibre1"><a id="p544"></a>yerinde artık yeller esiyordu. Bu yeniler, eski kuşakları taklit etmeye  çalışıyorlardı  ama  yaşa  ve  tecrübeye  saygı  gibi  bir dertleri yoktu. </p>
<p class="calibre1">Birçoğu  eski  ülkücü  kadrolardan  geldikleri  için  onlara</p>
<p class="calibre1">“ülkücü  mafya”  veya  yaptıkları  işin  tanımıyla  “tahsilat mafyası”da  deniyordu.  Ama  yaptıkları  tek  “iş”  ödenmemiş</p>
<p class="calibre1">çek ve senetleri zor yoluyla tahsil etmek değildi. </p>
<p class="calibre1">Eski  kuşak  kabadayıların  1980  öncesinde  ilgilendiği  bazı</p>
<p class="calibre1">“yarı  legal  işler”  tamamen  yozlaştırılmış  ve  birkaç  “branşa” </p>
<p class="calibre1">ayrılıp  paylaşılmıştı.  Gazete  ve  dergiler,  çek-senet,  arazi, ihale,  otopark,  plaka,  vize  ve  pasaport,  yurtdışına  mülteci kaçırma,  döviz  gibi  mafya  türlerinden  bahsediyorlardı  ve  bu</p>
<p class="calibre1">“iş  kollarının”  İstanbul’a  dağılımını  gösteren  haritalar yayımlıyorlardı.  Hatta  tahsilat  mafyasının  parayı  alırken kullanacağı yönteme göre uyguladığı farklı “fiyat tarifelerini” </p>
<p class="calibre1">bile bildiriyorlardı. </p>
<p class="calibre1">Dündar  Kılıç,  kendisinin  hapiste  olduğu  beş  yıla  yakın sürede  ekonominin  bu  kadar  çok  yasadışı  alan  üretmiş</p>
<p class="calibre1">olmasına  bakıp  bakıp  gözlerine  inanamıyordu.  Üstelik  bütün bunlar  her  yerde  uluorta  konuşuluyor,  gazetelerde  açık  açık yazılıyordu. </p>
<p class="calibre1">Eski kuşağın artık azalmaya başlamış olan temsilcileri yine de  bu  yeni  “kabadayı  türüne”  küçümseyerek  tepeden bakıyorlardı.  İdris  Özbir  (Kürt  İdris)   <i class="calibre4">Tempo</i>  muhabiri  Cafer Özilhan’a  “Mafya  diye  bilinen  insanlar  delikanlı  insanlardır, kabadayı  insanlardır.  Bu  çek-senet  mafyası  denilen  insanlar ise  bu  kabadayı,  delikanlı  insanların  yanlarına  bile sokulabilecek insanlar değildir,” diyordu. Tahsilat mafyasının ekonomik sıkıntılardan doğduğunu söyleyen Kürt İdris, daha sonra sözü bu oluşumun devletle olan ilişkilerine getiriyordu:</p>
<p class="calibre1">“Bunlar  değneksiz  köyde  değnekle  dolaşmaya  başlamışlar. </p>
<p class="calibre1"><a id="p545"></a>Rahatsızım  ama  işlerimizi  elimizden  aldılar  diye  değil,  bu insanların  devleti  hiçe  sayan  konuşmalarından  rahatsızım. </p>
<p class="calibre1">Bizim  âlemin  insanları  toplumda  yeri  olan,  devlete  saygılı ama  yorgun  insanlardır.  Çek-senet  mafyası  devletten  güçlü değil. Güçlü ise ben rahatsız olacağıma devlet rahatsız olsun bu işten. Devlet istese bunu 24 saatte durdurur.” <b class="calibre3">8</b></p>
<p class="calibre1">Bütün  eski  kuşak  kabadayılar  gibi  Dündar  Kılıç  da  bu  tür işlerin bazı devlet görevlilerinin himayesini arkasına almadan yapılamayacağını  bilecek  kadar  “deneyim”  sahibiydi.  Daha 1984  yılında  tutuklandığı  sırada  “Türkiye’de  polisin  haberi olmadan  kimse  bir  iğneyi  şuradan  şuraya  götüremez,” </p>
<p class="calibre1">demişti. </p>
<p class="calibre1">Bu  bakımdan  Mehmet  Eymür’le  giriştiği  son  polemik  de onun  için  uyarıcı  olmuştu,  artık  hedeflerini  azaltacaktı,  daha doğrusu tehlikeyi tek yerden bekleyecekti: Mehmet Eymür ve kendisine karşı kışkırttığı kişiler. Daha sonraki yıllarda bunu bir  saplantı  haline  getireceğini  ve  başına  gelecek  her  türlü dertten  belki  de  haklı  olarak  Eymür’ü  sorumlu  tutacağını göreceğiz. </p>
<p class="calibre1">Dündar Kılıç, ancak manşetlerden inip, kapısındaki muhabir akınından  kurtulunca  kendine  gelebildi.  Beş  yıllık  bir kâbustan kurtulmanın tadını nihayet çıkarabilecek, artık biraz da kendini düşünebilecekti. Her zaman olduğu gibi birkaç gün sakız gibi çiğnenen bu konu da bir anda gündemden düşmüş, gazeteler  Dündar  Kılıç’ın  yakasını  “şimdilik”  bırakmışlardı. </p>
<p class="calibre1">Konuya  duyulan  ilgi  azalınca  o  da  yeterince  teşhir  ettiğini düşündüğü kişilere dava açmayı unuttu. Soranlara “Tazminat davası açsaydım, binalar dolusu dolar verselerdi benim acımı dindirebilirler  miydi?  Dindiremezlerdi.  Yalnız  teşhir olmalarını  istedim.  Devlet  görevlilerinin,  aydınların,  bu şerefsizce  saldırıları  öğrenmelerini  istedim.  Bir  daha  böyle</p>
<p class="calibre1"><a id="p546"></a>şerefsizler  üremesin,  türemesin  diye  bunları  teşhir  etmek istedim,” diyordu. </p>
<p class="calibre1">Onu  bekleyen  yığınla  sorun  vardı  ve  artık  bunlarla ilgilenmeliydi. Beş yıldır bayağı aksamış olan işlerini yoluna koymalı,  çok  acı  günler  geçirmiş  olan  ailesini  toparlamalı, çevresine  yeni  bir  moralle  eski  görkemli  günlere döneceklerinin güvencesini vermeliydi. Geleceğe dair planlar yapıp bir an önce uygulamaya geçmesi gerekiyordu. </p>
<p class="calibre1"><b class="calibre3">Abi Magazin Basınında</b></p>
<p class="calibre1">Eski  arkadaşı  Doktor  Turhan  Temuçin’le  yaptığı  söyleşide</p>
<p class="calibre1">“Ben  çıktığımda  her  yer  fare  ölüleri  ve  örümceklerle doluydu,”  demişti. <b class="calibre3">9</b>  Tabii  her  zamanki  gibi  kendi  abartmalı üslubuyla  konuşuyordu.  Çünkü  işyerlerinden  bir  tek  Vali Konağı  Caddesi’ndeki  bezik  ve  bilardo  salonu  kapatılmıştı. </p>
<p class="calibre1">Eskiden gününün bir kısmını yakınlarının “Bilardo” dediği bu salonda  geçirir,  “halkla  ilişkilerini”  bir  asma  katla  salondan ayrılmış  olan  buradaki  bürosunda  yürütürdü.  Dündar  Kılıç geleneklerine </p>
<p class="calibre1">bağlı </p>
<p class="calibre1">bir </p>
<p class="calibre1">kabadayıydı </p>
<p class="calibre1">ve </p>
<p class="calibre1">işlerini</p>
<p class="calibre1">“yeniyetmelerin”  gösterişli  büroları  yerine  bu  tür  geniş</p>
<p class="calibre1">“mekânlarda”  yürütmeyi  severdi.  Bu  salonu  derhal  yeniletti, Mazda otomobillerinin bayiliğini yapan bir oto galerisi haline getirdi  ve  asma  katını  da  tekrar  “halka  açtı”.  Artık  herkesin</p>
<p class="calibre1">“Mazda”  diyeceği  bu  mekân,  onu  görüp  dertlerini  anlatmak isteyenlerin  günün  belli  saatlerinde  bulabilecekleri  yerlerden biri olacaktı. </p>
<p class="calibre1">Hemen  el  attığı  ikinci  mekânı,  Kurtuluş  son  duraktaki  çok geniş  yeri  oldu.  Bulunduğu  semt  nedeniyle  “Kurtuluş”  adı</p>
<p class="calibre1"><a id="p547"></a>verilen  bu  yerde  kurduğu  sistem  onun  yokluğunda  da aksatılmamış,  kışın  geniş  salonunda,  yazın  da  bahçesinde fakirlere  yiyecek  ve  para  yardımı  yapılmaya  devam edilmişti. <a href="#p547">93  </a>Kurtuluş’un  bir  bölümünde  o  zamana  kadar faaliyet  göstermekte  olan  “İnmar”  adlı  beyaz  eşya  mağazası tasfiye  edilerek  soğuk  hava  depoları  ilave  edildi  ve  “Şan Market”  adıyla  süpermarket  haline  getirildi.  Dündar  Kılıç</p>
<p class="calibre1">“halkla  ilişkilerinin”  bir  kısmını  da  günün  bazı  saatlerinde buradan sürdürecekti. </p>
<p class="calibre1"><a href="#p547">93 </a>Rum Kilisesi Vakfı’ndan devralınmış olan bu yerin geçmişteki durumu için bkz. s. </p>
<p class="calibre1">248-249. </p>
<p class="calibre1">“Halkla  ilişkiler”  sözünü  hep  tırnak  içinde  yazdığımı  fark etmişsinizdir.  Bunun  nedenini  önceki  bölümlerimizden anımsayacaklardır.  Dündar  Kılıç  1984’te  hapse  girmeden önce  kazandığı  “efsane  kabadayı”  ününü,  gelirini paylaşmasına  ve  yardım  istemek  için  kapısına  gelen  hiç kimseyi eli boş döndürmemesine borçluydu. Bu alışkanlığını hiç  bozmamış  ve  askeri  cezaevlerinde  ziyaretine  gelen yakınlarını  uğurlarken  her  seferinde  “Benim  garibanlarım  ne yapıyor,  onların  ihtiyaçlarını  ihmal  etmiyorsunuz  değil  mi?” </p>
<p class="calibre1">diyerek sıkılamıştı. İçeride nasıl para dağıttığını ise “develeri sulama”  bölümünde  görmüştük.  Dündar  Kılıç’ın  bu  tavrını hapisten  çıktıktan  sonra  da  sürdürmesinin  en  yakın tanıklarından  biri  Avukat  Cengiz  Kayıtmazer’di:  “Dündar Kılıç’ın  eline  geçen  kazancı  paylaştığını  biliyorum,  kimseyi geri  çevirmezdi.  Sorarlardı,  ‘Abi  niye  herkese  yardım ediyorsun,  niye  kimseyi  geri  çevirmiyorsun?  Bak  o  gelen adam  eroinman,  öteki  gelen  kumarbaz  niye  bunlara  para veriyorsun?’  Ne  derdi  biliyor  musunuz?  ‘Bakın  o  adam evinden  çıkarken  bana  geleceği,  benim  onun  anlatacağı senaryoya inanacağım ve yardım edeceğim hayaliyle geliyor. </p>
<p class="calibre1">Ve  o  senaryosu  ister  doğru  olsun,  ister  yanlış  olsun,  o  bir</p>
<p class="calibre1"><a id="p548"></a>umutla  geliyor.  Ben  onun  umudunu  kıramam.  Eğer  param varsa  veririm,  yoksa  borç  alır  mutlaka  gene  veririm,  onun umudunu  kıramam.  Çünkü  bana  geliyor.  Ben  onu  niye  geri çevireyim?’  Bu  mantıkla  hareket  ederdi.  Az  veya  çok  artık kendinin  o  andaki  takdirine  göre  bir  şey  verir,  ama  o  adamı geri  çevirmezdi,  kimseyi  geri  çevirmezdi.  Bu  öyle  bir davranış  ki,  uzun  yıllar  hapishanede  kalmış  olmanın  ayakta kalma  şartı  mıdır,  değil  midir  bunu  sorgulamayı  ben  size bırakıyorum. Çok aşırıya kaçtığına göre demek ki bu artık her şeyin ötesinde bir yaşam tarzı olmuştu.” </p>
<p class="calibre1">Bu kısa açıklamadan sonra Dündar Kılıç’ın “doğuştan halka açık” şirketlerinin “hasar tespit çalışmalarına” devam edelim. </p>
<p class="calibre1">Seren  Madencilik  şirketi  Kemerburgaz’daki  kömür  ocakları üretimini  verimli  bir  şekilde  sürdürüyordu.  Dündar  Kılıç yoksullara  kömür  dağıtımının  organizasyonunu  da  eskiden olduğu gibi Kurtuluş’tan yürütecekti. </p>
<p class="calibre1">Ama  Kurtuluş’tan  söz  etmişken,  oraya  ün  kazandıran  bir olayı aktarmadan geçmek olmaz. O günleri gözlerinin önüne getirenler “Zakkumcu Doktor” adıyla da ünlenen Ziya Özel’i anımsayacaklardır.  Doktor  Ziya  Özel’in  zakkum  bitkisinden elde ettiği bir maddeyle kanser tedavisi geliştirmekte olduğu haberi 12 Şubat 1988 tarihinde TRT’nin ana haber bülteninde birinci  haber  olarak  verilmişti  ve  ortalık  birbirine  girmişti. </p>
<p class="calibre1">Ziya  Özel  televizyonda  ilacını  tanıtırken  avukatı  Burhan Apaydın  da  yanında  yer  almıştı.  Daha  sonra  Ankara  Tabip Odası  Ziya  Özel  için  “meslekten  men”  cezası  vermiş, Apaydın  bu  cezayı  Danıştay’da  iptal  ettirmişti.  İşte  Dündar Kılıç’ın  tahliye  olduğu  gün  hastaneyi  dolduran  gazeteciler orada  bulunan  Apaydın’a  “zakkum  olayının”  hangi  aşamada olduğunu  da  sormuşlardı.  Yanı  başında  konuşulan  bu  konu Dündar  Kılıç’ın  ilgisini  çekti.  Doktor  Özel’in  “mağdur</p>
<p class="calibre1"><a id="p549"></a>edilmiş”  olduğunu  öğrenince  de  ona  yardım  elini  uzattı. </p>
<p class="calibre1">Kurtuluş’un  bir  bölümü  hemen  muayenehane  haline  getirildi ve  Doktor  Ziya  Özel’in  hastalarını  orada  kabul  etmesi sağlandı! </p>
<p class="calibre1">Dündar Kılıç’ın geri kalan işlerine gelince, Cem Reklam ile Cem  Film  şirketlerinin  ticari  faaliyetlerinin  de  yolunda gittiğini  belirterek  bu  konuyu  bitireyim  ki,  biraz  da  aile konularına  geçelim.  Çünkü  orada  da  onu  beklemekte  olan işler var. </p>
<p class="calibre1">Küçük  kızı  Fatma’nın  Özer  Güner  ile  evlendiğini,  ancak düğün  törenini  babalarının  hapisten  çıkmasına  ertelediklerini hatırlayacaksınız. Genç evlileri daha fazla bekletmek olmazdı. </p>
<p class="calibre1">Dündar  Kılıç  dışarı  çıktıktan  sonra  aileyi  ilk  kez  bir  araya getireceği  böyle  bir  günde  dosta  düşmana  eski  debdebeli günlerine döndüğünü gösteren bir düğün yemeği vermeliydi. </p>
<p class="calibre1">Bunu  yapabileceği  en  uygun  yer,  eskiden  uğrak  yeri  yapmış</p>
<p class="calibre1">olduğu Hilton Oteli’ydi. Dündar Kılıç, kızı Fatma ve damadı Özer Güner onuruna nikâhlarından tam bir yıl sonra, 26 Mart 1989’da  Hilton  Oteli’nde  sekiz  yüz  kişilik  bir  yemek  verdi. </p>
<p class="calibre1">Davetliler arasında Mehmet Ali Yılmaz, Emin Cankurtaran ve Fahrettin  Aslan  gibi  isimler  vardı.  Bülent  Ersoy  ve  İbrahim Tatlıses  Ankara’daki  programlarını  bırakıp  düğün  için İstanbul’a  gelmişlerdi.  Ayrıca  Küçük  Emrah  ve  Gizem  de programda  yer  alıyorlardı.  Hilton’daki  yemek  magazin basınında  “Muhteşem  Düğün”  başlıklarıyla  geniş  yer  buldu. </p>
<p class="calibre1">Ama bu haberlerde de “baba” lafı pek eksik değildi. </p>
<p class="calibre1">Bu  düğünden  sonra  magazin  basınının  Kılıç  ailesine  ilgisi giderek  artacaktı.  Temmuz  ayında   <i class="calibre4">Kadınca</i>  dergisi  Ayten Kılıç’la bir röportaj yaptı. Röportajın konusu Ayten Hanım’ın kendi  adını  taşıyan  çocuk  yuvasıydı  ve  söyleşi  de  orada yapılmıştı.  Dündar  ve  Ayten  adlarının  ilk  hecelerinden</p>
<p class="calibre1"><a id="p550"></a>türetilmiş  olan  Dünay  adındaki  oğulları  da  röportajda  yer alıyordu  ama  laf  dönüp  dolaşıp  yine  Dündar  Kılıç’ın</p>
<p class="calibre1">“babalığına”  geliyordu.  Tabii,  aile  babalığına  değil,  mafya babalığına. </p>
<p class="calibre1">Kılıç ailesi bunun ardından Kemal Sunal’ın oynadığı “Gülen Adam”  filminin  galasında  objektiflere  poz  verdiler.  Film, Yahya Kılıç’ın sahibi olduğu Cem Film tarafından çevrilmişti. </p>
<p class="calibre1">Ama haberlerde ağabey Yahya Kılıç’tan çok Dündar Kılıç’ın</p>
<p class="calibre1">“babalığı” söz konusu ediliyordu. </p>
<p class="calibre1">Daha  sonra  kızı  Uğur  Özbizerdik’in  Moda’da  kurduğu</p>
<p class="calibre1">“Kondisyon  2000”  adlı  spor  tesisinin  açılış  törenine  katıldı. </p>
<p class="calibre1">Haber başlıkları “Babadan kızına tam destek” şeklindeydi! </p>
<p class="calibre1">Dündar Kılıç’ın ünü çok kısa bir sürede yeniden yükselmeye başlamıştı  ama  nefret  ettiği  “baba”  sözcüğüne  yapışmış</p>
<p class="calibre1">olarak! </p>
<p class="calibre1"><b class="calibre3">Çok Gizli Damgalı Belge</b></p>
<p class="calibre1">Hapisten  çıktıktan  sonra  Dündar  Kılıç’ı  en  çok  şaşırtan gelişmelerden  biri  de  “Casino”  adı  verilen  kumarhanelerin izne  bağlı  olarak  serbest  bırakılmış  ve  lüks  otellerden başlayarak  pıtırak  gibi  çoğalmış  olmasıydı.  Hapse  girmeden önce  çok  az  da  olsa  böyle  birkaç  yer  vardı,  hatta  kendisi  de bir  süre  Hilton’un  kumarhanesine  ortak  olmuştu  ama  daha sonra  Şükrü  Balcı’nın  buraya  gizli  ortak  olduğu  söylentileri çıkınca  Valilik  tarafından  kapatılmıştı.  Gençlik  yıllarında servetinin büyük kısmını çok zor koşullarda kumar oynatarak yapan  Dündar  Kılıç  için  kumarhaneciliğin  serbest  olduğunu görmek  gerçekten  çok  ilginç  bir  sürprizdi.  Altı  yıl  sonra</p>
<p class="calibre1"><a id="p551"></a>Susurluk olayıyla ilgili olarak kurulan Meclis Komisyonu’na verdiği  ifadede,  “Ömer  Lütfi  Topal  gibi  bir  kara  para aklayıcısıyla, Suudi Özkan gibi bir tefeciye kumarhane açma izni  verildiği  halde  kendisine  verilmediğini”  söyleyecekti. <b class="calibre3">10</b></p>
<p class="calibre1">Eski  “mesleğine”  dönmek  için  değil,  ama  dostların</p>
<p class="calibre1">“ricalarını”  kırmayarak  Büyükada  ve  Ataköy  ile  Kıbrıs’taki bir Casino’ya ortak olmuştu. </p>
<p class="calibre1">Bir  gün  babasının  general  olduğunu  ve  Kasımpaşa’daki Deniz  Kuvvetleri’nde  görevli  bulunduğunu  söyleyen  bir</p>
<p class="calibre1">“asteğmen” </p>
<p class="calibre1">Dündar </p>
<p class="calibre1">Kılıç’ın </p>
<p class="calibre1">Ataköy </p>
<p class="calibre1">Casino’daki</p>
<p class="calibre1">ortaklığından  hisse  almak  istedi.  Görüşmeler  sürerken  bu asteğmen  ertesi  gün  elinde  kırmızı  renkli  “Çok  Gizli” </p>
<p class="calibre1">damgası  vurulmuş  bir  “belgeyle”  çıkageldi.  Deniz Komutanlığı’nın  aldığı  bir  istihbarata  göre  “Dündar  Kılıç vasıtasıyla  PKK’ya  verilmek  üzere  Bulgaristan’dan  bir  gemi yükü  silah  geleceği”  bildiriliyordu.  Asteğmen  “Ben  bu dokümanları  senin  için  imha  ederim,  ama  başka  bilenler  de var,  onları  da  görmek  gerekir,”  diyordu.  O  sıralarda  zaten buluttan  nem  kapmakta  olan  ve  düşmanlarının  ne  zaman, nasıl bir komplosuyla karşılaşacağını sezmeye çalışan Dündar Kılıç,  bu  bilgiye  aslını  astarını  araştırmadan  inandı. </p>
<p class="calibre1">“Bulgaristan”,  “PKK”,  “gemi”,  “silah”  sözlerini  bir  arada duymak korkuya kapılmasına yetmişti. Derhal telefona sarıldı ve Burhan Apaydın’ı aradı. </p>
<p class="calibre1">Gerisini  Burhan  Apaydın’dan  dinleyelim:  “Dündar  tahliye olduktan  sonra  ticari  faaliyetlerini  Kurtuluş’taki  iş</p>
<p class="calibre1">merkezinden sürdürüyordu. Bir gün bana telefon etti ‘Burhan Ağabey,  çok  mühim  bir  durum  çıktı,  sana  ihtiyacımız  var, bize  bir  fikir  vereceksin,’  dedi.  Ben  de  hemen  gittim.  ‘Beni tekrar  içeri  almak  için  bir  tertip  hazırlamışlar,’  diyordu. </p>
<p class="calibre1">Anlattığına  göre  Türkiye’ye  bir  şilep  silah  geliyormuş,  bu</p>
<p class="calibre1"><a id="p552"></a>silahları </p>
<p class="calibre1">yakalayıp </p>
<p class="calibre1">Dündar’a </p>
<p class="calibre1">mal </p>
<p class="calibre1">edeceklermiş. </p>
<p class="calibre1">Kasımpaşa’daki  Deniz  Komutanlığı’na  istihbarat  verilmiş. </p>
<p class="calibre1">‘Sen  bunu  nasıl  haber  aldın?’  dedim.  ‘Deniz  Kuvvetleri’nde çalışan  bir  asteğmen  var,  o  haber  getirdi,’  dedi.  Adamı çağırdık, Dündar’la ilgili istihbarat belgesini çıkarıp gösterdi. </p>
<p class="calibre1">Faksla  gelmiş,  hakikaten  söylenen  şeyler  yazıyor.  ‘Peki, arkadaş gidebilir dedim,’ gitti. O gidince ‘Dündar sana karşı böyle  bir  tertip  yok,  gereği  de  yok,  niçin  yapsınlar?’  dedim. </p>
<p class="calibre1">‘Para  verirsek  bu  belgeyi  yok  edecekler,’  dedi.  Ben  de  ‘Bu faks Ankara’dan gelmiş, bunu çekenler daha sonra neticesi ne oldu  diye  sormazlar  mı,  bu  belge  sahte,  bunu  senden  para sızdırmak için düzenlemişler,’ dedim. Ondan sonra rahatladı.” </p>
<p class="calibre1">Sözde  asteğmen  Burhan  Apaydın’ı  gördükten  sonra</p>
<p class="calibre1">“belgeleriyle”  birlikte  sırra  kadem  bastı,  bir  daha  da  ondan haber alan çıkmadı. Apaydın yine de bu belgeyle ilgili olarak Şişli  Cumhuriyet  Savcılığı’na  ve  Emniyet  Kaçakçılık Dairesi’ne başvurularda bulundu. </p>
<p class="calibre1">Dündar Kılıç böyle bir sahtekârlığa hemen kandığına pişman değildi.  1984’te  onu  yok  etmeye  çalışanlar  da  sahte mektuplarla  ihbar  etmemişler  miydi?  Onlardan  her  şey beklenirdi. Hatta olayın onu dolandırmak için düzenlendiğine bile  tam  olarak  inandığı  söylenemezdi.  İşlerin  yoluna girmesinden  rahatlayacağı  yerde,  gözünü  dört  açmayı  ve istihbarat kaynaklarını zorlamayı artırdı. </p>
<p class="calibre1">Temmuz ayının başında bu gerginliğini biraz olsun azaltacak bir gelişme oldu.  <i class="calibre4">Ekonomik Panorama</i> dergisi onunla röportaj yapmak  istiyordu.  Hiç  düşünmeden  kabul  etti.  Ekonomi basını  onunla  ilk  kez  ilgileniyordu  ve  nihayet  işlerini  ve şirketlerini  soran  bir  yayın  organıyla  karşılaşmıştı.  Dergi soruyor  o  yanıtlıyordu:  Ülkenin  ekonomik  durumu,  siyasi istikrarsızlık,  enflasyon...  Oradan  şirketlerine  geçiliyordu, </p>
<p class="calibre1"><a id="p553"></a>sekiz  şirketi  vardı:  Nora  Ses  ve  Görüntü  Bant  San,  AFB</p>
<p class="calibre1">Bilgisayar  Kâğıt  Üretim  San,  Şan  Boya,  Cem  Reklamcılık, Ajans  Artı  Reklam,  İnmar  A.Ş,  Seren  Madencilik  ve  Şan Pazarlama  A.Ş...  Şirketleri  nasıl  mı  yönetiliyordu?  Hepsinin başında  konunun  uzmanı  yöneticiler  vardı.  Örneğin  Şan Boya’nın başında bir profesör. Yöneticilerini tecrübelerine ve kişiliklerine  göre  seçiyorlardı...  İhracat  yapacaklar  mıydı? </p>
<p class="calibre1">Evet,  ilk  etapta  maden  şirketinin  çıkardığı  kili  ihraç  etmek için  İslam  ülkelerinde  pazar  aramaya  başlamışlardı... </p>
<p class="calibre1">Şirketlerini  bir  holding  çatısında  birleştirmeyi  düşünüyorlar mıydı?  Evet,  boya  ve  kâğıt  şirketleri  ürün  verdiği  takdirde holdingleşeceklerdi...  Derginin  yeraltı  dünyasıyla  ilgili  tek sorusu  şu  olmuştu:  Sizin  cezaevinde  olduğunuz  yıllarda protestolu  senetlerin  artışı  yasadışı  tahsilatçıların  doğmasına yol  açtı.  Bu  konuda  ne  düşünüyorsunuz?  Dündar  Kılıç  bu soruyu yanıtlarken hem kendinden emindi, hem de yine “bazı yerlere”  yasadışına  çıkmayacağının  mesajını  veriyordu:  “Bu, ekonominin çarpıklığından kaynaklanıyor. Bize de bu konuda geldiler  ve  çeklerini  tahsil  etmemizi  istediler.  Ben  bu  olayı tasvip etmiyorum. Yasalar ve yargıçlar varken böyle bir yola girmek doğru olmaz.” </p>
<p class="calibre1">Oh  be,  röportaj  bitmişti  ve  ekonomi  ve  şirketleri  dışında fazla bir soru sorulmamıştı. </p>
<p class="calibre1">Pazar  sabahı  erkenden  bir   <i class="calibre4">Ekonomik  Panorama</i>  dergisi aldırttı. Ve daha kapaktaki başlığı görmek bile üzerinde soğuk bir duş etkisi yarattı: “Baba Kılıç Holdingleşiyor!” </p>
<p class="calibre1"><b class="calibre3">“Eskiye Rağbet Olsa...” </b></p>
<p class="calibre1"><a id="p554"></a>Bu soğuk duşun hemen ardından ise ortalık biraz ısınacaktı. </p>
<p class="calibre1"> <i class="calibre4">Ekonomik  Panorama</i>  röportajından  birkaç  gün  sonra, Dündar  Kılıç,  damadı  Özer  Güner’e  “Oğlum  haydi  valideni ziyaret  edip  bir  hayır  duasını  alalım,”  dedi.  Birlikte Göztepe’ye  gittiler.  Dündar  Kılıç  damadının  annesine  neşeli hikâyeler  anlattı,  şakalaştı.  Ziyareti  bitirip  çıktılar.  Zaten  ne olduysa  bundan  sonra  oldu  ve  ben  bu  noktada  sözü,  benden daha  iyi  anlatacak  olan  görgü  tanığı  Özer  Güner’e bırakıyorum:  “Göztepe’den  dönüyoruz.  Gazetelerin  eskiden gece  baskısı  çıkardı.  Vali  Konağı  Caddesi’nde  bir  gazeteci vardı, rahmetli oradan gece baskılarını alırdı. Cem Reklam’ın ilanlarını  görürdü,  bir  de  flaş  haberlere  bakardı.  Bizim aramızda  Bilardo  veya  Mazda  dediğimiz  mekânın  önüne geldiğimizde  gazeteciden   <i class="calibre4">Bugün</i>  gazetesinin  gece  baskısını aldı.  Birinci  sayfasına  baktığı  anda  rahmetlinin  kıpkırmızı olduğunu  gördüm.  Yanlış  hatırlamıyorsam  baktığı  haberin başlığında  ‘Eskiye  rağbet  olsa  bit  pazarına  nur  yağardı. </p>
<p class="calibre1">Dündar Kılıç eskidi artık. Çakıcı var bu dünyada’ yazıyordu.” </p>
<p class="calibre1">Evet, Alaattin Çakıcı hapisten yeni çıkmıştı ve çıkar çıkmaz Dündar Kılıç’a cevabını meydan okuyarak vermişti. </p>
<p class="calibre1">Dündar  Kılıç,  haberi  görünce  Mazda’ya  girdi,  birkaç  yere telefon  açtı,  İbrahim  Kılıç’ı  da  aradı  ve  “Onu  bana  bulun,” </p>
<p class="calibre1">dedi. Çakıcı ortada yoktu ama birkaç yakını bulundu ve sert bir  “nota”  gönderildi.  Buna  karşılık  Çakıcı’dan  Dündar Kılıç’a,  “Benim  hiç  alakam  yok,  basının  yaptığı  bir  iş,  ben böyle bir konuşma yapmadım, koydukları resim bile eski bir resim” şeklinde barış mesajları geliyordu. Ardından Kürt İdris araya girdi, “Dündar sen bu kadar sene hapis yatmışsın, yine başını  derde  sokma,  Alaattin  sabah  akşam  telefon  açıyor, benim Abi’ye bir yanlışım olmaz diyor, gel bunu affet,” dedi, uğraştı  ve  Dündar  Kılıç’ı  barışmaya  razı  etti.  Tanıkların</p>
<p class="calibre1"><a id="p555"></a>aktardığına göre Beşiktaş’taki Hanedan’da buluştular ve olay bir kez daha tatlıya bağlandı. </p>
<p class="calibre1">Yaza  doğru  bu  sıkıntıları  unutmasını  sağlayacak  gelişmeler oldu;  aylık  dergilerin  Dündar  Kılıç’a  gösterdikleri  ilgi sürüyordu.  Mayıs  ayında   <i class="calibre4">Kapital</i>,  haziran  ayında   <i class="calibre4">Playboy</i> dergisi onunla röportaj yaptı. </p>
<p class="calibre1"> <i class="calibre4">Kapital</i>  dergisiyle  yapılan  röportaj  baştan  sona  Dündar Kılıç’ın şirketleri, yıllık ciroları, üretimleri üzerine soru cevap şeklinde  geçmişti.  Dündar  Kılıç  dergide  çıkan  “yeraltı dünyası” ve “baba” sözcükleri dışında hayatından memnundu, bu  röportaj  işadamı  olma  yolunda  attığı  adımların  iyi  bir tanıtımı  olmuştu.  <i class="calibre4">Kapital</i>  dergisinde  çıkan  haberin  spotları şöyleydi:</p>
<p class="calibre1">“Dündar  Kılıç;  ‘Şan  Boyaları,  Cem  Ajans,  Artı  Ajans,  Şan Market,  kömür  ocaklarını  da  koyacak  olursak  yıllık  ciromuz elli milyar civarındadır. Türkiye çapında kömür satıyoruz.’</p>
<p class="calibre1">‘Allah’a  şükür  işlerimiz  iyi  gidiyor.  En  kısa  zamanda holding  haline  geleceğiz...’  Bu  sözler,  ünlü  babalardan Dündar  Kılıç’a  aitti.  Yeraltı  dünyasının  önde  gelen isimlerinden  olan  Baba  Dündar  Kılıç  aynı  zamanda  bir şirketler grubunun da sahibi. Kılıç’ın amacı en kısa zamanda holdingleşmek...” </p>
<p class="calibre1"> <i class="calibre4">Playboy</i>  dergisiyle  olan  görüşme  ise  bir  dost  sohbeti  gibi geçti.  Çünkü  röportajı  yapan  kişi  Ankara’nın  Hamamönü Mahallesi’ndeki  gençlik  yıllarından  beri  tanıdığı  Doktor Turhan Temuçin’di. Dündar Kılıç bu söyleşiden o kadar keyif almıştı  ki,  Turhan  Temuçin’e  “yaşamının  tümünü  anlatmayı ve  bunun  bir  kitap  halinde  yazılması”  sözünü  bile  verdiği dergide  çıkan  yazıda  yer  almıştı.  Ama  bu  proje gerçekleşemedi.  Çünkü  Dündar  Kılıç,  dergi  piyasaya çıktığında  gördüğü  başlığa  çok  sinirlenmişti.  Derginin</p>
<p class="calibre1"><a id="p556"></a>başlığında  onun  ağzından  şu  ifadeler  yer  alıyordu:</p>
<p class="calibre1">“İşkenceler, bitmez sorgulamalar altında beni tutukladılar. 58</p>
<p class="calibre1">kez duruşmaya çıktım. Onlara dedim ki; sizi sokak ortasında ağaç  dallarında  sallandıracaklar...”  Dündar  Kılıç  bu  sözleri kendisine  işkence  yapanlara  karşı  söylemişti,  oysa  dergide yazılan  şeklinden  sanki  yargıçlara  karşı  söylenmiş  gibi  bir anlam  çıktığı  kanısındaydı.  Hakkında  askeri  yargıçlara hakaret  etmekten  dava  açılabileceği  kaygısına  kapılmıştı. </p>
<p class="calibre1">Doktor  Temuçin  bu  yanlışın  kendisinden  değil,  başlığı yazanlardan  kaynaklandığını  izah  etmek  için  elinden  geleni yaptı ama sözünü dinletemedi. Dündar Kılıç ona küsmüştü ve bu olay yaklaşık yarım asır süren Temuçin-Kılıç dostluğunun da sonu olmuştu. </p>
<p class="calibre1">1991  yılı  dünyada  ve  Türkiye’de  çok  sıcak  başladı.  Ocak ayında kapımızın dibinde savaş alevleri yükseliyordu, Körfez Savaşı  başlamış  ve  16  Ocak’ta  da  TBMM  hükümete  savaş</p>
<p class="calibre1">ilanı yetkisi vermişti. Özal ekonomisine ilişkin gelişmeler de sürüyordu.  24  Ocak’ta  Cumhurbaşkanı  Turgut  Özal,  hayali ihracatçılara  hapis  cezası  öngören  yasa  ile  sigara  reklamını yasaklayan yasaları veto etti. </p>
<p class="calibre1">TRT  dışında  özel  bir  televizyon  kanalı  kurulması  için anayasayı  değiştirme  girişimleri  başladı.  Ama  daha  hukuki düzenlemeler  yapılmadan,  Cumhurbaşkanı’nın  oğlu  Ahmet Özal  ve  Uzan  ailesi  ortaklığında  Liechtenstein’da  kurulan Magic  Box  şirketi,  Star-1  adı  altında  deneme  yayınlarına girişmişti bile. </p>
<p class="calibre1"><b class="calibre3">Nikâhta Keramet Vardır</b></p>
<p class="calibre1"><a id="p557"></a>1991 yılı Dündar Kılıç için de çok gergin başladı. Kulağına kadar  gelen  söylentilere  göre  kızı  Uğur,  Alaattin  Çakıcı  ile evlilik  dışı  bir  ilişki  içine  girmişti.  Bu  iş  erkek  erkeğe konuşulup  halledilmesi  gereken  bir  işti.  Ama  damadı  Uğur Özbizerdik  İspanya’da  hapisteydi.  Bu  yüzden  aile  fertleri arasında  olayla  ilgili  gizli  bir  araştırma  yaptı,  söylenenler doğruydu ve neredeyse ondan başka bilmeyen kalmamıştı. O</p>
<p class="calibre1">zaman aklına ilk gelen şeyin ne olduğunu tahmin edeceğinizi sanıyorum:  Bu  olay  da  kendisine  karşı  Mehmet  Eymür tarafından  planlanmış  bir  tertipti!  Yapılabilecek  en  büyük kötülüğü yapmışlar ve onu sıcak çatışmaya çekme oyunlarına bu kez kızını alet etmişlerdi. </p>
<p class="calibre1">Birçok  kimsenin  ondan  kesin  kararlı  davranmasını  ve  bunu yapanların  “cezasını  kesmesini”  beklediğini  biliyordu.  Ama bu beklentide olanların sırtında yumurta küfesi yoktu, üstelik olayın  arkasında  ne  tezgâhlar  döndüğünü  onun  kadar  iyi bilemezlerdi.  Kendisinin  sırtında  ise  yediden  yetmişe  bütün bir ailenin sorumluluğu vardı. Bir kere karar verdikten sonra neler  olacağını  zaten  daha  önce  basın  vasıtasıyla  herkese duyurmuştu:  “Ben  onu  öldürmek  istesem  elli  bin  yerde buldurturum, biz ona kafamızı taksak nefes alamaz!” Alaattin Çakıcı’nın  yeri  belliydi  ve  eli  kolu  bağlı  durumdaydı;  polis tarafından  aranmaktayken  Bolu’da  bir  trafik  kazası  geçirmiş</p>
<p class="calibre1">ve kolu kırılmış, tutuklu olarak Çapa Tıp Fakültesi Ortopedi Servisi’ne  yatırılmıştı.  Onu  öldürmeye  karar  verse  bile, tutuklu  bir  adama  karşı  eyleme  girişmek  hem  “delikanlılığa yakışmayacak”,  hem  de  devletle  çatışmayı  göze  almak olacağından çıkmasını beklemek gerekecekti. </p>
<p class="calibre1">Bu  düşünceler  içinde  tereddütler  geçirirken,  Çakıcı’nın akrabalarından  olan  ama  kendisinin  de  iyi  tanıyıp  sözünü kıramayacağı  biri  arabuluculuğa  geldi  ve  “Bu  iş  kızın</p>
<p class="calibre1"><a id="p558"></a>kocasına  düşer,  o  da  ortada  yok.  Sen  niye  elini  kana bulayacaksın. Ona unutamayacağı bir ders ver ve nikâh yap,” </p>
<p class="calibre1">dedi.  Ayten  Kılıç  da  bu  fikri  destekliyor  ve  kocasına  sürekli olarak  sükunet  tavsiye  ediyordu.  Sonunda  Dündar  Kılıç kararını  açıkladı:  “Öyleyse  ona  söyleyin,  iki  yolu  var,  ya ölecek,  ya  alacak,”  dedi,  kendisi  kimseyle  muhatap olmayacaktı. </p>
<p class="calibre1">Ayten Hanım öz kızı gibi sevdiği Uğur’a gitti ve “Baban razı olmasa  da  biraz  yumuşadı,  sen  bununla  bir  an  önce  evlen, ikinizin  de  canı  kurtulsun,”  dedi.  Uğur  da  bunu  Çakıcı’ya aktardı. </p>
<p class="calibre1">Olayın  bundan  sonrasını  ben  o  sıralarda  Çakıcı’nın avukatlığını  yapmakta  olan  Muhittin  Yüzüak’tan  dinledim:</p>
<p class="calibre1">“Telefonla  ve  yüz  yüze  konuşmalar  sonucu  evlenmeye  karar veriyorlar. O zaman Uğur Özbizerdik İspanya’da cezaevinde yatıyordu. Aklımda yanlış kalmadıysa galiba uyuşturucuydu. </p>
<p class="calibre1">Bir avukat arkadaşımız oraya gitti ve vekâletname alıp geldi. </p>
<p class="calibre1">Ben  de  Uğur’un  vekili  olarak  davaya  girdim,  boşadık.  O</p>
<p class="calibre1">zaman  hatırlarsan  100  günlük  iddet  müddeti  vardı,  boşanan bir  kadının  yeniden  evlenebilmesi  için  yüz  gün  beklemesi gerekiyordu,  çünkü  hamileyse  nesep  karışır  diye.  O  zaman ben rahmetli Uğur’u alıp Cerrahpaşa Hastanesi’ne götürdüm, hamile  olmadığına  dair  rapor  aldım,  getirdim.  Önce  burada nikâhlanmaya  karar  vermişlerdi.  Fakat  rahmetli  Uğur’un babası  muvafakat  etmediği  için  Trabzon’a,  memleketlerine gittiler.  Orada  nikâhlanıp  buraya  döndüler.  Dündar  Kılıç baştan  muvafakat  etmedi  ama  sonradan  meselenin  olaysız çözümlenmiş olmasıyla rahatladı.” </p>
<p class="calibre1">Sonuç  olarak  Uğur  Kılıç  ile  Alaattin  Çakıcı  20  Mayıs 1991’de  Trabzon’da  aile  arasında  sade  bir  törenle  kıyılan nikâhla  evlendiler.  Alaattin  Çakıcı’nın  ilk  eşi  Gönül</p>
<p class="calibre1"><a id="p559"></a>Çakıcı’dan  iki  kız  bir  oğlan  çocuğu,  Uğur  Kılıç’ın  da  ilk evliliğinden bir oğlu bir kızı vardı. </p>
<p class="calibre1">İşte o sıralarda birçok kimseyi hayrete düşüren bu evliliğin hikâyesi böyleydi. </p>
<p class="calibre1">Dündar  Kılıç  onları  bir  daha  yanına  hiç  kabul  etmedi. </p>
<p class="calibre1">Bununla birlikte söz konusu olan ne de olsa öz kızıydı ve yedi kat  ellere  yardım  ederken  onu  ortalıkta  bıraktığını  kimseye söylettiremezdi.  Bu  bakımdan  geçinebilmesi  için  ona Casinolardaki ortaklıklarından hisseler verdi. </p>
<p class="calibre1">Ancak,  konunun  üzerinden  ne  kadar  zaman  geçerse  geçsin, bu  olayın  başlangıcı  hakkındaki  kesin  kanısını  hiçbir  zaman değiştirmedi.  Bunu  hiçbir  zaman  unutmadığını  altı  yıl  sonra ifade  vereceği  Meclis  Susurluk  Komisyonu’ndaki  sözleri gösteriyordu: “Ailesini dinlemedi kızım. Biz kendimize göre kendi  kabilesinin  içerisinde  ecdatlarımız  olan  insanlarız.  Bu işi  de  Mehmet  Eymür  hazırladı.  Evliliklerini  de  o hazırladı.” <b class="calibre3">11</b></p>
<p class="calibre1">Yedi  yıl  sonra  bile   <i class="calibre4">Artı  Haber</i>  dergisinin  yaptığı  bir röportajın sorularından birinde aynı konu gündeme geliyordu:</p>
<p class="calibre1">“Soru - Kızınızın Çakıcı ile evlenmesine nasıl razı oldunuz? </p>
<p class="calibre1">Dündar  Kılıç  -  Vermedim  ki,  haberim  bile  yoktu.  Onaylar mıyım  böyle  bir  evliliği,  izin  verir  miyim  böyle  bir  evliliğe. </p>
<p class="calibre1">Yaptılar işte. Yalnız kimsenin zarar görmemesi için, kimsenin ölmemesi  için  kabullendik.  Kuralları  vardı  ama,  onların hayatlarını kurtarmak için kabullendik. Evlendikten sonra 3-4</p>
<p class="calibre1">yıl hiç yüzlerini görmedim. Hiç huzuruma da çıkarttırmadım. </p>
<p class="calibre1">Gelemediler.” </p>
<p class="calibre1">İşte  kararını  vermeden  önce  geçirdiği  uzun  tereddüdün nedenleri  de  bunlardı:  İşin  arkasında  başkalarının  bulunması kuşkusu ve kimsenin ölmemesi endişesi! </p>
<p class="calibre1"><a id="p560"></a>Bundan  yirmi  gün  sonra  oğlu  Dünay’ın  sünnet  düğününü yapan  Dündar  Kılıç  üzücü  olayların  sıkıntısını  atlatmış</p>
<p class="calibre1">görünüyordu.  Yine  Hilton’da  600  davetli  ile  yapılan  düğün ünlü sanatçılarla doluydu: Kadir İnanır, Nükhet Duru, Kemal Sunal,  Kâmil  Sönmez,  Selami  Şahin,  Ferdi  Tayfur,  Suna Yıldızoğlu,  Mustafa  Topaloğlu,  Sinan  Özen,  Osman Yağmurdereli,  Yasemin  Evcim...  Ama  ertesi  günkü  magazin gazetelerinin  başlıkları  bu  mutluluğunun  da  tadını  kaçırdı:</p>
<p class="calibre1">“En baba düğün!” ve “Babanın oğlu sünnet oldu!” Gazeteler bu başlıkları sanki onu çıldırtmak için seçiyorlardı. </p>
<p class="calibre1"><b class="calibre3">“Silahsız Banka Soygunculuğu” </b></p>
<p class="calibre1">Sağ  gözündeki  hastalık  ilerliyordu  ve  doktoru  Ömer  Faruk Yılmaz  Almanya’da  ameliyat  olması  gerektiğinde  ısrar ediyordu. </p>
<p class="calibre1">Ama </p>
<p class="calibre1">Dündar </p>
<p class="calibre1">Kılıç’a </p>
<p class="calibre1">aylardır </p>
<p class="calibre1">pasaport</p>
<p class="calibre1">vermiyorlardı. Avukat Burhan Apaydın, bir zamanlar kardeşi Orhan  Apaydın’a  da  pasaport  alamadığı  için  yurtdışına tedaviye  götürememiş  olmanın  hırsıyla  Ankara’ya  gitti, İçişleri  Bakanı’na  başvurdu  ve  Dündar  Kılıç  1991’in  Eylül ayında pasaportuna kavuştu. Alır almaz da doktoru Yılmaz’ın eşliğinde  Frankfurt’a  giderek  ameliyat  oldu,  hasta  olan gözünün  alt  kapağındaki  kanserli  doku  alınmıştı.  Klinikte kaldığı  sürece  yanında  olanlar  ona  o  kadar  çok  “Abi,  Abi” </p>
<p class="calibre1">demişlerdi ki, Alman Profesör de bunu onun adı sanıp “Abi” </p>
<p class="calibre1">diye hitap etmeye başlamıştı! </p>
<p class="calibre1">Dündar  Kılıç  Türkiye’ye  dönmesinden  birkaç  ay  sonra,  10</p>
<p class="calibre1">Ocak  1992’de  Star  televizyonunun  “Kırmızı  Koltuk” </p>
<p class="calibre1">programına  çıkarak  Engin  Ardıç  ve  Meriç  Köyatası’nın</p>
<p class="calibre1"><a id="p561"></a>sorularını  yanıtladı.  Hani  hapisten  çıktıktan  sonra  “Benim amacım bu adamları teşhir etmektir,” diyordu ya. İşte bunun fırsatını  bulmuştu,  canlı  yayında  ve  sansürsüz  olarak konuşuyordu.  Milyonlarca  seyirci  önünde  defalarca  Mehmet Eymür ve Atila Aytek adlarını telaffuz etti. Ona karşı yapılan tertipleri  anlattı.  Daha  sonra  işyerleri,  ailesi,  yoksullara yardım etmesi konularına geçildi. </p>
<p class="calibre1">Ve  bu  programın  sonunda  da  sıra  yine  mafya  sorularına geliyordu.  Ama  bu  kez  Dündar  Kılıç  onu  dinleyen  kitleler önünde kendisine yakıştırılan mafya sözcüğüne artık geniş bir açıklama getirmeye kararlıydı: “Şimdi efendim, bütün dünya ülkelerinde, bilhassa demokrasi ülkelerinde mafya teşkilatları vardır.  Türkiye’de  de  vardır,  ama  mafya  kimdir,  işte  bu tartışılır.  Mafya  bir  teşkilat  olayıdır.  Mafyanın  mecliste milletvekilleri  olur,  bakanları  olur,  polis  müdürleri  olur,  her kesimi,  hatta  fahişeleri  bile  olur.  Bu  teşkilatlara  sahip  olan insanlardır mafya. Ama aslında kabadayılar halkın bağrından kopmuştur  ve  halkın  bir  yakıştırmasıdır.  Kabadayı  sizin  gibi güzide  gazetecilere  de  derler,  bir  polis  müdürüne  de  derler, adalet  dağıtan  bir  yargıca  da  derler.  Bu  kelime  bizi  yıllardır rahatsız  ettiği  halde  yine  de  hizmet  ve  emek  verdiğimiz  için mutluyum.  Hangi  kabadayı  nerede  devletin  kasalarına  elini uzatmış veyahut kötü bir faaliyet göstererek bir kimsenin para karşılığında canını yakmış veya bir yerde kiralık katil olmuş? </p>
<p class="calibre1">Mafya işte anlattığım gibi bir örgüt olayıdır. </p>
<p class="calibre1">Mafya  vardır  tabii,  devlet  bankalarını  soyanlar,  bu  fakir halkın  parasını  soyanlar,  hileye  dayalı  teşkilatlar  kurup  bu paraları alanlar mafyadır tabii. Şimdi, açık açık ortada. Devlet bankaları </p>
<p class="calibre1">soyuluyor. </p>
<p class="calibre1">Kimler </p>
<p class="calibre1">tarafından </p>
<p class="calibre1">soyuluyor? </p>
<p class="calibre1">Kabadayılar  tarafından  mı  soyuluyor?  Hayır.  Mafya tarafından.  Biz  kimseye  kötülük  yapamayız,  hiçbir  kabadayı</p>
<p class="calibre1"><a id="p562"></a>yapamaz.  Hiçbir  kabadayının  da  araştırın  servetleri  yoktur. </p>
<p class="calibre1">Olsa  zaten  ayıp  olur.  Şimdi  benim  servetim  olsa  bana  ayıp olurdu, bana yazıklar olurdu. Ama işyerleri kurmak istiyorum, onlardan  da  çalışanlar  faydalanacak,  yakınlarımız  başlarında uğraş verirse yararlanacak, ben çocuklarıma servet bırakıp da ne  yapacağım,  onları  yozlaştırıp,  rezil  olmamaları  için  işte işyerleri  var,  çalışırlar,  korunurlar.  Ama  ben  onlara  servet bırakırsam,  benim  servetim  olsaydı  ayıp  olurdu,  zaten kendilerini koruyamazlardı, savunamazlardı.” </p>
<p class="calibre1">Engin  Ardıç  ve  Meriç  Köyatası  programı  kapatırlarken</p>
<p class="calibre1">“Umarız halkımız, kamuoyu, seyircimiz bambaşka bir Dündar Kılıç  tanımış  oldu,  tanımadığı  veya  yanlış  tanıdığı,” </p>
<p class="calibre1">diyorlardı. </p>
<p class="calibre1">Dündar  Kılıç’ın  “devlet  bankaları  kimler  tarafından soyuluyor?” demesinin üzerinden bir ay geçti. </p>
<p class="calibre1">2  Şubat  1992’de  Emlak  Bankası  hakkında  iki  soruşturma başlatıldı. 20 Şubat’ta vergi affı yasalaştı, vergi kaçıranlara af çıktı. </p>
<p class="calibre1">Bankaların  ince  yöntemlerle  soyulması  olayları  üzerine yazar  Uğur  Mumcu  bir  yazısında  bir  deyimi  ilk  kez kullanacaktı:  “Silahsız  banka  soygunculuğu!”  Yazısının sonunda  şöyle  diyordu:  “Silahlı  banka  soygunculuğunun cezası  ‘müebbet  hapis’tir.  Silahsız  banka  soygunculuğuna  –</p>
<p class="calibre1">son  örneklerde  görüldüğü  gibi–  liberal  düzenimizde  pek  de ceza verilmemektedir.” <b class="calibre3">12</b></p>
<p class="calibre1">Uğur Mumcu 24 Ocak 1993’te öldürüldü. Aradan yirmi yıla yakın  bir  zaman  geçti.  Söyler  misiniz,  o  günden  bugüne  ne değişti? </p>
<p class="calibre1"><a id="p563"></a><b class="calibre3">Esrarengiz Ziyaret</b></p>
<p class="calibre1">Dündar Kılıç, Kırmızı Koltuk programında hasımlarına karşı kazandığı  ezici  zaferden  sonra  çok  uzun  süre  rahat  etti.  Ne Eymür’den, ne de Çakıcı’dan herhangi bir karşı atak belirtisi olmadan  geçen  iki  yıla  yakın  zaman  boyunca  işlerini geliştirmekle ve ailesiyle ilgilendi. </p>
<p class="calibre1">Oysa  Eymür’ün  televizyondan  yayınlanan  bütün  bu</p>
<p class="calibre1">saldırılara  ses  çıkarmamasının  nedeni,  Türkiye  siyasetinde yeni gelişmeler olması ve onun da devlet kapısının kendisine yeniden  açılabileceği  beklentisine  girmiş  olmasıydı.  Önemli görevlere  hazırlanırken  ismini  yıpratacak  olan  polemiklere giremezdi.  Bu  beklentisinin  boşuna  olmadığı  iki  yıl  içinde anlaşılacaktı. </p>
<p class="calibre1">Cumhurbaşkanı  Turgut  Özal  17  Nisan  1993’te  öldü.  16</p>
<p class="calibre1">Mayıs’ta </p>
<p class="calibre1">Süleyman </p>
<p class="calibre1">Demirel </p>
<p class="calibre1">parlamento </p>
<p class="calibre1">tarafından</p>
<p class="calibre1">dokuzuncu Cumhurbaşkanlığı’na seçildi. Ondan boşalan DYP</p>
<p class="calibre1">Genel  Başkanlığı  koltuğu  için  yapılan  13  Haziran kongresinde Tansu Çiller yeni DYP Genel Başkanı ve DYP-SHP koalisyonuna başbakan oldu. </p>
<p class="calibre1">12 Temmuz’da Mehmet Ağar Emniyet Genel Müdürlüğü’ne</p>
<p class="calibre1">getirildi.  Ve  Eylül  1993’te  de  Mehmet  Eymür  MİT  Özel İstihbarat  Dairesi  Başkanı  olarak  “yuvaya”  döndü.  Tarık Ümit’in  “muhbirlik”  görevinin  devam  ettiğini  söylemeye gerek  yok.  Korkut  Eken  ise  Emniyet  Genel  Müdürlüğü Danışmanlığı’na  getirilmişti  ve  özel  timlerin  eğitimiyle ilgilenecekti.  Herkes  yerli  yerine  yerleştikten  sonra  artık 1984’teki  “İstanbul’un  fethi”  oyunu  yeniden  sahneye konmaya  hazır  hale  gelmişti.  İki  eksikle;  Nuri  Gündeş</p>
<p class="calibre1">1986’da  emekliye  ayrılmış,  Hiram  Abas  26  Eylül  1990’da</p>
<p class="calibre1"><a id="p564"></a>öldürülmüştü. Ve konu farkıyla; bu kez kulistekilerin arkasına saklanacakları  paravana,  “Babalar  Operasyonu”  değil,  “PKK</p>
<p class="calibre1">Operasyonları” olacaktı. </p>
<p class="calibre1">Çünkü  Tansu  Çiller’in  başbakan  olmasıyla  birlikte  PKK</p>
<p class="calibre1">terörün  şiddetini  aniden  iki  misli  artırmıştı.  İddialara  göre PKK’nın  en  önemli  gelir  kaynaklarından  biri  İstanbul’daki Kürt  “işadamları”  idi  ve  Tansu  Çiller’e  67  Kürt  işadamının isminden oluşan bir listenin verilmiş olduğu söyleniyordu. <b class="calibre3">13</b></p>
<p class="calibre1">Tansu Çiller’in 4 Kasım’da Holiday Inn Oteli’nde “PKK’nın haraç  aldığı  işadamları  ve  sanatçıları  biliyoruz,  hesap soracağız”  şeklinde  bir  açıklama  yapmasıyla  birlikte Güneydoğu’da  ve  “Sakarya  şeytan  üçgeninde”  faili  meçhul cinayetler serisi başladı. </p>
<p class="calibre1">Dündar  Kılıç  sözü  edilen  listede  var  mıydı?  Bilmiyorum. </p>
<p class="calibre1">Ama  eğer  vardıysa  onu  oraya  kimin  soktuğunu  bilmek  için müneccim olmaya gerek yoktu. </p>
<p class="calibre1">Listeyi  bilmesem  de,  benim  de  bildiğim  başka  şeyler  var, şimdi onları anlatacağım. </p>
<p class="calibre1">7  Kasım  1993  günü  seçmen  kütüklerinin  yenilenmesi nedeniyle  sokağa  çıkma  yasağı  vardı.  Alaattin  ve  Uğur Çakıcı’nın  Alkent’teki  evlerinin  kapısı  çalındı.  Uğur  Çakıcı kapıyı “Sayım memurlarıdır” diye açtı, ama kapıda duran kişi belki de Çakıcı’nın beklediği ama Uğur’u hayrete düşüren bir misafirdi: MİT’in yeni daire başkanlarından Mehmet Eymür! </p>
<p class="calibre1">Herkesin  evine  kapatıldığı  bir  gün  cebindeki  kimlik  kartı sayesinde  rahatça  ve  kimseye  görünmeden  kalkıp</p>
<p class="calibre1">gelebilmişti.  Bir  süre  salonda  oturup  sohbet  ettiler.  Daha sonra Uğur’la oğlu Onur’u bir bahaneyle salondan çıkardılar ve baş başa verip konuştular. Uğur’un o zamanlar 12 yaşında olan oğlu Onur Özbizerdik iki yıl sonra bu olayla ilgili ilginç bir açıklama yapacaktı: “Bana ‘çık oyna,’ dediler, annemi de</p>
<p class="calibre1"><a id="p565"></a>‘Sen  de  çık  bize  kahve  yap,’  diye  odadan  çıkardılar.  Annem mutfakta  kahve  hazırlarken,  Alaattin  Amca  elinde  siyah Glock  marka  bir  tabancayla  geldi.  Anneme  göstererek  ‘Bak Mehmet Eymür’ün tabancası, aynı senin tabancandan,’ dedi. </p>
<p class="calibre1">Annem  kahveleri  vermek  için  girip  çıktıktan  sonra  bana</p>
<p class="calibre1">‘Dündar dedenle ilgili bir şeyler söylüyorlar,’ dedi. <b class="calibre3">14</b></p>
<p class="calibre1">Ben bu haberleri bir kez kısa bir telefon görüşmesi yaptığım Onur Özbizerdik’e de doğrulattım. İzin verirseniz araya girip onu da anlatayım. </p>
<p class="calibre1">Bu  kitabın  hazırlık  çalışmaları  sırasında  birçok  kez İstanbul’a  gittim,  Kılıç  ailesinin  hemen  hemen  bütün fertleriyle tanıştığım halde bir tek Onur’la son gidişime kadar görüşemedim, her seferinde bir aksilik çıktı. İlk gidişimde bir gün önce babası ölmüştü, eski olayları deşip acısını artırmak istemedim.  İkinci  gidişimde,  adının  karıştığı  bir  olaydan tutuklanmış  ve  “Küçük  Baba”  yakıştırmasıyla  gazetelerin birinci sayfalarında yer almıştı. Aslına bakarsanız onunla öyle çok  uzun  boylu  bir  görüşme  yapmak  da  istemiyordum.  Çok genç  bir  insandı  ve  medyanın  onun  ruhsal  durumunu  hiç düşünmeden  “şöhret”  yapmaya  çalışmasından  olumsuz  bir biçimde  etkilenmiş  olabilirdi.  Ona  aşırı  ilgi  göstererek  bu olumsuzlukları  onayladığımı  sanmasını  istemiyordum.  Zaten soracağım  tek  şey  o  “sayım  günü  ziyareti”  haberinin  doğru olup  olmadığıydı.  Bunu  öğrenemesem  de  okuyucularımdan özür  dilerdim,  olur  biterdi.  İstanbul’a  son  gidişimde  Onur Özbizerdik  tahliye  olmuştu,  aileye  bıraktığım  telefon numarasından  beni  aradı  ve  yemeğe  davet  etti.  Ona  bu nezaketi  için  teşekkür  ettim  ve  sadece  7  Kasım  1993’te Mehmet  Eymür’ün  evlerine  yaptığı  ziyareti  sordum,  o zamanlar gazetede çıkan haberin doğru olduğunu söyledi. Ben de  ona  bu  kitapta  fazla  yer  vermeyeceğim  için  kusura</p>
<p class="calibre1"><a id="p566"></a>bakmamasını,  bunu  onun  iyiliği  için  yaptığımı,  kendisini manşetlere  çıkaranların  ona  karşı  dürüst  davranmadıklarını bilmesini istediğimi söyledim. Bana teşekkür etti. </p>
<p class="calibre1"><b class="calibre3">Abi Endişelerinde Haklı Çıkıyor</b></p>
<p class="calibre1">Bu  kısa  aradan  sonra  “esrarengiz  ziyaretçi”  olayımıza  geri dönelim. </p>
<p class="calibre1">Ziyaret sürmekteyken Dündar Kılıç’ın evinin telefonu çaldı. </p>
<p class="calibre1">Telefonu Ayten Kılıç açtı, karşısındaki Uğur’du. “Burada kim var  biliyor  musunuz?”  dedi.  “Hayrola  kızım,  sokağa  çıkma yasağında  kim  olabilir?”  dedi  Ayten  Kılıç.  Uğur’un  cevabı</p>
<p class="calibre1">“Mehmet  Eymür”  oldu  ve  telefonu  aceleyle  kapattı.  Yani Dündar  Kılıç,  Çakıcı’ya  yapılan  ziyaretten  anında  haberdar olmuştu  ve  ben  de  bunu  bu  kitap  için  yaptığım  görüşmede Ayten Hanım’dan öğrenmiştim. </p>
<p class="calibre1">Eymür  o  gün  oraya  neden  gelmişti?  Bunu  pek  bilen  yoktu. </p>
<p class="calibre1">Bana kalırsa Eymür o gün oraya büyük olasılıkla bir pasaport getirmişti.  Çünkü  Alaattin  Çakıcı  bir  ay  sonra  kırmızı pasaportla  ve  “görevli”  olarak  yurtdışına  çıkacak  ve  beş  yıl sonra Fransa’da tutuklanıp Türkiye’ye iade edilene kadar bir daha dönmeyecekti. </p>
<p class="calibre1">Doğrusunu isterseniz, benim ilgim, oraya neden geldiğinden çok,  şu  tabanca  gösterme  konusu  çekti.  Sokaklarda meslektaşlarından  başka  kimseciklerin  olmadığı  bir  gün Eymür’ün  silahlı  gezmesinin  ne  anlamı  vardı?  Can güvenliğinden  emin  olması  gerekirdi.  Dündar  Kılıç  kızı  ve damadıyla görüşmediğine göre orada onunla karşılaşması gibi bir olasılık da yoktu. Eymür’ün, ustası Hiram Abas gibi silah</p>
<p class="calibre1"><a id="p567"></a>meraklısı  biri  olduğunu  da  hiç  duymadım.  Haydi bilmediğimiz  bir  sebepten  taşıyordu  diyelim,  misafirliğe gittiği  bir  evde  çıkarıp  herkese  göstermenin  ne  âlemi  vardı? </p>
<p class="calibre1">Çakıcı’ya  gösteri  yapması  söz  konusu  olamayacağına  göre evde  ondan  başka  bir  tek  Uğur  ve  Onur  vardı,  Eymür,  bu ziyaretin onlar tarafından kime duyurulacağını çok iyi biliyor olmalıydı. Oraya bir mesaj gönderiyorsa, mesaj alınmıştı. </p>
<p class="calibre1">Peki  ne  konuşmuşlardı?  “Sohbetin”  konusunun  da</p>
<p class="calibre1">yurtdışında  yapılacak  bazı  eylemler  olduğunu  sanıyorum. </p>
<p class="calibre1">Çünkü  “Çakıcı,  1994  Ağustos’unda  eski  arkadaşı  Nurullah Tevfik  Ağansoy’la  Brüksel’de  buluştu.  O  da  MİT  adına çalışıyordu.  Daha  önce  yine  ortak  bir  operasyona katılmışlardı.  Görevleri  Dev-Sol  lideri  Dursun  Karataş’ı öldürmekti.  Karataş’ı  Belçika  ve  Köln’de  günlerce  aramış, bulamamışlardı.  Bu  kez  verilen  hedef,  15  Ağustos’ta Brüksel’de  basın  toplantısı  yapacak  olan  DEP  eski milletvekilleriydi.  Ancak  basın  toplantısı  son  anda Hollanda’ya  aktarılınca  yine  başarısız  oldular.  Çakıcı yurtdışında kaldı, Ağansoy Türkiye’ye döndü. <a href="#p567">”94</a></p>
<p class="calibre1"><a href="#p567">94 </a>Necdet Açan, “Ataç’ın ülkücü suikast timi”,  <i class="calibre4">Aktüel</i> dergisi, 29 Ağustos 1998. </p>
<p class="calibre1">Tekrar  sayım  günü  yapılan  ziyarete  dönecek  olursak;  orada neler konuşulduğunu aslında bizlerden de daha fazla Dündar Kılıç  merak  etmişti.  Çünkü  Uğur’un  onlara  kahve  götürüp getirirken  duyabildiği  kadarıyla  babasından  söz  ediyorlardı. </p>
<p class="calibre1">Dündar  Kılıç  bu  görüşmeyi,  onu  çok  tedirgin  etmiş  olan</p>
<p class="calibre1">“PKK’ya  silah  getirme  komplosuna”  bağlamıştı.  Ayrıca, aldığı  istihbaratlara  göre  aynı  gün  Tarık  Ümit’in  evinde  de başka  bir  toplantı  yapılmıştı.  O  günden  itibaren  yakınlarına</p>
<p class="calibre1">“Bundan sonra başıma bir iş gelirse bunu Eymür’den bilin,” </p>
<p class="calibre1">demeye başladı. </p>
<p class="calibre1"><a id="p568"></a>Ve hemen eski dostu İlhan Selçuk’u aradı. İlhan Selçuk’tan dinlediğim  şöyleydi:  “Çok  telaşlıydı,  ‘İlhan  Ağabey,  bana karşı  bir  komplo  hazırlanıyor.  Buna  engel  olmamız  lazım. </p>
<p class="calibre1">Senden  yardım  rica  ediyorum,’  diyordu.  Ben  de  Deniz  Som arkadaşımı onunla röportaj yapmaya gönderdim.” </p>
<p class="calibre1">İşte kitabımızın başından beri geniş alıntılar yaptığım Deniz Som’un  Dündar  Kılıç  röportajı  bu  koşullar  altında,  aralık ayının  sonunda  başlayıp  birkaç  hafta  sürerek  gerçekleşmişti. </p>
<p class="calibre1">Deniz  Som’un  izlenimlerine  göre  de  görüşmelere</p>
<p class="calibre1">başladıklarında Dündar Kılıç’ın başı dertte gibi görünüyordu ve çok sıkıntılıydı. İki olayı, asteğmenin getirdiği gizli belge ile  sayım  günü  yapılan  toplantıyı  birleştirerek  anlatıyordu:</p>
<p class="calibre1">“Bu  adamların  sadist  hisleri  tatmin  olmadı  ki  hayatımızın sonunu  getirmek  için  yeni  bir  senaryo  hazırladılar.  Şimdi  en son  hazırlanan  senaryo,  silahlar  gelecekmiş,  PKK’ya  silah getirtiyormuşum diyerekten bütün polis teşkilatının müdürlük olan  bölgelerine  yazı  yazılıyor,  işte  on  gün  evvel  almış</p>
<p class="calibre1">olduğum  bir  bilgiye  göre.  Olayı  bir  tahkik  ediyoruz  ki,  evet yeniden  bir  tuzak  hazırlamışlar.  Sayım  günü,  yani  dışarıya çıkma yasağı olduğu gün. Kadıköy’de bir evde toplanıyorlar. </p>
<p class="calibre1">Tarık  Ümit’in  evinde  toplanıyorlar.  Mehmet  Eymür  ve  öbür arkadaşlarını  tespit  edemedim  isimlerini.  Orada  tuzağı hazırlamışlar. Dışarıdan silahlar getirtecekler. Burada silahları yakalattırıp  bütün  polis  teşkilatı  olan  yerlerde,  işte  buyurun yakalandı  silahlar  deyip,  Dündar  Kılıç’ındır  diyecekler. </p>
<p class="calibre1">Ömrümüzün  bu  son  yıllarını  zindanlarda  geçirmek  için hazırladıkları  bir  tuzak  olmuş  oluyor.  Gereken  yerlere belgelerle  müracaat  ettik,  bakalım  bu  olay  muhakkak aydınlığa kavuşacak.” Avukat Burhan Apaydın’ın yaptığı ama sonuçsuz kalan başvurulardan söz ediyordu. </p>
<p class="calibre1"><a id="p569"></a>Dündar  Kılıç’ın  başına  endişe  ettiği  gibi  bir  şey gelmeyecekti, ama bu olayları ileride sık sık dile getirecekti. </p>
<p class="calibre1">Susurluk  Komisyonu’na  verdiği  ifadede,  Tarık  Ümit  ve Korkut  Eken’in  getirdikleri  bir  gemi  silah  ve  mühimmatı, Dündar  Kılıç  Apo’ya  getirtti  diyerek  üstüne  yıkmak istediklerini,  kendisinin  yaptığı  “yaygara”  sayesinde senaryonun ellerinde kaldığını söylüyordu. </p>
<p class="calibre1">Dündar  Kılıç’ın  endişelerinde  haklı  olduğu  bir  ay  sonra ortaya  çıktı.  Hapishane  arkadaşı  Behçet  Cantürk  ile  şoförü Recep  Kuzucu’nun  cesetleri  16  Ocak  1994’te  Sapanca’da bulundu. </p>
<p class="calibre1">Faili  meçhul  cinayetler  devam  etti:  26  Şubat’ta  Behçet Cantürk’ün  avukatı  Yusuf  Ekinci  Ankara  Gölbaşı</p>
<p class="calibre1">yakınlarında  öldürülmüş  olarak  bulundu,  Behçet  Cantürk’ün yakını Liceli müteahhit Fevzi Arslan ve kardeşi Şahin Arslan 28  Mart’ta  Hendek  yakınlarında  öldürüldü.  5  Haziran’da  ise Savaş  Buldan,  Adnan  Yıldırım  ve  Hacı  Koray’ın  cesetleri Bolu  Yığılca’da  bulundu,  bu  son  cinayette  Cantürk’ün öldürüldüğü silahın kullanıldığı anlaşıldı. <b class="calibre3">15</b></p>
<p class="calibre1">İleride  “Susurluk  çetesi”  adı  verilecek  olan  kişiler  “kara listeyi hayata geçirmeye” başlamışlardı. </p>
<p class="calibre1"><b class="calibre3">On Yedinci Bölüm</b></p>
<p class="calibre1"><b class="calibre3">ÖLÜMCÜL HATA</b></p>
<p class="calibre1"><a id="p570"></a>Türkiye  tam  Güneydoğu’daki  ve  “Sakarya  şeytan üçgenindeki”  infazlarla  çalkalanırken,  19  Ocak  1994’te ekonomik kriz patlak verdi. Dolar bir günün içinde 14 bin 500</p>
<p class="calibre1">liradan  17  bin  500  liraya  fırladı,  Mark  9  bin  750  lira  oldu. </p>
<p class="calibre1">Banka  faizleri  yüzde  95’e  tırmandı.  Şubat  ayında  Başbakan Tansu Çiller “Kriz bitti, bir daha tekrarlanmaz,” dedi ama 18</p>
<p class="calibre1">Mart’ta  dolar  yüzde  11’lik  bir  sıçrama  daha  yaptı.  Merkez Bankası  faizleri  265’e  kadar  çıkarmasına  rağmen  dövizdeki yükselişi  önleyemedi.  Bu  yükseliş,  Tansu  Çiller’in  “Dört  ay sokağa  çıkamayacağız”  şeklinde  sunduğu  ünlü  “5  Nisan Kararları”na kadar sürdü. Dolar yüzde 38,8 oranında devalüe edilerek  34  bin  liraya  yüksetildi.  11  Nisan’da  TYT  Bank, Marmara  Bank  ve  İmpex  tasfiye  edildi,  Dış  Bank  İş</p>
<p class="calibre1">Bankası’na  iade  edildi.  Devlet  bankalarının  sadece  TYT</p>
<p class="calibre1">Bank’da  3  trilyon  lira  batırdıkları  ortaya  çıktı.  Sermaye Piyasası  Kurulu  1,3  trilyonluk  repo  parası  için  Nasrullah Ayan’ın  Türkinvest  şirketine  el  koydu.  1980  banker krizindeki bankerzedeler gibi bu kez de bankazedeler sokağa döküldü.  O  arada  ilginç  bir  çelişkiyi  de  belirtmeden geçmeyeyim;  bu  yeni  banka  soyguncularından  hesap sorulması  sloganları  atılırken,  üç  yıl  Emlakbank’ı  72  milyon dolar  “hortumladığı”  için  hapse  atılan  Kemal  Horzum, cezasını  tamamlayarak  20  Mart’ta  tahliye  oluyordu.  Yani, oyuncuların  biri  gidiyor,  biri  geliyor  ama  soygun  sistemi olduğu yerde duruyordu. </p>
<p class="calibre1">Şimdi  bütün  bunları  neden  anlattığıma  geliyorum;  TYT</p>
<p class="calibre1">Bank’ın  sahibi  olduğu  Lapis  Holding’in  Kanal  6</p>
<p class="calibre1">televizyonunda yüzde 30’luk bir hissesi vardı ve Ahmet Özal bu hisseyi TYT Bank batmadan bir gece önce geri almıştı! Bu noktayı bir kenara not edelim ki, ortalıkta uçuşan dolar, mark, Türk lirası lafları arasında kaybolup gitmesin. </p>
<p class="calibre1"><a id="p571"></a><b class="calibre3">“İşimiz Halloldu, Allah Razı Olsun” </b></p>
<p class="calibre1">Dündar Kılıç 1993’teki Kırmızı Koltuk programında “devlet bankaları soyuluyor” demişti ama bundan iki yıl sonra kendisi bir banka soygununun tam orta yerine düşecekti. </p>
<p class="calibre1">Bildiniz,  tabii  ki,  kamuoyunu  bir  yıl  kadar  meşgul  eden</p>
<p class="calibre1">“Civangate”  skandalından  söz  ediyorum.  Dilerseniz  önce olayın tarihe nasıl kaydedildiğini özetleyeyim, bu sayede daha sonra  çıkacak  olan  kargaşalığın  arasından  yolumuzu şaşırmadan geçebiliriz:</p>
<p class="calibre1">“19  Eylül  1994:  Merhum  Cumhurbaşkanı  Turgut  Özal tarafından  1989’da  Amerika’dan  Türkiye’ye  çağrılan  ve Emlak  Bankası  Genel  Müdürlüğü’ne  getirilen  Engin  Civan kurşunlandı. Olayın arkasında Özal’ın yakın adamı olan batık müteahhit  Selim  Edes  çıktı.  Dündar  Kılıç  ile  Alaattin Çakıcı’yı,  Engin  Civan’dan  beş  milyon  dolar  isteyen  Ahmet Özal’ın  devreye  soktuğu  iddia  edildi.  Tetikçi  Davut  Yıldız, Çakıcı’nın talimatıyla Civan’ı vurduğunu iddia etti...” <b class="calibre3">1</b></p>
<p class="calibre1">Tarihe  geçmesine  böyle  geçti  ama,  birçok  “silahsız  banka soygunu”  gibi  bu  olay  da  son  derece  karmaşıktı.  Gazeteci Yalçın  Bayer’in   <i class="calibre4">Rüşvetin  Belgesi</i>  kitabının  sonundaki  ad dizinini  saydım,  tam  129  isim  vardı.  İşadamından bankacısına,  MİT  mensubundan  emniyetçisine,  mafya babasından tetikçisine, avukatından gazetecisine, Türk’ünden, İsviçreli, Alman, Fransız ve İtalyan’ına tam 129 kişi doğrudan veya  dolaylı  olarak  bu  olaya  karışmıştı.  Bunların  önemli  bir bölümü  tutuklu  veya  tutuksuz,  sanık  veya  tanık  sıfatıyla savcılıkta ve mahkemede dinlenmişti. </p>
<p class="calibre1">Civangate olayının öncesi de vardı. Dündar Kılıç’ın kızı ve Alaattin  Çakıcı’nın  eşi  Uğur  Çakıcı  sanıldığı  gibi  sadece</p>
<p class="calibre1"><a id="p572"></a>Engin  Civan  olayına  değil,  Ahmet  Özal’ın  Bankekspres’e olan  borcu  olayına  da  arabuluculuk  etmişti.  Bu  bakımdan önce bu birinci olayı görelim, daha sonra Civangate’e geçeriz. </p>
<p class="calibre1">Ahmet  Özal’ın  Liechtenstein’da  kurulan  Magic  Box, dolayısıyla  Star-1  televizyonunda  Uzanlarla  gizli  ortak olduğunu geçen bölümde söylemiştim. Gizli olmasının sebebi Özal  ailesinin  servetiyle  ilgili  basında  çıkan  haber  ve yorumlardan kaçınabilmekti. Ekim 1991 seçimlerinde ANAP</p>
<p class="calibre1">muhalefete  düşünce  Cem  Uzan  Ahmet  Özal’a  sırt  çevirdi. </p>
<p class="calibre1">Özal  da  Uzanların  üzerinde  görünen  hisselerinin  kendisine devredilmesini  istedi.  Ortaklar  birbirlerine  düştüler  ve karşılıklı olarak sahte senetten tutun da suiistimal suçlamasına kadar tam 24 dava açtılar. İş o kadar büyüdü ki, Magic Box’ın kuruluşu  ve  hesaplarıyla  ilgili  olarak  Meclis’te  soruşturma komisyonu </p>
<p class="calibre1">bile </p>
<p class="calibre1">kuruldu. </p>
<p class="calibre1">Araya </p>
<p class="calibre1">Ahmet’in </p>
<p class="calibre1">babası</p>
<p class="calibre1">Cumhurbaşkanı Turgut Özal girdi ve iki ortak Nail Keçili’nin evinde  barıştırıldılar;  Ahmet  Özal  hisselerini  “1  dolara” </p>
<p class="calibre1">Uzanlara devretti. </p>
<p class="calibre1">Star’la  ilişkisi  kesilen  ama  ille  de  medya  sektörüne  girmek isteyen  Ahmet  Özal,  bu  kez  yakın  arkadaşı  Turgay  Aksoylu ile  birlikte  Kanal  6  televizyonunu  kurdu.  Kanal  kurulurken gerekli  iznin  alınmasında  ve  PTT  kolaylıklarının sağlanmasında  Başbakan  Süleyman  Demirel’in  yardımlarını görmüştü.  Başlangıçta  Kanal  6’nın  işleri  yolunda  gidiyordu ama Kanal D, Show TV, TGRT ve ATV gibi yeni kanalların açılmasıyla  birlikte  reklam  pastasının  dilimleri  küçüldü  ve Kanal  6’nın  durumu  bozulmaya  başladı.  Kanalın  yüzde  35</p>
<p class="calibre1">hissesi  TYT  Bank’a  satıldı,  bir  bölüm  hissesi  de  İş</p>
<p class="calibre1">Bankası’ndan  Dışbank’ı  satın  almış  olan  Lapis  grubuna verildi. Ahmet Özal bu iki kuruluş dışında Marmara Bank ve İmpexbank’dan da kredi alıyordu. 5 Nisan krizi patlak verince</p>
<p class="calibre1"><a id="p573"></a>bu  dört  bankanın  dördü  de  battı.  Ahmet  Özal’ın  babası  öleli bir  yıl  olmuştu,  artık  Cumhurbaşkanı  oğlu  değildi  ve  sahibi olduğu  Kanal  6’ya  her  taraftan  haciz  yağmaya  başladı. </p>
<p class="calibre1">Alacaklıların  en  sıkısı  da  Bankekspres’ti,  Kanal  6’nın  bazı yerlerdeki  yayınlarını  engelliyorlardı,  Ahmet  Özal’ın Etiler’deki  evine  bile  haciz  gelmişti.  Ahmet  Özal  bankanın ortaklarından Ayhan Şahenk’e “üzerime bu kadar gelmeyin,” </p>
<p class="calibre1">diyordu  ama  Şahenk  de  üzerine  gelenin  kendi  Doğuş  grubu değil, bankanın eski ortakları olduğunu söylüyordu. </p>
<p class="calibre1">Ve  ağabeyinin  durumuna  çok  üzülen  Zeynep  Özal  bir  gün Uğur Çakıcı’yı aradı. </p>
<p class="calibre1">Zeynep  ile  Uğur  nereden  mi  tanışıyorlardı?  “Davulu  delen Jaguar” bölümünden anımsayacaksınız, bu tanışıklık 1986’ya, Zeynep’in  Uğur’u  dükkânlarının  açılışına  çağırmasına  kadar gidiyordu. </p>
<p class="calibre1">Uzatmayalım, Zeynep Özal’ın derdini öğrenen Uğur Çakıcı hemen telefona sarılıp durumu yurtdışındaki kocasına anlattı. </p>
<p class="calibre1">Ertesi  gün  öğleden  sonra  Bankekspres’in  avukatı  Aykut Özoran’ın  yazıhanesine  iki  genç  geldi  ve  “Alaattin Ağabeyimiz  bizimle  haber  yolladı,  Ahmet  Bey’i  borcu  için üzmesinler,  sonra  kötü  olur  dedi,”  dediler.  Daha  sonra  da Alaattin Çakıcı eşi Uğur’u arayarak “iki tarafı yarın bir araya getir” talimatını verdi. </p>
<p class="calibre1">Uğur’un  çağrısıyla  taraflar  13  Eylül  günü  öğleden  sonra Avukat  Aykut  Özoran’ın  bürosunda  toplandılar.  Toplantıda Özal’ı  Artı  Grubu  Genel  Müdürü  Akın  Güvendik,  alacaklı tarafı bankanın eski ortaklarından Ahmet Soyuer ve Alaattin Çakıcı’yı da adamlarından eski ülkücü Tevfik Ağansoy temsil ediyordu! <a href="#p573">95</a></p>
<p class="calibre1"><a href="#p573">95 </a>Böyle bir tehdit toplantısının yapıldığı basında yer alınca Şişli Cumhuriyet Savcılığı soruşturma  açtı.  Taraflar  Tevfik  Ağansoy’u  tanımadıklarını,  Artı  grubunun  şoförü olarak bildiklerini söyleyince savcı takipsizlik kararı verdi. </p>
<p class="calibre1"><a id="p574"></a>Toplantı  bitince  Avukat  Özoran  Uğur  Çakıcı’yı  aradı  ve</p>
<p class="calibre1">“Alaattin Bey’e iletin, anlaşma sağlandı,” dedi. </p>
<p class="calibre1">Avukat Özoran haciz işlemlerini ertesi gün kaldırdı ve Kanal 6 da normal yayınına başladı. </p>
<p class="calibre1">Uğur  Çakıcı  o  gün  öğleden  sonra  davetli  olarak  Semra Özal’ın  Büyükdere’deki  evindeydi.  Semra  Hanım  Uğur’a</p>
<p class="calibre1">“Dündar  Bey’in  bir  katkısı  oldu  mu?”  diye  sordu.  Uğur  da</p>
<p class="calibre1">“Ben  babamdan  bir  şey  saklamam,”  cevabını  verdi.  Bunun üzerine Semra Hanım Dündar Kılıç’ı arayıp, “Bu iş halloldu, Allah razı olsun,” dedi. </p>
<p class="calibre1"><b class="calibre3">“Hatırlı Kişiden” Gelen İkinci Rica</b></p>
<p class="calibre1">Dündar  Kılıç,  kızının  evlenmesinden  beri  iki  buçuk  yıldır tertiplerden  ve  tehditlerden  uzak  bir  şekilde  işiyle  gücüyle uğraşabilmişti.  İşyerleri  belli  bir  düzene  girmişti  ve  arazi anlaşmazlıklarını giderme işlerinden de iyi para kazanıyordu. </p>
<p class="calibre1">58  yaşındaydı  ve  artık  kendini  emekliye  sevk  edip  ailesiyle birlikte rahat bir yaşlılık dönemi sürdürmeyi arzuluyordu. </p>
<p class="calibre1">Onu  tedirgin  eden  tek  konu,  Uğur’un  yurtdışındaki  kocası tarafından  yönlendirilerek  giriştiği  tehlikeli  işlerdi.  Uğur Çakıcı 4 Şubat 1994’te  <i class="calibre4">Nokta</i> Dergisi Genel Yayın Yönetmeni Ayşe  Önal’a  tabanca  ile  ateş  etmişti.  Olayı  kınayan  bir  yazı yazan  Hıncal  Uluç  da  5  Mart’ta  Çakıcı’nın  adamları tarafından ayağından vurulmuştu. Uluç’a ateş edenlerin indiği arabanın  sahibi  Uğur  Çakıcı  gözaltına  alınmış,  tetikçiler  de ertesi gün Ankara’da yakalanmışlardı. Alaattin Çakıcı yaptığı bir  açıklamayla  Hıncal  Uluç’u  kendisinin  vurdurttuğunu söylemişti<a href="#p575">.96</a></p>
<p class="calibre1"><a id="p575"></a><a href="#p574">96 </a>Çakıcı bu suça azmettirmekten 13 Temmuz 2000’de 3 yıl 4 aya mahkûm oldu. </p>
<p class="calibre1">Dündar Kılıç onaylamadığı bu eylemler yüzünden kızını sık sık  uyarıyor,  kendi  deneyimlerini  aktarıyor,  bu  işlere  son vermezse bir gün pişman olacağını söylüyordu. </p>
<p class="calibre1">Kızının  Zeynep  Özal’ın  ricasıyla  Ahmet  Özal’ın  sorununu çözmek için çırpındığı sırada bu işi de kuşkuyla karşılamıştı. </p>
<p class="calibre1">Uğur’un  kocasıyla  ilişki  içinde  yürüttüğünü  bildiği  bu  olaya da  karışmamış,  sadece  bilgi  almak  ve  izlemekle  yetinmişti. </p>
<p class="calibre1">Ama  işin  “olumlu”  bir  biçimde  sonuçlanmasından  sonra Semra Özal’dan gelen teşekkür telefonu da doğrusu gururunu okşamıştı. </p>
<p class="calibre1">Şimdi olayların ikinci perdesine geçiyoruz. </p>
<p class="calibre1">Uğur Çakıcı Büyükdere’deki evden ayrılmadan önce Zeynep Özal  ona  aile  dostları  Selim  Edes  Bey’in  de  çözülmesi gereken  bir  sorunu  olduğunu  söylemiş,  Uğur  da  onu,  bu konuyu görüşmek üzere evine davet etmişti. </p>
<p class="calibre1">Ertesi  akşamüzeri  Semra  Özal’ın  sekreteri  İclal  Tuncay  ile Zeynep  birlikte  Uğur’un  evine  gittiler.  Dündar  Kılıç’ın avukatı  Mete  Bozbora  da  oradaydı.  Zeynep  konuyu  açtı, anlattığına  göre,  olayın  özeti  şuydu:  “Selim  Edes,  adı sonradan Ataşehir olacak olan Anatepe arsasını Emlakbank’a satmıştı  ve  satış  işlemini  çabuklaştırması  için  de  o  zaman bankanın  genel  müdürü  olan  Engin  Civan’a  yüzde  5</p>
<p class="calibre1">‘komisyon’ vermişti. Ancak satış işlemi gerçekleşmeden önce Civan genel müdürlükten ayrılmış, Edes’in verdiği paranın da üstüne  yatmıştı.  Selim  Edes’in  5  milyon  dolarlık  alacağı faiziyle birlikte 8 milyon dolar ediyordu, bu paranın 2 milyon dolarını  yardımcı  olacak  şahsa  vermeye  hazırdı.”  Uğur  bu teklife  “Ben  tahsilatçı  değilim”  şeklinde  tepki  gösterince, Zeynep  Özal  işin  aslını  açıklamak  zorunda  kaldı,  Civan’dan geri  alınacak  paranın  bir  kısmıyla  ağabeyi  Ahmet’in  vergi</p>
<p class="calibre1"><a id="p576"></a>borçları  ödenecek,  hapse  girmekten  kurtarılacaktı.  Uğur, böylesi  “hayırlı  bir  amaca”  hizmet  edeceğini  öğrenince arabuluculuğa razı oldu. </p>
<p class="calibre1">Görüşme  bittikten  bir  süre  sonra  Selim  Edes,  Zeynep’in yardımcı  olacağını  söylediği  ve  kızının  düğününden  tanıdığı Uğur’u  aradı,  ricasını  bir  kere  de  kendisi  tekrarladı.  Ortalık sakinleşince  Uğur  eşi  Alaattin  Çakıcı’yı  aradı  ve  o  günkü bütün  konuşmaları  aktardı.  Bunun  üzerine  Çakıcı,  Engin Civan’ı  cep  telefonundan  buldu  ve  “Selim  Edes’e  borcun varmış, onun da bize borcu var, bu borcunu öde!” dedi. Civan</p>
<p class="calibre1">“Böyle  bir  şey  yok”  dediyse  de,  Çakıcı  kesin  bir  dille  ertesi akşam adamlarıyla buluşması gerektiğini söyledi. </p>
<p class="calibre1">18  Eylül  akşamı  Engin  Civan,  avukatı  İhsan  Coşkun, Çakıcı’nın  adamları  Tevfik  Ağansoy  ve  Haluk  Uçar Mövenpick  Otel’de  buluştular.  Engin  Civan  “Benim  Selim Edes’e borcum yok” demeye devam ediyordu. Bunun üzerine Çakıcı’ya  telefon  eden  Ağansoy,  cep  telefonunu  Civan’a uzattı.  Çakıcı  Civan’a  “Engin  Bey  bu  işi  ciddiye almıyorsunuz,  Londra’ya  gelebilirseniz  daha  ayrıntılı konuşuruz”  deyince  o  da  “İki  gün  sonra  Amerika’ya gidiyorum,  Londra’da  bir  gün  kalırım,  görüşebiliriz”  dedi. </p>
<p class="calibre1">Ardından da Uğur Çakıcı’yı arayarak “Uğur Hanım, öbür gün Londra’ya gidiyoruz,” dedi. </p>
<p class="calibre1">Ancak o arada Semra Özal Dündar Kılıç’ı aramış ve Selim Edes’in işine de arabulucu olmasını rica etmişti. <a href="#p576">97</a></p>
<p class="calibre1"><a href="#p576">97 </a>Olayın  patlak  vermesiyle  birlikte  bu  telefon  konuşmaları  çok  tartışma  yaratacaktı. </p>
<p class="calibre1">Ancak, mahkemeye intikal eden telefon kayıtlarından Semra Özal’ın evinden Dündar Kılıç’ın üç kez aranmış olduğu anlaşılacaktı.  <i class="calibre4">Hürriyet</i>, 3 Ekim 1994. </p>
<p class="calibre1"><b class="calibre3">Belaya Doğru İlk Adım</b></p>
<p class="calibre1"><a id="p577"></a>Çakıcı’nın  bu  girişimlerinden  haberi  olmayan  Dündar  Kılıç ise  o  arada  avukatlarıyla  birlikte  bir  durum  değerlendirmesi yapıyordu. </p>
<p class="calibre1">Dündar </p>
<p class="calibre1">Kılıç’ın </p>
<p class="calibre1">avukatlarından </p>
<p class="calibre1">Cengiz</p>
<p class="calibre1">Kayıtmazer görüşmeler sırasında İstanbul dışında olduğu için konuyla  ilgilenememişti,  gerekli  bilgiyi  Mete  Bozbora verecekti. Dündar Kılıç Bozbora’ya “Neymiş bu mühendisin işi,  Mete  Bey?”  diye  sordu.  Bu  arada  bir  parantez  açarak belirteyim ki, Dündar Kılıç bütün bu olaylar boyunca belki de güvenlik  gerekçesiyle  hafızasında  isim  tutmayacak,  Selim Edes’ten “mühendis”, Engin Civan’dan da “bankacı” şeklinde söz edecekti. Mete Bozbora Dündar Kılıç’ın sorusunu “Engin Civan’a  beş  milyon  dolar  vermiş,  onu  geri  istiyor,”  diye yanıtladı.  Dündar  Kılıç  “Senedi  sepeti  var  mıymış?”  diye sorunca  da  “Bu  parayı  rüşvet  olarak  vermiş,  onun  için  de senedi yok,” dedi. Bunun üzerine Dündar Kılıç “Senedi yoksa bizim de yapacak bir şeyimiz yok,” dedi. Toplantı bitmişti. </p>
<p class="calibre1">Onlar  gittikten  sonra  Dündar  Kılıç  uzun  uzun  düşündü. </p>
<p class="calibre1">Böyle  zamanlarda  hep  yaptığı  gibi  odayı  arşınlıyor,  ellerinin parmak uçlarını birbirine dokundurarak tur atıyordu. Gerçi bu işe  son  zamanlarda  başına  hep  bela  açan  kızı  aracı  olmuştu. </p>
<p class="calibre1">Ama  son  olayda  Kanal  6  konusunu  kimsenin  burnu kanamadan  çözebilmişti.  Bu  mühendisin  işinde  de  pek  fazla bir  risk  görünmüyordu.  Gerçi  bu  kez  söz  konusu  olan  para çok  büyük  bir  paraydı.  Bir  cumhurbaşkanı  eşinin arabuluculuk yapacağı kadar büyük bir para. </p>
<p class="calibre1">Dündar  Kılıç  düşündükçe  tedbiri  elden  bırakıyor,  farkına varmadan  işin  risklerini  hafife  almaya  başlıyordu.  Çünkü cumhurbaşkanı  ailesinin  onun  yardımını  rica  etmesi,  yani</p>
<p class="calibre1">“racon kesmesini” istemesi eski günlerdeki “en büyük olma” </p>
<p class="calibre1">hayalini  canlandırmıştı.  Sorunu  tek  başına  çözebilirse,  kim olduğunu  “herkese”,  özellikle  de  onu  “yaşlanmış” </p>
<p class="calibre1"><a id="p578"></a>zannedenlere  bir  kez  daha  göstermiş  olacaktı.  Bu  kez detayları  düşünmeye  başladı,  “bankacıya”  biraz  yakınlığı vardı.  Engin  Civan’ın  babası  Ruşen  Civan  Kıyıkent’teki yazlığında iyi görüştüğü komşularından biriydi, bu yakınlığın onu  ikna  etmekte  yararı  dokunabilirdi.  Bu  sonuca  varınca, daha  sonra  bedelini  çok  ağır  ödeyeceği  kararını  verdi  ve kızına telefon etti: “Onlara söyle yarın hepsi yazlığa gelsinler, meseleyi görüşelim,” dedi. </p>
<p class="calibre1">Oysa Uğur babasına her şeyi anlatmamış, kocasının da işin içinde  olduğunu  gizlemişti.  Aslında  bunu  son  derece  iyi niyetle  yapıyordu,  eğer  Çakıcı’dan  bahsederse  babasının  bu olaya hiçbir şekilde karışmayacağından emindi. Halbuki Uğur babasının  bu  sorunun  çözümüne  katkıda  bulunup  itibar kazanmasını istiyordu. Böylece babasını bilmeden sürüklemiş</p>
<p class="calibre1">olduğu  bu  hatayı  sürdürdü  ve  ikili  oynamaya  devam  etti. </p>
<p class="calibre1">Telefonu eline aldı ve Çakıcı’ya babasının sözlerini iletti. </p>
<p class="calibre1">19  Eylül  sabahı  Engin  Civan’ı  arayan  Tevfik  Ağansoy, </p>
<p class="calibre1">“Londra’ya  gitmenize  gerek  kalmadı,  Alaattin  Bey kayınpederi  Dündar  Kılıç’la  görüşmenizi  istedi.  Bugün Dündar  Bey’in  Kıyıkent’teki  yazlığına  geleceksiniz,”  dedi. </p>
<p class="calibre1">Engin  Civan  gidilecek  yeri  biliyordu,  babasının  orada  bir yazlığı vardı. Ayrıca sitenin yöneticisi Avukat Ergun Çakır da Civan’ın  gizli  ortağı  olduğu  ABC  Menkul  Kıymetler’in Yönetim Kurulu Başkanı’ydı. </p>
<p class="calibre1">Ne  olmuştu?  Çakıcı  neden  bir  gece  içinde  fikir  değiştirmiş</p>
<p class="calibre1">ve  ucunda  iki  milyon  dolar  olan  bir  işi  kayınpederinin çözmesine  razı  olmuştu?  Aslında  bu  konunun  fazla  uzadığı kanısındaydı  ve  bu  defa  da  çözülmezse  şiddet  kullanmaya karar vermişti. Ve bunu kayınpederinin evinde uygularsa onu da  ateşe  itmiş  olacaktı.  Öte  yandan  Tevfik  Ağansoy  Engin Civan’la  konuşurken  “geleceksiniz”  dediğine  göre  o  da</p>
<p class="calibre1"><a id="p579"></a>Kılıç’ın  yazlığında  olacaktı  ve  toplantıda  Çakıcı’yı  temsil edecekti.  Yazlığa  çağrılacak  olan  kişileri  kızının  aradığını sanan  Dündar  Kılıç,  Ağansoy’u  orada  görene  kadar  duruma</p>
<p class="calibre1">“uyandırılmayacaktı.”  Zaten  Dündar  Kılıç  da  bu  kez  olayın arkasında  hiçbir  hile  aramayacak  kadar  kendini  “hatırlı kişiden gelen ricaya” kaptırmıştı. </p>
<p class="calibre1"><b class="calibre3">Zehir Ali’nin Kahvesindeki Gibi</b></p>
<p class="calibre1">Taraflar  19  Eylül  günü  saat  14.30’da  Dündar  Kılıç’ın yazlığında  bir  araya  geldiler.  Salonda  Engin  Civan,  Selim Edes,  Civan’ın  avukatı  İhsan  Coşkun,  Edes’in  avukatı  Nida Ergenç,  Civan’ın  dayısı  emekli  başkomiser  Savaş  Karakaya, site  yöneticisi  Ergun  Çakır  toplanmışlardı.  Dündar  Kılıç  bir kenara  ilişmiş  olan  Tevfik  Ağansoy  ile  Haluk  Uçar’ın varlıklarından </p>
<p class="calibre1">huylanmıştı </p>
<p class="calibre1">ama </p>
<p class="calibre1">bu </p>
<p class="calibre1">toplantının</p>
<p class="calibre1">gerçekleşmesini  sağlayan  kızı  Uğur’un  koruması  pozunda gelmiş oldukları için ses çıkarmamıştı. </p>
<p class="calibre1">Dündar  Kılıç,  sanki  yüzyılın  başında  Zehir  Ali’nin Tophane’deki  kahvesinde  racon  kesiliyormuş  gibi  bir  hava içindeydi.  Gerçi  Kurtuluş’taki  yerinde  “çağın  koşullarına uygun”  bir  biçimde  ve  avukatlarının  yardımıyla  özellikle arazi  anlaşmazlıklarını  çözüyordu.  Ama  bu  kez  durum  daha değişik ve daha önemli olduğundan mekân olarak Silivri’deki yazlığını seçmişti. </p>
<p class="calibre1">Çay  servisi  yapılırken  toplantıyı  açtı:  “Hatırlı  bir  kişinin ricası  üzerine  sizleri  buraya  çağırmış  bulunuyorum.  Önemli yerlerde  görevler  yapan  insanlarsınız,  bu  işi  burada  halledin ve kötü olmayın.” </p>
<p class="calibre1"><a id="p580"></a>Selim  Edes  hemen  söze  girerek  Civan’a  “Bana  faiziyle birlikte 8 milyon dolar borcun var, bunu ödeyeceksin,” dedi. </p>
<p class="calibre1">Civan inkâr politikasını sürdürüyordu, onu “Ben senden para almadım  ki  vereyim,”  şeklinde  yanıtladı.  İhsan  Coşkun’un Edes’i,  Ergun  Çakır’ın  da  Civan’ı  suçlar  tarzda  konuşmalar yapmalarıyla birlikte ortam gerginleşmeye başlamıştı. Dündar Kılıç  araya  girdi:  “İyi  günlerinizde  dostluk  yaptınız,  şimdi düşman olmayın, yakışmıyor, ayıp oluyor!” Ama bu uyarının fazla  bir  yararı  olmadı,  taraflar  seslerini  yükseltmeye başlamışlardı.  Tartışma  sürerken  Avukat  İhsan  Coşkun  Uğur Çakıcı’yı dışarı çağırdı ve bir öneride bulundu: “Uğur Hanım, 1  milyon  dolar  verip  bu  işi  kapatalım.”  Uğur  sinirlenmişti, </p>
<p class="calibre1">“Bu  teklif  hiç  de  hoş  değil,  biz  bunu  para  için  yapmıyoruz, sakın  babam  duymasın  çok  kızar,”  dedi.  Salona</p>
<p class="calibre1">döndüklerinde gördükleri manzara ise ürkütücüydü; Civan ile Edes  ayağa  kalkmışlar,  neredeyse  yumruk  yumruğa  gelmek üzereydiler  ve  bağrışıyorlardı.  Civan  “Ben  sana  az  mı  kredi verdim,  onlara  say.  Belgen  var  mı,  nasıl  ispatlayacaksın?” </p>
<p class="calibre1">deyince,  Selim  Edes  tarihe  geçen  o  ünlü  sözünü  haykırdı:</p>
<p class="calibre1">“Rüşvetin belgesi mi olur pezevenk!” <b class="calibre3">2</b></p>
<p class="calibre1">İşte  bu  küfür,  olayın  Dündar  Kılıç  açısından  dönüm noktasını  teşkil  etti  ve  “itibar  kazanma  uykusundan uyanmasını”  sağladı.  Pezevenk  sözünün  Dündar  Kılıç’ın  en nefret  ettiği  insanlar  için  kullandığı  bir  söz  olduğunu biliyoruz.  “Patenti  kendisine  ait”  olan  bu  sözün  şu  “üst düzey”  kişilerin  ağzından  çıktığını  duyduğunda  önce kulaklarına  inanamadı.  Sonra  da  bu  işin  aslında  daha  önüne getirilmeden  önce  kitlenmiş  olduğunu  anladı.  Önsezileri derhal  çalışmaya  başladı  ve  nasıl  bir  tuzağın  içine  çekilmiş</p>
<p class="calibre1">olduğunu  bir  anda  kavradı;  bunlar  bu  bankacıyı  burada vuracaklar  ve  suçu  onun  üstüne  yıkacaklardı!  Yine  de  eski</p>
<p class="calibre1"><a id="p581"></a>racon  kesme  kurallarına  uygun  davranacaktı,  taraflar anlaşmazsa toplantı biter, herkes yoluna giderdi. Biraz kabaca da  olsa  raconu  uyguladı,  “Defolup  gidin,  kozunuzu  başka yerde paylaşın,” diye bağırarak herkesi evinden kovdu. Onlar çıkarken  Ağansoy’un  cep  telefonundan  Çakıcı’nın  “vurun” </p>
<p class="calibre1">diyen  sesini  duydu.  Başı  çok  büyük  bir  derde  girmek üzereydi.  Şimdilik  yapabileceği  tek  şey  belayı  kendi çevresinden  uzaklaştırmaktı.  Dörde  katlanmış  bir  gazetenin arasında her zamanki yerinde durmakta olan tabancasını çekti. </p>
<p class="calibre1">Tevfik Ağansoy ile Haluk Uçar’ı durdurarak “Burada bir olay olursa  dünyayı  başınıza  yıkarım,”  dedi  ve  dışarı  çıkmalarına engel  oldu.  Şoförüne  ve  yeğenlerine  seslenerek  BMW  ve Mercedes  marka  arabaların  siteden  ayrılışlarını  izlettirdi. </p>
<p class="calibre1">Onların  sağ  salim  gittiğinden  emin  olduktan  sonra  Ağansoy ile  Uçar’a  “Şimdi  çıkabilirsiniz,”  dedi.  Herkes  gidince  o  da Nişantaşı’ndaki evine döndü. </p>
<p class="calibre1">Engin  Civan  ile  İhsan  Coşkun  birlikte  durum</p>
<p class="calibre1">değerlendirmesi yapmak için avukatın Şişli’deki yazıhanesine gittiler.  Sanki  Uğur  Çakıcı  toplantı  sırasında  uyarmamış  gibi Dündar  Kılıç’a  bir  milyonluk  teklifi  yinelemeye  karar verdiler.  Bu  kararı  verince  onu  önce  Kurtuluş’ta  aradılar, orada  bulamayınca  Nişantaşı’ndaki  evine  gittiler.  Civan arabada  kaldı,  İhsan  Coşkun  yukarı  çıktı.  Dündar  Kılıç’a</p>
<p class="calibre1">“Engin Civan sizinle görüşmek istiyor” dedi. Dündar Kılıç ise bu işi aklından çoktan silmişti, “Size artık görüşülecek bir şey kalmadığını  söylemiştim,”  dedi.  Tevfik  Ağansoy  ile  Haluk Uçar’ın  yazlıktan  çıkarlarken  Boğaz’da  bir  lokantadan bahsettiklerini  duymuştu.  İhsan  Coşkun’a  bunu  söyleyerek</p>
<p class="calibre1">“Sakın  bu  adamı  lokantaya  falan  götürme,  öldürülürse  katil diye senin yakana yapışırım,” dedi<a href="#p581">.98</a></p>
<p class="calibre1"><a href="#p581">98  </a>Dündar  Kılıç  19  Eylül  günü  olup  bitenlerin  bütün  bu  ayrıntılarını  olaydan  üç  ay sonra gazeteci Halil Nebiler’e anlatmıştı.  <i class="calibre4">Cumhuriyet</i>, 29-30 Aralık 1994. </p>
<p class="calibre1"><a id="p582"></a>Avukatı gönderdikten sonra her zamanki gibi eşofmanlarını giydi,  tehlikeyi  bugünlük  atlattığını  düşünerek  televizyonun karşısına  geçti.  Açmasıyla  yerinden  zıplaması  da  bir  oldu, bütün televizyon kanalları “flaş haber” olarak Engin Civan’ın Mecidiyeköy’de  vurulduğunu  vermeye  başlamışlardı.  Emlak Bankası eski Genel Müdürü Engin Civan’a arabasının içinde dört  el  ateş  edilmiş,  saldırıdan  yaralı  olarak  kurtulan  Civan hastaneye kaldırılmıştı. </p>
<p class="calibre1">Dündar  Kılıç  hemen  davranıp  giyindi.  Birkaç  telefon konuşması  yaptıktan  sonra  evden  çıktı.  Bu  hasta  haliyle emniyetin  nezaretinde  kalamazdı,  bir  süre  ortalarda görünmemeliydi. </p>
<p class="calibre1"><b class="calibre3">Kim Ne Diyor? </b></p>
<p class="calibre1">Bir  anda  ortalık  birbirine  girmişti,  her  kafadan  bir  ses çıkıyordu.  Görsel  ve  yazılı  basın  olayın  perde  arkasını aydınlatmaya  çalıştıkça  her  şey  daha  beter  toz  dumana karışıyordu.  Civan  ameliyat  edilmiş  ama  sırtındaki  kurşun derinlere gittiği için çıkarılamamıştı, bundan sonra o kurşunla yaşayacaktı.  Polisten  başka  kimseyle  görüştürülmediği  için olayla  ilgili  ilgisiz  kim  ne  derse  gazete  sütunlarına  ve  TV</p>
<p class="calibre1">haberlerine  geçmişti.  Olayın  görgü  tanığı  ve  Civan’ın  dayısı emekli  polis  Savaş  Karakaya  saldırgan  Davut  Yıldız’ı  teşhis etmişti.  Civan’ın  yakınları  Dündar  Kılıç’ı  suçluyorlardı  ama Dündar Kılıç kayıplara karışmıştı. Herkes Emlak Bankası’nda görevli ve Civan’ın sevgilisi olan, bazı bilgisayar disketleri ve belgelerle  ortadan  kaybolduğu  söylenen  Ferizet  Vuruşkan’ın peşine düşmüştü. Ama Civan’ın polis ifadeleri basına sızınca</p>
<p class="calibre1"><a id="p583"></a>Ferizet  Vuruşkan  unutuldu,  yeni  senaryolar  üretilmeye başlandı. <a href="#p583">99</a>  Sızan  polis  ifadesine  göre  Engin  Civan yakınlarının  söylediklerinin  aksine  Dündar  Kılıç’tan</p>
<p class="calibre1">“yazlıktaki  komşum”  diye  söz  ediyor  ve  ondan  şikâyetçi olmadığını  söylüyordu.  Daha  sonra  basınla  görüşmesine  izin verilen  Engin  Civan   <i class="calibre4">Hürriyet</i>’ten  Gülçin  Telci’ye  “Cep telefonu  numarasını  Semra  Özal’ın  sekreteri  İclal  Tuncay’ın Çakıcı’ya  verdiğini”  söyleyince  işler  tamamen  değişti, birdenbire  bütün  objektifler  o  güne  kadar  adları  ortaya çıkmamış  olan  Özallara  çevrildi. <b class="calibre3">3</b>  Emin  Çölaşan  ve  Oktay Ekşi  köşelerinde  “Özal  döneminin  hırsızlıklarından  ve yolsuzluklarından  hesap  sorulmadığı  için  bu  olayların meydana  geldiğini”  yazdılar. <b class="calibre3">4</b>  O  arada,  söylendiğine  göre ertesi  gün  öğlene  doğru  bazı  kişiler  Civan’ın  hastanedeki odasına gelmişler ve “çok konuşuyorsun, sözlerine dikkat et, cezanı  tam  görmedin,”  demişlerdi. <b class="calibre3">5</b> Bunun  üzerine  Civan’ın çevresinde  olağanüstü  güvenlik  önlemleri  alınmıştı.  Ama tehdit sonuç vermiş, Civan ve yakınları ağız değiştirip Dündar Kılıç’ı  suçlamaya  başlamışlardı.  Dündar  Kılıç’ın  ve  Selim Edes’in  bulunamamaları  ise,  ikisinin  birlikte  Edes’in  yatıyla Rodos’a kaçtıkları gibi söylentilerin yayılmasına yol açmıştı! </p>
<p class="calibre1"><a href="#p583">99 </a>Ferizet  Vuruşkan  42  gün  sonra  ortaya  çıktı,  kendisinde  olduğu  söylenen  disket  ve belgelerden hiçbir ipucu çıkmadı. </p>
<p class="calibre1">Oysa  okuyucularım  Dündar  Kılıç’ı  artık  iyi  tanıyorlar  ve böyle  karışık  durumlarda  ortalıkta  gözükmeyip  bir  süre havayı  kokladığını,  durumun  lehine  olduğunu  görünce  gidip polise  teslim  olduğunu  biliyorlar.  Bunu  17  yaşındaki  ilk</p>
<p class="calibre1">“vukuatından” beri bir alışkanlık haline getirmişti. <b class="calibre3">6</b> Yine öyle yaptı  ve  bulunduğu  yerden  önce  İlhan  Selçuk’u  aradı.  Bunu da  ben  İlhan  Selçuk’un  kendisinden  öğrendim,  yaptığımız</p>
<p class="calibre1"><a id="p584"></a>görüşmede  bana  “Herkes  hatırlı  kişinin  kim  olduğunu araştırırken ben biliyordum. Çünkü Dündar bana bu işe Semra Özal’ın  ricasıyla  girdiğini  söylemişti,”  demişti.  Dündar Kılıç’ın  Savaş  Ay’ı  arayıp  söyledikleri  ise  bomba  tesiri yaratacaktı:  “Hiçbir  yere  kaçmadım.  Bu  meseleye  hatırlı  bir kişinin  ricasıyla  girdim!”  Konuşmasını  şöyle  sürdürüyordu:</p>
<p class="calibre1">“Yıllardır  karşı  olduğum  şeylerden  itham  ediliyorum.  Para için adam öldürülmez, cana kıyılmaz. Hazineler de olsa yine kıyılmaz.  Ne  böyle  bir  paraya  tenezzül  ederim,  ne  de  elimi sürerim.  Saygı  duyduğumuz  birisi  rica  etti  diye  adamları  on dakika  dinlemişiz.  Konuşmaz  olsaydım,  bunları  görmemiş</p>
<p class="calibre1">olsaydım.  Azmettirici  olarak  aranıyorum.  Bana  yüz  kere böyle  konu  geliyor.  Hiçbirine  ilgi  göstermem.  Tahsilat işleriyle  ilgilenmem.  Bizim  maddi  bir  sıkıntımız  yok.  Para için  şerefsizler  böyle  bir  eylem  yapar,  kiralık  katiller  yapar. </p>
<p class="calibre1">Polis de bilir. Bazı konularda hassas davrandıklarını bildiğim için üç senedir bir olay olur da bizden bilinir diye lokantada yemek  yemedim.  Ben  evimin  önünde  adam  vurdurtur muyum?”  Dündar  Kılıç,  Savaş  Ay’ın  “Teslim  olacak mısınız?”  sorusu  üzerine  de  şunları  söylüyordu:  “Bütün yakınlarım  bu  adamları  arıyor.  Adını  söylediler  de  görsem tanırım.  Yakalarlarsa  polise  teslim  edecekler,  yerlerini  tespit ederlerse  polise  haber  vereceğiz.  Adamlar  yakalanınca gideceğim, kendimi savunacağım.” <b class="calibre3">7</b> Bu konuşmanın ardından Savaş  Ay’a  telefon  eden  Çakıcı,  “Tahtı  tarafımızdan  sarsılan bir  dinozorun  tutarsız  sözleridir  bunlar,  gün  olur,  devran döner ve bu lafların acısı çıkartılır,” demişti. </p>
<p class="calibre1">Bu sözleri henüz duymamış olan Dündar Kılıç’ın saldırganın bulunması  için  fazla  beklemesine  gerek  kalmadı;  tetikçi Davut  Yıldız  ertesi  akşam  tabancasıyla  birlikte  polis tarafından yakalandı ve “Ben de teslim olmaya geliyordum,” </p>
<p class="calibre1"><a id="p585"></a>dedi. Davut Yıldız, Engin Civan’ı Alaattin Çakıcı’nın emriyle vurduğunu  itiraf  etti.  Bunu  duyan  Dündar  Kılıç  da  23  Eylül akşamı teslim oldu. </p>
<p class="calibre1">İstanbul  Emniyet  Müdürü  Necdet  Menzir  24  Eylül  günü Alaattin Çakıcı’ya “teslim ol” çağrısı yaptı. Aynı akşam Uğur Dündar’ın  Arena  programını  arayan  Çakıcı  “bildiklerini açıklarsa Türkiye’nin sarsılacağını,” söyledi. <b class="calibre3">8</b></p>
<p class="calibre1">Bütün  bunlar  olurken  Çakıcı-MİT  ilişkisi  de  yeniden gündeme  gelmişti.  Şişli  Ülkü  Ocakları  eski  Başkanı  Osman Dönmez,  “Alaattin  Çakıcı’yı  MİT  koruyor,  MİT  olmadan Çakıcı adımını bile atamaz,” diyordu. <b class="calibre3">9</b></p>
<p class="calibre1"><b class="calibre3">Kambersiz Düğün Olmaz</b></p>
<p class="calibre1">Döndük  dolaştık  yine  MİT’e  geldik.  Acaba  Dündar  Kılıç kendi  hatasıyla  içine  düştüğü  bu  tezgâhın  arkasında  da Mehmet  Eymür’ü  arıyor  muydu?  Olayın  en  sıcak  anlarında, kendisini bu tehlikeli oyundan sıyırmaya çalıştığı sırada bir de ona  kafa  yorabildiğini  sanmıyorum.  Ama  olaylar  yatıştıktan sonra  bunu  da  düşünecekti,  başına  gelen  her  şeyden  onu sorumlu  tuttuğuna  göre,  bu  olayda  da  onun  parmağı olmalıydı. </p>
<p class="calibre1">Mehmet  Eymür’ün  bu  konuda  Çakıcı’ya  destek  verip vermediği  hakkında  pek  bir  şey  bilinmiyordu.  Ancak Çakıcı’nın  yurtdışına  kırmızı  pasaportla  çıkmış  olması, Eymür’ün yardımcısı Yavuz Ataç tarafından verilen gizli bir göreve bağlanıyordu. <b class="calibre3">10</b></p>
<p class="calibre1"><a id="p586"></a>Sonradan öğrendiğimiz başka bir şey daha vardı. O sıralarda MİT’te  Daire  Başkanı  olan  Eymür,  Engin  Civan  olayından anında  haberdar  olmuştu,  hatta  bu  işin  daha  öncesini  de biliyordu. Kimden mi öğrenmişti? Elbette ki Tarık Ümit’ten! </p>
<p class="calibre1">Şimdi işin o tarafını görelim. </p>
<p class="calibre1">Emlak  Bankası  Genel  Müdürü’nün,  içinde  milyon  dolarlar bulunduğu  söylenen  rüşvet  küpünde  başkalarının  da  gözü vardı. Enis Berberoğlu’ndan okuyoruz: “Tarık Ümit 1993 yaz aylarında özel bir ekip kurarak günlerce Engin Civan’ı takip etti.  Bu  ekip  fırsatını  bulsa  Civan’ı  kaçıracak  ve  2  milyon dolar  tahsil  edecekti.  Yani  Civan’ın  peşine  Edes’in  tuttuğu Alaattin  Çakıcı’dan  önce  Susurluk  çetesi  düştü.  Ancak  çete Engin  Civan’ın  Ataköy’deki  evinin  önünde  günlerce  nöbet tutmasına  karşın  harekete  geçemedi.  Tarık  Ümit,  Civan’ın Hakkı  Yaman  Namlı  ile  yemek  yediğini  görünce</p>
<p class="calibre1">operasyondan vazgeçti, kurduğu özel ekibi dağıttı.” <b class="calibre3">11</b></p>
<p class="calibre1">Bu  yazılanlar  altı  yıl  sonra  Mehmet  Eymür  tarafından  da doğrulanacaktı.  Şimdi  zaman  tünelinden  hızla  geçip  2000</p>
<p class="calibre1">yılına  ulaşıyoruz.  Mehmet  Eymür  MİT’ten  ikinci  kez uzaklaştırıldıktan  sonra  gittiği  ABD’de  kurduğu  atin.org internet  sitesinde  “Rüşvetin  Belgesi”  başlığıyla  yazdığı  bir yazıda,  Engin  Civan  olayı  sırasında  Tarık  Ümit’ten duyduklarını  açıklıyordu:  “Tarih  4  Ekim  1994.  Engin Civan’ın </p>
<p class="calibre1">Alaattin </p>
<p class="calibre1">Çakıcı’nın </p>
<p class="calibre1">adamları </p>
<p class="calibre1">tarafından</p>
<p class="calibre1">vurulmasından  on  beş  gün  kadar  sonra.  Semra  Özal  bir  süre önce Alaattin Çakıcı’yı telefonla arayarak Engin Civan’dan 5</p>
<p class="calibre1">milyon  dolar  alacakları  olduğunu,  bu  konuda  kendilerine yardım  etmesini  istemiş.  Alaattin  Çakıcı  Engin  Civan  ile irtibatlı  olan  ve  İstanbul’da  hukuk  bürosu  olan  bir  yakınıma adamlarını  göndererek  tehdit  etmiş.  Yakınım  bunu  bana anlattı. Bunun üzerine Alaattin Çakıcı ile telefonda görüştüm</p>
<p class="calibre1"><a id="p587"></a>ve hukuk bürosu sahibinin yakın akrabam olduğunu belirterek rahatsız  etmemesini  istedim.  Çakıcı  ‘Ben  senin  akraban olduğunu  bilmiyordum.  Bir  süre  önce  Semra  Özal  bizzat telefon  etti  ve  Ahmet’in  Engin  Civan’dan  alacağı  olan  5</p>
<p class="calibre1">milyon  doların  alınmasında  yardımcı  olmamı  istedi.  Onun için  devreye  girdim,’  dedi.  Esasında  Ahmet  Özal’ın  Engin Civan’dan alacağı falan yok. Borçları çok ve hacizli durumda, paraya  ihtiyacı  var.  Bu  sebeple  kendisi  tarafından  Emlak Bankası  Genel  Müdürlüğü’ne  getirilen  Engin  Civan’ın bugüne kadar aldığı komisyon ve rüşvetlere karşılık 5 milyon dolar  istiyor.  Engin’in  bunu  reddetmesi  üzerine  konuyu Çakıcı’ya havale ediyor.” <b class="calibre3">12</b></p>
<p class="calibre1">Bütün  bu  haberleri  alan  Eymür,  sanki  devletin  istihbarat örgütünün  yöneticilerinden  biri  değildi  de,  gizli  bilgileri depolama görevlisiydi! Engin Civan olayı sırasında gerçekleri bildiği  halde  adaletten  ve  üstlerinden  gizlemişti!  Ve  aynen ünlü  raporlarında  yaptığı  gibi  bu  bilgileri  de  bir  gün  ortaya çıkarmak  üzere  kendine  saklamıştı.  Aradan  altı  yıl  geçtikten sonra olayın arkasında “zorla tahsilat gibi kanunsuz işleri âdet haline  getirmiş  olan  Özalların”  bulunduğunu  yazıyordu.  O</p>
<p class="calibre1">Özal ki, bir zamanlar ustası Hiram Abas’ı MİT’in başına geri getirmiş,  kendisini  de  ona  yardımcı  yapmıştı!  Eymür,  Civan olayını  yeniden  kaleme  alırken,  son  on  beş  yıldır  mücadele ettiği  ama  o  tarihte  artık  bu  dünyadan  göçmüş  bulunan Dündar  Kılıç’a  da  değinmeden  edemiyordu:  “Hayatı  bu  tip işlerin içinde geçmiş, ‘yüzleştirme mahkemeleri’ kurmuş olan sabıkalı Dündar Kılıç ailesi, olayın dışında tutuldu!” </p>
<p class="calibre1">Peki  ama  Eymür  bütün  bu  bildiklerini  neden  altı  yıl  sonra açıklıyordu? Bunun birinci nedeni, Alaattin Çakıcı ile araları bozulmuştu,  artık  onunla  ilgili  olarak  kendine  uyguladığı otosansürü  kaldırmış,  aleyhindeki  her  şeyi  yazar  olmuştu. </p>
<p class="calibre1"><a id="p588"></a>İkinci nedeni ise daha da ilginçti. Hani Tarık Ümit’in, Engin Civan’la  yemek  yediklerini  görünce  suikast  planından vazgeçtiği arkadaşı Hakkı Yaman Namlı vardı ya. İşte bu kişi İstanbul’daki  Moneytron  adlı  bir  borsa  şirketinde  Engin Civan ile ortaktı. Aynı Hakkı Yaman Namlı Kuzey Kıbrıs’ta kara para aklamak için kurulan First Merchant Bank’ın genel müdürüydü.  Ve  bankanın  ortakları  arasında  Tarık  Ümit  de vardı!  Ayrıca  Mehmet  Eymür’ün  de  bu  bankaya  gizli  ortak olduğu  iddia  edilmişti.  Emniyet  eski  İstihbarat  Dairesi Başkanı Hanefi Avcı, Meclis Susurluk Komisyonu’na verdiği ifadede bu bankaya Mehmet Eymür’ün de değişik bir isimle ortak  olduğunu  duyduğunu  söylemişti. <b class="calibre3">13</b>  İşte  Eymür  sırf  bu iddiayı  reddetmek  için  Civan  olayını  ve  Kıbrıs’taki  bankayı bütün  ayrıntılarıyla  yeni  baştan  anlatmak  lüzumunu hissetmişti. </p>
<p class="calibre1">Eymür’ün atin.org’da Civan olayıyla ilgili olarak yazdıkları, aynı olayda mahkemeden gerçekleri saklayan başka birinden övgüler  kazandı.  Selim  Edes,  liseyi  aynı  okulda,  Ankara Koleji’nde  okudukları  Mehmet  Eymür’e  bir  elektronik  posta mesajı  gönderiyor  ve  kendisiyle  ilgili  gerçekleri  yazdığı  için teşekkür ediyordu. <b class="calibre3">14</b></p>
<p class="calibre1"><b class="calibre3">Ölüye Saygının Zamanaşımı</b></p>
<p class="calibre1">Mehmet  Eymür,  Selim  Edes’in  Türkiye’ye  dönmek  için  af çıkmasını beklediğini yazmıştı. Edes ise bundan iki ay sonra <i class="calibre4">Yeni  Şafak</i>  gazetesinden  Ferhat  Ünlü’ye  bundan  daha  da fazlasını  söyledi:  “Beni  bu  duruma  düşürenler  Özallardı!” </p>
<p class="calibre1"><a id="p589"></a>Ferhat  Ünlü,  Mehmet  Eymür’le  röportaj  yapmak  için  gittiği ABD’de,  daha  sonra  kitap  haline  getireceği<b class="calibre3">15</b>  bu  röportajı tamamladıktan  sonra  Kuzey  Virginia’ya  geçmiş,  orada  da Selim Edes’le konuşmuştu. Edes, Ünlü’ye Civan olayını yeni ama  mahkemede  gizlediği  gerçek  versiyonuyla  özetledikten sonra şunları söylüyordu: “Esasında ben polis sorgusunda da rahmetli Özal’a duyduğum saygıdan ötürü Özal ailesiyle ilgili bir şey söylemedim. Israr ettiler, aslında polisler de Çakıcı’ya asıl  talimatı  verenin  onlar  olduğunu  biliyordu.  Ancak  ben sustum. Bu yüzden suçlu konumuna düştüm. Beni bu duruma düşürenler ‘Özallardı halbuki.” <b class="calibre3">16</b></p>
<p class="calibre1">Selim Edes olayın savcılık ve mahkeme aşamasında “hatırlı kişinin” Semra Özal olduğunu söylemiş ama Semra Hanım’ın neden bu işe karıştığını açıklamamıştı, “merhuma saygısından susarak”  yargıyı  yanıltmıştı.  Altı  yıl  sonra  konuşmaya başlamıştı,  çünkü  yakında  af  çıkması  olasılığı  artmıştı! </p>
<p class="calibre1">Demek  ki  Edes’e  göre  ölüye  saygının  “zamanaşımı  süresi” </p>
<p class="calibre1">altı  yıldı!  Edes’in  bu  açıklamalarının  ertesi  günü  Ankara Koleji’nden sınıf arkadaşı Emin Çölaşan bu anlatılanların bir ibret belgesi olduğunu yazacaktı. <b class="calibre3">17</b></p>
<p class="calibre1">2000’li  yıllara  zaman  tünelinden  yaptığımız  bu  kısa  ama zorunlu yolculuk amacına ulaştığına göre artık 1994’e, Engin Civan olayına geri dönebiliriz. </p>
<p class="calibre1">23  Eylül’de  Asayiş  Şubesi’ne  teslim  olan  Dündar  Kılıç nezarethaneye  atılmamıştı,  şubenin  avukatlarla  sanıkların görüşmesine  ayrılan  odasında  kalıyordu.  Avukatı  Cengiz Kayıtmazer’in  getirdiği  eşofmanları  giyiyor,  yine  onun getirdiği  yemekleri  yiyordu.  Bir  ara  gözündeki  akıntının  çok artması  üzerine  Koşuyolu  Polis  Hastanesi’nde  kontrolden geçirilmiş  ve  gözaltında  bulunmasının  sağlığı  açısından</p>
<p class="calibre1"><a id="p590"></a>tehlike oluşturmadığına karar verilmişti. Emniyette kaldığı üç gün  boyunca  derin  derin  düşünme  fırsatı  buldu.  Bir  rica uğruna bu işe bulaştığına çok pişmandı ama iş işten geçmişti, şimdi  bu  durumdan  en  az  zararla  kurtulmanın  yoluna bakmalıydı.  Yine  önsezilerine  ve  deneyimlerine  dayanarak olayı  kafasının  içinde  çözmeye  çalıştı.  Bunlar  bankacıyı öldürmemiş,  yaralamışlardı.  Öyleyse  bu  sadece  bir  uyarıydı. </p>
<p class="calibre1">Ateş eden adam da “İsteseydim evinin önünde kafasına sıkar öldürürdüm,”  dememiş  miydi?  Demek  ki  sadece  korkutma talimatını  almıştı.  Öldürmeyip  uyardıklarına  göre  istedikleri sadece  mühendisin  parası  değildi,  daha  fazlasını  istiyorlardı. </p>
<p class="calibre1">Yazlıktaki  görüşmede  daha  büyük  paraların  konuşulduğunu hatırladı.  Eski  defterleri  karıştırmışlar,  bankacının  cebine girenleri,  yurtdışına  kaçırılanları  hesaplamışlardı.  Bankacı sadece  mühendise  borcunu  ödemekle  kurtulacağını  bilse  bu kadar  direnmezdi.  Öyleyse  onu  o  bankanın  başına  getirmiş</p>
<p class="calibre1">olanlar  aldığı  bütün  rüşvetten  pay  istiyorlardı.  Bu  iş</p>
<p class="calibre1">Alaattin’in  boyunu  da  aşacak  derecede  büyük  bir  işti,  şimdi onunla  uğraşmanın  âlemi  yoktu.  Kararını  verdi,  zararın neresinden  dönülse  kârdı.  Bu  oyunu  bozmanın  tek  yolu gerçekleri  açıklamaktı,  bunun  için  de  kuralları  çiğnemeye değerdi.  Önce  kendisi  konuşmalı,  sonra  da  kızını  gerçekleri açıklamaya razı etmeliydi. </p>
<p class="calibre1">Ve  Dündar  Kılıç  26  Eylül  günü  çıkarıldığı  savcılıkta kendisinden  ricada  bulunan  hatırlı  kişinin  adını  açıkladı: Semra Özal! </p>
<p class="calibre1">Aynı  gün  babasından  sonra  savcılığa  ifade  veren  Uğur Çakıcı ise Semra Özal’ı korumakta kararlıydı. Bunun için bir isim  benzerliğinden  yararlanıyordu:  “Babam  isimleri karıştırmış,  arayan  kişi  Semra  Özal  değil,  Semra  Edes’ti!” </p>
<p class="calibre1">Uğur’un bu ifadesine ilk yalanlama kocasından geldi. Alaattin</p>
<p class="calibre1"><a id="p591"></a>Çakıcı  gazetelere  telefon  ediyor,  “Semra  Edes  olmadığını söyleyebilirim,  ama  kim  olduğunu  söyleyemem,”  diyordu. </p>
<p class="calibre1">Semra Edes de bir açıklama yaparak “Dündar Kılıç’ı arayan Semra ben değilim,” diyecekti. </p>
<p class="calibre1">Bu  açıklamaların  ardından  ortalık  yeniden  birbirine  girdi. </p>
<p class="calibre1">Medya, Uğur’un değil, babasının ifadelerine itibar etmişti ve bütün  manşetlerde  Semra  Özal’ın  adı  vardı.  Semra  Özal  ise evine kapanmış, kimseyle görüşmüyordu. </p>
<p class="calibre1">27  Eylül’de  Şişli  Nöbetçi  Sulh  Ceza  Mahkemesi  Dündar Kılıç’ı tutuksuz yargılanmak üzere serbest bıraktı, Selim Edes ile  Davut  Yıldız  tutuklanarak  Bayrampaşa  Cezaevi’ne gönderildiler.  Engin  Civan  ise  öldürüleceği  endişesine kapılmıştı  ve  hastaneden  çıkmak  istemiyordu,  ifadeleri hastanede alınıyordu. </p>
<p class="calibre1">Semra  Özal  aynı  günün  akşamı  oğlu  Ahmet’in  televizyonu Kanal  6’nın  ana  haber  bülteninde  iddiaları  yanıtladı  ve  daha sonra  da  bazı  özel  TV  kanallarının  ve  bazı  gazetelerin  üst düzey  yöneticilerini  Kanal  6’ya  çağırarak  daha  geniş</p>
<p class="calibre1">açıklamalar yaptı: “Ne Dündar Kılıç’ı, ne Alaattin Çakıcı’yı, ne de Uğur Çakıcı’yı tanırım. Bütün bunlar Özalların adından ve  oğlum  Ahmet’in  politikaya  girmesinden  korkanların hazırladığı  bir  komplodur.”  Hatırlı  kişinin  kendisi  olup olmadığı  sorularını  ise  “Hatırlı  ve  yaşlı  deniyor,  ben  yaşlı değilim!” şeklinde yanıtlıyordu. </p>
<p class="calibre1">Polis </p>
<p class="calibre1">veya </p>
<p class="calibre1">savcılık </p>
<p class="calibre1">tarafından </p>
<p class="calibre1">ifadesinin </p>
<p class="calibre1">alınıp</p>
<p class="calibre1">alınamayacağı  tartışma  konusu  olan  Semra  Özal,  bu  konuyu danışmak  için  Avukat  Burhan  Apaydın’a  başvurdu.  Apaydın Semra  Hanım’ın  Büyükdere’deki  evine  giderken  Dündar Kılıç’ı  arayıp  durumdan  haberdar  etmeyi  de  ihmal  etmedi. </p>
<p class="calibre1">Görüşmenin  sonunda  Burhan  Apaydın  Semra  Özal’a</p>
<p class="calibre1">“Hanımefendi  şu  anda  sanık  durumunuz  gözükmüyor,  şu</p>
<p class="calibre1"><a id="p592"></a>aşamada  bana  vekâlet  çıkartmanıza  gerek  bulunmuyor,” </p>
<p class="calibre1">demiş,  kapıda  bekleyen  gazetecilere  de  “Dündar  Kılıç’ın  da avukatı  olduğu  için  tarafların  arasına  girmek  istemediğini,” </p>
<p class="calibre1">söylemişti.  Ama  Dündar  Kılıç  elbette  ki  Apaydın  gibi</p>
<p class="calibre1">“diplomatça” </p>
<p class="calibre1">davranacak </p>
<p class="calibre1">değildi, </p>
<p class="calibre1">“Semra </p>
<p class="calibre1">Hanım</p>
<p class="calibre1">Apaydın’dan  Dündar  Bey  benim  adımı  vermesin  ricasında bulunmuş,” diyecekti. </p>
<p class="calibre1">2 Ekim akşamı İnterstar kanalında Mehmet Barlas ile Ardan Zentürk’ün  sunduğu  “Stüdyo  Politik”  programının  konuğu Turgut  Özal’ın  kardeşi  Yusuf  Bozkurt  Özal’dı.  Program boyunca  Mehmet  Barlas  bol  bol  pas  veriyor,  Yusuf  Özal  da ofsayttan  gol  atıyordu.  Bir  ara  “Dündar  Kılıç  ağabeyim Turgut  Özal’a  düşmandı.  Hapisteyken  gazetecilere  ‘Turgut Özal’ı  arabamın  tamponuna  bağlayarak  sürükleyeceğim’</p>
<p class="calibre1">demişti,”  dedi.  Dündar  Kılıç’ın  Özal’a  hakaretten  yargılanıp beraat  ettiği  davaya  konu  olan  sözlerini  yine  tahrif  ederek ısıtıp  piyasaya  sürüyordu.  Tam  o  esnada  programı  evinden izlemekte olan Dündar Kılıç, telefona sarıldı ve canlı yayına katıldı:  “Hangi  şerefsizler  bu  yalanı  ortaya  atıyorlarsa çıksınlar ortaya,” diye bağırıyordu. Barlas’ın yüzü kireç gibi olmuştu  ama  Dündar  Kılıç  sövgülerini  sürdürüyordu:  “Bana telefon  eden  Semra  Özal’dı.  Kendisi  üzülmesin  diye açıklamak  istemedim.  Engin  Civan  şerefsiz  oğlu  şerefsizdir. </p>
<p class="calibre1">Halkın parasını soymuştur. Bunlar devleti soyuyorlar. Bundan sonra  ben  peşlerindeyim.  Yetimin  hakkını  yiyemezler...” </p>
<p class="calibre1">Mehmet  Barlas  kameralara  nihayet  bir  el  işaret  yapabildi  ve</p>
<p class="calibre1">“sesi kesin” diyebildi. </p>
<p class="calibre1"><b class="calibre3">İdam Fermanı</b></p>
<p class="calibre1"><a id="p593"></a>Şişli  Savcısı  11  Ekim’de  Bayrampaşa  Cezaevi’ne  giderek Selim  Edes’in  ifadesine  başvurdu.  Edes  bu  kez  “hatırlı kişinin”  adını  verdi  ve  “Dündar  Kılıç’ı  telefonla  arayan  kişi Semra Özal’dı,” dedi. </p>
<p class="calibre1">Bu arada Dündar Kılıç da karşı tarafın oyununu bozmak için kızını  gerçekleri  söylemeye  ikna  etmeye  çalışmıştı:  “Kızım, neden o adamın lafına uyup Semra Özal’ı gizliyorsun? Sana</p>
<p class="calibre1">‘Git  adliyede  adam  vur,’  diyen  o  adam  değil  mi?  Bunun delikanlılıkla bir ilgisi yok. Sen bu insanı binde bir bile bana benzetme.  Onu  ölmüşken  sen  bu  hale  getirdin,  sakın  ikinci, üçüncü, beşinci hatayı yapma. Semra Özal’ın ismi verilecek. </p>
<p class="calibre1">Yoksa biz burada para için bu işin içine girmiş gibi oluyoruz. </p>
<p class="calibre1">Benim 58 senelik mazim var.” Bunun üzerine Uğur da “Baba, kendimi  asarım  ama  sana  bu  konuda  nokta  kadar  bir  lekeyi kimse  süremez,”  dedi. <b class="calibre3">18</b>  Ucunda  ölüm  bile  olsa  köprüleri yıkmaya karar vermişti. </p>
<p class="calibre1">Selim  Edes’in  11  Ekim’deki  yeni  ifadesi  üzerine  Uğur Çakıcı  ikinci  kez  sorgulanmak  üzere  Mali  Şube’ye  çağrıldı. </p>
<p class="calibre1">Şube  Müdürü  Salih  Güngör’e  4,5  saat  süreyle  verdiği  ifade yeni  bir  bomba  etkisi  yaratacaktı.  Çünkü  eski  ifadesini değiştirmişti ve şimdi gerçeği açıklıyordu: “Evet, beni arayan kişi  Semra  Özal’dı.  Bir  cumhurbaşkanı  eşinin  buralara  gelip ifade  vermemesi  için  daha  önce  onun  adını  açıklamadım.” </p>
<p class="calibre1">Uğur  Çakıcı  bu  ifade  değişikliğinin  izahını  da  şöyle yapıyordu:  “20  gündür  susuyorum.  Onları  zor  durumda bırakmamak  için  çok  mücadele  ettim.  Ancak  onlar  beni korumadı.  Onlar  beni  zor  durumda  bıraktılar.”  Ardından  da yaşadığı  bütün  olayları  sıralıyordu.  Semra  Hanım’la  ikisi Büyükdere’deki  evde  olmak  üzere  dört  kez  yüz  yüze görüşmüştü.  Bunlardan  birincisi  12  Eylül  gecesi  olmuştu  ve Uğur  orada  konuşulanları  en  küçük  ayrıntısına  kadar</p>
<p class="calibre1"><a id="p594"></a>hatırlıyordu:  “Zeynep  Özal’la  otururken  Semra  Hanım Çırağan  Oteli’ndeki  bir  davetten  dönmüştü.  Orada  Tansu Çiller  ve  eşiyle  karşılaşmış.  Onlar  oğlu  Ahmet’i  sormuşlar. </p>
<p class="calibre1">Semra  Hanım  ‘Kanal  6’nın  vericilerine  haciz  geldi.  Canı sıkkın’  deyince  Başbakan  Çiller  ‘Ben  Ayhan  Şahenk  Bey’le görüşür,  bir  şeyler  yapmaya  çalışırım,’  demiş.  Daha  sonra Tansu  Hanım  Ahmet’i  oraya  çağırtmış,  Ahmet  smokinle gidilen geceye apar topar gittiği için üzerinde krem rengi bir elbise varmış, sakal tıraşı olmaya bile vakit bulamamış.” </p>
<p class="calibre1">Aynı  akşam  Show  TV’de  telefonla  sorulan  soruları yanıtlayan  Uğur  Çakıcı,  Engin  Civan  olayından  önceki Bankekspres  ve  Kanal  6’ya  haciz  olayları  için  de arabuluculuk  yaptığını  açıklıyor  ve  düşmanlarını  çoğaltarak Ahmet  Özal,  Ayhan  Şahenk  ve  Tansu  Çiller’i  de  işin  içine katıyordu.  Ahmet  Özal’a  Kanal  6’yla  ilgili  düştüğü  zor durumdan  kurtarmak  için  Tansu  Çiller  ve  eşi  de  yardım etmeye  söz  vermişti.  Uğur  Çakıcı  artık  babasının  üslubuyla konuşuyordu ve “Aynı konuya Tansu Hanım müdahale ettiği zaman  ‘Ay  ne  kadar  iyiliksever  bir  insan’  oluyor,  ben müdahale  ettiğim  zaman  yok  mafya,  yok  ana  oluyorum!” </p>
<p class="calibre1">diyordu. Babasının kendisine kızmış olup olmadığı yolundaki bir soruya ise Uğur Çakıcı şu yanıtı veriyordu: “Babam bana</p>
<p class="calibre1">‘Kızım  neden  doğruları  söylemiyorsun?’  dedi.  Ben  de  ‘Ya baba,  bize  inanmışlar,  onları  nasıl  istismar  ederim,’  dedim. </p>
<p class="calibre1">Bana  ‘Çok  pişman  olacaksın,’  dedi.  Yani  ben  babamın söylediğinin aksini söylemiştim.” Uğur Çakıcı sözlerini şöyle bitiriyordu:  “Ben  bu  gece  rahat  uyuyacağım.  Ama  beni kullananlar rahat uyuyamayacak!” </p>
<p class="calibre1">Gerçekten  de  Semra  Özal  o  geceyi  uykusuz  geçirmiş</p>
<p class="calibre1">olabilirdi,  çünkü  ertesi  gün  ifade  vermek  için  Şişli Savcılığı’na çağrılmıştı. </p>
<p class="calibre1"><a id="p595"></a>12 Ekim günü Şişli Adliyesi’nin önü ana baba günüydü. İlk kez bir cumhurbaşkanı eşi savcılığa çıkıyordu. Semra Özal’ın ifadesi 23 dakika sürdü. Bütün iddiaları reddetmiş ve “Evimin tuvaletinde bile telefon var. Herhangi bir kişi herhangi bir yeri aramış  olabilir,”  demişti.  Adliyeden  çıkınca  hiçbir  açıklama yapmadan  Kanal  6’ya  gitmişti.  Basına  açıklamayı  avukatı Kemal Sinsoysal yaptı: “Semra Hanım Dündar Kılıç’ı arama olayını  kesinlikle  kabul  etmiyor.  Ortaya  bir  iddia  atılıyorsa kanıtlanması  lazım.”  Savcı  Suudi  Güner  ise  Semra  Özal’ın ifadesine  tanık  olarak  başvurulduğunu  söylüyordu.  “Neden Mali  Şube’ye  değil  de  savcılığa  ifade  verdiği”  şeklindeki soruyu ise “Orası savcılığın takdiridir” şeklinde yanıtlıyordu. </p>
<p class="calibre1">Ertesi  günkü  gazeteler  Semra  Özal’ın  ifadesine  yer veriyorlardı ama artık kördüğüme dönüşmüş olan olayla ilgili verecek  başka  bir  haber  bulamamışlardı.  Bu  yüzden  20</p>
<p class="calibre1">günlük Civangate maratonunun baştan sona özetini yapmakla yetinmişlerdi. <b class="calibre3">19</b></p>
<p class="calibre1">Böylece olayın banka soygunu ile ilgili kısmı sadece Dündar Kılıç  ve  Uğur  Çakıcı’nın  ifadeleriyle  sınırlı  kalıyor  ve kilitlenmiş oluyordu. Bir tek Dündar Kılıç’ın avukatı Cengiz Kayıtmazer “Son on yılda kamu bankalarının kime, ne kadar, hangi </p>
<p class="calibre1">teminatlar </p>
<p class="calibre1">karşılığında </p>
<p class="calibre1">kredi </p>
<p class="calibre1">verdiklerinin</p>
<p class="calibre1">araştırılmasını talep edeceklerini,” söylemişti. Bir de Dündar Kılıç’ın  gürültüye  karışıp  fazla  ilgi  görmeyen  şu  sözleri gazete  sayfalarında  kalacaktı:  “Sistemde,  düzende  bir bulaşıklık  var.  Bu  düzen  böyle  devam  ettikçe  suçlular  da ihanet  edenler  de  çoğalacak.  Bize  mafya  diyorlar.  120</p>
<p class="calibre1">metrekare  evde  oturuyoruz.  Ne  Boğaz’da  villamız  var,  ne köşkümüz,  ne  şatomuz,  ne  yatımız.  500  milyon  dolar çalınıyor, işte mafya budur!” <b class="calibre3">20</b></p>
<p class="calibre1"><a id="p596"></a>Kılıç ailesi bundan beş gün sonra Civan davasını unutturan acı  bir  olay  yaşadı.  Dündar  Kılıç’ın  ağabeyi  Yahya  Kılıç  18</p>
<p class="calibre1">Ekim’de öldü. Dündar Kılıç ağabeyinin ölümüyle ilgili olarak Show TV’yi suçluyordu. Çünkü Cem Film sahibi Yahya Kılıç ölümünden bir gün önce mülkiyetinde bulunan Kemal Sunal filmleriyle  ilgili  olarak  Show  TV  ile  bir  anlaşma  yapmıştı. </p>
<p class="calibre1">Dündar  Kılıç  şöyle  diyordu:  “Cüneyt  Arkın  ve  Kemal Sunal’ın  oynadığı  filmlerin  hakları  benim  ağabeyimdeydi. </p>
<p class="calibre1">Ağabeyim Yahya şeker hastası, gözleri görmüyor. Haftada iki taneden  26  hafta  gösterme  hakkını  satın  alıyorlar.  Meğer imzalattıkları sözleşme, filmlerin ebediyen satış hakları imiş. </p>
<p class="calibre1">Kahrından  öldü  adam.  Şeker  tedavisi  görürken  bir  şişe  rakı içti, iki gün komada yattı, öldü.” <b class="calibre3">21</b></p>
<p class="calibre1"><b class="calibre3">On Sekizinci Bölüm</b></p>
<p class="calibre1"><b class="calibre3">HATANIN BEDELİ</b></p>
<p class="calibre1">İlgililerin  ve  özellikle  Semra  Özal’ın  ifadelerinden  sonra hem  Emlak  Bankası  soygunu,  hem  de  Engin  Civan’ın vurulması  olayı  kilitlenmişti.  Bu  kilitlenmede  yeraltı dünyasının  iki  kuşağının  da  olaya  karışması  ve  kuşaklar çatışmasının  banka  soygunuyla  iç  içe  geçmesinin  rolü büyüktü.  Birinci  kuşağın  “racon  kesmeye”  kalkışması</p>
<p class="calibre1"><a id="p597"></a>anlaşmazlığı çözememiş, ikinci kuşağın tetikçisinin kurşunları ise düğümün üstüne bir düğüm daha atmıştı. </p>
<p class="calibre1">Dündar  Kılıç  da,  kızı  da  olaya  hatalar  yaparak  girmişlerdi. </p>
<p class="calibre1">Dündar  Kılıç,  bir  cumhurbaşkanı  eşinin  sorununu  çözdüğü takdirde  itibarının  artacağı  kanısıyla  her  zamanki  tedbirli tutumunu  bırakıp  düşünmeden  işin  içine  dalmıştı.  Kızı  Uğur ise, kendi boyunu çok aşan bir olayda aracı olmaya kalkıştığı için inisiyatifi derhal elinden kaçırmış ve babasıyla kocasının arasında  kalmıştı.  Şimdi  bu  hatalarını  onarabilmek  için</p>
<p class="calibre1">“delikanlılığın”  sır  saklama  kuralını  bir  yana  bırakıp,  perde arkasındaki  gerçekleri  kararlılıkla  dile  getirmekten  başka çareleri yoktu. </p>
<p class="calibre1">Bizde  böyle  skandallar  başka  ülkelerdekilerden  çok  farklı cereyan ederdi. Önce büyük bir gürültü kopar, açıklamalar ve medyanın  araştırmalarıyla  toz  dumana  karışır,  büyük  merak uyandıran  filmin  sonuna  doğru  ise  “iyi  saatte  olsunlar” </p>
<p class="calibre1">devreye girer ve bir çözümsüzlük yaratarak perdeyi kapatırdı. </p>
<p class="calibre1">Olay  mahkemeye  intikal  ettikten  sonra  ise  gündeme  daha önemli  başka  konular  girmiş  olduğundan  tozlu  bir  dosya olarak unutulmaya terk edilirdi. </p>
<p class="calibre1">Ama  bu  kez  durum  biraz  farklı  gibi  görünüyordu.  Davanın kilit  kişisi  Uğur  Çakıcı,  Özalların  vefasızlığına  kızıp  bildiği gerçekleri  açıklamaya  başlamıştı.  Bu  tutumunu  mahkemede de  sürdürürse  ilk  kez  bir  yolsuzluğun  çözülmesine  katkıda bulunmuş olacaktı. Ve bu yüzden Azrail onunla ilgili kararını vermiş, geri sayıma başlamıştı. </p>
<p class="calibre1"><b class="calibre3">Uğur </b></p>
<p class="calibre1"><b class="calibre3">Kocasından </b></p>
<p class="calibre1"><b class="calibre3">ve </b></p>
<p class="calibre1"><b class="calibre3">“Zembereğinden” </b></p>
<p class="calibre1"><b class="calibre3">Boşanıyor</b></p>
<p class="calibre1"><a id="p598"></a>Civangate olayı hakkında iki dava açılmıştı: Engin Civan’ın yaralanması  davası  ve  rüşvet  davası.  Yaralama  davası  1</p>
<p class="calibre1">Kasım 1994’te İstanbul 7. Ağır Ceza Mahkemesi’nde başladı. </p>
<p class="calibre1">Tanık  sıfatıyla  ifade  verecek  olan  Uğur  Çakıcı  mahkemeye çok  şık  giyinerek  gelmişti  ve  dinleyicilerden  daha  kalabalık olan  medya  ordusunun  ilgi  odağı  olmuştu.  Dündar  Kılıç duruşmaya gelmemişti. </p>
<p class="calibre1">Önce  sanık  Davut  Yıldız  ifade  verdi  ve  Engin  Civan’ı kimseden  talimat  almadan  kendi  iradesiyle  vurduğunu söyledi.  O  bitince  Selim  Edes’in  sorgusu  başladı.  Edes bankadan bir alacağının tahsili için Engin Civan’a yüzde beş</p>
<p class="calibre1">komisyon  verdiğini  söyleyince  yargıç  onu  sıkıştırdı,  “Bu paranın adı nedir?” diye sordu. Edes bu kez “Haraç” deyince avukatı  Muhittin  Yüzüak  müdahale  etti,  “Müvekkilimin cezaevinde  ağzı  bozuldu,  komisyon  demek  istiyor,”  dedi  ve zabıtlara da böyle geçti. Duruşmanın o ana kadar kayda değer tek  sahnesi  buydu.  Ancak  sıra  Uğur  Çakıcı’ya  geldiğinde salon birden hareketlendi, kameralar çalışmaya, flaşlar yanıp sönmeye  başladı.  Tanık  olduğu  halde  bir  anda  başoyuncu konumuna  gelen  Uğur  Çakıcı’ya  yargıç,  babasının  ve kocasının  davada  sanık  olduklarını  hatırlatarak,  “İstersen tanıklık  yapmayabilirsin,”  dedi.  Ama  Uğur  Çakıcı  “Hayır, konuşacağım,”  dedi  ve  tam  konuştu.  Açıklamalarıyla  Özal ailesini  Emlak  Bankası  olayının  baş  köşesine  oturtmuştu. </p>
<p class="calibre1">Üstelik  Ahmet  Özal’ın  ismini  de  ilk  kez  telaffuz  etmiş  ve</p>
<p class="calibre1">“Zeynep  bana  paranın  bir  kısmıyla  ağabeyimin  vergi borçlarını  öder,  cezalarını  kaldırırız  dedi,”  demişti.  Yargıç dosyada üç değişik ifadesi olduğunu söyleyince de son olarak mali şubede verdiği ifadenin doğru olduğunu, mahkemede de gerçekleri söylediğini belirtti. </p>
<p class="calibre1"><a id="p599"></a>Tahmin  edebileceğiniz  gibi  o  akşamki  televizyonların  ilk haberlerini  ve  ertesi  günkü  gazetelerin  manşetlerini  Uğur’un ifadeleri ve Özallar oluşturuyordu. </p>
<p class="calibre1">Bundan  dört  gün  sonra  Uğur  yine  manşetlerdeydi.  Alaattin Çakıcı’nın avukatı Can Doğancan’ın açtığı boşanma davası 4</p>
<p class="calibre1">Kasım’daki tek celseyle sonuçlanmış, Uğur ve Alaattin Çakıcı şiddetli  geçimsizlik  ve  düşünce  uyuşmazlığı  gerekçesiyle boşanmışlardı.  Çakıcı’nın  boşanma  davasını  açtığı  tarih ilginçti: 11 Ekim 1994, yani Uğur’un Mali Şube’ye ikinci kez ifade verdiği ve Semra Özal’ın adını ilk kez açıkladığı tarih! <b class="calibre3">1</b></p>
<p class="calibre1">Uğur  ile  Alaattin  Çakıcı  arasındaki  ilk  tartışma  bir  kredi kartı  meselesinden  başlamıştı.  Show  TV  kredi  kartı harcamalarını  tespit  ederek  Çakıcı’nın  Londra’da  olduğunu belirlemişti.  Çakıcı  da  karısını  bu  bilgiyi  Show  TV’ye vermekle  suçlamış  ve  bu  yüzden  boşanma  davası  açmıştı. </p>
<p class="calibre1">Oysa  bilgiyi  televizyona  veren  Uğur  değildi.  Çünkü  Uğur Çakıcı’yı  sırf  bu  konuda  ifade  vermesi  için  14  Ekim’de emniyete  çağıran  polisler  Alaattin  Çakıcı’nın  sahte pasaportunun  ve  kredi  kartının  kimin  adına  düzenlendiğini bile  biliyorlardı.  Bu  bilgi  Show  TV’ye  de  büyük  olasılıkla polis  tarafından  sızdırılmıştı.  Uğur’a  sadece  bu  bilgileri doğrulaması  için  ısrar  ediyorlardı.  Kocasını  korumakta  olan Uğur  ise  bu  konularda  hiçbir  bilgisi  olmadığını  tekrarlayıp duruyordu.  Sonunda  polisler  Uğur’a  Nuri  Ayyıldız  adına doldurulmuş  bir  pasaport  istek  formu  gösterdiler,  formdaki fotoğraf  Alaattin  Çakıcı’ya  aitti! <b class="calibre3">2</b>  Yani  polis  Alaattin Çakıcı’nın Nuri Ayyıldız adına düzenlenmiş pasaport ve kredi kartı  kullandığını  da,  bu  belgelerin  Mehmet  Eymür  ekibi tarafından düzenlendiğini de biliyordu. Çünkü İstanbul polisi Eymür’ün  karşısında  olduğu  Mehmet  Ağar  ekibindendi  ve</p>
<p class="calibre1"><a id="p600"></a>Uğur’a bu konuyu ısrarla sormalarının nedeni de Eymür ekibi aleyhinde  kanıt  elde  etmekti.  Çakıcı’nın  asıl  derdi  de Londra’da  olduğunun  ortaya  çıkması  değil,  Eymür  ekibiyle ilişkisinin  anlaşılmasıydı.  Zaten  onun  Londra’da  olduğunu bilmeyen yok gibiydi. Emlak Bankası olayının ilk günlerinde Engin Civan’ı Londra’ya çağıran da kendisiydi. </p>
<p class="calibre1">Bu boşanmayla birlikte soyadı tekrar Kılıç olan Uğur, Savaş</p>
<p class="calibre1">Ay’ın  deyimiyle  aynı  zamanda  zembereğinden  de  boşanmış</p>
<p class="calibre1">gibi  olacak,  Özallar  ve  eski  kocası  hakkında  artık  hiç durmamacasına konuşmaya başlayacaktı. <b class="calibre3">3</b> Alaattin Çakıcı da ondan  geri  kalmıyor,  o  da  hem  eski  karısı,  hem  de  eski kayınpederi hakkında veryansın ediyordu. </p>
<p class="calibre1">Dündar  Kılıç  ise  kendisine  Alaattin  Çakıcı  ile  ilgili  olarak sorulan sorulara hep aynı yanıtı veriyordu: “Evlendiklerinden beri  onunla  görüşmüyorum.  Bir  kere  yazlığa  dört  araba geldiler.  Hesapladım  ki  10  şarjör  mermi  lazım  bunlara.  Bir daha  böyle  gelecekseniz  sakın  gelmeyin  benim  yanıma dedim.” Böylece evlilikten önce çok gerginleşmiş olan ortama geri dönüşün yolunu kendi açısından tıkamış oluyordu. Hatta Çakıcı  televizyonlara  konuşurken  onun  için  “tahtı tarafımızdan sarsılan bir dinozor” dediğinde bile Dündar Kılıç bu sözü duymazdan gelmişti. </p>
<p class="calibre1">Çünkü  aklını  ve  enerjisini  bütün  Türkiye’nin  merakla izlediği Civan olayına vermişti. Suçsuzluğunu kanıtlamak için yaptığı  açıklamalarla  gerekli  mesajları  veriyordu.  Taktik olarak Çakıcı’yı doğrudan muhatap almaktansa Civan olayını kullanıp  dolaylı  olarak  cevaplıyordu.  Böylece  hem  onu kışkırttığını  düşündüğü  kişilerin  oyununa  gelmemiş  oluyor, hem  de  Çakıcı’yı  kamuoyuna  karşı  saldırgan  ve  haksız duruma düşürmüş oluyordu. </p>
<p class="calibre1"><a id="p601"></a><b class="calibre3">Kaset Kavgası</b></p>
<p class="calibre1">Dündar Kılıç’ın sorgusu 30 Kasım tarihli duruşmada yapıldı. </p>
<p class="calibre1">Dündar  Kılıç,  “Ben  yargıçlara  yalan  söylemem”  diye başladığı  ifadesine  “Beni  arayan  Semra  Özal’dı.  İki  tarafın arasını  yapmamı  istemişti,”  şeklinde  devam  etti.  “Karşı tarafın  niyetinin  kötü  olduğunu  Tevfik  Ağansoy’un  cep telefonundan  duyduğunu”  anlatırken  Avukat  İhsan  Coşkun’a dönerek  “Siz  anlatın  İhsan  Bey,  hayatınızı  ben  kurtarmadım mı?”  diye  sordu,  avukat  bu  soruya  “Bu  usule  aykırı,” </p>
<p class="calibre1">karşılığını  verdi.  Daha  sonra  tanık  kürsüsüne  çıkarılan  İhsan Coşkun,  Çakıcı’nın  avukatı  Can  Doğancan’ın  sorduğu</p>
<p class="calibre1">“Dündar  Kılıç’ın  evinde  böyle  bir  konuşma  geçti  mi?” </p>
<p class="calibre1">sorusuna  “Hayır”  yanıtını  verince  Dündar  Kılıç  oturduğu yerden  fırladı  ve  “Korkma  Alaattin’den  İhsan  Bey,  burada yargıçlar  var,  ben  olmasam  seni  öldüreceklerdi,”  diye bağırdı. <b class="calibre3">4</b>  Daha  sonra  Engin  Civan  ve  Davut  Yıldız’ın sorguları  yapıldı.  Yıldız,  “İsteseydim  Civan’ı  evinin  önünde öldürürdüm,” şeklindeki ilk ifadelerini yineledi. </p>
<p class="calibre1">Bu  duruşmadan  sonra  Dündar  Kılıç’ın  kesin  tavırlı  olduğu bir  kez  daha  anlaşılmıştı.  Bunu  anlayan  karşı  taraf,  Uğur’u tutumundan  vazgeçirme  çabalarını  yoğunlaştırdı.  Bütün  olup bitenlere rağmen Uğur Kılıç ile dostluğunu sürdüren Zeynep Özal, aralık ayının başında bir gün onu evine davet etti. Niyeti Uğur  ile  Çakıcı’yı  yeniden  bir  araya  getirmekti.  “Seni Alaattin  ile  barıştıralım.  O  da  seni  istiyor.  Size  güzel  bir düğün  yapalım.  Annem  de  nikâh  şahitliğinizi  yapsın,”  dedi. </p>
<p class="calibre1">Tam  o  sırada  Uğur’un  cep  telefonu  çaldı,  arayan  babasıydı:</p>
<p class="calibre1">“Kızım  onlara  inandın  mı?”  diye  soruyordu.  Uğur  babasını</p>
<p class="calibre1">“Sen merak etme, ben kendimi korurum,” şeklinde yanıtladı. </p>
<p class="calibre1"><a id="p602"></a>Bu  konuşmaların  doğruluğu  22  Ocakta  Kanal  D’de yayınlanan  bir  kasetle  kanıtlanacaktı. <b class="calibre3">5</b>  Anlaşılan  Uğur, Zeynep’in evindeki konuşmaları gizlice teybe kaydetmişti! </p>
<p class="calibre1">Kaset demişken, buradan, aralık ayı başında neredeyse bütün televizyon kanallarının devreye girdiği bir kaset mücadelesine geçelim. </p>
<p class="calibre1">Alaattin  Çakıcı,  Uğur  Kılıç’tan  boşandıktan  bir  ay  sonra,  2</p>
<p class="calibre1">Aralık’ta  Show  TV’ye  bir  kaset  gönderdi.  Kaset,  Uğur’un</p>
<p class="calibre1">“lezbiyen  ilişkileri”  olduğu  hakkında  Alaattin  Çakıcı  ile Dündar  Kılıç  arasında  geçen  bir  “telefon  konuşmasını” </p>
<p class="calibre1">içeriyordu.  Show  TV  yöneticileri  konuşmaları  “kuşkulu” </p>
<p class="calibre1">bulduğu için yayına sokmadı. Ama aynı kaset  <i class="calibre4">Akşam</i> gazetesi sahibi Mehmet Ali Ilıcak’a da gelmişti. Ilıcak, Ahmet Özal’ı arayıp konuyla ilgili bilgi verdi. </p>
<p class="calibre1">Alaattin  Çakıcı  Uğur  Kılıç’ı  da  arayıp  medyaya  bir  kaset gönderdiğini,  onları  rezil  edeceğini  söylemişti.  Bunu  duyan Uğur,  tabancasını  çantasına  koyup,  ucunda  ölüm  de  olsa namusuna  sürülen  lekeyi  temizlemek,  bu  kasetlerin yayınlanmasına  engel  olmak  üzere  eyleme  geçti.  3  Aralık akşamı  Kanal  6’yı  bastı.  Kapıda  Ahmet  Özal’ın  seyahatte olduğu,  Zeynep  Özal’ın  da  kendisiyle  görüşmek  istemediği söylenince  telefonları  kablolarından  söküp  yere  fırlatmaya başladı,  bir  yandan  da  “Korkaklar,  çıksanıza  ortaya,”  diye bağırıyordu. Girişteki Bülent Ersoy’un portresini parçalarken</p>
<p class="calibre1">“Buraya  kendi  patronunuzun  resmini  koyun,”  diye  bağırdı. </p>
<p class="calibre1">Korumalar  müdahale  edince  tabancasını  çekip  namlusuna mermi sürdü. Bir kameramanın kendisini görüntülediğini fark edince  ona  da  bağırmaya  devam  etti:  “Çek  bunları.  Özal ailesinden  can  alacağım,  ama  Ahmet,  ama  Zeynep,  bir  can alacağım.”  Daha  sonra  gelen  Kanal  6’nın  koruma  müdürü Uğur’u  sakinleştirdi.  Uğur  da  kasetin  yayınlanmamasını</p>
<p class="calibre1"><a id="p603"></a>sağlayacak  kadar  gözdağı  verdiğini  düşünmüş  olacak  ki, eylemini  bitirdi.  Ama  Kanal  6,  ertesi  günkü  haberlerinde Çakıcı’nın  bandı  olarak  yine  de  kasetin  bir  özetini  verdi. </p>
<p class="calibre1"> <i class="calibre4">Akşam</i> gazetesi  5  Aralık’ta  Uğur  Kılıç  ile  bir  röportaj  yaptı. </p>
<p class="calibre1">Uğur  Kılıç  bu  röportajda  “Özal  ailesi  yanlış  adama  oynadı, Alaattin’in  elinde  Zeynep’in  bazı  fotoğrafları  var,  büyük ihtimalle  bunun  için  böyle  yaptılar,”  diyordu.  Ama  6</p>
<p class="calibre1">Aralık’taki  <i class="calibre4">Akşam</i> gazetesi bir yandan Uğur’un sözlerine yer verirken, bir yandan da kaseti tam metin olarak yayınlamıştı. </p>
</body>
</html>
