<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Abi Kabadayılar, Mafya ve Derin Devlet</title>
    <meta name="generator" content="pdftohtml 0.36"/>
    <meta name="author" content="Doğan Yurdakul"/>
    <meta name="keywords" content="Siyasi, Orjinal"/>
    <meta name="date" content="2020-05-05T18:11:12+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">‘Sen  polisten  başka  silahlı  adam  dolaşmaz  mı  sanıyorsun?’</p>
<p class="calibre1">diyor,  adam  da  ‘Tamam  bana  3-5  gün  müsaade  et,  paranı ödeyeceğim,’ diyor, para da şakır şakır ödeniyordu.” </p>
<p class="calibre1">Başka bir iddia, Dündar Kılıç’ın devlet ihalelerine müdahale etmesiydi. </p>
<p class="calibre1">Bunlardan  biri,  1980  öncesinde  cereyan  etmiş  olan  Deniz Harp  Okulu’nun  Tuzla  Tersanesi  ihalesiydi.  “Deniz  Harp Okulu’nun  ihalesine  birçok  inşaat  şirketi  gibi  ENKA  da girmiş, ancak Mehmet Ali Yılmaz’ın şirketi aradan sıyrılmayı başarmıştı.  Söylenenlere  bakılırsa  ihaleye  girmek  isteyen şirketlere  gözdağı  verilmişti.  Mehmet  Ali  Yılmaz’a  bu başarıyı ‘ortağı kadar yakın sayılabilecek’ olan Dündar Kılıç sağlamıştı.” <b class="calibre3">8</b></p>
<p class="calibre1">Bana  bu  olayı  Dündar  Kılıç’ın  arkadaşlarından  Laz  Rahmi de anlattı: “Tuzla tersanesinde Ali Rıza Çarmıklı, Şarık Tara, Nafiz  Yürekli  gibi  müteahhitler  ihaleye  girecekler.  Mehmet Ali  Yılmaz  da  var  ama  karnesi  ihaleyi  almaya  pek  müsait değil. Bayındırlık Bakanlığı’ndan karneyi büyütüyor. Dündar da  bu  saydıklarıma  telefon  açıyor,  ‘Bu  ihalenin  Mehmet  Ali Yılmaz’da  kalmasını  rica  ediyor.’  Korkuyorlar  tabii,  ihale Mehmet  Ali  Yılmaz’da  kalıyor.  Dündar  o  zamanlar  kraldı, İstanbul’da ne dese o oluyordu.” </p>
<p class="calibre1">Dündar  Kılıç  ileri  tarihlerde,  1984’teki  tutuklanmasında  bu olay yüzünden ENKA’nın da parmağı olduğunu iddia edecek ve Şarık Tara’yı suçlayacaktı. <a href="index_split_003.html#p338">47</a></p>
<p class="calibre1"><a href="index_split_003.html#p338">47  </a>İhale  işlerinin  “ustalarından”  olan  İnci  Baba  (Mehmet  Nabi  İnciler)  bu  işleri Ankara’da bağlıyordu ve 1 Ağustos 1982’de tutuklanarak Mamak Askeri Cezaevi’ne konmuştu. </p>
<p class="calibre1"><a id="p339"></a><b class="calibre3">“Kâr Ortaklığı” </b></p>
<p class="calibre1">Geliyoruz Dündar Kılıç’ın gümrüklerle olan bazı ilişkilerine. </p>
<p class="calibre1">Yeraltı  dünyası  1970’lerin  sonlarından  itibaren  Türkiye’de bulunmayan veya ithali yasak olan bazı malları yurda sokmak için ilginç bir yöntem geliştirmişti. “Kâr ortaklığı” denilen bu yönteme göre, diyelim ki yabancı bir ülkede bekleyen bir TIR</p>
<p class="calibre1">kamyonu kakao veya kahve var. Bu malı getirtecek olan kişi bir bankaya hesap açıyor ve iş yaptığı kişilere haber veriyordu</p>
<p class="calibre1">“kâr  ortağı  olmak  isteyenler  şu  hesaba  para  yatırsın.”  TIR</p>
<p class="calibre1">geliyor,  artık  bildiğiniz  bazı  ilişkiler  sayesinde  gümrükten geçiyor,  mal  satılıyor,  kâr  bölüşülüyor  ve  bankadaki  hesap kapatılıyordu. Bu yöntem deniz yoluyla da uygulanabiliyordu ve  deniz  yolundan  daha  çok  ülkeye  o  zamanlar  Türkiye’de satılması yasak olan yabancı sigaralar sokuluyordu. </p>
<p class="calibre1">Dündar  Kılıç,  MİT  ifadelerinde  bu  “kâr  ortaklığı”  işini  bir keresinde Bekir Çelenk ile yaptığını şöyle anlatmıştı: “Bekir Çelenk’in  iki  tane  büyük  gemisi  vardı.  Avrupa’dan  kendi saclarını,  demirlerini  yasal  yoldan  getirirdi.  Ama  1970’ten önce kahve, sigara ve saat kaçakçılığı yapıyordu. Esas parayı da  saat  kaçakçılığından  kazandı.  1976  yılından  sonra  iki-üç yıllık  bir  süre  için  Harun  Güler’in  İpsala  Gümrük  Müdürü olarak  görev  yaptığı  dönemde  biz  resmi  olmayan  bir  şirket kurduk.  Söz  konusu  şirketin  ortakları  şunlardı:  Bekir  Çelenk ve  kardeşi  Ali  Çelenk,  Osman  Cevahiroğlu  (Oflu  Osman), Hüseyin  Cevahiroğlu  (Oflu  Hüseyin),  Hüseyin  Heybetli (Hüsso), Muzaffer Topçu, Haşim Öztanık, Mustafa Yücel ve ben  Dündar  Kılıç.  Şirket  yasal  olarak  Bekir  Çelenk’in üzerinde  gösterilmişti.  Biz  ‘kâr  ortağı’  olmuştuk.  Şirketin yazıhanesi,  yani  Bekir  Çelenk’in  yazıhanesi  Karaköy’de</p>
<p class="calibre1"><a id="p340"></a>otoparkın  arkasındaydı.  Bekir  Çelenk  ve  Hüseyin  Heybetli çeşitli  Avrupa  ülkelerinden  ve  Bulgaristan’dan  sac,  kalay, bakır,  u  demiri  ve  profil  gibi  mallar  temin  ediyorlardı.  Bu mallar  sahte  belgeler  ve  faturalarla  TIR  kamyonlarına yüklenerek  Türkiye’ye  sokuluyordu.  Sınırı  geçen  her  TIR</p>
<p class="calibre1">kamyonu  başına  İpsala  Gümrük  Müdürü  Harun  Güler’e  750</p>
<p class="calibre1">bin lira rüşvet ödeniyordu. Bu şekilde 16 TIR malı Türkiye’ye soktuk.  Bu  mallardan  60  tonunu  kalay  oluşturuyordu.  Her birimiz  1,5  milyon  liralık  katılım  ile  ortak  olmuştuk,  sınırı geçen  her  TIR’dan  yaklaşık  3-4  milyon  lira  kâr  ediyorduk. </p>
<p class="calibre1">Ben bir kez 6 milyon, bir kez de 6,5 milyon lira olmak üzere kâr  payı  aldım.  Daha  sonra  Bekir  Çelenk  ve  Muzaffer Topçu’nun  bazı  hileli  yollara  başvurduğunu  öğrendik. </p>
<p class="calibre1">Ortaklığın dağılmasından bir süre sonra yatırdığım 1,5 milyon liralık sermayemi çektim. Şirket Bekir Çelenk ve kardeşi Ali Çelenk’in üzerinde kaldı.” </p>
<p class="calibre1">Bekir  Çelenk’in  gümrüklerdeki  işlerinin  nasıl  yürüdüğüne bir  örnek  isterseniz,  ortaklarından  Ali  Galip  Kayıran’ın, Gümrük  ve  Tekel  Bakanı  Tuncay  Mataracı  zamanında Haydarpaşa </p>
<p class="calibre1">Gümrük </p>
<p class="calibre1">Müdürlüğü’ne </p>
<p class="calibre1">getirildiğini</p>
<p class="calibre1">söyleyebilirim.  1978’de  kurulmuş  olan  Ecevit  hükümetinin bağımsız  bakanlarından  olan  Mataracı  ise  gümrüklerdeki yolsuzluk  suçlamalarıyla  1  Kasım  1980’de  tutuklandığında, Ali  Galip  Kayıran  da  onunla  birlikte  tutuklananlar arasındaydı.  Geçen  bölümden  hatırlayacağınız  İbrahim Telemen’in  mektuplarında  rüşvet  alan  gümrükçüler  arasında adı geçiyordu ve yürütülen operasyonlarda Kayıran’ın banka hesaplarında yüklü miktarda paraya rastlanmıştı. </p>
<p class="calibre1">Dava 16 Mart 1982’de sonuçlandı, Tuncay Mataracı 43 yıl 5</p>
<p class="calibre1">ay, Ali Galip Kayıran ve Abuzer Uğurlu ise 2’şer yıla hapse mahkûm olmuşlardı. </p>
<p class="calibre1"><a id="p341"></a>Şükrü  Balcı’ya  ilişkin  iddialar  konusunda  Emniyet  Müdürü Faruk  Metin  imzasıyla  Ankara  Sıkıyönetim  Komutanlığı’na yazılan fezlekede, Dündar Kılıç, Fahrettin Aslan ve Hüseyin Cevahiroğlu’nun (Oflu Hüseyin) sahibi oldukları Maçka’daki Kadınlar  Kulübü’nde  kumar  oynanmasına  izin  verilmesi karşılığında  İstanbul  Emniyet  Müdürü  Şükrü  Balcı’ya ortakların ayda birer milyon rüşvet verdiği açıklanıyordu. <b class="calibre3">9</b></p>
<p class="calibre1">Fezleke  yazılırken  üç  ortağın  da  ifadelerine  başvurulmuş, sadece  biri  “unutulmuştu”:  Tarık  Ümit!  Evet,  yanılmadınız, hani  Susurluk  skandalından  sonra  adı  çok  sık  geçen,  arabası bulunan ama kendisinin ne ölüsü ne dirisi asla bulunamayan MİT  muhbiri  Tarık  Ümit!  Kulübün  ortaklarından  biri  ve yöneticisi  olarak  ifadesinin  alınmasına  gerek  duyulmaması normal  olabilirdi,  çünkü  o  tarihlerde  de  MİT  muhbiriydi  ve yeraltı  dünyasında  olup  bitenler  hakkında  Mehmet  Eymür’e nasıl  olsa  düzenli  bilgi  veriyordu.  Dündar  Kılıç’ın  yanında çalıştırdığı Tarık Ümit’in, Eymür’ün ajanı olduğundan haberi yoktu.  Olunca  da  durum  Tarık  Ümit  hakkında  pek  hayırlı olmayacaktı!  Dündar  Kılıç’ın  bildiği,  kulübün  ortağı  ve yöneticisi  Tarık  Ümit’in  kendisine  yaptığı  şikâyetlerdi:</p>
<p class="calibre1">“Fahrettin  Aslan,  Şükrü  Balcı’nın  da  adını  kullanarak kumarhaneye  gelen  azınlık  vatandaşları  korkutuyor,  tehditle bunlardan  büyük  miktarlarda  para  sızdırıp  Şükrü  Balcı  ile paylaşıyordu.” <b class="calibre3">10</b>  Dündar  Kılıç  buna  çok  kızmıştı  ve  bu durumu  öğrendikten  sonra  da  Fahrettin  Aslan  ile  arası açılmıştı. </p>
<p class="calibre1">Dündar Kılıç’ın o sıralardaki yasadışı işlerinin listesini daha fazla  uzatmayalım  ve  artık  buradan  bazı  sonuçlar  çıkarmaya çalışalım. </p>
<p class="calibre1"><a id="p342"></a>Dündar  Kılıç’ın  “iki  karpuzu  bir  koltuğa  sığdırma”  çabası, yani yasal işlerinin yanında yasal olmayanlarını da yürütmesi eğer  gerçekten  “işadamı  olmak”  istiyorsa  buna  en  büyük engeli teşkil ediyordu. Bu işleri yaptığı sürece “sınıf atlaması” </p>
<p class="calibre1">ve  “zenginler  kulübüne  üye  olması”  mümkün  değildi.  Yasal işlerinden ne kadar büyük paralar kazanırsa kazansın, bu işleri yasadışı  işlerine  “paravan”  olarak  kullandığı  kanısını silemeyecekti. </p>
<p class="calibre1">Dündar  Kılıç’ın  bu  yasadışı  işleri  kendi  başına  dert  olduğu gibi, gelecekte Türkiye’nin başına da dertler açacaktı. Çünkü geriden gelen yeni “mafya kuşağı”, Dündar Kılıç kuşağının o ünlü  “raconunu”  bir  tarafa  bırakıp,  en  kolay  ve  en  çok  para kazandığı  alanları  kendine  örnek  alacaktı.  Bu  alanlardan  her biri  yeni  birer  mafya  “branşı”  olacak,  “tahsilat  mafyası”, </p>
<p class="calibre1">“ihale  mafyası”,  “arazi  mafyası”  gibi  “uzmanlık”  dalları ortaya  çıkacaktı.  Yeni  kuşak  gökten  zembille  inmemişti, kendinden  öncekilerin  giyim,  kuşam  ve  davranışlarını  bile taklit  ederken,  onların  “çalışma  alanlarını”  haydi  haydi benimseyecekti. </p>
<p class="calibre1"><b class="calibre3">Babaların Kapalı Çarşı Kapışması</b></p>
<p class="calibre1">Dündar  Kılıç,  1983  yılının  hemen  başında  dede  oldu.  Kızı Uğur’un oğlu Onur 20 Ocak’ta doğdu. </p>
<p class="calibre1">Bunun  hemen  ardından  da  Sofya’da  yapılan  ikinci  babalar toplantısına katıldığı iddia edildi. </p>
<p class="calibre1">Behçet  Cantürk’ün  MİT  ifadelerinden  öğrendiğimize  göre, 1983  yılı  başlarında,  yine  Sofya’daki  Vitoşa  Oteli’nde  ikinci bir babalar toplantısı daha yapılmıştı. Yine Oflu İsmail’in başı</p>
<p class="calibre1"><a id="p343"></a>çektiği  bu  toplantıya  katılım  daha  dar  tutulmuştu:  Dündar Kılıç,  Malatyalı  Hüseyin  Gencer,  Maltepeli  Doğan  ve Kasımpaşalı Erdoğan. </p>
<p class="calibre1">Behçet Cantürk’e göre toplantının iki konusu vardı. Birincisi ve  kendisini  ilgilendireni,  Kapalı  Çarşı’da  azınlıklar tarafından  yürütülen  altın,  döviz  ve  pırlanta  kaçakçılığını Lazların  ellerine  geçirmek  istemesiydi.  İkincisi  Lazların kaçak yabancı sigara konusunda tekel kurma arzularıydı. </p>
<p class="calibre1">Kapalı  Çarşı’daki  kaçakçılık,  Kilis  ve  Midyatlı  Süryaniler, Mardin  ve  Diyarbakırlı  Ermeniler  ve  İstanbullu  Yahudiler tarafından yürütülmekteydi. </p>
<p class="calibre1">Behçet Cantürk MİT ifadesinde, “Bulgaristan toplantısından dönenlerden  Maltepeli  Doğan  ile  Kasımpaşalı  Erdoğan’ın sigara  işine  el  atarak  Türkiye’ye  gelen  kaçak  sigara  trafiğini idare  ettiklerini,  Dündar  Kılıç  ile  Hüseyin  Gencer’in  de Kapalı Çarşı’da faaliyet göstererek bazı kişileri tehdit etmeye başladıklarını” söylüyordu. </p>
<p class="calibre1">Behçet  Cantürk’ün  ifadelerinden,  15  Haziran  1983’te İstanbul’da,  Kapalı  Çarşı’da  meydana  gelen  ASALA eylemine işte bu çekişmenin neden olduğu anlaşılıyordu:</p>
<p class="calibre1">“Diyarbakır  ve  Mardin  grubunun  Kapalı  Çarşı’daki  en büyük kaçakçısı ve temsilcisi Sait Koç’tu. Dündar Kılıç, Sait Koç’a  adamlarını  göndererek  bundan  böyle  Kapalı  Çarşı’ya pırlanta  ve  altınların  kendileri  tarafından  verileceğini söylemiş. DDKD’li<a href="#p344">48</a> Faruk Vakıfahmetoğlu ve Sait Koç ile birlikte  Kalyon  Oteli’ne  gittik.  Burada  Sait  Koç,  Dündar Kılıç’ın  yaptığı  tüm  baskıları  anlattı.  Faruk  Vakıfahmetoğlu lafa  girdi:  ‘ASALA  ile  DDKD  Türkiye’de  ortak  bir  eylem yapacaktı.  Bu  eylemi  Kapalı  Çarşı’da  yaptıralım,’  dedi.  Ben ve Sait Koç bunu uygun gördük. Eylemden önce ‘DDKD ve ASALA, Kapalı Çarşı’daki gayrimüslimleri korumak için bir</p>
<p class="calibre1"><a id="p344"></a>eylem  yapacak’  bilgisinin,  Dündar  Kılıç’ın  kulağına gitmesinin de yararlı olacağını konuştuk.” </p>
<p class="calibre1"><a href="#p343">48 </a>Devrimci Doğu Kültür Dernekleri; 12 Mart döneminde kapatılan DDKO’nun yerine 1974’te kurulan örgüt. </p>
<p class="calibre1">15  Haziran  1983’te  ASALA  militanı  Mıgırdıç  Madaryan otomatik silahla Kapalı Çarşı’da bulunanların üzerine rasgele ateş  açtı,  2  kişi  öldü,  21  kişi  yaralandı.  Yakalanacağını anlayan  militan,  üzerindeki  el  bombasını  patlatarak  intihar etti<a href="#p344">.49</a></p>
<p class="calibre1"><a href="#p344">49 </a>Bulgaristan’da yapılan her iki babalar toplantısının ayrıntıları ve sonuçları için bkz. </p>
<p class="calibre1">Soner Yalçın,  <i class="calibre4">Beco</i>, Su Yayınları, İstanbul, 1999, s. 146-152</p>
<p class="calibre1">Babaların  tarihinde  ender  görülen  bir  Kürt  -  Laz anlaşmazlığı da çatışmaya dönüşmeden sona erdi. </p>
<p class="calibre1"><b class="calibre3">“Hocam  Şunu  Bilimsel  Olarak  Bir  Daha  İzah</b></p>
<p class="calibre1"><b class="calibre3">Etsene” </b></p>
<p class="calibre1">Bu  kadar  çok  mafya,  polis,  MİT,  entrika  lafından bunaldınızsa biraz hafiflemeye ne dersiniz? Evet mi? Öyleyse size  “Sıfırcı  Hoca”  da  denilen  Profesör  Kurthan  Fişek  ile Dündar  Kılıç’ın  bir  hikâyesini  anlatayım.  İnsan  bu  iki  ismin yan  yana  yazılmasına  bile  inanamıyor  ama  olmaz  olmaz demeyin,  olmaz  olmaz.  Biz  onları  1983’te  Tekirdağ</p>
<p class="calibre1">Şarköy’deki  bir  otelde,  hem  de  birlikte  at  yarışı  oynarlarken yakaladık! </p>
<p class="calibre1">1983  yılı  başında  üniversitede  büyük  bir  öğretim  üyesi kıyımı  yapılmış,  birçok  öğretim  üyesi  MİT  raporlarına  göre</p>
<p class="calibre1">“sakıncalı” sayılarak üniversiteden uzaklaştırılmıştı. Bu kıyım 1402 sayılı yasayla yapıldığı için de kıyılanlara “1402’likler” </p>
<p class="calibre1">denmişti. </p>
<p class="calibre1"><a id="p345"></a>Kurthan  Hoca  da  1402’liklerdendi.  İşsiz  kalınca  kendini  at yarışlarına vermişti, hem de en “bilimsel” yöntemlerle! </p>
<p class="calibre1">Dündar  Kılıç  da  at  yarışı  oynardı.  Ağabeyi  Yahya  Jokey Kulüp üyesiydi ve atları vardı. Hatta bir atını en büyük yarış</p>
<p class="calibre1">olan  Gazi  Koşusu’na  sokmak  istediği,  Kenan  Evren’in</p>
<p class="calibre1">“mafyaya  kupa  mı  vereceğiz?”  diyerek  buna  engel  olduğu söyleniyordu. </p>
<p class="calibre1">Bir  gün  inanılmaz  bir  rastlantı  birbiriyle  hiç  ilgisi  olmayan bu  iki  insanı  Şarköy’de  ortak  at  yarışı  oynamak  üzere  bir araya  getirdi  ve  Kurthan  Fişek,  Dündar  Kılıç’a  para kaybettirdi!  Hikâyeyi  ben  anlatırsam  onun  kadar  güzel anlatamam, iyisi mi bırakalım Kurthan Hoca hakkını vererek anlatsın:</p>
<p class="calibre1">“1983’te  Şarköy’de  yaz  tatiline  gitmiştik,  Sedef  Otel’e. </p>
<p class="calibre1">Üniversiteden  kovulmuştum,  kendime  eğlence  arıyordum. </p>
<p class="calibre1">Yazı  yazmak  kolaydı.  At  yarışına  yirmi  sene  aradan  sonra döndüm. Kartoteksim var, o zaman Türkiye’de fazla olmayan bilgisayarım  var,  Amerika’da  Stanford  Üniversitesi’nden getirilen  bir  at  yarışı  programım  var,  18  değişkenli.  Oyunu oynuyorum,  Ankara’daki  kahveme  yazdıracağım.  O  sırada Dündar Kılıçlar geldi otele. Ben 15 senedir oraya gidiyordum, ama onları orada ilk kez görüyordum. </p>
<p class="calibre1">Bütün  aile  gelmişler.  ‘Yahu  kim  bu  adam?’  diye  sormuş</p>
<p class="calibre1">Dündar Kılıç. ‘Ya işte bu üniversiteden kovulan 1402’lik bir solcu  profesör,’  demişler.  O  da  tabii  İlhan  Selçuk’la cezaevinde  yatarken  solculuğu  keşfedip,  ‘Allah  Allah  bu solcular  ne  kadar  ilginç  adamlar’  diye  düşünüp  sola  kayan tiplerden biri. O sırada da at yarışları koşuluyor, ben oyunumu oynayacağım.  Bilgisayara  girdim,  onu  yaptım,  bunu  yaptım yarış  neticelerini  çıkardım.  İbrahim  Kılıç,  Dündar’ın  kardeşi geldi,  ‘Hocam,’  dedi,  ‘Abim  bu  hafta  yarış  oynamak  istiyor</p>
<p class="calibre1"><a id="p346"></a>da, rica etsek gelir misiniz? Veya abim gelsin mi?’ Şimdi ben onların masalarına da gıptayla bakıyorum. Çünkü Türkiye’de o sırada yabancı sigara yok, viski yok, bunların masasında bol bereket. ‘Ben geleyim,’ dedim. Oturduk, ‘Hoca,’ dedi Dündar Kılıç, ‘bu hafta çok iyi para verecek at yarışı, bize de bir yarış</p>
<p class="calibre1">oyna, sen bu işin uzmanıymışsın,’ dedi. Başkasının parasıyla kumar  oynamak  dünyanın  en  zor  işidir.  Ben  bunlara  4400</p>
<p class="calibre1">liralık  kendi  ölçeklerimde  bir  oyun  oynadım.  Dündar’ın gözleri faltaşı gibi açıldı. ‘Hocam ben bunu yazıcı kahvesine yazdıracağım,  oh,  oh,  Dündar  4  bin  liraya  düştü  derler, itibarımız kalmaz’ kaygısıyla ‘Sen bu oyunu büyüt,’ dedi. O</p>
<p class="calibre1">sırada benim bir yerden duyduğum ve aritmetiksel hesaplarla tahmin  ettiğim  birinci  ayakta  Nurcihan  diye  bir  at  koşuyor. </p>
<p class="calibre1">‘Bunu  tek  oynayacağım,’  dedim.  ‘Yahu  Nurcihan  gelmez, sıralamada  beşinci,  altıncı  sırada  bir  aykırı  sürpriz  at,’  dedi. </p>
<p class="calibre1">‘Vallahi bu atın kesinlikle kazanması lazım,’ dedim. İki duble viskisini içtim, yanlış hatırlamıyorsam Johnny Walker’dı. Sıra ikinci  ayağı  yazmaya  geldi.  14  at  koşuyor,  hepsi  birbirinden eşek.  14  atın  içinde  asla  kazanması  mümkün  olmayan Sazenuşhan diye bir at var. Onu yazmadım. Ulan dangalak, 13</p>
<p class="calibre1">atı yazmışsın, 14’üncü atı niye yazmazsın. Dündar’ın şoförü, </p>
<p class="calibre1">‘Yahu, adını söyleyemediğim bir at daha var,’ dedi. Ben atın ayağının  sakat  olduğunu,  Clor  d’Ethile  ile  uyuşturulduğunu, Clor  d’Ethile’in  1200  metreden  itibaren  erimeye  başladığını, atın  topallayarak  1400  metreyi  bitirdiğini,  bu  yarışın  1800</p>
<p class="calibre1">metre  olduğunu  son  derece  ciddi  ve  bilimsel  bir  şekilde Dündar’a  izah  ettim.  Ve  olay  şu  boyutlara  geldi:  140  bin liralık  bir  oyun  oldu,  Sazenuşhan  olmayacağının  izahından sonra  hepsinin  derdi  Nurcihan.  ‘Gelmez,’  diyorlar.  Dündar, </p>
<p class="calibre1">‘Hoca yüzde ona ortaksın,’ dedi. ‘Ağa,’ dedim, ‘ben 140 bin lira  veremem,  benim  oyun  hacmim  4  bin  lira’.  ‘Yok,’  dedi, </p>
<p class="calibre1"><a id="p347"></a>‘Biz bilime saygılıyız, bu senin bilim ve emek hakkındır, ben bunu  İlhan  Selçuk’tan  öğrendim,  emeğe  ve  bilime  saygıyı,’</p>
<p class="calibre1">dedi. </p>
<p class="calibre1">Birinci  ayak  koşuldu,  ben  dinlemiyorum.  Onlar  içerden yazıcı  kahvesinden  telefonla  izliyorlar.  İbrahim  yanaştı, </p>
<p class="calibre1">‘Hocam,  abim  sana  bunu  yolladı,’  dedi,  bir  şişe  viski  geldi, çünkü  Nurcihan  kazanmış.  Ve  çok  çok  büyük  bir  para kazanacağımız  anlaşıldı.  O  zaman  Ankara’da  bir  apartman dairesi iki milyon, üç milyon lira ki, o bahis 8 milyon 800 bin lira verdi, Fenerbahçe antrenörü Veselinoviç de tutturan sekiz kişiden biriydi. </p>
<p class="calibre1">İkinci  ayak  koşuldu,  artık  Nurcihan  geldikten  sonra kesinlikle kazanacağımıza inanıyorum, İbrahim’in yanaştığını gördüm,  ‘Abim  mi  gelsin,  sen  mi  gelirsin?’  dedi.  Dehşete düştüm,  ‘Sazenuşhan  mı  geldi?’  dedim,  ‘Evet,’  dedi. </p>
<p class="calibre1">Titriyorum,  etraf  28  kişi,  korumaları,  onları  bunları.  Otelden mi  kaçayım?  Arabayı  nereden  bulacağım,  otobüs  kalkmaz. </p>
<p class="calibre1">Masalarına  gittim,  Dündar  bana  baktı,  ‘Hoca’  dedi, </p>
<p class="calibre1">‘Solculuğu ben sizden öğrendim ama at yarışını da sana ben öğreteceğim  galiba.  Ben  üstelik  bilime  çok  saygılıyım,  şu Sazenuşhan  denen  atın  niye  gelmeyeceğini  bir  daha  bilimsel şekilde  anlatsana,’  dedi.  Ve  ondan  sonra  bir  şey  ekledi:</p>
<p class="calibre1">‘Kumar kerizi parasından ayırmanın çok organize bir yoludur. </p>
<p class="calibre1">Kazanan  olur,  kaybeden  olur,  üzülme,  ama  kazanan  kumarı oynatandır,  bunu  bilesin.  Sen  bunu  bana  bilimsel  şekilde  bir daha  izah  et,  ben  de  sana  benim  yazıcı  kahvesinin  adresini vereyim,’ dedi. Çok gülmüştük. Ben ona Sazenuşhan’ın niye kazanamayacağını bilimsel bir şekilde bir daha izah ettim. Eh, orada  14  atın  koştuğu  bir  yarışta  13  atı  yazan  adamı,  ben olsam  ve  ben  böyle  bir  gaza  gelsem  valla  ne  yapardım</p>
<p class="calibre1"><a id="p348"></a>bilmiyorum. Sazenuşhan iki hafta sonra bir yarışa daha girdi, bacağını kırdı ve öldü. </p>
<p class="calibre1">Dündar ondan sonra zannediyorum 2-3 ay sonra tutuklandı, tekrar  cezaevine  girdi,  sonra  da  görüşmek,  karşılaşmak mümkün olmadı. Dündar, Dündar Ağa diyeyim, benden yaşça büyüktü,  benim  için  dünyaya  gülerek  bakan,  kazandığını paylaştırmayı,  dağıtmayı  seven  bir  insandı.  Ölümüne üzüldüğüm sayılı insanlardan biridir.” </p>
<p class="calibre1"><b class="calibre3">“Seni İmha Edecekler” </b></p>
<p class="calibre1">23  Aralık  1982’de  Genelkurmay  Başkanlığı’nda  önemli  bir toplantı  yapıldı.  Toplantıya  Genelkurmay  İkinci  Başkanı Necdet Öztorun’un başkanlığında MİT Müsteşarı Korgeneral Burhanettin  Bigalı,  Emniyet  Genel  Müdürü  Fahri  Görgülü, Genelkurmay  İstihbarat  Başkanı  Korgeneral  İrfan  Tınaz  ve Genelkurmay Sıkıyönetim Koordinasyon Başkanı Korgeneral Nevzat  Bölügiray  katılmıştı.  Toplantıda  kaçakçılık  ile  terör ilişkisi  görüşüldü  ve  bununla  mücadele  için  devletin yapısında bazı değişiklikler yapacak kararlar alındı. </p>
<p class="calibre1">Bu  toplantının  kararları  çerçevesinde,  6  Haziran  1983’te MİT’te  Kontrespiyonaj  Daire  Başkanlığı  bünyesinde Kaçakçılık  Şubesi  kuruldu  ve  başkanlığına  Mehmet  Eymür getirildi.  Emniyet  Genel  Müdürlüğü  bünyesinde  ise Kaçakçılık  İstihbarat  ve  Harekât  Dairesi  kuruldu  ve  onun başkanlığına  da  Atila  Aytek  getirildi.  Bu  iki  yeni  birim eşgüdüm içinde çalışacaklardı. Yani, o güne kadar zaten fiilen dayanışma  içinde  olan  Mehmet  Eymür  ile  Atila  Aytek,  artık resmen de birlikte olacaklardı. </p>
<p class="calibre1"><a id="p349"></a>MİT’in yeni kurulan Kaçakçılık Şubesi’nin çiçeği burnunda Başkanı  Mehmet  Eymür,  yeraltı  dünyasının  ünlülerinden Dündar  Kılıç,  Behçet  Cantürk  ve  Abuzer  Uğurlu’yu  MİT’te sorgulamak  için  9  Şubat  1984’te  Genelkurmay’dan  izin istedi<a href="#p349">.50</a> Bu talep Genelkurmay tarafından olumlu karşılandı. </p>
<p class="calibre1"><a href="#p349">50  </a>MİT’in  01.10-11.02-254/214177-152711  sayılı  yazısı,  Soner  Yalçın,  Doğan Yurdakul,  <i class="calibre4">Bay Pipo</i>, s. 378. </p>
<p class="calibre1">Haber  Dündar  Kılıç’ın  Ankara’daki  gözü  kulağı  ve  Nuri Gündeş’in  karşı  ekip  içindeki  köstebeği  olan  Ali  Aslan tarafından  derhal  İstanbul’a  uçuruldu.  Ali  Aslan  gençlik arkadaşı  Dündar  Kılıç’a  “Seni  imha  etmeye  hazırlanıyorlar, kaç” diyordu. </p>
<p class="calibre1">Bu araya küçük bir not sıkıştırayım: Olaydan altı ay sonra, Dündar  Kılıç’a  tutuklanacağını  bildirenlerden  birinin  de Merkez  Mali  Şube  eski  Müdürü  Tahsin  Gürdal  olduğu  iddia edilecek  ve  hakkında  soruşturma  açılacaktı.  Oysa soruşturmayı  yürütenlerden  Mehmet  Eymür,  haberi  verenin Ali  Aslan  olduğunu  hem  İstanbul’daki  köstebekleri  Mustafa Ercan’dan öğrenecek, hem de MİT’teki sorgulaması sırasında Dündar Kılıç’ın kendisine “söylettirecekti.” </p>
<p class="calibre1">Dündar Kılıç, Ali Aslan’dan telefonla aldığı bu habere önce pek  aldırış  etmedi,  “Benim  ne  suçum  varmış  ki  beni  imha edecekler?”  dedi.  Ali  Aslan  bunun  üzerine  durumun ciddiyetini  anlatabilmek  için  atlayıp  İstanbul’a  gitti.  Tarabya Oteli’nde  buluştular.  Ali  Aslan,  Dündar  Kılıç’ı  ikna  etmeye çalışıyor,  “Düşmanlarını  bilirsin,  Atila  Aytek  şimdi Kaçakçılık  Daire  Başkanı,  emir  daha  yukarıdan  geliyor,  seni kaçakçılık  suçundan  alacaklar,  on  beş-yirmi  gün  uzaklaş,” </p>
<p class="calibre1">diye uyarıyor, Dündar Kılıç ise “Ben kaçakçı değilim ki, beni imha etsinler,” diyordu. </p>
<p class="calibre1">Ali  Aslan  Dündar  Kılıç’a   <i class="calibre4">Milliyet</i>  gazetesinde  Atila  Aytek aleyhinde  çıkan  bir  yazıyı  da  kendisinden  bildiklerini</p>
<p class="calibre1"><a id="p350"></a>söylemişti.  Dündar  Kılıç,  kaçakçılık  suçlamasına  ihtimal vermiyordu,  ama  bu  gazete  haberi  işinden  endişelendi.  Ali Aslan  Ankara’ya  döndükten  sonra,  Dündar  Kılıç,  <i class="calibre4">Güneş</i></p>
<p class="calibre1">gazetesi  sahibi  Mehmet  Ali  Yılmaz  ile  yazarı  Güneri Cıvaoğlu’nu  arayıp  görüşmek  istediğini  söyledi.  Onlarla  da Tarabya Oteli’nde buluştular. Endişelerini onlara da anlattı ve <i class="calibre4">Milliyet</i>’teki  haberin  düzeltilmesini  sağlamalarını  istedi. </p>
<p class="calibre1">Yılmaz ve Cıvaoğlu “Burası dağ başı mı, bir haber için adamı alıp götürecekler. Kanun var, hukuk var, böyle bir şey olursa yer yerinden oynar” diyerek onu yatıştırdılar. <a href="#p350">51</a></p>
<p class="calibre1"><a href="#p350">51  </a>Dündar  Kılıç’ın  tutuklanmasından  önce  geçen  olayların  bazıları   <i class="calibre4">Cumhuriyet</i>’ten Deniz Som’un Aralık 1993’te yaptığı yayımlanmamış röportajdan alınmıştır. </p>
<p class="calibre1">Ve  Dündar  Kılıç  29  Şubat  1984  gecesi,  Karagümrüklü arkadaşı  Nedim  Küçükcan’ın  evinden  alınıp  bir  arabaya bindirildi,  gözleri  bağlanarak  Ankara’ya  doğru  yola çıkarıldı... </p>
<p class="calibre1"><b class="calibre3">“Deniz de Yanar!” </b></p>
<p class="calibre1">“İkinci  Babalar  Operasyonu”  ile,  Dündar  Kılıç  ve  Behçet Cantürk  gibi  iki  ünlü  babanın  tutuklanmaları  basında  büyük gürültü kopardı. </p>
<p class="calibre1">En çok merak edilen konu ise, operasyonların neden İstanbul polisi  tarafından  değil  de,  Emniyet  Kaçakçılık  İstihbarat  ve Harekât  Dairesi’ne  bağlı  ekipler  tarafından  yürütüldüğü  idi. </p>
<p class="calibre1">Yetkililer  bu  sorulara  “Geçmişte  görülemeyen  ve</p>
<p class="calibre1">kanıtlanamayan  bazı  ilişkiler  nedeniyle”  gibi  üstü  kapalı yanıtlar  veriyorlardı. <b class="calibre3">11</b>  Ama  konuyu  yakından  izleyenler Şükrü Balcı hakkında da yeraltı dünyasıyla ilişkileri ve rüşvet</p>
<p class="calibre1"><a id="p351"></a>iddiaları  üzerine  soruşturma  başlatıldığını  biliyorlardı.  Hatta Dündar Kılıç’a “35’i İstanbul’da, 7’si Ankara’da 42 emniyet görevlisinin istihbarat verdiğini” yazanlar bile vardı. </p>
<p class="calibre1">Dündar  Kılıç,  kendisinin  de  daha  sonra  isyan  edeceği  gibi, </p>
<p class="calibre1">“devlet  bankalarını  hortumlamamış,  hayali  ihracat  yapıp teşvik  primi  almamıştı”  ama  “yarı-legal”  işlerini  yürütürken devlet içinde kapışan güçlerden birine çok fazla yaklaşmıştı. </p>
<p class="calibre1">Mafya  ile  iş  dünyasının  neredeyse  birbirine  karışacak derecede  yaklaştığı  bir  dönemde  aradaki  çok  ince  sınırı aşacak işlere girişmişti. </p>
<p class="calibre1">Başına  gelen  bu  felaketten  kendisini  tutuklayanlar  kadar,  iş</p>
<p class="calibre1">âlemini ve holdingleri de sorumlu tutacak ve bundan sonraki her  konuşmasına:  “Bize  fırsat  vermediler,  işlerimizi  kimse hazmedemedi,” diye başlayacaktı. </p>
<p class="calibre1">Onunla aynı kanıda olan yazarlar da yok değildi. </p>
<p class="calibre1">Yakın  dostlarından  Halit  Çapın:  “Dündar  Kılıç  çok büyümüştü,”  diyecekti. <b class="calibre3">12</b>  İlhan  Selçuk  da  görüşmemiz sırasında  benzer  bir  yorum  yapıyordu:  “Dündar’a  imkân tanımadılar.  MİT’in  içinde  de  yuvalandığı  sonradan  ortaya çıkanlar  devleti  de  kullanarak,  hele  12  Eylül  döneminde Dündar’ın defterini dürmek için her şeyi yaptılar. Bir yandan devletin  içinde  sorgu  masasının  başına  oturuyorsun,  gözleri kapalı  sanığı  sorguluyorsun,  öbür  taraftan  da  uyuşturucudan haraç  alıyorsun.  Öbür  taraftan  da  senet  mafyasından  haraç alıyorsun.” </p>
<p class="calibre1">Cemal Süreya ise şöyle yazacaktı: “Gerçekten işadamlarının 1980’den  sonra  devletin  de  itici  güç  olarak  rol  aldığı serüvenleri,  Dündar’ı  da  İdris’i  de  soldurdu.  Eşitsizliğin yarattığı  bu  suç  gladyatörlerini  operet  kişileri  haline  getirdi. </p>
<p class="calibre1">Dündar  biraz  da  adından  ötürü  içerde  bugün.” <b class="calibre3">13</b>  Usta  şair</p>
<p class="calibre1"><a id="p352"></a>onları  herhalde  özgürlüklerini  kazanmak  için  canavarlarla boğuşmak üzere arenaya sürülen kölelere benzetiyordu. </p>
<p class="calibre1">“Gladyatör”  deyince,  2000  yılının  en  iyi  erkek  oyuncu dalında  Oscar  ödülünü  kazanan  “Gladyatör”  filminin başoyuncusu  Russel  Crowe’ı  hatırladım.  Avustralya’da Sydney’in kenar mahallelerinden geldiği için ödül törenindeki konuşmasına “Bu bir rüya,” diye başlıyor, “Bu mümkünmüş,” </p>
<p class="calibre1">diye bitiriyordu. <b class="calibre3">14</b></p>
<p class="calibre1">Dündar  Kılıç  da  bulunduğu  yere  Ankara’nın  kenar mahallelerinden çıkarak tırmanmıştı. Ama iyice büyüyüp de, tam  “bu  mümkünmüş”  diyeceği  anda  tökezlemiş,  idamla yargılanmış,  asılmamış  ama  asılmaktan  beter  edilmişti:  Dört buçuk yıl askeri hapishanelerde yattıktan sonra beraat ederek çıkacaktı. </p>
<p class="calibre1">Çıktıktan  sonra  damadı  Özer  Güner’e  söylediği  sözlerden biri şöyle olacaktı:</p>
<p class="calibre1">“Eskiden  deniz  yanar  deseler  inanmazdım,  ama  deniz  de yanarmış evlat!” </p>
<p class="calibre1"><b class="calibre3">On Birinci Bölüm</b></p>
<p class="calibre1"><b class="calibre3">ÇELİŞKİLER YUMAĞI</b></p>
<p class="calibre1">Dündar  Kılıç  “İkinci  Babalar  Operasyonu”  çerçevesinde gözaltına alınmıştı. </p>
<p class="calibre1"><a id="p353"></a>Peki ama nasıl olmuştu da, 1982’de yapılan “Birinci Babalar Operasyonu”nu  “kazasız  belasız”  atlatan  Dündar  Kılıç ikincisinde tekrar gözaltına alınmıştı? </p>
<p class="calibre1">1984’teki  ikinci  operasyonu  yapanlara  soracak  olursanız, </p>
<p class="calibre1">“İlkinden kurtulmasını İstanbul Emniyet Müdürü Şükrü Balcı ve  İstanbul  MİT  Bölge  Başkanı  Nuri  Gündeş  ile  iyi  ilişkiler içinde olmasına borçluydu.” </p>
<p class="calibre1">İkinci  operasyon  Ankara’dan  yönetiliyordu.  Başında  MİT</p>
<p class="calibre1">Kaçakçılık  Şubesi  Başkanı  Mehmet  Eymür  ile  Emniyet Kaçakçılık İstihbarat ve Harekât Dairesi Başkanı Atila Aytek vardı. </p>
<p class="calibre1">O  sıralarda  Türkiye’de  ikili  bir  yönetim  hüküm  sürüyordu: 12  Eylül  müdahalesini  gerçekleştiren  generallerin  “sıkı” </p>
<p class="calibre1">yönetimi  ile,  6  Kasım  1983  seçimlerinden  sonra  kurulan Turgut  Özal  hükümetinin  “gevşek”  yönetimi.  Bu  iki yönetimin  kaçakçılık  olaylarına  bakışı  farklıydı.  Özal’ın ANAP  hükümeti  “liberal  ekonomiye  geçiş”  sürecinde  “kara parayı  reel  ekonomiye  kanalize  etmek”  amacıyla  “ekonomik suça  ekonomik  ceza”  uygulanması  görüşündeydi.  Ülkeyi sıkıyönetimle  idare  eden  askerler  ise  terörle  uyuşturucu  ve silah kaçakçılığı arasında bağlantı olduğunu düşündükleri için kaçakçılara karşı şiddet uygulanması eğilimindeydiler. </p>
<p class="calibre1">İşte  bu  nedenle  Ankara’daki  ekibin,  askeri  yönetimi  ikinci bir babalar operasyonu yapılması gereğine ikna etmeleri çok zor olmadı. </p>
<p class="calibre1">Dilerseniz,  hikâyemizin  bundan  sonrasının  hangi  koşullar altında  süreceğini  görmek  için  işe  bu  çelişkileri  inceleyerek başlayalım. </p>
<p class="calibre1"><a id="p354"></a><b class="calibre3">Yerin Altıyla Üstü Karışıyor</b></p>
<p class="calibre1">1980  yılı  başında  ülke  ekonomisini  darboğazdan  çıkarmak için  bazı  önlemler  alınması  gerekiyordu.  Enflasyon  oranı  üç haneli  rakamlara  yükselmişti.  Döviz  sıkıntısı  çekiliyordu. </p>
<p class="calibre1">Birçok  ithal  malında  olduğu  gibi  dövizde  de  çifte  fiyat  ve karaborsa  oluşmuştu.  “Kara  para”  ve  “Tahtakale  Merkez Bankası”  deyimleri  o  günlerin  hediyesi  olarak  ekonomi sözlüğümüze girmişti<a href="#p354">.52</a></p>
<p class="calibre1"><a href="#p354">52 </a>Kara para deyimi vergilendirilemeyen, kayıt dışı para için kullanılıyordu. Tahtakale Merkez  Bankası  ise  döviz  karaborsası  ve  çifte  fiyat  uygulamalarının  yoğun  olarak yapıldığı Sirkeci piyasasını ifade ediyordu. </p>
<p class="calibre1">İşte ünlü “24 Ocak kararları” bu gelişmeleri önlemek üzere çıkarıldı.  Zamanın  Devlet  Planlama  Teşkilatı  Müsteşarı Turgut  Özal  ve  ekibi  tarafından  hazırlanan  kararname,  24</p>
<p class="calibre1">Ocak  1980  günü  Demirel  Hükümeti  tarafından  ilan  edildi. </p>
<p class="calibre1">Sonraki  yıllarda  bu  kararların  “liberal  ekonomiye”  veya</p>
<p class="calibre1">“serbest  piyasa  ekonomisine”  geçiş  için  alınmış  uzun  vadeli önlemler olmasıyla övünülecek, hatta sahibinin ve mimarının kim  olduğu  Demirel  ile  Özal  arasında  paylaşılamayan  bir</p>
<p class="calibre1">“onur”  konusu  haline  gelecekti.  Demirel,  aradan  yirmi  yılı aşkın bir süre geçtikten sonra bile bu kararların kendisine ait olduğunda  ısrarcıydı:  “24  Ocak  kararlarının  altında  kimin imzası  var  ondan  başlayalım.  Altında  hükümetin  imzası vardır.  Hükümetler  dururken  memurlara  mimarlık,  sahiplik gibi unvanların verilmesi gayet yanlıştır.” <b class="calibre3">1</b></p>
<p class="calibre1">24  Ocak  kararlarının  en  önemli  amaçlarından  biri  döviz sıkıntısını  gidermek  olduğu  için  ihracatı  artırmak,  işçi dövizlerinin  yurda  gelmesini  özendirmek,  kara  parayı ekonominin  içine  çekmekti.  Bu  yüzden  daha  önce</p>
<p class="calibre1">görülmemiş  bir  oranda  devalüasyon  yapıldı.  Resmi  kuru  47</p>
<p class="calibre1"><a id="p355"></a>lira 10 kuruş olan doların, Tahtakale’de oluşan ikinci fiyatı 56</p>
<p class="calibre1">liraya  yükseltilmesi  beklenirken  75  liraya  çıkartıldı.  Daha sonraki  aylarda  da,  Türk  Parasının  Kıymetini  Koruma Kanunu’nda  değişiklik  yapılarak  döviz  bulundurmak  suç olmaktan  çıkartıldı.  1  Temmuz  1980’de  faiz  oranları  serbest bırakıldı,  hamiline  yazılı  mevduat  sertifikaları  çıkartıldı, </p>
<p class="calibre1">“sırdaş hesap” getirildi. </p>
<p class="calibre1">Bu </p>
<p class="calibre1">kararlar </p>
<p class="calibre1">uygulamada </p>
<p class="calibre1">meydana </p>
<p class="calibre1">gelebilecek</p>
<p class="calibre1">olumsuzlukları  önlemek  için  zorunlu  olan  hukuksal  altyapı düzenlemeleri  yapılmadan,  gerekli  kanunlar  çıkarılmadan alelacele alınmıştı. Oysa liberal ekonominin uygulandığı Batı ülkelerinde en sıkı devlet denetimi sermaye piyasası üzerinde olurdu. </p>
<p class="calibre1">Demokratik rejimlerin normal hukuk devleti kuralları içinde uygulanamayacak olan bu kararların imdadına 12 Eylül askeri müdahalesi  yetişti.  Ve  Demirel  ile  Özal’ın  mimarlığını paylaşamadıkları  24  Ocak  kararları,  Demirel’i  görevden uzaklaştıran askeri rejimin zoruyla uygulanabildi. Bu gerçeği müdahalenin  lideri  Kenan  Evren  de  ifade  etmekteydi:  “Eğer 12  Eylül  olmasaydı  24  Ocak  kararlarının  muvaffak  olması mümkün  değildi.” <b class="calibre3">2</b>  Üstelik  askeri  darbeden  sonra  emekli Amiral  Bülent  Ulusu’ya  kurdurulan  hükümetin  başbakan yardımcılığı  görevi  bile  Turgut  Özal’a  verildi.  Böylece ekonominin başına 24 Ocak Karar-namesi’ni hazırlayan Özal ve ekibi getirilmiş oluyordu. Bu bakımdan Özal’ı ve 24 Ocak kararlarını 12 Eylül rejiminden ayrı tutmak mümkün değildi. </p>
<p class="calibre1">Yola  çıkış  nedenleri  ister  ekonomiyi  çıkmazdan  kurtarmak, ister liberal ekonomiye geçmek olsun, yani niyet ne kadar iyi olursa  olsun,  24  Ocak  kararları  beklenen  sonuçları sağlayamadı.  Üstelik  faiz  hadlerinin  serbest  bırakılması alabildiğine  bir  faiz  yarışına  yol  açtı.  Küçük  ve  maceracı</p>
<p class="calibre1"><a id="p356"></a>bankaların  yükselttiği  faizler  hükümetin  belirlediği  üst  sınıra kadar  fırladı.  Üretimin  ve  yatırımların  gerilemesi  üzerine kredi  piyasası  kendine  üretim  dışı  yeni  yollar  aradı  ve bankalar yasadışı bir biçimde mevduat sertifikası pazarlamaya başladılar.  Böylece,  hamiline  yazılı  tahviller  bankerlere devredilirken, halkın tasarrufları da çok yüksek faizler veren bankerlere  akmaya  başladı.  Artık,  malını  mülkünü  satan, bankerlere  koşuyordu.  Ama  bu  faiz  furyasının  böyle sürmeyeceği  belliydi  ve  1982  yılının  başlarında  beklenen oldu;  yüksek  faiz  hadleri  yüzünden  ödeme  güçlüğüne  düşen bankerler peş peşe batmaya başladılar. </p>
<p class="calibre1">Sadece  Banker  Kastelli’ye  para  yatıranların  sayısı  kendi ifadesine  göre  üç  yüz  bin  kişiydi.  Piyasada  panik  başlayınca gözler  birdenbire  Banker  Kastelli’ye  çevrildi.  Ama  artık  çok geçti:  Kastelli  yurtdışına  kaçmış,  on  binlerce  tasarrufçunun tatlı  hayalleri  de  uçup  gitmişti. <a href="#p356">53</a>  Yıkıntının  boyutları  çok büyüktü.  Bankerlerin  tasfiyesi,  borçlarının  ancak  yüzde 10’unu  karşıladı,  yüzde  90’ı  görünmeyen  işlere,  sırdaş</p>
<p class="calibre1">hesaplara  gitti.  7  Temmuz’da  çıkarılan  bir  kararname  ile devlet banker borçlarına kefil oldu. Bu gelişmeler karşısında Başbakan  Yardımcısı  Turgut  Özal  ve  Maliye  Bakanı  Kaya Erdem 15 Temmuz’da istifa ettiler. </p>
<p class="calibre1"><a href="#p356">53  </a>Banker  Kastelli  1  Ekim  1982’de  Tunus’ta  tutuklanarak  Türkiye’ye  getirildi.  4</p>
<p class="calibre1">Aralık’ta  15  yıl  hapse  mahkûm  edildi,  24  Mayıs  1983’te  tahliye  oldu.  Seçimler öncesinde,  yani  banker  faciasından  bir  buçuk  yıl  sonra  MDP’den  (Milliyetçi Demokrasi  Partisi)  Kadıköy  belediye  başkanlığı  teklifi  aldı.  Çelişkiye  bakın  ki,  bu parti askerlerin desteğindeki emekli general Turgut Sunalp tarafından kurulmuştu! </p>
<p class="calibre1">Özal  hükümetten  ayrıldığında  “liberal  ekonomiye  geçiş” </p>
<p class="calibre1">veya  24  Ocak  programının  ilk  iki  yılının  bilançosu  bir felaketti: Banker depreminin yarattığı hasarın tespiti sürerken, bankacılık sistemi de sıkıntıya düşmüş, küçük bankalar batma sürecine  girmişlerdi.  Üç  bankanın  Ziraat  Bankası’na devrinden  sonra  başka  bankalar  da  batmasın  diye  Merkez</p>
<p class="calibre1"><a id="p357"></a>Bankası 100 milyar lira para basmak zorunda kaldı. O kadar yüksek  devalüasyona  rağmen  ihracat  beklendiği  kadar artmamış, döviz sıkıntısı giderilememişti. Yatırımlar azalıyor, gelişme hızı düşüyordu. </p>
<p class="calibre1">Öte  yandan  bankerliğin  tasfiyesi  sırasında  kayıt  dışı ekonominin  de  giderek  büyüdüğü  anlaşıldı.  Mevduat sertifikası  hem  paranın  sır  olmasını  sağladığından,  hem  de kolayca  el  değiştirebildiğinden,  sadece  devletten  vergi kaçırmaya  değil,  alacaklıdan  mal  ve  para  kaçırmaya  da yaramıştı. Bankacılık kesimi tefecilerle içli dışlı olunca, hatta bazıları bizzat tefeciliğe özenince, yaşama savaşı veren sanayi kesimi  de  bu  piyasaya  boyun  eğdi.  Böylece  yasal  kazançla yasadışı  kazancın  sınırları  birbirine  karışmaya  başladı.  Bir yandan  holdingleşen  bazı  aile  şirketleri  yeraltı  yöntemleri kullanmaya  başlarken,  bir  yandan  da  yeraltı  dünyasının ünlüleri  işadamlığına  geçiyor,  holdingleşmeye  çalışıyorlardı. </p>
<p class="calibre1">Yani işadamlığı ile “mafya” arasındaki sınırlar artık birbirine karışmaya başlamıştı. </p>
<p class="calibre1"><b class="calibre3">“Mafya”nın Kuşakları</b></p>
<p class="calibre1">Kendisine  “üç  kuşak  mafya  avukatı”  diyen  Muhittin Yüzüak’ın  bu  kuşaklar  ayrımını  bana  anlatırken  kullandığı ölçü, tanıdığı ve avukatlığını yaptığı “baba”ların elde ettikleri rantı  nasıl  kullandıklarıydı.  Aralarında  Dündar  Kılıç’ın  da bulunduğu  kabadayılar  kuşağı,  kazancını  yakın  çevresindeki muhtaç  kimselerle  paylaşırdı.  Onlara  “Robin  Hood” </p>
<p class="calibre1">yakıştırması  yapılmasının  önemli  bir  nedeni  buydu.  Daha sonra  gelen  “ara  kuşak”,  yani  kaçakçılar,  çok  daha</p>
<p class="calibre1"><a id="p358"></a>örgütlüydüler  ve  kazançlarını  “işlerinin”  organizasyonunda kullanıyorlar,  büyük  ölçüde  de  yurtdışına  kaçırıyorlardı. </p>
<p class="calibre1">Üçüncü  kuşak  ise  işe  “çek,  senet  tahsilatı”  ile  başlamıştı. </p>
<p class="calibre1">Bunlar  kendileri  eyleme  girmiyor,  “işlerini”  adamlarına telefonla  talimat  vererek  yürütüyorlardı.  Bu  bakımdan  elde ettikleri  rantı  “çalıştırdıkları”  onlarca  kişiye  dağıtmak zorundaydılar.  Geriye  kalanın  büyük  kısmı  da  lüks  tüketime gidiyordu. </p>
<p class="calibre1">1980’li yıllara girilirken ortaya çıkan “ara kuşak” çok uzun ömürlü  olmamıştı.  Bir  kısmı  Babalar  Operasyonları  ile tutuklandılar. Yurtdışına kaçanların da Türkiye ile bağlantıları kalmamıştı.  Tutuklananlar,  Özal  döneminde  sık  sık  çıkarılan kaçakçı  aflarından  yararlandılar.  Dört  yıl  içinde  hepsi çıkmıştı. </p>
<p class="calibre1">Çıktıklarında </p>
<p class="calibre1">ise </p>
<p class="calibre1">terörün </p>
<p class="calibre1">büyük </p>
<p class="calibre1">ölçüde</p>
<p class="calibre1">Güneydoğu’ya  kayması,  uyuşturucu  ticaretinin  PKK’yla  onu destekleyen  kaçakçıların  eline  geçmesi  ve  dünyadaki uyuşturucu  trafiği  güzergâhlarının  değişmesi  nedenleriyle</p>
<p class="calibre1">“işsiz” kaldılar, “tarih sahnesinden” silindiler. </p>
<p class="calibre1">“Üçüncü  kuşağa”  gelince,  kadroları  büyük  ölçüde</p>
<p class="calibre1">ülkücülerden  oluştuğu  için  bunlara  uzunca  bir  süre  “ülkücü mafya”  da  dendi.  Askeri  darbeden  sonra  12  Eylül  öncesi ülkücü  eylemcilerinin  bir  bölümü  yurtdışına  kaçmış,  geri kalanların </p>
<p class="calibre1">hemen </p>
<p class="calibre1">hemen </p>
<p class="calibre1">tamamı </p>
<p class="calibre1">tutuklanmıştı. </p>
<p class="calibre1">Tutuklananlardan  serbest  bırakılanların  bir  kısmı  askeri cezaevlerinde  “babalarla”  tanışıp  onlardan  “feyz”  almış</p>
<p class="calibre1">olarak  tahliye  oldular.  Muhittin  Yüzüak’ın  deyimiyle  “jilet girip  ustura  çıktılar.”  Ve  yeraltı  dünyasının  yeni  kuşağını oluşturdular. </p>
<p class="calibre1">Yüzüak’a  göre  “Eskilerin  akıllarıyla  hırsları  atbaşı  giderdi, yenilerin  ise  hırsları  akıllarının  önüne  geçmişti.”  İlk  kuşak kabadayılar  “racona”  çok  bağlıydılar,  ayrıca  birbirlerinin</p>
<p class="calibre1"><a id="p359"></a>alanına  müdahale  etmezler,  kendi  aralarında  çatışmazlardı. </p>
<p class="calibre1">Ama  bu  yeni  kuşakla  birlikte  ne  racona,  ne  yaşlılara  ve tecrübelerine, ne de birbirlerine karşı saygı kalmıştı. </p>
<p class="calibre1">“Kuşak”  sözüne  bakıp  da  bunların  sanki  biri  bitiyor  biri başlıyormuş  gibi  anlamamak  gerekir.  Bu  kuşaklar  zaman içinde  bir  arada  yaşadılar.  Yeni  kuşak  eskisine  öykündü, onların ilişkilerini ve alanlarını ele geçirip yeraltı dünyasının yeni  hâkimi  olmaya  girişirken,  eski  kuşak  da  varlığını korumaya çalıştı. </p>
<p class="calibre1">Dündar Kılıç’ın şirketlerinin uzun yıllar genel müdürlüğünü yapmış  olan  Yavuz  Çaloğlu  bu  sürecin  başlangıcını  bana şöyle özetledi: “Yeni bir jenerasyonla siyasi bir gençlik geldi. </p>
<p class="calibre1">Kimisi bey, kimisi de zaruret içinde bir kuşak. Bunlar geçim temini için, hiç kimseyi tanımadıklarından sadece bir tahsilat konusunun üzerinden bir şeyler bulmak amacıyla yola çıkmış</p>
<p class="calibre1">üç-beş  kişilik  gruplardı.  Örneğin  Ahmet’le  Mehmet’le  ilgili bir  konuya  girecekler,  ama  Ahmet’i  Mehmet’i  bilmiyorlar. </p>
<p class="calibre1">Mecburen yine kabadayı âlemine gelip sordular, tanıştırılmak istediler.  Randevularını  kabadayı  âlemindeki  insanlar  aldı. </p>
<p class="calibre1">Onlar  da  gidip  onunla  görüştüler,  üç-beş  kuruş  da  bir  şeyler kazandılar.  Ama  o  kazancı  elde  etmek  için  çok  haksızlıklar yaptılar.  Kabadayılar  da  bunu  duyunca  bir  daha  bu  insanlar için ilişki kurmaz oldular. Bunlar adaletsiz insanlardı, paradan başka  bir  şey  tanımıyorlardı.  Bizler  hepimiz  bu  siyasi düzendeki  insanlardan  uzaklaştık.  Ama  onlar  bizlerin saflığından,  gafletinden  istifade  ederek  çok  insan  tanıdılar,  o tanıdıkları insanlara kendilerini vefa borçlu hissedecek yerde, o  insanlara  ihanet  ettiler.  Böylece  durum  üçe  bölündü,  bir kabadayı, bir çete ve mafya, bir de örgütsel konumlar şekline dönüştü.  Biz  bunların  hepsinin  dışındayız,  bu  konuları</p>
<p class="calibre1"><a id="p360"></a>birbirine  karıştırmamak  lazım.  Dündar  Kılıç  sadece  bir kabadayıydı, kabadayıca yaşadı, kabadayıca öldü.” </p>
<p class="calibre1">Aslında ABD’deki veya İtalya’daki anlamıyla devlet içinde devlet gibi güçlü ve örgütlü bir “Türk mafyası” hiçbir zaman olmadı.  Çünkü  Türk  yeraltı  dünyasının  mayasında  ve raconunda  devlete  kafa  tutmak  şöyle  dursun,  her  zaman devletle  uzlaşmak,  devletin  izin  verdiği  kadar  “kabadayılık yapmak”  vardı.  Benim  Türkiye’den  söz  ettiğim  zaman</p>
<p class="calibre1">“mafya” sözcüğünü hep tırnak içinde kullanmamın nedeni de budur  Yeraltı  dünyasının  hangi  kuşağından  olursa  olsun birçok isim, faaliyetlerine izin verilmesi karşılığında devletin çeşitli gizli işlerinde kullanıldılar. Bunun en belirgin örnekleri ara kuşaktan Abuzer Uğurlu ve Tarık Ümit, yeni kuşaktan da Abdullah Çatlı ve Alaattin Çakıcı’ydı. </p>
<p class="calibre1"><b class="calibre3">“Firari” Şükrü Balcı</b></p>
<p class="calibre1">Bu  dört  kişiden  dördünün  de  devletle  ilişkileri incelendiğinde  karşımıza  aynı  isim  çıkıyordu:  Mehmet Eymür! </p>
<p class="calibre1">Abuzer  Uğurlu  1980  öncesinden  beri  “Yıldırım”  takma adıyla  MİT  muhbiri  olarak  çalışıyor,  yeraltı  dünyasından verdiği  istihbarat  karşılığında  kaçakçılık  yapmasına  göz yumuluyordu. </p>
<p class="calibre1">Tarık Ümit de Eymür’e yeraltı dünyasından verdiği bilgiler karşılığında  suçlarına  göz  yumulan  muhbirlerden  biriydi. </p>
<p class="calibre1">Kimliğini gizleyerek Dündar Kılıç ile ortaklıklar kurmuş, bazı şirketlerine müdür olmuştu. </p>
<p class="calibre1"><a id="p361"></a>Abdullah Çatlı birçok cinayetin sanığı olarak aranan ülkücü liderlerindendi. Susurluk kazasında ölmesinden sonra MİT’le ilişkisi  ortaya  çıktı.  Mehmet  Eymür  bu  ilişkiyi,  MİT’ten ayrıldıktan  sonra  gittiği  ABD’de  kurduğu  internet  sitesinde yayınladığı bir belge ile doğruladı. Bu belgeye göre Eymür 10</p>
<p class="calibre1">Temmuz  1985’te  MİT  Müsteşarı  Burhanettin  Bigalı’ya yazdığı  bir  mektupta  Abdullah  Çatlı  ile  arkadaşlarının  ve Abuzer  Uğurlu’nun  MİT’le  ilişkilerini  bildirmiş,  Bekir Çelenk’in  de  İstanbul  MİT  teşkilatıyla  ilişkide  olduğunu belirtmişti. <b class="calibre3">3</b>  Eymür  yine  bu  sitede  gazeteci  Soner  Yalçın’ın bir  kitabını<b class="calibre3">4</b>  eleştireyim  derken   <i class="calibre4">Mete  Bey’in  Günlüğü</i>  adı altında bir kurgu roman denemesi yapmış, burada da MİT’in Abdullah  Çatlı  ile  ilişkilerini  nasıl  yürüttüğünün  tüm ayrıntılarını “üstü kapalı” bir şekilde açıklamıştı. </p>
<p class="calibre1">Alaattin  Çakıcı  Şişli  Ülkü  Ocakları  sorumlusu  olarak tutuklanmış,  1982’de  tahliye  olmuştu.  Hapisten  çıktıktan sonra hemşehrisi ve babasının arkadaşı olan Dündar Kılıç’ın himayesini  görmüştü.  Daha  sonra  ülkücü  arkadaşlarını çevresine toplayarak önce kumar borcu tahsilatına, daha sonra da çek-senet tahsilatına girişmişti. <b class="calibre3">5</b> Çakıcı’nın bazı sinemacı dostları  vasıtasıyla  magazin  dünyasına  da  yakın  olması, Eymür ekibinin ilgisini çekmiş ve ilk ilişkiler bu nedenle ve o zamanlar kurulmuştu. </p>
<p class="calibre1">Burada dikkat çekici bir nokta da Eymür’ün muhbirlerinden ikisinin Dündar Kılıç’a yakın yerlerde bulunmasıdır. </p>
<p class="calibre1">23 Aralık 1982’de Genelkurmay Başkanlığı’nda yapılan bir toplantıda  kaçakçılıkla  mücadele  konusunda  güvenlik birimleri  arasında  koordinasyon  ve  istihbarat  eksikliği saptandı  ve  bu  konuyla  ilgili  kararlar  alındı.  Bu  kararlar çerçevesinde 6 Haziran 1983’te MİT’te Kontrespiyonaj Daire</p>
<p class="calibre1"><a id="p362"></a>Başkanlığı  bünyesinde  Kaçakçılık  Şubesi  kuruldu  ve  başına Mehmet  Eymür  getirildi.  Emniyet  Genel  Müdürlüğü</p>
<p class="calibre1">içerisinde  ise  Kaçakçılık  İstihbarat  ve  Harekât  Dairesi oluşturuldu, onun başına da Atila Aytek atandı. Bu birimlere bağlı  olarak  uzmanlardan  kurulan  bir  komisyon  da  bilgi toplamak ve bu bilgileri değerlendirmekle uğraşıyordu. </p>
<p class="calibre1">12 Eylül öncesinde kaçakçıların yargılanamamasının önemli bir  nedeni,  bu  suçlara  hangi  mahkemelerde  bakılacağı konusunda  sürüp  giden  görev  ve  yetki  karmaşasıydı. </p>
<p class="calibre1">Kaçakçılık suçlarına ilişkin davalar sıkıyönetim mahkemeleri ile  sivil  mahkemeler  arasında  gidip  geliyor,  bu  belirsizliğin çözümü  Uyuşmazlık  Mahkemesinden  bekleniyordu.  Askeri yönetim  bu  konuya  kesin  çözüm  getirdi;  kaçakçılık  suçları sıkıyönetim mahkemelerinde görülecekti. Askeri mahkemeler o  sırada  çok  yoğun  olarak  terör  suçlarıyla  ilgilendikleri  için, sadece  kaçakçılık  suçlarına  bakacak  özel  bir  mahkeme oluşturuldu.  Ankara  Sıkıyönetim  Komutanlığı  nezdinde kurulan  4  No’lu  Askeri  Mahkeme  sadece  bu  suçlarla ilgilenecekti. </p>
<p class="calibre1">Mehmet  Eymür,  kaçakçılık  işlerinden  sorumlu  olur  olmaz eski  düşmanları  İstanbul  Emniyet  Müdürü  Şükrü  Balcı  ve MİT  İstanbul  Bölge  Başkanı  Nuri  Gündeş  aleyhinde  bilgi toplama faaliyetine girişmişti. Ankara Sıkıyönetim Komutanı Recep  Ergun  Başkanlığı’ndaki  koordinasyon  toplantılarında sık  sık  İstanbul’da  yapılan  operasyonların  başarısızlık nedenlerini gündeme getiriyor, Şükrü Balcı’yı suçluyordu. O</p>
<p class="calibre1">kadar  ki,  hakkında  soruşturma  açılması  için  Ankara Sıkıyönetim  Komutanlığı’na  yazılan  bir  fezlekede  Şükrü Balcı  “firari”  gösterilmişti!  Emniyet  Müdürü  Faruk  Metin’in imzasını taşıyan fezlekede, Dündar Kılıç, Fahrettin Aslan ve Hüseyin  Cevahiroğlu’nun  (Oflu  Hüseyin)  sahibi  oldukları</p>
<p class="calibre1"><a id="p363"></a>Maçka’daki  Kadınlar  Kulübü’nde  kumar  oynanmasına  izin verilmesi  karşılığında  İstanbul  Emniyet  Müdürü  Şükrü Balcı’ya  ortakların  ayda  birer  milyon  rüşvet  verdiği  öne sürülüyordu.  İhbar  dördüncü  ortak  olan  Tarık  Ümit’ten geldiği  için  fezlekede  onun  adına  yer  verilmemişti!  Sanıklar arasında üçüncü sırada bulunan Şükrü Balcı’nın kimlik bilgisi verildikten sonra, altında “firari” yazıyordu<a href="#p363">.54</a></p>
<p class="calibre1"><a href="#p363">54 </a>Fezlekenin ayrıntıları için bkz. s. 300-303. </p>
<p class="calibre1">Oysa  Şükrü  Balcı  3  Mayıs  1983’te  Büyükelçilik  Güvenlik Müsteşarı  olarak  ABD’ye  gönderilmişti.  Gitmeden  önce  de Devlet  Başkanı  Kenan  Evren’den  takdirname  almıştı!  Şükrü Balcı’dan  boşalan  İstanbul  Emniyet  Müdürlüğü’ne  Ünal Erkan, yardımcılığına da Mehmet Ağar getirilecekti<a href="#p363">.55</a></p>
<p class="calibre1"><a href="#p363">55 </a>Şükrü Balcı, aleyhinde açılan davadan 1986’da beraat etti. 6 Mayıs 1993’te ABD’de öldü. </p>
<p class="calibre1"><b class="calibre3">Abi “Generallere Suikast Hazırlığında!” </b></p>
<p class="calibre1">Eymür,  İstanbul  ekibini  köşeye  sıkıştırabilmek  için  onlarla çok  yakın  ilişkiler  içinde  olduğunu  İstanbul’daki muhbirlerinden  öğrendiği  Dündar  Kılıç’ı  gözaltına  aldırmak ve sorgulamak istiyordu. </p>
<p class="calibre1">Bazı  babalara  yeni  bir  operasyon  yapılması  konusunda askeri yönetimi ikna etmek için yoğun bir etkileme çabasına girişmişler,  özellikle  de  Dündar  Kılıç  aleyhinde  kanıtlar hazırlıyorlardı. </p>
<p class="calibre1">Bunlardan  biri,  hakkında  yıllar  önce  verilmiş  bir mahkûmiyet  kararının  bir  türlü  infaz  edilmemesiydi.  Dündar Kılıç,  sağlık  raporları  alarak  Adli  Tıp’a  tasdik  ettiriyor  ve çeşitli  yollardan  yararlanarak  infazı  erteletiyordu.  Üç  ay</p>
<p class="calibre1"><a id="p364"></a>süreyle  hapis  yatsa  infaz  tamamlanacaktı.  İstanbul Sıkıyönetim  Komutanlığı  ve  Valilik  emir  verdiği  halde İstanbul Emniyeti bu emri uygulamıyordu. </p>
<p class="calibre1">Kaçakçılık  Daire  Başkanlığı’nın  elemanları  da  boş</p>
<p class="calibre1">durmuyor,  onlar  da  Dündar  Kılıç  hakkında  kanıt  arıyorlardı. </p>
<p class="calibre1">Sonunda  buldular:  Asım  Akkaya  adında  bir  uyuşturucu kaçakçısı İtalya’nın Milano Mahkemesi tarafından 16 yıl ağır hapse  mahkûm  edilmişti.  Ancak  Akkaya  İtalya’dan  kaçarak Türkiye’ye  gelmişti.  Emniyet  Kaçakçılık  Dairesi  bu  olayı İnterpol’ün kırmızı bülteninden öğrenmişti. Ayrıca Bursa Ağır Ceza  Mahkemesi’nin  gıyabi  tutuklama  kararıyla  da  aranan Asım  Akkaya,  İstanbul  Narkotik  Şube  memurlarınca yakalandı.  Kaçakçılık  Dairesi  onu  oradan  alarak  Bursa Emniyet  Müdürlüğü’ne  sevk  etti  ve  Daire’nin  Mali  Şube Müdürü  Faruk  Metin  ile  ekibini  de  Bursa’ya  göndererek Akkaya’dan  24  sayfalık  bir  ifade  aldırttı.  Asım  Akkaya ifadesinde  Dündar  Kılıç  ile  ilgili  olarak  şunları  söylüyordu:</p>
<p class="calibre1">“1982  yılının  Kasım  ayında  Sofya’daydım.  Japon  Oteli’nde bir Yugoslav şoför ile tanıştım. Onunla konuşurken, 10 Şubat 1982  tarihinde  Hollanda’da  yakalanan  13  kilo  850  gram eroini  İstanbul’dan  Hollanda’ya  gönderenin  eşkal  tarifiyle, Dündar  Kılıç  olduğunu  anladım.”  Bu  ifade  Dündar  Kılıç hakkında  Genelkurmay’a  verilmek  üzere  hazırlanan  dosyaya yerleştirilmişti. </p>
<p class="calibre1">Askeri  yönetimi  Dündar  Kılıç  aleyhinde  yönlendirme kampanyasının  son  halkası  ise  Milli  Güvenlik  Konseyi’ne yapılan  ihbarlardı.  “İmzasız  mektup  gönderme”  şeklinde yapılan  ve  biri  İsviçre’den,  biri  de  Ankara  Tandoğan’dan postaya  verilen  bu  ihbarlarda  özetle,  “Başta  Cumhurbaşkanı olmak üzere devlet yönetiminin bazı ileri gelenlerine ASALA gizli  örgütü  ile  işbirliğine  dayalı  olarak  suikast  yapılacağı, </p>
<p class="calibre1"><a id="p365"></a>Dündar  Kılıç’ın  bu  suikast  hazırlığının  içinde  ve  önemli yerinde bulunduğu” yazıyordu. </p>
<p class="calibre1">Cumhurbaşkanlığı’na bir mektup da Bakırköy Ruh ve Sinir Hastalıkları Hastanesi’nde görev yapan Doktor Sadiye Lostar tarafından  yazılmıştı.  Sadiye  Lostar’ın  kocası  Çanakkale Seramik  fabrikalarında  müdürdü.  Lostar,  Çanakkale Seramik’in ilanlarının Cem Reklam’a verilmesi konusundaki taahhüdünü yerine getirmeyince, Dündar Kılıç’ın anlatımıyla</p>
<p class="calibre1">“yakınlarının şiddetli tepkilerine maruz kalmıştı.” Bu konuyu bir  mektupla  emniyete  ihbar  eden  Sadiye  Lostar,  Dündar Kılıç’ın  gözaltına  alınması  için  etkisi  olur  düşüncesiyle Kenan  Evren’in  güvenlik  danışmanı  ve  damadı  Erkan Gürvit’e kadar çıkarılmıştı. </p>
<p class="calibre1">Dündar Kılıç Askeri Mahkeme’de yargılandığı duruşmalarda ısrarla bu ihbar mektuplarının okunmasını isteyecek, ama bu isteği her seferinde reddedilecekti. Avukat Burhan Apaydın’ın</p>
<p class="calibre1">“Doktor  Sadiye  Lostar’ı  Cumhurbaşkanlığı  makamına  kadar kimin  gönderdiğinin  araştırılması  talebi”  de  mahkeme tarafından kabul edilmeyecekti. <b class="calibre3">6</b></p>
<p class="calibre1">Böylece, Dündar Kılıç’ın sorgulanması izninin alınması için siyasi  gerekçe  de  yaratılmıştı,  çünkü  Kenan  Evren’e gönderilen </p>
<p class="calibre1">ihbar </p>
<p class="calibre1">mektupları </p>
<p class="calibre1">“Türkiye’yi </p>
<p class="calibre1">siz </p>
<p class="calibre1">mi</p>
<p class="calibre1">yönetiyorsunuz,  yoksa  İstanbul’da  oturan  Dündar  Kılıç  mı?” </p>
<p class="calibre1">diye başlıyordu! <b class="calibre3">7</b></p>
<p class="calibre1">Mehmet </p>
<p class="calibre1">Eymür, </p>
<p class="calibre1">9 </p>
<p class="calibre1">Şubat </p>
<p class="calibre1">1984’te </p>
<p class="calibre1">Genelkurmay</p>
<p class="calibre1">Başkanlığı’na başvurarak Dündar Kılıç ve Behçet Cantürk’ün gözaltına  alınarak  sorgulanmaları,  tutuklu  bulunan  Abuzer Uğurlu’nun da sorgulanması için izin istedi. Genelkurmay 20</p>
<p class="calibre1">Şubat 1984’te bu izni verdi. </p>
<p class="calibre1"><a id="p366"></a>Emniyet  Kaçakçılık  Dairesi  elemanları  Dündar  Kılıç’ı gözaltına almak için hazırlıklara başladılar. </p>
<p class="calibre1"><b class="calibre3">On İkinci Bölüm</b></p>
<p class="calibre1"><b class="calibre3">ABİ MİT’TE</b></p>
<p class="calibre1">Emniyet Kaçakçılık Dairesi’nden Mali Şube Müdürü Faruk Metin ve ekibi, sıkıyönetimden gerekli izni koparabilmek için</p>
<p class="calibre1">“tehlikelidir, kaçar” dedikleri Dündar Kılıç’ı elleriyle koymuş</p>
<p class="calibre1">gibi  buldular.  Çünkü  bir  süredir  çok  sıkı  takip  altına almışlardı  ve  nerede  olduğunu  biliyorlardı.  29  Şubat  1984</p>
<p class="calibre1">Çarşamba  gecesi  yakın  arkadaşı  Nedim  Küçükcan’ın Karagümrük’teki  evine  yaptıkları  “baskın”  sırasında  Dündar Kılıç arkadaşıyla sohbet ediyordu. Silahlı olduğu halde onlara karşı koymadı, ellerini kelepçelere uzattı. Kendisini gözaltına almaya  gelen  kişileri  dikkatlice  ve  biraz  da  hayretle süzüyordu,  çünkü  hiçbirini  tanımıyordu.  İstanbul  polisinden veya  MİT’inden  olsalar,  aralarından  birkaçını  tanıması gerekirdi.  Demek  ki  arkadaşı  Ali  Aslan  doğru  söylemişti, bunlar Ankara’dan geliyorlardı. Apartmanın çıkışında gözleri bağlandıktan  sonra  bir  arabanın  arka  koltuğuna  bindirildi  ve Ankara’ya doğru yola çıkarıldı. </p>
<p class="calibre1">Onu  almak  için  gelen  ekipteki  polislerden  bir  kısmı Ankara’ya dönmedi. İstanbul’da kalarak aynı gece yarısı hem</p>
<p class="calibre1"><a id="p367"></a>Dündar  Kılıç’ın,  hem  de  kızı  Uğur’un  evini  basarak  arama yaptılar. </p>
<p class="calibre1">Dündar  Kılıç’ın  bindirildiği  araba  Ankara’ya  doğru giderken,  biz  de  aynı  gece  evlere  yapılan  baskınlarda  neler olduğuna bir bakalım. </p>
<p class="calibre1"><b class="calibre3">Gülistan</b></p>
<p class="calibre1">Dündar  Kılıç’ın  evine  yapılan  baskın  oldukça  sakin  geçti. </p>
<p class="calibre1">Çünkü  eşi,  herhangi  bir  gün  herhangi  bir  saatte  gelebilecek olan polislere karşı nasıl davranacağı konusunda hazırlıklıydı. </p>
<p class="calibre1">Nişantaşı’ndaki evde görüştüğüm Ayten Hanım, 17 yıl önce polislerin  bu  eve  yapmış  oldukları  o  “gece  yarısı ziyaretinden” hatırında kalanları bana şöyle özetledi: “Dündar devlete  ve  resmi  görevlilere  karşı  çok  saygılıydı,  bana tembihlemişti;  ‘Benim  olmadığım  bir  gün  polisler  arama yapmaya  gelirlerse  sakın  karşı  koyma.  İçeri  al  ve  nazik davran,  bırak  görevlerini  yapsınlar,’  demişti.  Ben  de  öyle yaptım. Oturtup çay kahve ikram ettim. Aramalarını yaptılar, alacaklarını alıp, tutanak imzalatıp gittiler.” </p>
<p class="calibre1">Kaçakçılık  Dairesi’ne  mensup  sivil  polisler,  saat  23.45’te geldikleri  Dündar  Kılıç’ın  evinde  ve  arabasında  arama yaptılar.  Arabasının  torpido  gözünde  bulunan  bir  dinleme aygıtı  için  zabıt  tuttular. <a href="#p368">56  </a>Oradan  kızı  Uğur’un  evine gittiklerinde daha önceki aramalar oldukça uzun sürdüğünden vakit  gece  yarısını  epey  geçmişti.  Kapıyı  açan  Uğur Özbizerdik  ikinci  çocuğuna  hamileydi  ve  o  saatte  gelen  bu davetsiz  misafirlere  karşı  tepkili  davrandı.  Bu  bakımdan  bu ikinci  arama  oldukça  olaylı  geçti.  Uğur  Özbizerdik  dört  yıl</p>
<p class="calibre1"><a id="p368"></a>sonraki  bir  röportajda  o  geceyi  anlatırken,  babasına  çok benzeyen  bir  üslup  ve  tavır  kullanmasıyla  da  dikkat çekiyordu: “Gece saat beşti, kapım kırıldı. Yine kalabalıktılar. </p>
<p class="calibre1">Ankara’dan  ekip  gelmişti.  Girdiler  içeriye,  ‘Baban  nerede?’</p>
<p class="calibre1">dediler.  Ben  o  sırada  6  aylık  hamileyim,  bebek  bekliyorum. </p>
<p class="calibre1">Saatin  beş  olduğunu  belirtmekte  fayda  görüyorum.  Eğer dosyaları  karıştırırsanız,  gece  12’de  babam  tutuklanmış,  saat beşte  gelip  benim  kapılarımı  kırıyorlar.  Evet,  babamı soruyorlar.  Hangi  vicdanla?  Onlara  dedim  ki  ‘Devlet  bütün değil  midir?  Devletin  diğer  memurları  15  gün  önce  gelip benim  evimi  aradılar,  bende  bir  şey  yok,  neden geliyorsunuz?’ Ve ben o günden sonra hastaneden çıkamadım, sakat  bir  çocuk  dünyaya  getirdim.  Şok  geçirdim.  Hamile olduğumu bile bile beni zorladılar.” <b class="calibre3">1</b></p>
<p class="calibre1"><a href="#p367">56 </a>29 Şubat 1984 gecesi Dündar Kılıç’ın evinde ve arabasında yapılan arama tutanağı. </p>
<p class="calibre1">Uğur  Özbizerdik’in  bu  olaydan  birkaç  ay  sonra  dünyaya getirdiği  Uğurnaz  Gülistan  özürlü  doğmuştu  ve  bu  acıklı sonuç annenin o arama gecesinde geçirdiği şoka bağlanmıştı. </p>
<p class="calibre1">Dündar  Kılıç  ikinci  torununun  spastik  olduğunu</p>
<p class="calibre1">öğrendiğinde Mamak Askeri Cezaevi’nde, hücredeydi. Haberi alınca  ne  kadar  sarsıldığının  tanıklarından  biri  de  hücre komşusu,  Dev-Yol  davası  sanıklarından  İbrahim  Şalap’tı:</p>
<p class="calibre1">“Dündar’ın  anlattığına  göre  operasyona  gelen  polisler  çok kötü  davranmışlar.  Uğur  ilk  çocuğuna  hamileymiş.  Uğur yerlerde  sürüklenmiş.  Hatta  gelen  sivil  polislerden  biri karnına  tekme  filan  da  vurmuş.  Uğur’u  hastaneye kaldırmışlar.  Dündar  Mamak’a  getirildikten  kısa  bir  süre sonra Uğur’un erken doğumla özürlü bir çocuk doğurduğunu öğrendi.  Bu  olay  Dündar’ın  cezaevinde  sergilediği,  ‘sistem muhalifi’ tavrının ana eksenlerinden birini oluşturur.” </p>
<p class="calibre1"><a id="p369"></a>Dündar Kılıç hapisten çıktıktan sonra da bu olayı sık sık dile getirdi.  Basına  yaptığı  çeşitli  açıklamalarda  torunu Gülistan’ın  özürlü  doğmasından  1984’te  kendisini  “imha etmeye” çalışanları sorumlu tuttu. </p>
<p class="calibre1"><b class="calibre3">“Çekle Rüşvet Verildiği Nerede Görülmüş?” </b></p>
<p class="calibre1">Dündar  Kılıç’ın  evinde  ve  arabasında  yapılan  aramalarda bulunan çek defterlerine ve koçanlarına da el konmuştu. Beş</p>
<p class="calibre1">ayrı  bankanın  değişik  şubelerinden  verilmiş  olan  bu  çek defterlerinden  çek  kesilmiş  olan  kişilerin  ve  verilen miktarların  bir  dökümü  yapılmış,  Dündar  Kılıç’ın  daha sonraki  sorgulamalarında  çek  yazılan  kişilerle  ilgili  tek  tek açıklamaları  alınmış  ve  bu  açıklamalı  liste  dosyasına konmuştu<a href="#p369">.57</a></p>
<p class="calibre1"><a href="#p369">57  </a>Dündar  Kılıç  aleyhinde  açılmış  davaların  birleştirilmesinden  sonra  Diyarbakır Askeri Savcılığı’nın hazırladığı 15 Kasım 1988 tarihli Esas Hakkındaki Mütalaası’nın ekleri. </p>
<p class="calibre1">75 ismin bulunduğu bu listedeki çek verilenlerden önemli bir kısmı  Dündar  Kılıç’ın  kızı,  damadı,  kardeşi,  yeğenleri  ve şoförü Necmi Güler gibi yakınları ile hemşehrileriydi. Çekler çeşitli hizmetler ve ihtiyaçlar için, kimine yardım, kimine de sermaye  olarak  verilmişti.  Geri  kalan  isimlerden  önemli  bir kısmı da ticari ilişkileri olan kişilerdi. Bunların dışındakilerin hiçbirini  tanımadığını  belirten  Dündar  Kılıç,  bu  çekleri hamiline  yazdığı  için  başkalarına  ciro  edilmiş  olduğunu söylemişti. </p>
<p class="calibre1">Listede hikâyemizi ilgilendiren iki ilginç isim vardı. </p>
<p class="calibre1">Bunlardan  biri  Alaattin  Çakıcı’ydı.  20  Ocak  1984  tarihinde kesilmiş  300  bin  liralık  bu  çek  için  Dündar  Kılıç’ın</p>
<p class="calibre1"><a id="p370"></a>açıklaması şöyleydi: “Trabzonlu hemşehrimdir. Eminönü’nde büfesi  bulunmaktadır,  borç  olarak  verdim.”  Alaattin Çakıcı’nın  babası  Ali  Çakıcı,  Dündar  Kılıç’ın  hem hemşehrisi, hem de arkadaşıydı. Dündar Kılıç, babası 1980’de öldürülen Alaattin’den himayesini esirgemiyordu. Sorgucular, Alaattin  Çakıcı’nın  o  sıralarda  henüz  ünlü  bir  kişi olmamasından  veya  belki  de  MİT’le  olan  ilişkilerini bildiklerinden, Dündar Kılıç’a bu konuyla ilgili başka bir şey sormadılar. </p>
<p class="calibre1">Listedeki  ikinci  ilginç  isim  ise  Timur  Hanoğlu  idi.  O</p>
<p class="calibre1">sıralarda kamuoyunun adını henüz duymadığı bu kişinin kim olduğunu  1987  Kasım  ayının  başında  gazetelere  manşet olduğunda  öğrenecektik:  Hanoğlu,  yeraltı  dünyasının ünlülerine  ve  cinayet  sanığı  firari  ülkücülere  sahte  pasaport hazırlıyordu, bunlar arasında Mehmet Ali Ağca da vardı. Bu kişinin  aynı  zamanda  Kaçakçılık  İstihbarat  Daire Başkanlığı’nın  ve  Eymür  ekibinin  koruması  altında bulunduğu  da  o  zaman  ortaya  çıkacaktı.  Kaçakçılık Dairesi’nin  sorgucularının  kendi  adamları  hakkında  Dündar Kılıç’a  soru  sormaları  elbette  düşünülemezdi!  Onlar  da sadece  Kılıç’ın  açıklamalarını  kayda  geçmekle  yetindiler:</p>
<p class="calibre1">“17.2.1984  gün  ve  238762  nolu  çek  ile  Timur  Hanoğlu’na 200.000  TL’si  ödediğim  anlaşılmaktadır.  Timur  Hanoğlu’nu tanımıyorum.  Hamiline  kesilmiş  olduğundan  ciro  edilerek kendisine ödenmiştir.” </p>
<p class="calibre1">Dündar  Kılıç’ın  çek  verdiği  kişiler  arasında  polislerin  de bulunması, hatta Polis Yardımlaşma Derneği Başkanı’nın bile olması  nedeniyle,  bu  polislerden  bir  kısmı  açığa  alındı  ve haklarında rüşvet suçlamasıyla dava açıldı. </p>
<p class="calibre1">Bu  polislerden  biri  de  1968  yılından  beri  Dündar  Kılıç’la yakın ilişkiler içinde olan Lütfü Çolak’tı. 1978 yılında Birinci</p>
<p class="calibre1"><a id="p371"></a>Şube Korumalar Müdürlüğü’ne atanan Lütfü Çolak, o tarihte İstanbul  Barosu  Başkanı  olan  Avukat  Orhan  Apaydın’a koruma  olarak  verilmişti.  Dündar  Kılıç’tan  rüşvet  alma suçuyla  açığa  alınıncaya  kadar  bu  görevi  sürmüştü.  Açığa alındıktan  sonra  da  Burhan  ve  Orhan  Apaydın  kardeşlerin yanında kaldı ve yardımcıları olarak çalışmaya başladı. </p>
<p class="calibre1">Dündar  Kılıç,  Lütfü  Çolak’a  oğlunun  sünnet  düğününe yardım  amacıyla  bir  çek  vermişti.  El  konulan  çek koçanlarında  ismi  görülen  Lütfü  Çolak’a  bu  nedenle  rüşvet alma  suçundan  dava  açılmıştı.  Duruşmalarda  Çolak’ın avukatlığını  yapan  Burhan  Apaydın,  savunmasında:</p>
<p class="calibre1">“Rüşvetin  karşılığında  bir  menfaat  temin  edilir.  Bu  memur Dündar Kılıç’a bir menfaat sağlamış mıdır? Örneğin Dündar Kılıç’ın  suç  işlediğini  görmüş  de  göz  mü  yummuştur  veya tutuklaması  görevi  verilmiş  de  yerine  getirmemiş  midir, görevini  ihmal  gibi  bir  olayı  var  mıdır?  Yoksa  Dündar  Kılıç bu  parayı  karşılıksız  bir  yardım  olarak  mı  vermiştir? </p>
<p class="calibre1">Araştırılmasını  istiyorum,”  dedi  ve  Lütfü  Çolak’ın  beraatini sağladı.  Beraat  eden  Lütfü  Çolak,  polisliğe  geri  dönmedi, emekli  olup  Apaydın  kardeşlerin  yanında  çalışmaya  devam etti. </p>
<p class="calibre1">Ben  de  Lütfü  Çolak  ile  bu  kitabın  araştırma  çalışmaları sırasında  gittiğim  Burhan  Apaydın’ın  evinde  karşılaşıp tanıştım.  Bu  çekle  rüşvet  alma  olayını  sorduğumda  şunları anlattı:</p>
<p class="calibre1">“Çeklerin beş yıl saklanma mecburiyeti olduğundan bunların çoğu  eski  tarihli  olaylardı,  koçanlarda  adı  çıkan  polisler hakkında  dava  açtılar.  Dündar  Abi  ihtiyacı  olanlara  yardım etmesiyle tanınırdı, kömür parası, evinde hastası olana tedavi parası falan. Örneğin Beyoğlu Emniyet Amirliği’nde bir polis memuru,  bomba  uzmanı  bombayı  kurcalarken  bomba</p>
<p class="calibre1"><a id="p372"></a>patlıyor,  gözüne  geliyor,  Dündar  Abi  bunu  İngiltere’ye gönderdi  tedavi  için,  ne  avantajı  vardı  bundan?  Bugün  de yapıyorlar,  Koç,  Sabancı  hiç  mi  bir  şey  vermiyor?  Emniyet Müdürü bilmem nerede düğün yapıyor, gidenler buna hiç mi hediye  vermiyorlar?  Mesela,  Kurtuluş  Karakolu’na  Dündar Kılıç’ın  devamlı  işi  düşer.  Diyelim  ki  karakoldaki  polisler, mahkeme kâğıdı olur, ‘Abi şunu gel al,’ derler, gelir, alırken de  üç-beş  neyse  verir.  İsimlerini  de  söyler,  otuz  sene  önce gördüğü adamı hatırlar. </p>
<p class="calibre1">Rüşvet  davasındaki  olaylardan  biri  de  Dündar  Kılıç’ın Erenköy </p>
<p class="calibre1">Karakolu’na </p>
<p class="calibre1">yardım </p>
<p class="calibre1">etmesiydi. </p>
<p class="calibre1">Bir </p>
<p class="calibre1">gün</p>
<p class="calibre1">çocuklarından  biri  kavga  ediyor,  Abi  de  oğlunu  almaya gidiyor,  gittiği  Erenköy  Karakolu’nun  damının  aktığını görüyor,  çıkarken  bir  çek  yazıyor  veriyor.  Başkomiser mahkemede  anlattı  bu  olayı,  ‘25-30  bin  lira  bir  çek  verdi, karakolun  çatısının  tamir  edildiği  de  ispatlıdır,’  dedi. </p>
<p class="calibre1">Mahkemeden  çıktık,  Orhan  Bey  ‘Çatı  gitti,  dava  bitti,’  dedi. </p>
<p class="calibre1">Bir  tanesinde  de,  polisin  arabasının  tamir  parasını  vermiş. </p>
<p class="calibre1">1980’de  o  zaman  poliste  araba  yok,  benzin  yok,  ne  oldu, bütün  sendikaların  arabalarına,  derneklerin  arabalarına  el koydular  ya,  arabalar  hep  change.  Bu  Avrupa  arabaların  da parçası  yok.  Dündar  Kılıç  ona  çek  vermiş,  buna  çek  vermiş</p>
<p class="calibre1">gidin  yaptırın  demiş.  Hâkim,  ‘Niye  devletten  almıyorsunuz, hem change araba da ne demek?’ diye sordu. Polisler de izah ettiler,  ‘Yok,  hem  vermiyorlar,  araba  yürümüyor,  hem  de başkomiser  veya  emniyet  amiri  gidin  yaptırın  diyor,  ne yapacaksın?  Biz  de  araba  yürüsün  diye  Dündar  Kılıç’tan alıyoruz,’  dediler.  O  zamanki  şartlarda  bunlar  rüşvet  diye görülmezdi. </p>
<p class="calibre1">Bize açılan dava, Dündar Kılıç’a rüşvet karşılığında yardım etmekti.  1983  yılında.  O  zamanlar  Dündar  Kılıç’ın</p>
<p class="calibre1"><a id="p373"></a>Kurtuluş’taki  yeri  henüz  Şan  Market  olmamıştı,  mobilya mağazasıydı. Arka tarafta da o bildiğiniz baraka kısmı vardı. </p>
<p class="calibre1">Polis arkadaşım Ahmet Hamdi Kolay ile birlikte Abi’nin bir çekini  bozdurduk.  84’te  Dündar  Abi’yi  aldıklarında  adımız çek koçanlarından çıktı. Hamdi’yle bizim ifademizi aldılar. 7. </p>
<p class="calibre1">Ağır  Ceza’daydı  o  zaman  davamız,  24  kişi  yargılandık, Dündar  ve  İbrahim  Kılıç  ile  Sedat  Çolak  da  rüşvet  verenler arasındaydı.  Çek  karşılığında  eroinleri  yurtdışına  çıkarmakla suçlandık. Hepimiz beraat ettik.” </p>
<p class="calibre1">Gelin  bu  konuyu  bir  de  rüşvet  vermekle  suçlanan  kişiden dinleyelim  ve  Dündar  Kılıç’ın  10  Ekim  1994  tarihli <i class="calibre4">Hürriyet</i>’e  anlattıklarına  kulak  verelim:  “Çekle  rüşvet verildiği  nerede  görülmüş?  Biliyorsun  kömür  madenleri işletiyoruz.  Garibanlar,  polisi  olsun,  bekçisi  olsun,  kömür parası  bulamayan  bize  gelir.  Onların  yakacaklarını  veririz. </p>
<p class="calibre1">Karım hasta der, hastaneye yollarız. Beş yıl içinde her sene 2</p>
<p class="calibre1">bin 500 kişiye bedava kömür verdik. Bunların sanıyorum 400</p>
<p class="calibre1">veya  500’ü  polis.  Adam  duymuş  adresimize  gelmiş,  kızımı evlendireceğim diyor. Geri mi çevirelim? Veriyoruz gücümüz yettiğince bir çek. İşte bunları rüşvet diye kullanmak istediler. </p>
<p class="calibre1">Sonra  tutturdular,  sen  bu  polisleri,  bekçileri  ihtilal  yapmak için besliyorsun diye.” </p>
<p class="calibre1">Gerçekten de Dündar Kılıç’ın MİT’te karşılaştığı suçlamalar arasında böylesine gülünç iddialar da vardı. </p>
<p class="calibre1"><b class="calibre3">Bilinmeyene Yolculuk</b></p>
<p class="calibre1">Evet,  şimdi  artık  İstanbul-Ankara  yolunda  bıraktığımız arabaya geri dönebiliriz. </p>
<p class="calibre1"><a id="p374"></a>Dündar Kılıç, evde gördüğü ekibin içinde tanıdığı hiç kimse olmadığından  kimler  tarafından  gözaltına  alındığını bilemiyordu. Arabaya binerken gözleri bağlandığı için nereye gittiklerini  de  anlayamamıştı.  Onu  götürenler  de  hiç konuşmuyorlardı.  Turnikelerde  durduklarında  duyduğu seslerden  Boğaz  Köprüsü’nü  geçtiklerini  fark  etmişti,  ama yolculuk uzadıkça uzuyordu. Arabanın hızının artmasından da artık  İstanbul’dan  iyice  uzaklaştıklarını  anlıyordu.  Epey  bir süre  yol  alındıktan  sonra  cesaretini  toplayıp  sessizliği bozmaya  karar  verdi.  Arabadakilerin  kim  olduklarını  ve  onu nereye  götürdüklerini  sordu.  Muhataplarından  “sabret bakalım,  gidince  öğrenirsin”  gibi  sert  ve  ürkütücü  yanıtlar aldı. Bu kez bazı generallerin ve albayların adlarını saymaya başladı.  “Bu  kişilerin  alındığımdan  haberleri  var  mı?”  diye soruyordu.  Saydığı  isimler  MİT’te  önemli  görevlerde  olan kişilerdi ve Dündar Kılıç hem bir şeyler öğrenmeye, hem de tanımadığı  bu  insanlara  kendisinin  öyle  kolay  bir  lokma olmadığını  göstermeye  çalışıyordu.  Ama  arabadakiler  ona cevap  vermedikleri  gibi  gülüşmeye  başlıyorlardı.  Dündar Kılıç  “Falan  paşayı  tanımıyor  musunuz,  filan  paşa  beni  çok iyi  tanır,  adını  duymadınız  mı?”  dedikçe  gülüşmeler kahkahaya  dönüşüyordu.  İşte  o  zaman  korkusu  iyice  arttı. </p>
<p class="calibre1">Kahkahalar sürerken o da susup düşünmeye başladı: “Kimdi bu  adamlar?  Hiç  kimseyi,  en  büyükleri  bile  iplemeyen  bu adamlar  kimin  adamlarıydı?  Eve  geldiklerinde  hepsinin yüzünü  görmüş  olduğu  halde  neden  gözlerini  bağlı tutuyorlardı?”  Dündar  Kılıç,  bunun  sorguya  götürülen tutukluyu  daha  ilk  baştan  korkutmayı  amaçlayan  bir  yöntem olduğunu bilemezdi. Bu yüzden bir yerde mola verdiklerinde ihtiyacını  görmesi  için  gözlerinin  bağını  ve  kelepçesini</p>
<p class="calibre1"><a id="p375"></a>çözmelerine, arabaya bindikten sonra tekrar bağlamalarına da bir anlam verememişti. </p>
<p class="calibre1">Araba  sabaha  karşı  şafak  sökerken  Ankara  dışında,  o zamanlar  “Konya  asfaltı”  denilen  Ankara-Konya  karayolu kavşağında  durdu.  Gözleri  bağlı  olarak  arabadan  indirilen Dündar  Kılıç,  hoyrat  davranışlar  ve  sert  komutlarla  itilip kakılarak  başka  bir  arabaya  bindirildi.  Bu  arabadaki  yeni kişiler  kısa  bir  yolculuktan  sonra  onu  büyük  bir  binanın  bir hücresine tıktılar, gözlerini ve ellerini çözdükten sonra kendi haline  bırakıp  gittiler.  Nerede  ve  kimlerin  elinde  olduğunu hâlâ  bilmiyordu.  Bu  bekleyişi  daha  sonra  şöyle  anlatacaktı:</p>
<p class="calibre1">“Karanlık bir hücrede dokuz gece geçirdim. Ya beni unuttular veya  kendi  aralarında  bir  şeyler  konuştular.  Sonra  işkenceye başladılar.” <b class="calibre3">2</b></p>
<p class="calibre1">Dündar Kılıç’ın gözaltına alınması basında geniş şekilde yer almıştı. Ama akıbetinden ne ailesinin, ne avukatlarının, ne de başka bir kimsenin haberi vardı. </p>
<p class="calibre1">Yakın  dostu  Doktor  Turhan  Temuçin  olayı  öğrenince  eski arkadaşının  nerede  olduğunu  bulmaya  çalıştı.  “Normal”  bir gözaltı  sandığı  için,  gider  bir  yoklarım,  bir  ihtiyacı  olup olmadığını  öğrenirim  diyordu.  Bu  çabasının  bir  fayda vermediğini  bana  şöyle  anlattı:  “Adını  vermeyeyim,  MİT’te Daire Başkanlığı da yapmış, sonradan emekli olmuş üst düzey bir tanıdığım vardı. Dündar’ın nerede olduğunu ona sordum, yemin  billah  etti  ‘Ben  soruşturdum,  bizde  değil,’  dedi. </p>
<p class="calibre1">Tutuklanıncaya  kadar  yakınları  da  nerede  olduğunu bilemediler.  Öyle  enteresandı  ki,  Dündar’ın  ihtiyaçlarını emniyete  götürüp  bırakıyorlar,  emniyet  de  nerede  kalıyorsa oraya  gönderiyordu.  Çok  sonra  Dündar’ın  o  zaman  MİT’e götürülmüş olduğunu öğrenince, o arkadaşıma ‘Yahu söylesen ne olurdu’ diye serzenişte bulundum. O da bana ‘Vallahi ben</p>
<p class="calibre1"><a id="p376"></a>MİT’te  Kaçakçılık  Dairesi  olduğunu  bilmiyordum,  benden sonra  kurulmuş,’  dedi.  Yani  Dündar  Kılıç’ın  yeri,  eline düştüğü  kişiler  dışındaki  MİT’çilerden  bile  sır  gibi saklanıyordu.” </p>
<p class="calibre1">Az </p>
<p class="calibre1">önce </p>
<p class="calibre1">anlattığım </p>
<p class="calibre1">Ankara-İstanbul </p>
<p class="calibre1">çekişmesini</p>
<p class="calibre1">anımsadıysanız,  bu  gizliliğin  nedenini  de  çok  iyi  anlamış</p>
<p class="calibre1">olmalısınız.  Dündar  Kılıç’ı  gözaltına  alanlar  basından  veya kamuoyundan  değil,  ilişkide  olduğunu  bildikleri  İstanbul ekibinden  saklıyorlar,  kimse  müdahale  etmeden,  bir  an  önce</p>
<p class="calibre1">“düşmanlarının”  aleyhinde  ifade  alıp  yazılı  belge  haline getirmek  istiyorlardı.  Mehmet  Eymür,  1973’teki  “Martı Operasyonu”nda  da  aynı  yöntemi  kullanarak  İstanbul Emniyeti’nden  bazı  “babaları  kaçırmış”  ve  Şükrü  Balcı aleyhinde  ifadeler  almış,  ama  Sıkıyönetim  Komutanı  Faik Türün’ün  müdahalesiyle  amacına  ulaşamamıştı. <a href="#p376">58  </a>Aynı hataya  düşmemek  için  bu  kez  işi  oluruna  bırakmayıp, operasyon  için  Genelkurmay’ın  ve  sıkıyönetimin  onayını almıştı. </p>
<p class="calibre1"><a href="#p376">58 </a>Bkz. s. 217-218. </p>
<p class="calibre1">Operasyon,  başında  Atila  Aytek’in  bulunduğu  Emniyet Kaçakçılık  İstihbarat  Daire  Başkanlığı  ile,  başında  Mehmet Eymür’ün  bulunduğu  MİT  Kaçakçılık  Şubesi  tarafından ortaklaşa  yürütülmüştü.  Dündar  Kılıç’ı  İstanbul’dan  getiren emniyet ekibi Konya yolunda MİT ekibine devretmiş, bu ekip de  onu  sorgulanacak  olduğu  Gölbaşı’ndaki  Ordu  İstihbarat Okulu’na götürmüştü. Yapılan iş açık bir kanunsuzluktu, MİT</p>
<p class="calibre1">yasasına göre sorgulama yetkileri yoktu. Ama, dönem askeri bir  dönemdi.  Sıkıyönetim  komutanlarının  sözlü  veya  yazılı emir  veya  onayları  yasaların  üstündeydi.  Üstelik  askeri savcılıktan  izin  alarak  gözaltı  süresini  uzattıkça  uzattılar.  Bu yasadışı  davranışlar,  Dündar  Kılıç  davasının  ileri</p>
<p class="calibre1"><a id="p377"></a>aşamalarında avukat Burhan Apaydın tarafından “Bu dava bir hukukun üstünlüğü davasıdır” şeklinde dile getirilecekti. </p>
<p class="calibre1"><b class="calibre3">“Dört Mevsim İşkence” </b></p>
<p class="calibre1">Dündar Kılıç, yaklaşık dört yıl sürecek olan tutukluğunun ilk durağı  olan  Ordu  İstihbarat  Okulu’nun  hücresindeki  korkulu bekleyişten  sonra,  tekrar  gözleri  bağlanarak  “sorgucuların” </p>
<p class="calibre1">karşısına götürüldüğünde öfkesi burnundaydı. Tanımadığı bir sesin  “Hoş  geldin  Dündar,”  sözünü  duyar  duymaz  bağırıp çağırarak arabada saydığı komutan adlarını yeniden saymaya başladı.  Sorguculardan  Mehmet  Eymür  bunu  şöyle  anlatır:</p>
<p class="calibre1">“Dündar Kılıç ilk sorguya alındığında kendinden çok emin ve adeta  birkaç  gün  sonra  serbest  kalacağına  inanmış  bir haldeydi.  Sorguyu  yapanlara  karşı  küstah  ve  tehditkâr  bir hava  ile  konuşuyordu.  Bana,  ‘En  üst  kademelerden, paşalardan  size  bir  talimat  verilmedi  mi?’  diye  soruyordu. </p>
<p class="calibre1">MİT  Müsteşar  Yardımcısı  Sedat  Semerci’nin  adını  vererek</p>
<p class="calibre1">‘Beni  iyi  tanıması  lazım,  Allah  Allah,  demek  talimat vermedi,’  diyerek  hayretini  belirtti.  Sedat  Semerci  Paşa’ya Dündar  Kılıç’ın  söylediklerini  ilettim.  Tepki  gösterdi  ve Dündar  Kılıç’a  küfretti.  Sonuçta  Dündar  Kılıç’ın  hayatını, ilişkilerini, faaliyetlerini en ince detayına kadar inceledik.” <b class="calibre3">3</b></p>
<p class="calibre1">Bu  sözleri  “başlangıçta  biraz  direndi  ama  sonuçta  dilinin bağını çözdük” şeklinde tercüme etmek mümkündü. Eli kolu ve  gözleri  bağlı  bir  insanın  profesyonel  “sorguculara”  karşı günlerce  “küstah  ve  tehditkâr”  bir  havayla  konuşmasına  ne onlar izin verirlerdi, ne de buna kimse inanırdı. </p>
<p class="calibre1"><a id="p378"></a>Zaten  Dündar  Kılıç  da,  MİT’e  götürülmesinin  ardından başlayan  işkencenin  sorgulandığı  sürece  devam  ettiğini söylüyordu:  “Bana  dört  mevsim  işkence  yaptılar.  Dört mevsim işkenceyi kim yapar, bir canavar mı yapar, bir sapık mı?  Sorgulayanların  karşısına  beni  gözüm  kapalı</p>
<p class="calibre1">getiriyorlardı. Hesabını yaptım, ilk bir ayda ayaklarıma 3 bin odun  yedim.  Askı,  cereyan,  buzlu  havuz,  bir  de  araba tekerleği.  Şöyle  bir  şey,  lastiğin  içine  sokuyorlar  adamı.  Bir tekme atıyorlar devriliyorsun ve döne döne karşı duvara kadar gidiyorsun.  Sonra  karşıdaki  bir  tekme  atıyor,  geri yuvarlanmaya başlıyorsun.” <b class="calibre3">4</b></p>
<p class="calibre1">Dündar Kılıç bu işkence iddialarını, yargılanması boyunca hemen hemen her duruşmada yineledi. Beraat edip hapisten çıktıktan sonra da kendisiyle röportaj yapan her gazete ve dergiye, hatta televizyonlara gördüğü işkencelerden söz etti. </p>
<p class="calibre1">Sorgucular da bu iddiaları reddettiler. </p>
<p class="calibre1">Ama, sorgulamalar sırasında teyp ve video kamera kullanan MİT  sorgucuları  kasetleri  mahkemeye  gönderirken  suçlarını ele  verecek  bazı  konuşmaları  silememiş  ya  da  silmeyi unutmuşlardı. Yani mızrak çuvala sığmamıştı! </p>
<p class="calibre1">Avukat  Burhan  Apaydın,  Dündar  Kılıç’ın  vekili  olarak girdiği  ilk  duruşmada  MİT  hakkında  yasadışı  sorgulama  ve işkence nedeniyle soruşturma açılmasını isteyecek, bu delilin işkenceye  kanıt  olduğunu  açıklayacaktı:  “MİT’te  Dündar Kılıç’ın ifadesinin sözde doğruluğunu saptamak düşüncesiyle konuşmaları teyp bandına ve sonra da video kasete alınmıştır. </p>
<p class="calibre1">Fakat teyp bandı büyük ölçüde makaslanıp birbirine eklentiler yapılırken,  bazı  kısımların  kesilip  çıkartılması  unutulmuş</p>
<p class="calibre1">veya  hata  edilmiştir.  Böylece  işkenceyi  ispat  için  savunma olarak  başkaca  bir  delil  aramaya  ihtiyacımız  kalmamıştır. </p>
<p class="calibre1">Dündar  Kılıç’ın  bunalıp  ‘Biraz  çeksene  onu’  demesi  üzerine</p>
<p class="calibre1"><a id="p379"></a>sorgucunun ‘Kalk, bir dakika, bir dakika’ dediği görülmekte; bir başka yerde ‘Ağlıyor’ kaydı bulunmakta ve yine Dündar Kılıç’ın ‘Ayağımı şöyle koyabilir miyim, uyuşuyor’ demesine rastlanılmakta,  bir  başka  yerde  de  ‘sorgucunun’  ‘Şimdi  sen silah  işine  girmiyorsun?  Ama  gireceksin...  Gireceksin  yani onu  bil...  Sokacağız  seni  bu  silah  işine,  kara  defter  öyle demiyor,’ demesi karşısında Dündar Kılıç’ın ‘Efendim, inanın ki  yani  hiç  ilgilenmedim  silah  işi  ile,’  diye  cevap  vermesi üzerine  sorgucunun  ‘Geliyorum  ki  hırslı  geliyorum  ha... </p>
<p class="calibre1">Vallahi  hırslı  geliyorum’  sözleri  sonucunda  Dündar  Kılıç’ın</p>
<p class="calibre1">‘Şey  yapmayım  efendim,  ne  olur”  diyebildiği  ve  sonrasının banttan  anlaşılamadığı  hususları,  teyp  bantlarının  çözüm metinlerinden </p>
<p class="calibre1">tarafımızdan </p>
<p class="calibre1">çıkartılıp </p>
<p class="calibre1">gözler </p>
<p class="calibre1">önüne</p>
<p class="calibre1">serilmiştir.” <b class="calibre3">5</b></p>
<p class="calibre1">“Sorgucuların”  mahkemeye  çağrılıp  dinlenmeleri  için Dündar  Kılıç  ve  Burhan  Apaydın  tarafından  ısrarla  yapılan talepler  mahkemece  gerekçe  gösterilmeksizin  reddedildi. </p>
<p class="calibre1">Ama,  mahkemeye  getirilmeyen  bu  “sorgucular”,  ileri tarihlerde  ünlü  Eymür  raporunun  kopardığı  fırtına  sonucu tasfiye edildikten sonra konuşmaya başlayacaklardı. </p>
<p class="calibre1"><b class="calibre3">“Seher Bülbülü” </b></p>
<p class="calibre1">Peki ama kimdi bu sorgucular? </p>
<p class="calibre1">Birinin Mehmet Eymür olduğunu artık biliyoruz. Kendisinin de  bunu  sakladığı  yoktu.  Zaten  Dündar  Kılıç  da tutuklandıktan sonra bir tek onun, bir de Atila Aytek’in adını verebiliyordu. </p>
<p class="calibre1"><a id="p380"></a>Ama burada anlatmadan geçemeyeceğim çok ilginç bir olay daha var; Dündar Kılıç, Mehmet Eymür’ü bu açıklamalardan çok  önce,  hem  de  daha  sorgulamalar  sırasında  gözleri bağlıyken  teşhis  etmişti.  Defalarca  dinleyip  deşifre  ettiğim teyp  bandında  Dündar  Kılıç,  aynen  şunları  söylüyordu:  “Bir gün  sorgudayım,  ayağımın  dibine  bir  kalem  düştü.  Yalnız gözlerim  bağlı,  ayakkabılarımın  burnunu  görüyorum. </p>
<p class="calibre1">Ayağıma  bir  şey  süründü,  dikkatle  baktım  iki  ayağımın arasında  bir  kalem  var.  Kalemi  yerden  alan  el  ve  kalın parmaklar  hafızama  yerleşti.  Sanki  kömür  karıştırmış  gibi, tırnaklarının  içi  simsiyah.  İşte  o  günden  sonra  çok  korktum. </p>
<p class="calibre1">Bu  insana  benzeyen  bir  canavar.  Bu  beni  burada  öldürebilir dedim.  Bu  elin  ve  parmakların  sahibini  sonradan  tanıdım, gözlerim  açıldıktan  sonra  tabii.  Mehmet  Eymür’ün parmaklarıydı.  Gözlerim  açılınca  güya  işkenceyi  yapan  o değilmiş şeklinde hareketler, konuşmalar yapıyordu. Ama ben onu hem parmaklarından, hem de sesinden tanıdım.” <a href="#p380">59</a></p>
<p class="calibre1"><a href="#p380">59 </a> <i class="calibre4">Cumhuriyet</i> gazetesinden Deniz Som’un Dündar Kılıç’la Aralık 1993’te yaptığı ve yayımlanamayan röportaj. </p>
<p class="calibre1">Dündar  Kılıç’ın  çocukluğunda  başından  geçmiş  olan  buna benzer  bir  olayı  anımsayacaklardır.  On  yaşındayken  kafasını taşla  yarıp  elindeki  ekmekleri  alan  bir  kişinin  sapsarı  olan saçlarını  ve  kaşlarını  hafızasına  yerleştirmiş,  yedi  yıl  sonra karşılaştığında tanıyıp intikamını almıştı. Unutmak istemediği kişilerin fiziksel bazı özelliklerini belleğine yerleştirmek onda sanki bir refleks haline gelmişti. </p>
<p class="calibre1">Sorguculardan  bir  diğerini  ise,  Dündar  Kılıç’ın  hapisten çıktıktan  sonra  yaptığı  suçlamalara  karşı  gösterilen  tepkiler sayesinde, 1989 yılında öğrenecektik: Yarbay Korkut Eken! </p>
<p class="calibre1">10  Ocak  1989  tarihli   <i class="calibre4">Milliyet</i>  gazetesinde  Korkut  Eken  ile yapılan röportajın Dündar Kılıç’la ilgili bölümü şöyleydi:</p>
<p class="calibre1"><a id="p381"></a>Soru  -  Dündar  Kılıç  tahliye  olduktan  sonra  Atila  Aytek  ve Mehmet Eymür ile yandaşlarından hesap soracağını ilan etti. </p>
<p class="calibre1">Bu konudaki görüşlerinizi öğrenebilir miyiz? Kılıç gerçekten MİT’te işkence ile mi sorgulandı? </p>
<p class="calibre1">Yanıt  -  Dündar  Kılıç  sorgulamasında  hiçbir  kötü  muamele görmemiştir.  Hatta  ufak  tefek  rahatsızlıklarını  belirtmesi üzerine iki defa hastaneye sevk edilmiştir. Kahve, çay içerek kendi  isteğiyle  saatlerce  süren  ifadeler  vermiştir.  Bunun üzerine  kendisine  “Seher  Bülbülü”,  “Şafak  Bülbülü”  gibi lakaplar takılmıştır. Benim kanaatime göre kendisi çevresinde durumunu  düzeltmek  için  ağır  işkenceler  sonucunda konuştuğunu  belirtmek  zorunda  kalmıştır.  Sonuç  olarak bilindiği  gibi  MİT’teki  görevim  Mehmet  Eymür’ün</p>
<p class="calibre1">yardımcılığıydı.  Herhalde  bu  durumda  Dündar  Kılıç’a  göre Eymür’ün  yandaşı  oluyorum.  Emekliye  ayrıldıktan  sonra  da kader birliği içindeyiz. Görevdeki amir-ast ilişkilerimiz, şimdi ağabey-kardeş  ilişkisi  içinde  devam  etmektedir.  Bu beraberliği  bundan  sonra  da  olabilecek  her  türlü  olayı müştereken göğüsleyerek sürdürmek kararlılığındayız. </p>
<p class="calibre1">Korkut Eken’e doğrudan “siz sorguda bulundunuz mu?”diye sorulmadığı  halde  orada  olduğunu  kendiliğinden  açıklaması, onun  da  bu  yasadışı  sorguculuğunu  saklamaya  gerek duymadığını  gösteriyordu.  Ne  de  olsa  Eymür’ün  yardımcısı değil miydi, bundan daha doğal bir şey olamazdı! </p>
<p class="calibre1">Zaten  yasal  olarak  sorgulama  yetkisi  bulunmayan</p>
<p class="calibre1">“sorgucuların”, gözlerini bağlayıp sorguladıkları bir sanığı bu derece  aşağılayan  bir  biçimde  konuşmaları  karşısında  insan hayretten  küçük  dilini  yutacak  gibi  oluyordu.  Bir  sanığı yakınlarına ve avukatlarına bile haber vermeden iki aya yakın bir süreyle bilinmeyen bir yerde tutup “ifadesini almış”lardı. </p>
<p class="calibre1">Artistlerin  özel  hayatlarına  kadar  akıllarına  gelen  her</p>
<p class="calibre1"><a id="p382"></a>konudaki </p>
<p class="calibre1">sorularına </p>
<p class="calibre1">cevap </p>
<p class="calibre1">vermesini </p>
<p class="calibre1">istemişlerdi. </p>
<p class="calibre1">Hastalığının  ufak  mı  tefek  mi  olduğuna  bile  onlar  karar vermişlerdi.  Kendilerine  göre  “çok  konuştuğu”  için  sanıkla alay  etmek  üzere  “Seher  Bülbülü”,  “Şafak  Bülbülü”  gibi isimler takmışlardı! Üstelik mahkeme kararlarına da saygıları yoktu, günlerce gözlerden uzak bir yerde sorguladıkları sanık Askeri Mahkeme’de beraat etmişti, ama onlar hâlâ ona lakap taktıklarını anlatıyorlardı! </p>
<p class="calibre1">Sorgucuların  sanıklara  karşı  sergilediği  bu  fütursuz  ve saygısız tutumu Mehmet Eymür daha da ileri götürecek ve işi sorguladığı  sanıkların  tavırlarını  karşılaştırmaya  kadar vardıracaktı.  Eymür,  Dündar  Kılıç  ile,  ondan  bir  süre  sonra Gölbaşı’na  getirilen  Behçet  Cantürk’ün  sorgulamalar sırasındaki tutumlarını şöyle kıyaslıyordu: “Her şeye rağmen, o  günlerde  zor  şartlar  altında  bulunan  ve  önce  poliste,  sonra MİT’te sorgulanan Behçet Cantürk’ün Dündar Kılıç’a kıyasla çok  daha  akıllı,  ağırbaşlı,  mert  ve  cesur  biri  olduğunu söyleyebilirim.” <b class="calibre3">6</b></p>
<p class="calibre1">Sorgucu  oldukları  ya  da  sorguda  bulundukları  öne  sürülen kişilerden diğerleri ise, MİT Ankara Bölge Başkanı Süleyman Yenilmez,  MİT  Daire  Başkanlarından  Galip  Tuğcu,  Emniyet Kaçakçılık İstihbarat Dairesi Başkanı Atila Aytek ve Çankaya Köşkü’nün  Güvenlik  Sorumlusu  ve  MİT  temsilcisi  Erkan Gürvit’ti. <b class="calibre3">7</b></p>
<p class="calibre1">Erkan  Gürvit’in  Köşk’e  gelen  ihbar  mektupları  nedeniyle Dündar  Kılıç  davasıyla  yakından  ilgilendiğini  daha  önce görmüştük.  Sorguda  bulunup  bulunmadığı  konusunda  ise Dündar  Kılıç  bir  şey  söyleyemiyordu,  “Gözlerim  bağlıydı, bilmiyorum  ama  yoktu,”  diyordu.  Buna  karşılık,  sorguda Gürvit’in  de  bulunduğunu  basına  açıklayan  da  Eymür</p>
<p class="calibre1"><a id="p383"></a>olacaktı,  “komutan”  diye  hitap  ettikleri  kişinin  Erkan  Gürvit olduğunu  söylüyordu. <b class="calibre3">8</b>  Bilinen  başka  bir  şey  de  şuydu:</p>
<p class="calibre1">“Gerek  Dündar  Kılıç  gerekse  Behçet  Cantürk’ün  sorguları sırasında  ve  sonra  elde  edilen  bilgileri  resmi  yollardan  veya herhangi bir işleme sokmadan Gürvit’e gönderiyorlardı.” <b class="calibre3">9</b></p>
<p class="calibre1">Demek  ki  bu  yasadışı  sorgulamalardan  “yukarısının”  bile haberi vardı ve sorgucular sırtlarını “sağlam yere” dayadıkları için bu kadar rahat davranabiliyorlardı. </p>
<p class="calibre1">Öyleyse  artık  şu  sorgulamalarda  neler  konuşulduğuna geçelim,  bakalım  devletin  en  tepesinin  bile  merak  ettiği  bu ifadelerde neler varmış? </p>
<p class="calibre1"><b class="calibre3">Sorgulama Başlıyor</b></p>
<p class="calibre1">Mehmet  Eymür,  “terörle  yakın  ilişkisi  bulunduğu  anlaşılan Dündar  Kılıç  ve  diğerlerinin  tecrim  edilmeye  çalışılmaları”, yani  cezalandırılmalarına  esas  teşkil  edecek  şekilde sorgulanmaları  için  gözaltına  alındıklarını  söylüyordu. <b class="calibre3">10</b></p>
<p class="calibre1">Oysa Dündar Kılıç haftalar süren sorgulamalar sonunda “silah kaçakçılığı  veya  terör”  suçundan  değil,  “teşekkül  halinde uyuşturucu  ihraç  etmek”  suçundan  mahkemeye  sevk</p>
<p class="calibre1">edilecekti  ya,  o  da  başka!  Biz  şimdi  MİT  ifadeleriyle  ilgili olduğumuz için işin o tarafını bırakalım. </p>
<p class="calibre1">Silah  kaçakçılığı  ve  terör  suçlamasının  Dündar  Kılıç’ı  içeri alıp </p>
<p class="calibre1">sorgulayabilmek </p>
<p class="calibre1">için </p>
<p class="calibre1">Genelkurmay’dan </p>
<p class="calibre1">ve</p>
<p class="calibre1">Sıkıyönetim’den  izin  kopartmak  üzere  kullanılan  bahaneler olduğunu daha önce görmüştük. MİT’te alınan ifadeler bunu çok daha açık bir biçimde kanıtlıyordu. </p>
<p class="calibre1"><a id="p384"></a>Bilenler  bilir,  bütün  sorgulamalar  önce  sanığa  hayat hikâyesini  anlattırarak  başlar.  Böylece  sanığın  aile  fertleri, yakın  akrabaları,  çevresi  ve  ilişkileri  günün  birinde  işe yarayacağı  düşüncesiyle  dosyasına  işlenmiş  olur.  Dündar Kılıç’ın sorgusu da öyle başladı. </p>
<p class="calibre1">Geçmişi irdelenirken de, Dündar Kılıç’a kaçakçılık ve terör konusunda  tutuklamaya  esas  teşkil  edebilecek  fazla  bir  şey sorulmamıştı.  Üzerinde  durulan  olaylardan  çoğu,  cevaplarını sorgucuların kendilerinin de bildiği olaylardı. </p>
<p class="calibre1">Örneğin,  yedi  yıl  önce  işlenen  Marlon  Kemal  cinayeti yeniden gündeme getirilmişti. Marlon Kemal lakabıyla anılan Eyüp Savcısı Kemal Şimşek, 7 Mart 1977’de öldürülmüştü ve cinayet sanığı olarak yargılanan Nurullah Çınar 22 yıl hapse mahkûm  olmuştu.  Azmettiren  olarak  hakkında  suç</p>
<p class="calibre1">duyurusunda  bulunulan  Dündar  Kılıç’a  ise  takipsizlik  kararı verilmişti.  “Sorgucu”  Mehmet  Eymür’ün  bu  olayı  tekrar deşmesinin  nedeni,  Şükrü  Balcı’nın  yardımcısı  olan  Ahmet Ateşli’nin  bu  cinayeti  örtbas  ettiğini  düşünmesiydi.  Nitekim 1987’de  yazacağı  ünlü  raporunda  bu  olaya  yeniden değinecekti. </p>
<p class="calibre1">Dündar  Kılıç’a,  aralarında  yakın  ilişki  olduğu  bilinen Yılmaz Güney’in hapisten kaçıp yurtdışına çıkışı da soruldu. </p>
<p class="calibre1">Olayın üstünden üç yıl geçmişti, Güney 1982’de Cannes Film Festivali’nde  Altın  Palmiye  ödülünü  kazanmıştı,  kaçışının pek gizli bir tarafı da kalmamıştı. Paris’teydi ve kısa bir süre sonra </p>
<p class="calibre1">ölümüne </p>
<p class="calibre1">neden </p>
<p class="calibre1">olacak </p>
<p class="calibre1">kanser </p>
<p class="calibre1">hastalığıyla</p>
<p class="calibre1">pençeleşiyordu<a href="#p384">.60  </a>Sorgucular  ne  olur  ne  olmaz  diye  kaçış</p>
<p class="calibre1">olayını  sormayı  da  ihmal  etmediler,  ama  fazla  da üstelemediler. </p>
<p class="calibre1"><a href="#p384">60  </a>Yılmaz  Güney’in  kaçış  olayının  bütün  ayrıntıları  için  bkz.  Nihat  Behram,  <i class="calibre4">Yılmaz</i> <i class="calibre4">Güney’le Yasaklı Yıllar</i>, Everest Yayınları, İstanbul, 2001. </p>
<p class="calibre1"><a id="p385"></a>Sorgucuların  cevabını  bildikleri  halde  Dündar  Kılıç’ı  ifade vermeye  zorladıkları  olaylardan  biri  de  Abdi  İpekçi cinayetiydi.  Sorgulamanın  bu  bölümü  kayıtlara  şöyle geçmişti:</p>
<p class="calibre1">“Sorgucu  -  Bak  sana  bir  şey  söyleyeyim  mi?  Bu  konu  da senin üzerinde kaldı. Yani Abdi İpekçi’nin öldürülmesi olayı. </p>
<p class="calibre1">Kılıç - Rahmetliyi tanıyordum efendim, biz öyle insanları... </p>
<p class="calibre1">Sorgucu  -  Bak  dosyan  geldi.  İpekçi  cinayetiyle  ilgili  kısmı okuyorum  sana:  “Durum  İstanbul  mafyası  diye  adlandırılan ünlü  kabadayı  Dündar  Kılıç’a  iletilmiş  ve  Abdi  İpekçi’nin öldürtülmesi  istenmiştir.  Bu  nedenle  Abdi  İpekçi,  Dündar Kılıç ve adamları tarafından öldürülmüştür. </p>
<p class="calibre1">Kılıç - Vay anasına, imkân mı var efendim? </p>
<p class="calibre1">Sorgucu - Nasıl yani? </p>
<p class="calibre1">Kılıç - Efendim şöyle, beni bir parça tanıyorsunuz, bu tertip eylemler yapabilir miyiz? </p>
<p class="calibre1">Sorgucu  -  Yapmaya  yaparsınız  tabii.  Yapacağınız  işin büyüyeceğini düşünmeden yapabilirsiniz. </p>
<p class="calibre1">Kılıç  -  Efendim,  Abdi  İpekçi  memleketimiz  için  yararlı  bir fikir  adamıydı.  Demokrat,  sol  görüşlü  güzel  bir  yöneticiydi. </p>
<p class="calibre1">Elinden geldiği kadar tarafsız yazmaya çalışan bir yazardı. </p>
<p class="calibre1">Sorgucunun  bu  konu  üzerinde  fazla  durmayıp,  Mehmet  Ali Ağca’ya geçmesi, aslında “dosyada” yazanlara kendisinin de inanmadığını,  boş  atıp  dolu  tutmaya  çalıştığını  gösteriyordu. </p>
<p class="calibre1">Bu  bölümdeki  esas  amaç  konuyu  Dündar  Kılıç’ın  eniştesi Oflu  İsmail’e  getirip,  ondan  duyduğu  bir  şeyler  olup olmadığını,  halen  görüşüp  görüşmediklerini  öğrenmekti. </p>
<p class="calibre1">Dündar Kılıç ise tehlikeyi fark edip savuşturmaya çalışacaktı: Sorgucu  -  Şimdi  sana  sormak  istediğim,  Bekir  Çelenk, Abuzer  Uğurlu  ve  Mehmet  Ali  Ağca  ile  ilgili.  Ağca  silahı</p>
<p class="calibre1"><a id="p386"></a>Bulgaristan’dan  almış.  Bu  durumda  Oflu  İsmail’in  de  bu konuda hayli bilgisi olması gerekir. </p>
<p class="calibre1">Kılıç  -  Abuzer  Uğurlu  ile  Bekir  Çelenk’in  bir  ilişkisi olduğunu  bütün  memleket  biliyor.  Efendim  bunlar  hemşehri. </p>
<p class="calibre1">Abuzer  de,  Ağca  da  Malatyalı.  Sonra  ikisi  de  aşırı  sağcı. </p>
<p class="calibre1">Abuzer de partilere gider önemli adamlarla tanışırdı. </p>
<p class="calibre1">Sorgucu  -  Ağca’nın  ifadesinden  sonra  da  Abuzer  Uğurlu hakkında  dava  açıldı,  Ağca  olayıyla  ilgili.  Senin  bu  konuda haber toplama imkânın yok mu? </p>
<p class="calibre1">Kılıç - Şimdiden sonra toplatırız efendim. </p>
<p class="calibre1">Dündar  Kılıç’ın  bu  kaçamak  cevapları  karşısında  sorgucu yavaş yavaş sinirlenmeye ve sertleşmeye başlıyordu:</p>
<p class="calibre1">Sorgucu  -  Bak  Dündar,  bu  devletin  bir  istihbarat  örgütü olduğunu hiç aklından çıkarma. Senin burada bulunmanın en büyük  nedeni  ve  en  büyük  dezavantajın  Bulgaristan  gibi  bir demirperde ülkesinde ülkemiz aleyhine kaçakçılık faaliyetleri yürüten  enişten  İsmail  Hacısüleymanoğlu  ile  sürdürdüğün irtibatındır. </p>
<p class="calibre1">Kılıç - Siz belki bizi bir şey sanıyorsunuz ama inanın hiçbir şey  değiliz.  Sizin  sandığınız  güçte  olsaydık  şimdi  burada  mı olurduk? </p>
<p class="calibre1">Bu  cevap  üzerine  sorgucu  Dündar  Kılıç’ın  infaz  edilmemiş</p>
<p class="calibre1">cezalarına geçecekti. Amaç, Dündar Kılıç ve onu koruyanlara karşı  Konsey’i  yönlendirmek  için  kullanılan  bu  bahaneyi ifadelere geçirerek bir kez daha göze batırmaktı:</p>
<p class="calibre1">Sorgucu - Daha ne olacaksınız, devlet 1975’ten beri tek bir infazınızı bile yaptıramadı. Söylesene hapishaneye girmemek için kaç yerden rapor aldın? Son raporunu nereden aldın? </p>
<p class="calibre1">Kılıç - Üç, hayır dört yerden aldım. Sosyal Sigortalar’dan ve Çapa’dan. </p>
<p class="calibre1">Sorgucu - Torpil yapmadın mı? </p>
<p class="calibre1"><a id="p387"></a>Kılıç - Doktor benim amcamın çocuğudur efendim. Profesör. </p>
<p class="calibre1">Özbeöz  amcamın  çocuğu.  Dedemle  onların  babasının arasında  bir  anlaşmazlık  varmış,  bu  yüzden  onlar  Devrim soyadını aldılar. Bizim soyadımız Ali Kılıç olarak kaldı. </p>
<p class="calibre1">Sorgucu - O senin akraban Ahmet Sevim Devrim, Profesör Kaya Çilingiroğlu ile aynı kürsü de mi çalışıyor? </p>
<p class="calibre1">Kılıç  -  Yoo,  hayır,  ayrı  ayrı  kürsülerde.  Ahmet  Sevim Devrim kalp mütehassısı. </p>
<p class="calibre1">Sorgucu - Sen kalpten mi aldın raporu? </p>
<p class="calibre1">Kılıç - Yok, ciğerden. Bilim dalı orası, her şeye bakılıyor. </p>
<p class="calibre1">Sorgucu  -  Kaya  Çilingiroğlu’nun  tesir  ettiği  bir  şeyler olmadı mı? </p>
<p class="calibre1">Kılıç - Oldu. Rica ettim. Ama yalnız testlerin yapılması için. </p>
<p class="calibre1">Hemşehrimdir  o  benim.  Akrabayızdır  da.  Kendisine  kırk-elli hasta  gönderirim,  birçoğunu  ücretsiz  ameliyat  eder.  Saygı duyulacak büyük bir insandır. </p>
<p class="calibre1">Sorgucu - Şimdi sonuç olarak ne oluyor? </p>
<p class="calibre1">Kılıç - Efendim ben gerçekten rahatsızım. </p>
<p class="calibre1">Sorgucu  -  Rahatsızsın  ama  bu  cezaevinde  yatmana  engel olacak bir rahatsızlık değil. </p>
<p class="calibre1">Kılıç  -  Cezaevinde  yatamam.  Bir  tüberkülozlu  cezaevinde yatamaz...” </p>
<p class="calibre1"><b class="calibre3">Magazin Düşkünlüğünün Perde Arkası</b></p>
<p class="calibre1">Sorgulamanın  “ısınma  turları”  da  diyebileceğimiz  ilk bölümünde  sorgucular  kaçakçılık  faaliyetleri  üzerinde  fazla yoğunlaşmamışlardı,  anlaşılan  bu  konuyla  ilgili  sorgulamayı</p>
<p class="calibre1"><a id="p388"></a>Atila Aytek’in başkanlığındaki Emniyet Kaçakçılık İstihbarat Dairesi’nin uzmanlığına bırakmışlardı. </p>
<p class="calibre1">Artık sıra almak istedikleri bilgileri sormaya gelmişti ve esas sorgulama şimdi başlıyordu. </p>
<p class="calibre1">Dündar  Kılıç’tan  kaçakçılık  ve  terör  konularında tutuklamaya yetecek kadar bile bir ifade almayan sorgucular, MİT  sorgusunun  bundan  sonraki  günlerinde  ona  akla  hayale gelmeyecek isimler ve ilişkiler soracaklardı. </p>
<p class="calibre1">“461  isim  verdi”  denilen  Dündar  Kılıç,  bu  isimleri  durup dururken  kendiliğinden  söylemiyordu,  ona  ya  telefon defterinde numaraları yazılı olan kişiler soruluyor ya da daha önce  hazırlanmış  listelerdeki  isimler  hakkında  bilgi isteniyordu. </p>
<p class="calibre1">O  kadar  ki,  magazin  dünyasından  birçok  ünlünün  özel hayatlarına,  hatta  cinsel  tercihlerine  kadar  sorular soruluyordu. Özel hayatları ve ilişkileri hakkında bilgi istenen zamanın ünlülerinden bazıları şunlardı: Muazzez Abacı, Banu Alkan,  Serpil  Çakmaklı,Türkan  Duru,  Yılmaz  Duru,  Fikret Hakan, Hümeyra, Nilüfer Koçyiğit, Ajda Pekkan, Semiramis Pekkan,  Emel  Sayın,  Kemal  Sunal,  İbrahim  Tatlıses,  Gönül Yazar... </p>
<p class="calibre1">“Bülbül  gibi  şakıdı”  dedikleri  Dündar  Kılıç  bu  ısrarlı sorulara kaçamak cevaplar verip, “onunla fazla samimiyetim olmaz...”,  “o  evlidir...”,  “onunla  da  münasebetim  yok...” </p>
<p class="calibre1">diyerek  durumu  kurtarmaya  çalışıyordu.  Verilen  cevapları beğenmeyen  magazin  meraklısı  sorgucu  ise  konuyu  tekrar tekrar belden aşağıya çekiyordu:</p>
<p class="calibre1">“Sorgucu  -  Öyle  samimi  tanıdığından  şey  olup  kimleri tanıyorsun? </p>
<p class="calibre1">Kılıç - İbrahim Tatlıses’i tanırım. </p>
<p class="calibre1"><a id="p389"></a>“Sorgucu  -  Ne  yapayım  İbrahim  Tatlıses’i,  ben  diyorum şöyle Emel Sayın, Ajda, majda filan? Banu’nun manunun ara sıra Yahya Abin’le işi oluyor mu? </p>
<p class="calibre1">Kılıç  -  Yahya  Abi’nin  filmi  var  ya  efendim.  Mesela  bu Yahya Abi Kemal Sunal’la film yapar senede üç tane. Bütün kadın  artistler  Kemal  Sunal’la  oynamak  ister.  Kemal  Sunal yani Türkiye’de büyük iş yapar.” </p>
<p class="calibre1">Dündar  Kılıç’ın  MİT  ifadeleri  altı  ay  sonra  mahkemeye gönderilip  aleniyet  kazandıktan  sonra  özellikle  magazin dünyasını  ilgilendiren  kısımları  çeşitli  gazete  ve  dergilerde çarşaf  çarşaf  yayımlandı.  Ama,  bizi  ilgilendiren  konu başkaydı.  MİT  içindeki  belli  bir  klik  tarafından  sorgulanan Dündar  Kılıç’a  insanların  özel  hayatlarıyla  ilgili  bu  sorular neden  soruluyordu  ve  alınacak  yanıtlar  kimlerin  aleyhinde kullanılacaktı?  Ben  burada  bu  ifadelerin  arasından  bunları süzmeye çalışacağım. </p>
<p class="calibre1">Dışarıdan  bakılınca  bugünkü  “televoleleri”  andıran  ve</p>
<p class="calibre1">“bunların  bu  olayla  ne  ilgisi  var?”  dedirtecek  kadar  şaşırtıcı gelen  bu  “muhabbetin”,  sorgucuların  özel  merakı  dışında elbette çok önemli başka bir nedeni vardı. Ve sorulan sorular dikkatle  incelendiğinde  bu  amacın  ne  olduğu  hemen anlaşılıyordu:  MİT  İstanbul  bölgesinin  ve  İstanbul Emniyetinin  yeraltı  dünyasıyla,  kaçakçılarla  ve  magazin dünyasıyla  ilişkileri  hakkında  şantaj  veya  komplolarda kullanılabilecek  deliller  elde  etmek  ve  bunları  “İstanbul dükalığını” yıkmak için kullanmak! </p>
<p class="calibre1">Örneğin sorgucunun sanki bir Emel Sayın saplantısı vardı ve dönüp  dolaşıp  konuyu  oraya  getiriyordu.  Dündar  Kılıç,  o zamanlar  Fahrettin  Aslan’ın  gelini  olan  Emel  Sayın’ı korumaya  çalışarak  “Emel  Sayın  evlidir  efendim.  Sonra efendim  böyle  bir  konu  olsa  duyulurdu”  demesine  rağmen</p>
<p class="calibre1"><a id="p390"></a>sorgucu  kafayı  oraya  takmış,  zorlayıp  duruyordu:  “Bunların evliliğine bakma, sen de bilirsin...” </p>
<p class="calibre1">Bu  çabanın  amacı  dört  yıl  sonra  anlaşılacaktı;  “sorgucu” </p>
<p class="calibre1">Mehmet Eymür, karşı klik hakkında malzeme topluyordu. Ve bu  karşı  kliğin  o  zamanlar  İstanbul  Sıkıyönetim  Komutanı olan  Necdet  Üruğ  tarafından  korunduklarını  düşündüğü  için de,  belden  aşağı  vurabilecek  bir  şeyler  arıyordu.  İşte  bu dönemde  toplanan  bazı  bilgiler,  Eymür’ün  1988’de yayımlandığında  skandal  yaratan  ünlü  raporunda  şöyle kullanılacaktı:  “Necdet  Üruğ,  yolsuzlukları  kamuoyuna aksetmiş  olan  Şükrü  Balcı’yı  ve  eski  İstanbul  Bölgesi  Daire Başkanı  Nuri  Gündeş’i  devamlı  himaye  etmiş  ve  Şükrü Balcı’yı  adeta  kahraman  gibi  empoze  ederek  Sn. </p>
<p class="calibre1">Cumhurbaşkanımız </p>
<p class="calibre1">tarafından </p>
<p class="calibre1">mükafatlandırılmasını</p>
<p class="calibre1">sağlamıştır. Şükrü Balcı ile ilgili yolsuzluk soruşturmalarının da kapatılmasını sağlayan Necdet Üruğ’dur... Necdet Üruğ’un kadınlara  düşkün  olduğu  ve  1981  yılında  Fahrettin  Aslan’ın İstanbul  Shareton  Oteli’nde  kalan  Necdet  Üruğ’a  Emel Sayın’ı getirdiği, bu tarihte Emel Sayın’ın Fahrettin Aslan’ın oğlu ile evli olduğu söylentiler arasında.” <a href="#p390">61</a></p>
<p class="calibre1"><a href="#p390">61 </a>Emekli Genelkurmay Başkanı Necdet Üruğ, raporun sorumluları aleyhinde dava açtı ve  kazandı.  Zaten  Hiram  Abas,  Mehmet  Eymür,  Korkut  Eken  ve  Atila  Aytek’in görevlerinden uzaklaştırılmalarının nedeni de büyük ölçüde raporun bu bölümlerindeki iddialar olacaktı. </p>
<p class="calibre1">Dündar  Kılıç’tan  özellikle  İstanbul  MİT  Bölge  Teşkilatı  ve İstanbul  Emniyeti’yle  ilgili  olarak  alınan  ifadeler  neredeyse</p>
<p class="calibre1">“günlük bültenler” haline getirilip “çok gizli” damgasıyla ve</p>
<p class="calibre1">“Kılıç’ın  kamu  görevlileriyle  ilgili  açıklamalarından  elde edilen  bilgiler”  başlığıyla  Gölbaşı’ndan  Köşk’e,  yani  Erkan Gürvit’e  gönderiliyordu.  Örneğin  11  Mart  1984  tarihli  dört sayfalık “bültende” yer alan bilgiler özetle şöyleydi:</p>
<p class="calibre1"><a id="p391"></a>“Dündar  Kılıç’ın  Mustafa  Ercan’ı<a href="#p391">62</a>  nasıl  tanıdığı.  Mustafa Ercan’ın kendisine tanıştırdığı MİT mensubu Haluk Akder’in bir  orgeneralin  oğlu  olduğu.  Adı  geçen  memurların kendisinden  bir  menfaat  temin  etmediği.  Mustafa  Ercan’ın Adana’da  Çukurova  Seramik  fabrikasının  sahibi  ve  akrabası olan  bir  yüksek  mühendis  ile,  Sedat  Celasun  Paşa’nın  oğlu Yalçın  Celasun’un  Çukurova  Seramik’te  %  40  hisse verilmesine  karşılık  kendisine  ortaklık  teklif  ettikleri.  MİT</p>
<p class="calibre1">İstanbul  Bölge  Daire  Başkanlığı  Şube  Müdürü  Cengiz Abaoğlu’nu 1980’de Yaşar Yamak vasıtasıyla tanıdığı. Yaşar Yamak’ın  MİT  tarafından  kullanıldığını  bildiği.  Yaşar Yamak’ın  Cengiz  Abaoğlu’na  20  milyon  lira  teklif  ettiğini ancak  Cengiz  Abaoğlu’nun  kabul  etmediği.  Cengiz</p>
<p class="calibre1">Abaoğlu’na biri erkek biri kadın için olmak üzere 440 küsur bin  lira  değerinde  iki  saat  hediye  ettiği,  Yaşar  Yamak’ın  da Cengiz  Abaoğlu’na  bir  tabanca  hediye  ettiği.  MİT  Ankara Bölge  Başkanlığı’nda  görevli  Ali  Aslan’ın  Nuri  Gündeş’in akrabası  ve  kendisinin  de  Ankara  Hacettepe’den  gençlik arkadaşı  olduğu.  Kendisine  hakkında  gözaltı  kararı  çıktığını ve  Ankara’dan  bir  ekibin  onu  almaya  geleceğini  haber verenin de Ali Aslan olduğu. Eski İstanbul Mali Şube Müdür Muavini  Ömer  Aktürk  ile  İstanbul’da  bir  ithalat  şirketi kurdukları.  Sadiye  Lostar’ın  kendisini  Cumhurbaşkanı’na  ve MİT’e  şikâyet  etmiş  olduğunu  Kaçakçılık  İstihbarat  ve Harekât  Dairesi’nde  görevli  hemşehrisi  bir  polisten öğrendiği...” </p>
<p class="calibre1"><a href="#p391">62 </a>MİT İstanbul bölgede çalıştığı halde Ankara ekibine bilgi aktaran MİT elemanı. </p>
<p class="calibre1">Köşke  gönderilen  bu  yazının  sonunda  ise  sanki  “arkası yarın” der gibi şu sözler yer alıyordu: “Dündar Kılıç ordu ve emniyet  camiasında  çok  sayıda  kamu  görevlisini</p>
<p class="calibre1">tanımaktadır.  Bu  kişilerle  münasebeti  ile  ilgili  bilgiler</p>
<p class="calibre1"><a id="p392"></a>peyderpey  alınmakta  olup  düzenlendikten  sonra  ayrıca sunulacaktır.” </p>
<p class="calibre1">İstanbul  MİT  ve  Emniyet  teşkilatları  aleyhinde  bu  ilk bilgileri  alan  Eymür,  gerçekten  de  orada  durmayacak, sorgulamanın  daha  sonraki  “seanslarında”  Dündar  Kılıç’ı daha fazla bilgi vermeye zorlayacaktı. </p>
<p class="calibre1"><b class="calibre3">“Kara Defter” </b></p>
<p class="calibre1">İstanbul’da  kendisine  “Bir  gün  Ankara’ya  giderse konuşmaması  için  yapılan  tembihler”  nedeniyle  “her  şeyi” </p>
<p class="calibre1">anlatmamış olan Dündar Kılıç, artık direncini kaybedip yavaş</p>
<p class="calibre1">yavaş  çözülüyordu.  “Güvendiği  kişilerin”  onu  onca  zaman orada  bırakmalarına  içerlemeye  başlamış  ve  haftalardır  her gün  ifade  vermeye  zorlanmaktan  iyice  yıpranmıştı.  MİT’e alındığından  beri  hiç  durmayan  öksürüğü  için  kodeinli öksürük  hapları,  baş  ağrıları  için  de  optalidon  veren sorgucular  bu  “tedaviyi”  uygularken  ona  hap  bağımlısı  gibi davranıyor,  “konuşmazsan  ilaç  vermeyiz”  diyorlardı.  Üstelik sorulan sorulardan ne kadar kaçmaya çalışsa, sorgucular “kara defter öyle demiyor ama” diyerek daha önceden hazırladıkları bilgileri  doğrulamasını  istiyorlardı:  “Sorgucu:  Fakat  sen hakikaten  ikna  kabiliyeti  yüksek  bir  adamsın  ha.  Seni dinliyorum  bazen  acaba  doğru  mu  söylüyor  diyorum.  Sonra bakıyorum  bizim  kara  defterde  tümden  yalan  söylemişsin. </p>
<p class="calibre1">Geliyorum  ki  hırslı  ha...”  Avukat  Burhan  Apaydın, duruşmalar  sırasında  verdiği  “soruşturmanın  genişletilmesi” </p>
<p class="calibre1">talebinde bu “kara defter” ile ilgili olarak şöyle diyecekti: “Bu işkenceler sırasında, ‘sorgucu’ namı altında sorgulama yapan</p>
<p class="calibre1"><a id="p393"></a>kişiler,  evvelce  hazırlandığı  muhakkak  olan  sorgulama notlarına  dayanarak,  Dündar  Kılıç’ın  ifade  tutanaklarını tanzim  etmişlerdir.  Bu  notlara  ‘kara  defter’  denildiği</p>
<p class="calibre1">‘sorgucu’nun kendi beyanından anlaşılmaktadır.” </p>
<p class="calibre1">Kara defter denilen şey, aslında Eymür’ün İstanbul ekibinin içindeki “köstebeklerinden” aldığı bilgileri içeren dosyalardı. </p>
<p class="calibre1">Ve  Dündar  Kılıç  artık  ne  sorulursa  cevap  vermeye başlıyordu:  “Ankara  Hacettepe’den  gençlik  arkadaşım  olan Ali Aslan yaklaşık 4 yıl kadar önce İstanbul’da büroma geldi. </p>
<p class="calibre1">Kendisi  İstanbul  MİT  Bölge  Başkanı  Nuri  Gündeş’in akrabasıymış.  Nuri  Gündeş’i  telefonla  aradı,  konuşurken benden  de  söz  etti.  Telefonu  bana  verdi,  ben  de  Nuri  Bey’e hürmetlerimi sundum. Oflu İsmail’in adamlarının karıştığı bir olayda  Nuri  Gündeş  benden  yardım  istedi  ve  iki  adamını göndererek  beni  aldırttı.  Kendisinin  elini  öptüm  ve  bana yakınlık  gösterdi,  çay  ikram  etti.  Yanımda  çalışan  eski  MİT</p>
<p class="calibre1">mensubu  olan  Şemsi  Ülengin’in  iyi  bir  insan  olmadığını, yanına  yabancı  uyruklu  kişilerin  gelmesi  halinde  kendisine bilgi  vermemi  istedi.  Bunun  dışında  ben  Nuri  Bey’in bürosuna  girmedim.  Ancak  kendisi  ile  birkaç  kez  Maksim, Bebek Belediye ve Taşlık Gazinosu gibi yerlerde karşılaştık. </p>
<p class="calibre1">Bir kez de Erdoğan Demirören’in bürosunda karşılaştım.” </p>
<p class="calibre1">Dündar Kılıç anlatmayı sürdürüyordu:</p>
<p class="calibre1">“Şükrü Balcı ile Fahrettin Aslan gayrimüslimleri korkutarak 2  milyar  lira  topladılar.  Fahrettin  Aslan  İstanbul’daki  bazı kumarhaneler  ile  randevuevlerinden  haraç  toplayıp  Şükrü Balcı’ya  veriyordu.  Şükrü  Balcı  bu  paralarla  Amerika’da  bir çiftlik aldı.” </p>
<p class="calibre1">Mehmet Eymür bu anlatılanları biliyordu, İstanbul’un yeraltı dünyası  içindeki  muhbiri  Tarık  Ümit’ten  bunların  hepsini öğrenmişti.  Hatta  bu  konuların  Mali  Şube  Müdürü  Faruk</p>
<p class="calibre1"><a id="p394"></a>Metin’in  Şükrü  Balcı  aleyhinde  yazdığı  bir  fezlekede kullanıldığını da biliyordu. İşin gülünç olan yanı ise, Dündar Kılıç’ın  da  bu  bilgileri  bir  zamanlar  birlikte  kumarhane işletmiş  oldukları  Tarık  Ümit’ten  almış  olmasıydı<a href="#p394">!63</a>  Aynı kaynaktan  duymuş  oldukları  bilgileri  biri  anlatıyor,  öteki dinliyor,  kaynağın  adı  ise  geçmiyordu!  Dündar  Kılıç  Tarık Ümit’in  ajan  olduğunu  henüz  bilmediği  için  onun  adını vermekten  kaçınıyor,  Eymür  ise  kendi  ajanını  ele  vermemek için  bunları  bilmiyormuş  gibi  dinliyordu.  Aslında  Eymür’ün bu bilgileri kayda geçirip belgelemeye ihtiyacı vardı ve bazen çok  merak  etmiş,  bazen  de  inanmıyormuş  gibi  yaparak sorgulamayı sürdürüyordu:</p>
<p class="calibre1"><a href="#p394">63 </a>Dündar Kılıç, Fahrettin Aslan, Hüseyin Cevahiroğlu ve Tarık Ümit Maçka Kadınlar kulübü’nü üç yıl önce birlikte çalıştırmışlardı. Tarık Ümit ortaklardan Farkettin Aslan’ı</p>
<p class="calibre1">“kumarhaneye  gelen  azınlık  vatandaşlardan  şantajla  para  alıp  Şükrü  Balcı’yla paylaştıkları” için Dündar Kılıç’a şikâyet etmişti. </p>
<p class="calibre1">“Sorgucu - Ne zaman oluyor bu? </p>
<p class="calibre1">Kılıç  -  12  Eylül  ihtilalinden  yaklaşık  bir  yıl  sonra,  yani 1981’in  sonlarına  doğru.  Fahrettin  Aslan  bütün  Yahudileri, Ermenileri çağırıyor, ‘Hepinizi toplayacaklar, fakat bu parayı ödemeniz  halinde  sizi  serbest  bıraktırırım,’  diyor.  Devrin polis müdürü Muzaffer Çağlar beni birçok kereler makamına çağırarak  ‘Fahrettin  Aslan’a  sakın  dokunmayın,’  diye tembihte  bulundu.  Eee,  ne  de  olsa  bir  polis  müdürü,  sözünü dinlemek lüzum eder. </p>
<p class="calibre1">Sorgucu  -  Yahu  bu  kadar  saf  mı  bu  Yahudi  milleti?  Allah, Allah. </p>
<p class="calibre1">Kılıç  -  Benim  Faruk  diye  bir  arkadaşım  var,  Harbiye’de özellikle  Yahudilerin  geldiği  bir  kulübü  var.  Fahrettin  de  bu kulübe  ortaktı.  Yahudiler  bu  olaydan  sonra  kulübünü  terk etmişler. </p>
<p class="calibre1">Sorgucu - Bu adamı da alalım buraya...” </p>
<p class="calibre1"><a id="p395"></a>Henüz  yeri  gelmedi  ama  ben  yine  de  araya  sıkıştırayım: Fahrettin  Aslan,  bu  konuşulanları  sanki  duymuş  gibi yurtdışından  gelip  teslim  oldu.  Ama  o  teslim  olduğunda Şükrü Balcı ve Nuri Gündeş ile ilgili dosyalar artık kapatılmış</p>
<p class="calibre1">olduğundan  o  konulardan  değil,  bazı  kaçakçılık  olaylarından sorgulandı. </p>
<p class="calibre1">Nuri  Gündeş  ile  ilgili  ifadeler  MİT  Müsteşarı  Burhanettin Bigalı’ya  da  götürülüyordu.  Bigalı  sorgulamanın  bu aşamasında, belki Eymür’ün fazla ileri gittiğini de düşünerek devreye girdi ve ondan Dündar Kılıç’a Nuri Gündeş hakkında soru  sorulmamasını  istedi.  Çünkü  Nuri  Gündeş  ile  Cengiz Abaoğlu hakkında soruşturma açılmıştı ve ikisi de Ankara’ya çağrılmışlardı. </p>
<p class="calibre1">İki  klik  arasındaki  savaşın  kırılma  noktası  da  işte  burası olacaktı.  Dündar  Kılıç’ın  ifadesi  bir  kez  de  Gündeş  ile Abaoğlu’na  okundu.  İkisi  de  iddiaları  reddettiler.  Bu  arada Nuri Gündeş’in Dündar Kılıç’ın sorgusuna katılıp birkaç soru sormasına izin verildi. Gözleri bağlı olan Dündar Kılıç, gerek sorgucunun  sesinin  değişmesinden,  gerekse  soruların mahiyetinden  durumda  bir  değişiklik  olduğunu  fark  etti. </p>
<p class="calibre1">Yılların  verdiği  tecrübeyle  ortada  bir  şeyler  döndüğünü hemen  kavradı  ve  Gündeş  aleyhindeki  eski  ifadesini değiştirerek yumuşattı. </p>
<p class="calibre1">Kılıç’ın  çelişkiye  düştüğünü  gören  MİT  üst  kademesi  bu ifadeleri inandırıcı bulmadı ve Nuri Gündeş bu tehlikeyi idari bir soruşturma bile açılmadan atlattı. </p>
<p class="calibre1">Çabaları  boşa  giden  Eymür  “Bu  hususların  ortaya çıkmasıyla birlikte üst kademelerde kendisine karşı menfi bir tutum  hissetmeye  başlamıştı.  Belki  de  ‘daha  güçlü  sesler’</p>
<p class="calibre1">Kılıç’ın  öne  sürdüğü  savların  üstünü  örtmeyi  başarmışlardı. </p>
<p class="calibre1"><a id="p396"></a>Sonuçta  süresi  de  dolduğu  için  Kılıç’ın  sorgusuna  son verilmişti.” <b class="calibre3">11</b></p>
<p class="calibre1">Çatışmanın  MİT  içindeki  cephesi  “şimdilik”  ertelenmiş, geçici bir ateşkes yapılmıştı. Kavga her an yeniden alevlenme eğilimi gösteriyordu. </p>
<p class="calibre1">MİT  sorgusu  nihayet  sona  eren  Dündar  Kılıç,  gerçi İstanbul’daki  “koruyucularının”  onu  kapatıldığı  yerden kurtarmadıklarına  kızmıştı  ama  bilmediği  bir  şey  vardı: Gözaltına alınışı, güvenlik güçleri arasındaki gizli çelişkilerin su yüzüne çıkmasına yol açmıştı! </p>
<p class="calibre1"><b class="calibre3">Minareye Kılıf</b></p>
<p class="calibre1">Dündar  Kılıç  MİT’ten  kendilerine  devredildiğinde  Emniyet Kaçakçılık  İstihbarat  ve  Harekât  Dairesi  çok  çeşitli  olaylar üzerinde harıl harıl çalışıyordu. Daire Başkanı Atila Aytek’in söylediğine  göre  o  dönemde  çeşitli  illerde  yapılan operasyonlarda  yaklaşık  4  bin  kişiyi  gözaltına  alıp sorgulamışlardı.  Yardımcıları  operasyonlar  yapıp  ifadeler alırken,  kendisi  de  bazen  İnterpol’le  yazışarak,  bazen  de yurtdışına  giderek  olayların  uluslararası  boyutlarını araştırıyordu. </p>
<p class="calibre1">Bu hummalı faaliyet sırasında, MİT, Dündar Kılıç hakkında yeni  deliller  üretmek,  başka  bir  deyişle  “minareye  kılıf geçirmek”  işini  de  onlara  yıkmıştı.  Çünkü,  MİT’te  onca zaman  sorgulanan  Dündar  Kılıç’tan  birçok  konuda  bilgi alındığı  halde,  kaçakçılıkla  ilgili  olarak  suçlanmaya  değer doğru dürüst bir delil elde edilememişti. Bu yüzden Aytek’in yardımcıları  bir  yandan  Dündar  Kılıç’ı  sorgulamayı</p>
<p class="calibre1"><a id="p397"></a>sürdürürken,  bir  yandan  da  ellerindeki  başka  birçok kaçakçılık olayının sanıklarına Dündar Kılıç’ı soruyorlardı. </p>
<p class="calibre1">Emniyetçilerin  hazırladıkları  dosyalardan  biri,  Dündar Kılıç’ın  eski  tarihli  bir  olayda  Haşim  Öztanık  adlı  kişiyle birlikte  “yurda  kaçak  demir  soktukları”  iddiasını  içeriyordu. </p>
<p class="calibre1">Ama,  Mali  Şube  Müdürü  Faruk  Metin’in  hazırladığı fezlekeyle  yapılan  tutuklama  talebi  askeri  mahkeme tarafından  reddedildi.  Çünkü  söz  konusu  mallar  “tahsisli mallar”  olduğundan  ithal  edilmeleri  de  kaçakçılık  suçuna girmiyordu! Askeri Savcılık da olayla ilgili olarak görevsizlik kararı verdi, çünkü Haşim Öztanık’ın evinde yapılan aramada çekmece  içinde  bulunan  “bir  adet  mermi”  askeri  yargıyı ilgilendirmezdi! </p>
<p class="calibre1">Daha  sonra  Dündar  Kılıç’ın  Fahrettin  Aslan  ile  birlikte  bir Suudi Arabistan heyetine 150 gram kokain verdikleri iddiası ele alındı ve Fahrettin Aslan aranmaya başlandı. </p>
<p class="calibre1">Fahrettin  Aslan  o  sıralarda  yurtdışındaydı.  Arandığını duyunca  5  Nisan’da  yurda  dönüp  teslim  oldu.  “Gazinocular Kralının”  yurda  dönüşü  ve  Ankara  Karanfil  Sokak’taki Kaçakçılık İstihbarat ve Harekât Dairesi’nde sorguya alınması basın  için  çok  sansasyonel  yeni  bir  olaydı.  Gazetelere  yine haberler  sızdırılıyor,  Fahrettin  Aslan’ın  “veremeyeceğim  bir hesabım  yok”  dediği,  Dündar  Kılıç  ile  yüzleştirme  sırasında nasıl  kavga  ettikleri  anlatılıyordu.  Oysa,  yine  Faruk  Metin tarafından  hazırlanan  bu  fezleke  de  bir  sonuç  vermeyecek, tutuklama talebi delil yetersizliğinden reddedilecekti. </p>
<p class="calibre1">Dündar  Kılıç’ın  Kaçakçılık  Dairesi  tarafından  “dahil” </p>
<p class="calibre1">edildiği ilk olayın Asım Akkaya ile ilgili olduğunu daha önce söylemiştim.  Akkaya  serbest  bırakılmış  ve  Kaçakçılık Dairesi’nin  himayesi  altına  alınarak,  sanık  olmaktan çıkartılarak “tanık” sıfatını kazanmıştı. </p>
<p class="calibre1"><a id="p398"></a>Bu  arada  İnterpol’den  gelen  başka  bir  haber  emniyetçilerin ilgisini çekti: İsviçre’de yakalanan 35 kg eroin ile ilgili olarak birçok  Türk  tutuklanmıştı.  Olayın  Türkiye  bağlantılarıyla ilgili  olarak  hemen  araştırmaya  girişildi.  Olayla  ilgili  dosya zaman içinde gittikçe kabaracak, bu davaya Dündar Kılıç ile Fahrettin  Aslan’dan  başka,  Dündar  Kılıç’ın  damadı  Uğur Özbizerdik’in  dayısı  Yaşar  Gül  ile  eniştesi  Oflu  İsmail’in adları  da  eklenecekti.  Dündar  Kılıç’ın  bu  olaya  monte edilmesinin  nedeni,  akrabası  olan  Yaşar  Gül’ün  telefon defterinde adının çıkmış olmasıydı! </p>
<p class="calibre1">Ancak,  bu  olayla  ilgili  soruşturma  devam  ederken  Dündar Kılıç’ın  gözaltı  süresinin  de  sonuna  gelinmişti,  artık  bir şekilde  tutuklanması  gerekiyordu.  Nasıl  olsa  araştırmalar sürüyordu  ve  suçlamaların  “istimi  arkadan  gelecek”ti.  Bu yüzden Dündar Kılıç ve şoförü Necmi Güler “ruhsatsız silah bulundurmak”  ve  “sahte  pasaport  kullanmak”  suçlarından mahkemeye  sevk  edildiler.  Sahte  pasaport  için  tutuklama talebini reddeden 4 No’lu Askeri Mahkeme, Kılıç ve Güler’i ruhsatsız  silah  bulundurma  suçundan  8  Mayıs  tarihinde tutukladı. </p>
<p class="calibre1">Dündar Kılıç, 67 gün süren sorgulamaların sonunda Mamak Askeri Cezaevi’ne gönderiliyordu. Cezaevinin kapısında kendisini askerlere teslim eden emniyetçilere dönerek “Beni öldürmediğinize pişman olacaksınız,” dedi. </p>
<p class="calibre1">Oysa  sorgulama  çilesi  henüz  bitmemişti.  Üzerinde</p>
<p class="calibre1">“çalışılan”  birçok  olayla  ilgili  ifadesi  alınmadan  tutuklandığı için  Mamak  Cezaevi’nden  de  zaman  zaman  alınarak  tekrar ifadeye  veya  yüzleştirmeye  götürülecekti.  Sonuç  olarak bazıları  bir  yıl  sonra  açılacak  olsa  da,  toplam  7  davaya bağlanacak, 7 kez tutuklanarak, 7 kez idamı istenecekti. </p>
<p class="calibre1"><a id="p399"></a><b class="calibre3">Tarık Ümit’in Orada İşi Ne? </b></p>
<p class="calibre1">Hikâyemizin daha önceki bölümlerinde tanışmış olduğumuz Tarık Ümit’e bundan sonra da sık sık rastlayacağız. Bu da bir bakıma  doğal  sayılmalı,  çünkü  Tarık  Ümit  MİT’in  yeraltı dünyası  içindeki  muhbirliğini  yapmaktaydı.  Mehmet Eymür’le  tanışmasından  sonra  MİT  ajanlığına  başlamıştı  ve bu ikilinin ilişkileri Tarık Ümit’in 2 Mart 1995’te esrarengiz bir şekilde ortadan kaybolmasına kadar kesintisiz sürecekti. </p>
<p class="calibre1">Atila  Aytek  ise  Tarık  Ümit’le  bu  operasyonlar  sırasında tanışmıştı  ve  bu  tanışma  yüzünden  başı  bir  hayli  ağrıyacak, soruşturmalar geçirmek zorunda kalacaktı. </p>
<p class="calibre1">İçişleri Bakanlığı Mülkiye Müfettişleri tarafından yürütülen bu  soruşturmalardan  ilki,  Atila  Aytek’in  Tarık  Ümit  ile karşılıklı  av  tüfeği  hibesi  yaptıkları  iddiası  üzerine  açılmıştı. </p>
<p class="calibre1">Aytek, Tarık Ümit ile nasıl tanıştığını ilk kez bu müfettişlere verdiği ifadesinde açıklıyordu: Tarık Ümit’le ilişki kurmasını ondan “dört üst düzey yönetici” istemişti. Bu konu müfettişler raporuna  şöyle  geçiyordu:  “Tarık  Ümit’i  1984  yılında Kaçakçılık Dairesi Başkanlığı’na müracaat ederek Dündar Ali Kılıç  hakkında  ifade  vermek  istemesi  üzerine  tanıdığını, Mülkiye  müfettişleri  ve  MİT  mensuplarına  ifade  verdikten sonra  kendisiyle  yakınlık  kurmayı  arzu  ettiğini,  bu  arada ismini  açıklamadığı,  ancak  ifadesine  geçmeyi  sakıncalı bulduğu  üst  düzey  yöneticisi  4  kişinin  isteği  üzerine  bu yakınlığa  görevinin  yetki  hudutlarını  aşmadan  karşılık verdiğini,  Tarık  Ümit’in  ruhsatlı  av  tüfeğini  hibe  etmek arzusunun  bu  yakınlaşma  isteğinin  ilk  belirtisi  olduğunu,  üst düzey yöneticilerinin arzularına uygun olarak bu isteği uygun karşıladığını,  ancak  karşılıksız  hibe  kabul  etmenin  polislik</p>
<p class="calibre1"><a id="p400"></a>anlayışına  ters  düştüğünü,  bu  nedenle  kendisinin  ruhsatlı  av tüfeğini de Tarık Ümit’e hibe ettiğini belirtmiştir.” <b class="calibre3">12</b></p>
<p class="calibre1">Tarık  Ümit’in  Kaçakçılık  Dairesi’ne  yardımları  sadece ihbarlarda  bulunmakla  kalmıyordu.  Bir  keresinde  de  bir operasyonun  tam  ortasında  görülecekti!  Nasıl  olduğunu anlatayım. </p>
<p class="calibre1">Babalar  Operasyonu  çerçevesinde  İstanbul’da  gözaltına alınacağını  az  sonra  görecek  olduğumuz  Behçet  Cantürk Ankara’ya  götürüldükten  sonra,  Kaçakçılık  Dairesi’ne  bağlı polisler  Harbiye’deki  bürosuna  karakol  kurmuşlar,  gelenlere kimlik sorup gözaltına alıyorlardı. 7 Mayıs günü büroya gelen Cantürk’ün akrabalarından Burhan Beskisiz, polisleri görünce sekizinci  kattan  atlayarak  intihar  etti.  Bu  olayla  ilgili  olarak Avukat  Burhan  Apaydın  tarafından  İçişleri  Bakanlığı’na gönderilen dilekçede ilginç bir saptama vardı: Büroda karakol kuranların  arasında  Tarık  Ümit  de  bulunuyordu!  İfadesine başvurulan  Daire  Başkanı  Atila  Aytek,  intihar  olayının savcılığa  intikal  ettiğini,  Tarık  Ümit’in  ise  orada  Cantürk’ün bürosunu  polislere  göstermek  üzere  bulunduğunu  söyledi. </p>
<p class="calibre1">Olayı inceleyen İçişleri Bakanlığı Mülkiye Müfettişleri, Atila Aytek hakkında işlem yapılmasına gerek bulunmadığına karar verdiler.  Çünkü,  Şişli  Cumhuriyet  Savcılığı,  “Maktulün kendini 8. kattan atmak suretiyle intihar ettiği, ölüm olayında görevli  personelin  kusuru  bulunmadığı”  gerekçesiyle takipsizlik  kararı  vermişti.  Kararın  altında  imzası  bulunan savcı  yardımcısının  adı  Oktar  Çakır’dı.  Savcı  Oktar  Çakır, Banker  Bako  olayını  soruşturması  nedeniyle  Eymür’ün  ünlü raporuna  da  geçecekti.  Kamuoyu  Oktar  Çakır’ın  adını  son olarak </p>
<p class="calibre1">2000 </p>
<p class="calibre1">yılında </p>
<p class="calibre1">İstanbul </p>
<p class="calibre1">DGM </p>
<p class="calibre1">Başsavcılığı</p>
<p class="calibre1">görevindeyken  geçirdiği  bir  trafik  kazası  nedeniyle  tekrar duyacaktı. <a href="#p401">64</a></p>
<p class="calibre1"><a id="p401"></a><a href="#p400">64  </a>Savcı  Oktar  Çakır,  3  Mayıs  2000  tarihinde  işadamı  Melih  Giray’ın  BMW  marka arabasıyla İstanbul’dan Ankara’ya gelirken Gölbaşı ilçesinde bir trafik kazası geçirdi. </p>
<p class="calibre1">Otomobili kullanan Melih Giray olay yerinde öldü. Giraylar market zincirinin sahibi olan ve cezaevlerinin ihtiyaçları için açılan ihalelere katılan Melih Giray ile daha önce Ceza  ve  Tevkif  Evleri  Genel  Müdürlüğü  yapmış  olan  Oktar  Çakır’ın  aynı  arabada olması soru işaretlerine ve medyanın konuyla ilgilenmesine yol açacaktı. </p>
<p class="calibre1">Tarık Ümit konusunda ise Aytek’in ifadesini yeterli bulan ve başkaca  bir  inceleme  yapmayan  müfettişler,  Tarık  Ümit’in orada  “polise  yardımcı  olmak  isteyen  bir  kişi  sıfatıyla, apartmanı  göstermek  amacıyla  bulunduğuna”  karar  verdiler! </p>
<p class="calibre1">Müfettişlere  göre  “Tarık  Ümit’in  ajan  olup  olmadığı başkalarını  ilgilendiren  veya  rahatsız  eden  bir  konu olmamalıydı,  devlet  kamuya  ve  kişilere  zarar  vermeden  her yolu denemekte serbestti.” </p>
<p class="calibre1">Oysa  şikâyet  dilekçesinde  sorulan  bunlar  değil,  Tarık Ümit’in  orada  ne  aradığıydı.  Sivil  bir  vatandaş  olan  Tarık Ümit  orada  tanık  mı,  yoksa  sanık  mı  sıfatıyla  bulunuyordu? </p>
<p class="calibre1">Adli  merciler  önüne  neden  çıkarılmamıştı?  Bu  sorular yanıtsız kalacaktı. </p>
<p class="calibre1"><b class="calibre3">Altın Tabancalı Adam</b></p>
<p class="calibre1">Dündar Kılıç Mamak’a giderken, Behçet Cantürk de MİT’e getiriliyordu.  Behçet  Cantürk’ten  bahsetmişken,  Eymür ekibinin  ünlü  “Babalar  Operasyonu”nda  onun  başına gelenlere de kısaca değineyim. Kısaca diyorum, çünkü Behçet Cantürk’ün yaşamöyküsünü konu alan bir kitap zaten var ve konunun bütün ayrıntılarını orada bulabilirsiniz. <a href="#p401">65</a></p>
<p class="calibre1"><a href="#p401">65 </a>Soner Yalçın,  <i class="calibre4">Beco</i>. </p>
<p class="calibre1">Behçet  Cantürk,  30  Nisan  1984’te  İstanbul  Bağdat Caddesi’ndeki  evinden  alındı.  Onu  almaya  gelen  Ankara</p>
<p class="calibre1"><a id="p402"></a>ekibinin  başında  da  yine  aynı  kişi  vardı:  Kaçakçılık  Daire Başkanlığı’nın  Mali  Şube  Müdürü  Faruk  Metin.  Ankara’ya yaklaşırken  onu  da  orada  bekleyen  ve  Gölbaşı’na  götürecek olan MİT ekibine teslim ettiler. </p>
<p class="calibre1">O da yine Dündar Kılıç’ın “uğradığı” bütün istasyonları ama biraz  farklı  bir  “güzergâh”  izleyerek  dolaştırılacaktı:  Önce Gölbaşı’ndaki MİT “sorguhanesi”, sonra Emniyet Kaçakçılık İstihbarat  ve  Harekât  Dairesi,  sonra  Mamak  Askeri  Cezaevi, oradan  ikinci  kez  MİT  ve  sonunda  tekrar  Mamak.  Onun</p>
<p class="calibre1">“meçhule  yolculuğu”  Dündar  Kılıç’ınkinden  biraz  fazla sürecek,  tam  üç  buçuk  ayı  bulacaktı.  Çünkü  Cantürk uyuşturucu kaçakçılığına ek olarak bölücülük ve yıkıcılıkla da suçlanıyordu. </p>
<p class="calibre1">Bu  arada  akıllara  takılabilecek  bir  soru  olabilir:  Behçet Cantürk, neden Eymür’ün Genelkurmay’dan sorgulama iznini koparmasından  hemen  sonra  değil  de  iki  buçuk  ay  sonra gözaltına alınmıştı? Ve neden Dündar Kılıç’tan iki ay sonra? </p>
<p class="calibre1">Bu  konuda  bilinen  tek  şey,  Eymür’ün  “Teklifin  uygun karşılanması  üzerine  ilk  önce  Dündar  Ali  Kılıç,  bilahare  de Behçet  Cantürk  alınmıştır,”  demesinden  ibaretti.  Ama  bu</p>
<p class="calibre1">“bilahare” sözü iki ay gibi uzun bir süreyi izaha yetmiyordu. </p>
<p class="calibre1">Bunun başka bir açıklaması olmalıydı. Acaba Eymür, Kılıç ile Cantürk’ü  bir  arada  tutar  veya  yüzleştirirse  kendisinin Bulgaristan’da  görevliyken  başına  gelenlerin  ortalığa saçılmasından </p>
<p class="calibre1">mı </p>
<p class="calibre1">çekinmişti? </p>
<p class="calibre1">Öyle </p>
<p class="calibre1">ya, </p>
<p class="calibre1">Eymür</p>
<p class="calibre1">Bulgaristan’dayken  “kaçakçı  kimliğine”  bürünmüştü  ve söylendiğine  göre  öldürülmekten  Dündar  Kılıç’ın  eniştesi Oflu </p>
<p class="calibre1">İsmail </p>
<p class="calibre1">sayesinde </p>
<p class="calibre1">kurtulmuştu. </p>
<p class="calibre1">Kaçakçıların</p>
<p class="calibre1">Bulgaristan’daki  faaliyetlerini,  orada  yapılan  Babalar toplantılarını çok iyi bilen Behçet Cantürk ile Dündar Kılıç’ın olası  bir  yüzleştirilmesi  halinde,  kendisinin  orada  başına</p>
<p class="calibre1"><a id="p403"></a>gelenlerin  ayrıntıları  da  açığa  çıkar  mıydı?  Hatırlarsanız Dündar  Kılıç’ı  da  sorgusu  sırasında  bu  konuyla  ilgili  olarak epey  sıkıştırmış,  kendisinin  Bulgaristan  macerası  hakkında bildiği  bir  şeyler  olup  olmadığını  öğrenmeye  çalışmıştı. </p>
<p class="calibre1">Eymür  bu  tehlikeyi  1984  sorgularında  ustaca  manevralarla atlattı.  Ama  bu  “sırlar”  Dündar  Kılıç’ın  1989’da  beraat  edip tahliye  olmasından  sonra  Eymür’le  girişeceği  söz  düellosu sırasında ortalığa dökülecekti. </p>
<p class="calibre1">Neyse, biz iki gözaltı arasındaki iki aylık farkın gözümüzden kaçmadığını belirttik ya, şimdi tekrar konumuza dönebiliriz. </p>
<p class="calibre1">Behçet Cantürk bir ay süren MİT sorgusu sırasında gördüğü işkencelere  önce  uzun  süre  dayandı.  Bunun  üzerine  resmi nikâhlı  eşi  Hidayet  ile  imam  nikâhlı  eşi  Dilek’i  karşısına getirdiler  ve  gözünün  önünde  soymakla  tehdit  ettiler.  “Sizi öldürmeden  karımın  koynuna  girmeyeceğim,”  diye  bağırdı ama  direnme  gücü  de  sona  erdi,  uyuşturucu  bağlantılarını anlatmaya  başladı.  Sorguculara  otuz  gün  yetmemişti, ideolojik  olaylara  ve  yurtdışı  bağlantılarına  henüz girilememişti.  Bu  gerekçelerle  Sıkıyönetim’e  başvurarak sürenin  uzatılmasını  istediler  ama  cevap  gelmeden  gözaltı süresi biten Cantürk’ü emniyete göndermek zorunda kaldılar. </p>
<p class="calibre1">Cantürk, orada da bir süre “misafir” edilip öteki 42 sanık ile yüzleştirmeler  tamamlandıktan  sonra  tutuklanarak  Mamak Askeri Cezaevi’ne konuldu. </p>
<p class="calibre1">İçeride  bunlar  olurken,  dışarıda  işin  magazin  yönü  yine gazetelerin  birinci  sayfalarındaydı.  Diyarbakır’da  yapılan aramalarda  Behçet  Cantürk’ün  bir  akrabasının  dükkânında altın kabzalı ve üzerinde “BC” yazan bir tabanca bulunmuştu. </p>
<p class="calibre1">Bunun üzerine basın Cantürk’e “Altın Tabancalı Adam” adını taktı.  Başka  bir  sansasyonel  olay  ise  Ahu  Tuğba  ile  Oya Aydoğan’ın  Ankara’ya  getirilerek  Kaçakçılık  İstihbarat  ve</p>
<p class="calibre1"><a id="p404"></a>Harekât Dairesi’nde ifadelerine başvurulmasıyla patlak verdi. </p>
<p class="calibre1">Dairenin  bulunduğu  Karanfil  Sokak  yine  “neler  oluyor?” </p>
<p class="calibre1">sorusuna  yanıt  bulmaya  çalışan  gazetecilerle  dolup  taştı. </p>
<p class="calibre1">“İçeriden”  sızdırılan  haberler  basına  “kaçakçıların  artistleri kullanarak eroin kaçırdıkları” şeklinde yansıyor, ama savcılık her iki artist hakkında da takipsizlik kararı veriyordu. </p>
<p class="calibre1">Mamak’ta  yatmakta  olan  Behçet  Cantürk’ün  sorgulanması henüz  bitmemişti.  MİT’in  istediği  ek  süre  talebine Sıkıyönetim’den  olumlu  cevap  gelince  6  Temmuz’da  bir aylığına  tekrar  MİT’e  götürüldü.  Bu  kez  ASALA  ve  DDKD</p>
<p class="calibre1">örgütleriyle  ilişkileri  için  sorgulanacaktı.  Eymür’ün  “kara kaplı  defteri”  yine  elindeydi,  üstelik  aradan  geçen  zaman içinde bu deftere birçok yeni bilgi eklenmişti. Çünkü Behçet Cantürk’ün  ilk  ifadelerinde  verdiği  uluslararası  uyuşturucu kaçakçılığıyla ilgili bilgiler ve isimler Atila Aytek tarafından İnterpol’e  bildirilmiş,  bu  kişilerden  alınan  ifadeler  de ABD’deki  ünlü  “Pizza  Connection”  (Pizza  Bağlantısı) operasyonunun  yapılmasını  sağlamıştı.  Cantürk  artık  bildiği her  şeyi  anlatıyor,  o  anlattıkça  “sızan”  haberler  yine gazetelerin başlıca konusu oluyordu. </p>
<p class="calibre1">30 günlük süre yine yetmedi, 15 gün ek süre daha aldılar. Ve</p>
<p class="calibre1">“işini  bitirdikten”  sonra  ağustos  ayının  ortasında  Mamak’a geri  gönderdiler.  İdam  talebiyle  mahkemeye  sevk  edilecek olan  Cantürk’ün  dosyasında  MİT  ve  emniyet  ifadelerinden başka delil yoktu. </p>
<p class="calibre1"><b class="calibre3">Bu Kavganın Devamı Var... </b></p>
<p class="calibre1"><a id="p405"></a>İşte sahnede gösterilenleri ve perde arkasında oynananlarıyla</p>
<p class="calibre1">“İkinci  Babalar  Operasyonu”nun,  yani  Dündar  Kılıç  ile Behçet Cantürk’ün tutuklanmalarının öyküsü bundan ibaretti. </p>
<p class="calibre1">Ben  sizlere  buzdağının  su  yüzeyinde  olan  kısmını hatırlatırken, suyun altında kalan ana gövdeyi de göstermeye çalıştım.  Ama  perde  arkasında  cereyan  eden  savaşı  hangi noktada  bıraktığımızı  tamamlamalıyım  ki,  kavga  ileride yeniden alevlendiğinde hatırlamamız kolay olsun. </p>
<p class="calibre1">İkamet  yerleri  İstanbul  olduğu  halde  önce  Dündar  Kılıç’ın, sonra  da  Behçet  Cantürk’ün,  Ankara’dan  gelen  ekipler tarafından  İstanbul’dan  “kaçırılır  gibi”  alınıp  Mehmet Eymür’ün  ekipleri  tarafından  sorgulanması,  İstanbul  MİT  ve Emniyet  örgütlerini  çileden  çıkarmıştı.  Üstelik  bu  ekipler İstanbul Emniyeti’ni devreden çıkararak evlerde ve bürolarda karakol  kuruyor,  bir  yığın  insanı  diledikleri  gibi  yakalayıp Ankara’ya götürüyorlar, aleyhlerinde bilgi almak için sorguya çekiyorlardı.  Sızdırdıkları  haberler  her  gün  gazetelerin  baş</p>
<p class="calibre1">sayfalarındaydı.  Ankara’dakilerin  eylemlerini  magazin haberlerle  süslemesini  kendilerine  karşı  bir  gövde  gösterisi olarak yorumluyorlardı. </p>
<p class="calibre1">Bütün  bunlara  bir  de  soruşturmalar  eklenmişti.  Önce  Nuri Gündeş  ve  Cengiz  Abaoğlu  Ankara’ya  çağrılıp  sorgulanmış, ama  aklanmışlardı.  Ardından  sıra  İstanbul  Emniyet  Müdürü Ünal  Erkan  ve  yardımcısı  Mehmet  Ağar’a  geldi.  İçişleri Bakanlığı  Müsteşarı  Galip  Demirel,  Dündar  Kılıç’ın ifadelerinde  geçen  kamu  personeli  hakkında  soruşturma yapılmasını  istiyordu.  Ünal  Erkan  ile  Mehmet  Ağar  da  bu soruşturmalardan aklanmış olarak çıktılar. </p>
<p class="calibre1">Mehmet Eymür ekibi “İstanbul dükalığını yıkma savaşında” </p>
<p class="calibre1">bir  kez  daha  hüsrana  uğramıştı.  Nuri  Gündeş  terfi  ettirilerek Ankara’ya  Dış  İstihbarat  Daire  Başkanlığı’na  atandı.  Eymür</p>
<p class="calibre1"><a id="p406"></a>ise  Adana  bölgeye  gönderilecekti,  ama  araya  bazı  kişileri sokarak Ankara’da, MİT okulunda kalmayı başardı. </p>
<p class="calibre1">Artık  saflar  belirlenmişti;  bundan  sonra  çatışmanın  bir tarafında Nuri Gündeş ile Ünal Erkan ve yardımcısı Mehmet Ağar,  karşı  tarafında  ise  Mehmet  Eymür  ve  Atila  Aytek olacaktı. </p>
<p class="calibre1">İki  ekip  arasında  başgösterecek  yeni  bir  çatışmaya  kadar şimdilik “ateşkes” sağlanmıştı. </p>
<p class="calibre1">Dündar Kılıç’ın olan bitenden haberi yoktu ama, tutuklanışı ve  ifadeleri  1988’de  birinci  Eymür  raporuna  kadar  sürecek olan çatışmanın ilk raundunu başlatan etken olmuştu. </p>
<p class="calibre1"><b class="calibre3">On Üçüncü Bölüm</b></p>
<p class="calibre1"><b class="calibre3">ABİ MAMAK ZİNDANINDA</b></p>
<p class="calibre1">Mamak Özel Askeri Ceza ve Tutukevi, Ankara’nın Mamak</p>
<p class="calibre1">semtinde  konuşlanmış  28.  Tümen’in  içinde  ve  epey derinlerinde,  Hüseyin  Gazi  Dağı’nın  eteğinde  kurulu  bir cezaevidir. Yanına yaklaşınca başka askeri cezaevlerinden pek bir  farkı  olmayan,  tel  örgüler  ve  nöbetçi  kulübeleriyle çevrilmiş,  tek  katlı  birkaç  taş  bina  ve  bazı  barakalar topluluğundan  ibaret  olduğunu  görürsünüz.  Tabii  sadece dışarıdan bakınca! </p>
<p class="calibre1"><a id="p407"></a>Bu masum yapılar topluluğu, askeri darbe dönemlerinde tam bir  zulüm  yuvası  haline  getirilirdi.  O  dönemlerden  birinde Mamak’a  değil  tutuklu  olarak,  sadece  ziyaretçi  olarak  bile gitseydiniz, daha dış nizamiyesinin önüne geldiğinizde içeride nasıl bir terör estiğini hemen hissedebilirdiniz. </p>
<p class="calibre1">İçinde  yaşayanlara  göre  ise  bir  ortaçağ  zindanından farksızdı.  Tutuklulardan  kimine  göre  “esir  kampı”,  kimine göre “taş medrese”, hiçbir subayın görev almak istemediği bir</p>
<p class="calibre1">“sürgün  yeri”,  görevli  erlerin  ve  gardiyanların  bir  an  önce kaçıp  kurtulmak  istedikleri  bir  zindan.  Bu  girişi  bölümün başlığındaki  “Mamak  zindanı”  deyimini  “taraflı”  görüp hemen  yadırgamamanız  ve  kararınızı  burada  anlatılacakları okuduktan sonra vermeniz için yapıyorum. </p>
<p class="calibre1"><b class="calibre3">“İki Bin Sene Sonra da Anlatılacak” </b></p>
<p class="calibre1">Dündar  Kılıç  kendisiyle  yapılan  bir  röportajda  Mamak  için şöyle diyordu: “Mamak bir tarih olayı. Benim tahminime göre iki  bin  sene  sonra  da  Mamak’ı  anlatırlar.” <b class="calibre3">1</b>  Bu  sözleri söylediğinde sene 1993’tü. </p>
<p class="calibre1">2000’li yıllara geldik, daha geçen yıllarda Mamak’ı anlatan bir kitap daha çıktı: Pamuk Yıldız,  <i class="calibre4">O Hep Aklımda</i>. 2012’ye geldik, duyduğuma göre halen yazılmakta olanlar varmış. Bu gidişle Dündar Kılıç’ın öngörüsü gerçekleşir mi dersiniz? </p>
<p class="calibre1">Mamak  hakkında  daha  önce  de  kitaplar  yazıldı.  Uğur Mumcu’nun  <i class="calibre4">Sakıncalı Piyade</i>’si ve Erdal Öz’ün  <i class="calibre4">Yaralısın</i>’ı 12</p>
<p class="calibre1">Mart  dönemini,  Yüzbaşı  Hasan  Mesçi’nin   <i class="calibre4">Bir  Dönem</i> <i class="calibre4">Mamak</i>’ı  12  Eylül’ün  hemen  öncesini,  Oral  Çalışlar’ın   <i class="calibre4">12</i></p>
<p class="calibre1"><a id="p408"></a> <i class="calibre4">Mart’tan  12  Eylül’e  Mamak</i>’ı  her  iki  dönemi,  yine  Oral Çalışlar’ın  <i class="calibre4">Liderler Hapishanesi</i> 12 Eylül dönemini anlatır. </p>
<p class="calibre1">Her  on  yıllık  evrelerde  Mamak’tan  götürülerek  idam edilenler  oldu:  60’lı  yıllarda  Talat  Aydemir,  Fethi  Gürcan, 70’li  yıllarda  Deniz  Gezmiş,  Yusuf  Aslan,  Hüseyin  İnan  ve 80’li  yıllarda  Erdal  Eren  ve  Ali  Bülent  Orkan  ile  başlayıp devam  ederek  17’si  sol,  9’u  sağdan  olmak  üzere  26  kişi buradan  idama  götürüldü.  Ayrıca  Mamak’ta  kuşkulu  bir şekilde  ölenler  de  oldu;  İlhan  Erdost,  Turan  Çağlar,  Bekir Çelenk, Mustafa Yalçın bunlardan birkaçıydı. </p>
<p class="calibre1">Mamak’ta  kardeşini  yitirmiş  olan  yazar  Muzaffer  İlhan Erdost  bu  cezaevinin  tarihsel  bir  araştırma  konusu olabileceğini  yazıyordu:  “Bütün  dönemleriyle  Mamak, Türkiye’nin  siyasal  kimlik  değiştirmesini  simgeler...  Hiçbir kuralın tanınmadığı vahşetin çağrısına çektiği ilkel insanı elde sopa  saldırttığı,  yabanıllığın  doruğa  çıktığı  bir  mağara zindanlığıdır  Mamak.  Mamak  bir  ‘anı’  olmamalı...  bir  alan olarak da araştırma konusu olabilir Mamak.” <b class="calibre3">2</b></p>
<p class="calibre1">Her iki askeri dönemde de orada kalmış bir başka yazar olan Oral  Çalışlar  ise  Mamak’ın  “müze”  yapılmasını  öneriyordu:</p>
<p class="calibre1">“Mamak,  12  Mart  1971’de  başlayan  ve  12  Eylül</p>
<p class="calibre1">müdahalesiyle devam eden bir süreçtir. 1988’de olduğumuza göre siyasi tutuklular için 17 yıllık bir tarihi vardır. Mamak; üzerinde  destan  yazılacak  olaylara,  ağıtlar  yakılacak  acılara, boyun  eğmeyen  direnişçilere,  onurunu  ve  kişiliğini  korumak için canını veren devrimcilere, işkence etmekten zevk alacak kadar  kendinden  geçmiş  sadistlere,  acımasız  kasaplara,  daha anlatmakla  bitmeyecek  gülünesi  ve  ağlanası  öykülere  sahne olmuş  bir  garip  taş  yığınıdır.  Çevresinde  özel  yetiştirilmiş</p>
<p class="calibre1">köpekleri,  nöbetçi  kuleleri,  eli  sopalı,  iyi  eğitilmiş</p>
<p class="calibre1"><a id="p409"></a>nöbetçileriyle  tarihe  yalnızca  acıyı  ve  öfkeyi  miras bırakmıştır. </p>
<p class="calibre1">Mamak’ı müze halinde görmek, şüphesiz en büyük sevincim olacaktır. Acımasızlığın, zorbalığın tarihe karıştığı koşullarda, bir kötülük ve ibret müzesi.” <b class="calibre3">3</b></p>
<p class="calibre1">Uğur Mumcu, 12 Mart döneminin kapanmasından sonra</p>
<p class="calibre1">kurulan Ecevit hükümetinin ilk zamanlarında Mamak’taki baskıların hâlâ devam etmesine isyan eden bir yazı yazmıştı. </p>
<p class="calibre1">Yazının sonunda “Mamak Cezaevi 12 Mart yöneticilerinden kurtarıl-malıdır artık. Ama ne zaman, ne zaman?” diyordu. <b class="calibre3">4</b></p>
<p class="calibre1">Aslında Mumcu’nun baskıların kalkmasını istediği tarihte bile durum çok “fena” sayılmazdı. Cezaevi Müdürü Albay Kemal Saldıraner’in tutuklulara işkence yapamadığı zamanlarda “Ah şu demokrasi elimi kolumu bağlamasa size gösterirdim,” diye hayıflandığı olurdu. Zaman içinde durum daha da kötüye gitti. </p>
<p class="calibre1">Ve 12 Eylül’deki Mamak Cezaevi artık 12 Mart’la bile</p>
<p class="calibre1">kıyaslanamayacak derecede bir “eziyet evi” haline gelmişti. </p>
<p class="calibre1">Şöyle de diyebilirdik; 12 Mart’taki işkencecilerden hesap sorulmayınca 12 Eylül’de işkenceler de, askeri</p>
<p class="calibre1">cezaevlerindeki zulüm de katlanarak artmıştı. </p>
<p class="calibre1">Ben  de  12  Mart  döneminde  Mamak’ta  kalanlardan  biriyim, oradaki  tutukluluğum  yaklaşık  iki  yıl  kadar  sürmüştü.  Çok ağır baskılar görmüştük. Ama 12 Eylül döneminde Mamak’ta yaşananları tanıklarından dinlerken “biz de çok baskı gördük” </p>
<p class="calibre1">demeye neredeyse dilim varmadı, bizim çektiklerimiz onların anlattıklarının yanında hafif kalıyordu. </p>
<p class="calibre1">12  Mart’ta  cezaevinde  tek  bir  bina  vardı  ve  arka  tarafta hummalı  bir  temel  kazma  faaliyeti  sürüyordu.  Biz  1974’te tahliye olup Mamak’tan ayrılırken gardiyanlar “Buraya sizler için  ek  binalar  yapılıyor,  bir  daha  gelişinizde  orada</p>
<p class="calibre1"><a id="p410"></a>kalacaksınız,”  diye  takılmışlardı  ve  gülüşmüştük.  Oysa  12</p>
<p class="calibre1">Eylül’e gelindiğinde bunun hiç de şaka olmadığı görüldü. 12</p>
<p class="calibre1">Mart  dönemindeki  tek  binanın  adı  B  Blok  olmuştu.  Ve  bu bina  Muzaffer  Erdost’un  deyimiyle  “kaburgasından  üç  bina daha doğurmuştu”: A, C ve D bloklar. Garnizon içinde uzak bir  yerde  olan  askeri  savcılık  ve  mahkemeler  de  yerlerinde duruyorlardı. </p>
<p class="calibre1"><b class="calibre3">Firar</b></p>
<p class="calibre1">Deniz  Som,  Dündar  Kılıç’la  yaptığı  röportajda  Mamak’tan kaçılıp </p>
<p class="calibre1">kaçılamayacağı </p>
<p class="calibre1">sorusunu </p>
<p class="calibre1">da </p>
<p class="calibre1">yöneltiliyordu:</p>
<p class="calibre1">“Maltepe’de de askeri bir cezaevi vardı ve Mehmet Ali Ağca kaçtı  oradan.  İçerden  birisi  yardım  etmezse  askeri cezaevinden  kaçılabilir  mi?”  Sorunun  yanıtı  çok  kesindi:</p>
<p class="calibre1">“Hayır,  hayır.  Kaçılamaz.  Mamak’tan  bırakın  insanın kaçmasını, kuş bile uçamaz”dı. </p>
<p class="calibre1">Oysa  daha  önceleri  Mamak’tan  “bile”  birkaç  firar  olayı gerçekleşebilmişti.  Bunlardan  ilki,  12  Mart  döneminin başlarında,  koşulların  görece  “gevşek”  olduğu  bir  sırada kaçan Kerim Öztürk’tü. </p>
<p class="calibre1">Mamak  Cezaevi  yönetimi  bu  kadar  çok  sayıda  siyasi tutukluyla  daha  yeni  karşılaşıyordu  ve  henüz  herkesi tanıyamamıştı.  Kerim  Öztürk  tahliye  kararı  verilen  bir arkadaşının  yerine  onun  adını  vererek  çıkmış,  durum  ancak ertesi  sabah  yoklamasında  anlaşılabilmişti. <a href="#p411">66  </a>Bu  olaydan sonra  koğuşların  dışına  içeridekilerin  adlarının  yanında fotoğrafları yapışık listeleri asıldı. Görevliler herkesin yüzünü ezberlediler. </p>
<p class="calibre1"><a id="p411"></a><a href="#p410">66 </a>Kerim Öztürk daha sonra Filistin’e gitti. Onun da içinde bulunduğu Nahr El Bared kampı 1973 yılı Şubat ayında İsrail birliklerinin saldırısına uğradı. Kerim Öztürk dahil sekiz Türk orada öldü. Sağ kurtulan tek kişi olan Faik Bulut ise uzun yıllar İsrail’de esir kaldı. Bkz.  <i class="calibre4">Bay Pipo</i>, s. 249-250. </p>
<p class="calibre1">Daha sonra, hani basının “Esrarengiz Yüzbaşı” adını taktığı Yüzbaşı  Mehmet  Ali  Çevikel’in  çok  kısa  süreli  bir  kaçma olayı oldu<a href="#p411">.67 </a>Cezaevindekilerin de “Bombacı Yüzbaşı” adını taktıkları Çevikel, Mamak’tan başka bazı tutuklularla birlikte mahkemeye  götürüldüğü  bir  gün  duruşma  sırası  beklenirken sigara  içmek  bahanesiyle  kelepçelerini  çözdürmüş  ve  öteki tutukluların  çıkardığı  kargaşalıktan  istifade  ederek  kaçmıştı. </p>
<p class="calibre1">Aynı  günün  akşamı  bir  konsomatrisin  evinde  yakalanan</p>
<p class="calibre1">“Esrarengiz  Yüzbaşı”,  görevlilere  yaptığı  açıklamada</p>
<p class="calibre1">“cenazesine  katılamadığı  için  üzüldüğü  babasının  mezarına çiçek koymak için kaçtığını” söylemişti! <b class="calibre3">5</b></p>
<p class="calibre1"><a href="#p411">67 </a>“Esrarengiz Yüzbaşı” Mehmet Ali Çevikel’in esrarengiz bütün işleri için bkz. Soner Yalçın, Doğan Yurdakul,  <i class="calibre4">Reis</i>, s. 84-90. </p>
<p class="calibre1">Daha önceki bu iki kaçma olayı o kadar fazla duyulmamıştı. </p>
<p class="calibre1">Ama  esas  büyük  gürültüyü  koparan  firar,  idam  mahkûmu ülkücü  olan  İsa  Armağan  ile  Mustafa  Pehlivanoğlu’nun  26</p>
<p class="calibre1">Temmuz  1980’de  Mamak’tan  kaçışları  oldu.  Bulundukları tecrit  bölümünün  tuvalet  tavanını  delerek  ve  bazı  erlerden yardım  alarak  kaçmışlardı.  Mustafa  Pehlivanoğlu  kaçışından 20 gün sonra yakalandı, çok geniş itiraflarda bulundu, ama bu itirafları  idam  edilmesini  önleyemedi.  İsa  Armağan  ise  önce İran’a  kaçıp  uzun  süre  orada  kaldıktan  sonra  geçtiği Almanya’da  1993’te  yakalandı,  1995’te  Türkiye’ye  iade edildi,  kesinleşmiş  cezasını  çekmek  üzere  cezaevine gönderildi. Mayıs 2002’de çıkan afla serbest bırakıldı. </p>
<p class="calibre1">Firar olayından sonra Sıkıyönetim Komutanlığı’nın alelacele yaptığı  bir  açıklamayla  olayda  kusurlu  bulunduğunu duyurduğu  İç  Emniyet  Amiri  Yüzbaşı  Hasan  Mesçioğlu gözaltına  alındı.  Ama  çelişkiye  bakın  ki,  aynı  Hasan</p>
<p class="calibre1"><a id="p412"></a>Mesçioğlu,  firardan  iki  gün  sonra  ülkücü  tutukluların çıkardığı  isyanın  bastırılması  için  gözaltından  alınıp  görev başına getirilecekti. Uzun süren yargılamalar sonucu önce 2,5</p>
<p class="calibre1">yıla mahkûm edilip sonra aklanan Yüzbaşı Hasan Mesçioğlu, hem bu firarı, hem de Mamak’ta görev yaptığı bir yıla yakın süreyi anlatan  <i class="calibre4">Bir Dönem Mamak</i> adlı bir kitap yazdı. </p>
<p class="calibre1">Mamak  Cezaevi’nin,  onu  yönetenler  açısından  da  bir</p>
<p class="calibre1">“cehennem” olduğunu ben bu kitaptan öğrendim. O kadar ki, Mamak  Cezaevi’ne  atanan  subaylar  “O  cenabet  yere gidilmez,  orası  insanın  ömrünü  tüketir,”  diyerek  bir  yolunu bulup  kaçmaya,  kendilerini  başka  bir  yere  tayin  ettirmeye çalışıyorlardı.  Bu  “şanssızlığa”  uğrayıp  Mamak’ta  çalışmak zorunda  kalanlar  ise  o  cehennem  mekanizmasının</p>
<p class="calibre1">dişlilerinden  biri  olmak  zorunda  kalıyorlardı.  Ne  kadar  iyi niyetli,  ne  kadar  insan  haklarına  saygılı  bir  kişiliğe  sahip olurlarsa  olsunlar,  yapacakları  bir  şey  yoktu,  çünkü  bu korkunç  düzen  tutukluları  ezmek  ve  “adam  etmek”  üzere kurulmuştu.  Tutuklular  ise  herkese  karşı  önyargılıydılar;  ya komünisttin ya da faşist. Yüzbaşı Mesçioğlu da görev yaptığı sürece tutuklular lehine yaptığı her girişiminde ya sağcılardan</p>
<p class="calibre1">“komünist”  damgası  yemişti  ya  da  solculardan  “faşist” </p>
<p class="calibre1">damgası! </p>
<p class="calibre1">Kitap,  iki  ülkücünün  Mamak’tan  kaçışı  olayının  hâlâ karanlıkta  kaldığını  söyleyerek  bitiyordu:  “Kamuoyuna  bir deprem  gibi,  bir  büyük  afet  gibi  sunulan  Mamak  firarı, devamında </p>
<p class="calibre1">kamuoyundan </p>
<p class="calibre1">kaçırılmaya, </p>
<p class="calibre1">saklanmaya, </p>
<p class="calibre1">gizlenmeye  çalışılmış  ve  küllendirilmiştir.  Zannederim  bu açıdan  bakıldığında  ve  Mamak  firarını  takip  eden  günlerde Mamak  yaşamındaki  olağanüstü  değişiklikler  nazarı  dikkate alındığında,  26  Temmuz  1980  tarihinin  sıradan  bir  tarih</p>
<p class="calibre1"><a id="p413"></a>olmadığı  ve  Mamak  firarının  da  sıradan  bir  firar  olmadığı kesinlik kazanmaya başlayacaktır.” <b class="calibre3">6</b></p>
<p class="calibre1">Gerçekten  de,  firardan  sonra  Mamak’ta  köklü  değişiklikler oldu. Akıl almaz uygulamalar ve işkenceler başladı. </p>
<p class="calibre1">Önce  sağcı  ve  solcu  tutukluların  ayrı  ayrı  koğuşlarda  veya hücrelerde  kalmalarına  son  verildi.  Tutukluların  “karıştır, barıştır siyaseti” adını taktıkları uygulamayla herkes bir araya kondu,  artık  ya  birbirlerini  öldürecekler  ya  da  bir  arada yaşamayı öğreneceklerdi! </p>
<p class="calibre1"><b class="calibre3">A Blok</b></p>
<p class="calibre1">Dündar  Kılıç  Mamak’a  getirildiğinde  1984  yılının  Mayıs ayıydı. </p>
<p class="calibre1">Mamak Cezaevi’ndeki görülmemiş zulüm dönemi dördüncü</p>
<p class="calibre1">yılını  doldurmaktaydı.  Buradaki  tutuklular  hakkında yürütülen  “asmayalım  da,  besleyelim  mi?”  felsefesinin</p>
<p class="calibre1">“asma” kısmı sona ermişti. Asılanlar asılmış, asılmayanlar ise yaşadıklarına  bin  pişman  edilmekteydi.  Gerçi  “dışarıda” </p>
<p class="calibre1">askerler  bazı  “mevzilerden”  çekilmiş,  seçimler  yapılıp  Özal hükümeti kurulalı yedi ay olmuştu ama Mamak’ta direnişlerle kazanılabilen  bazı  ufak  tefek  tavizler  dışında  henüz  çok önemli  bir  “yumuşama”  belirtisi  yoktu.  “Mamak  yasaları” </p>
<p class="calibre1">olduğu  gibi  duruyordu,  olsa  olsa  tutuklular  tarafından  bir nebze “aşındırılmaya” çalışılmıştı. </p>
<p class="calibre1">Kitabımızın  bu  bölümündeki  günlerimizin  çoğu,  Mamak Askeri  Cezaevi’nin  A  Blok’unda  geçecek  olduğundan,  her şeyden  önce  nasıl  bir  yerde  olduğumuzu  tanımlamalıyım  ki, okuyucularım “sanal bir âlemde” gezdiğimizi sanmasın. </p>
<p class="calibre1"><a id="p414"></a>A  Blok’un  girişinde  yedi  koğuş,  Tecrit  1-2-3  denilen  üç tecrit koğuşu ile iki de idamlık hücresi vardı. Oradan bir kat aşağı  inince  iki  koğuş  daha  çıkıyordu  karşınıza,  bunlardan birinin adı Zemin 1-2-3, diğerinin adı Zemin-4’tü. Oradan bir kat  daha  aşağı,  toprak  seviyesinin  altına  indiğiniz  yerde  ise tutukluların  “tabutluk”  dediği  ceza  hücreleri  vardı.  İşte  A Blok’ta tutuklulara ait yerler bundan ibaretti. </p>
<p class="calibre1">Bu  isimleri  ilk  duyduğumda  bana  Latince  gibi  gelmişti, bilmem  size  de  öyle  mi  geldi?  Anılarını  aktaran  tanıklara dört-beş  kez  tekrarlattıktan  sonra  ancak  bu  kadar basitleştirebildim. Topu topu 12 tane koğuşla birkaç hücreye böylesine  anlaşılmaz  isimler  vererek  içinden  çıkılmaz  hale getirmeyi herhalde bir tek Mamak yöneticileri başarabilirdi! </p>
<p class="calibre1">Öyleyse  gelin  şu  yerleşim  düzenini  inmiş  olduğumuz bodrum katından yukarı doğru çıkarak bir daha gezelim. </p>
<p class="calibre1">Bodrum  katında,  bir  metreye  iki  metrelik,  suyu  ve  tuvaleti olmayan  yerler  oldukları  için  “tabutluk”  denilen  dört  hücre vardı. Su verilmemesinin nedeni tuvalet olmamasıydı, su içen insanın çişi gelir, çişi gelen tutuklunun da bunu yapabileceği bir yer gerekir! Tutuklulardan disiplin cezası verilenler buraya atılıyordu. <a href="#p414">68</a>  Hikâyemiz  sırasında  uğrayacağımız  yerlerden biri olduğu için bu “tabutluk” şimdilik aklımızda kalsın. </p>
<p class="calibre1"><a href="#p414">68  </a>“Tabutluklar”  1986’da  Avrupa’dan  heyetlerin  gelmesinden  önce  aralarındaki duvarlar yıkılarak 2 metreye 4 metrelik tek bir hücre haline getirildi! </p>
<p class="calibre1">Merdivenlerden  bir  kat  çıkıyor  ve  zemin  katına  geliyoruz. </p>
<p class="calibre1">Gerçi burası da tam zemin sayılmazdı ama koğuş pencereleri toprak seviyesinde olup gün ışığı gördüklerinden zemin adını alıyorlardı.  Burada  Zemin  1-2-3  ve  Zemin-4  adlarında  iki koğuş bulunuyordu. Tek bir koğuş olduğu halde adı Zemin 1-2-3  olan  koğuşta  kaçakçılık  suçlarından  tutuklanmış  kişiler vardı.  Bu  yüzden  görevliler  ve  diğer  tutuklular  bu  koğuşa</p>
<p class="calibre1">“kaçakçılar  koğuşu”  veya  “babalar  koğuşu”  diyorlardı. </p>
<p class="calibre1"><a id="p415"></a>Doğrusu böyle kısaltmakla iyi de ediyorlardı, o yüzden ben de onlara  uyacağım  ve  bundan  sonra  Zemin  1-2-3  demektense kaçakçılar koğuşu demeyi tercih edeceğim. </p>
<p class="calibre1">Hazır  kaçakçılar  koğuşuna  kadar  gelmişken,  içeride ünlülerden  kim  var  kim  yok  diye  bir  bakıp  öyle  geçelim. </p>
<p class="calibre1">Çünkü  buraya  bir  daha  yolumuz  düşmeyecek.  Gazinocular kralı Fahrettin Aslan buradaydı, ilk geldiğinde birkaç gün üst katta,  tecritte  kaldıktan  sonra  buraya  getirilmişti.  Behçet Cantürk  ilk  geldiğinde  burada  kalmış,  tekrar  MİT’e götürüldükten  sonra  dönüşünde  buraya  değil,  B  Blok’a alınmıştı.  Çünkü  ikinci  gelişinde  kaçakçılığın  yanı  sıra bölücülük  ve  Kürtçülükten  de  yargılanacaktı;  bu  suçlar</p>
<p class="calibre1">“ideolojik”  sayıldığı  için  B  Blok’taki  bazı  “suç  ortaklarıyla” </p>
<p class="calibre1">birlikte  kalması  uygun  görülmüştü.  Cantürk  “siyasi” </p>
<p class="calibre1">sayılıyordu  ama  “babalık”  yapmaktan  da  geri  durmuyordu; 1986’da  televizyon  serbest  bırakıldığında  üç  koğuşa  birden televizyon  getirtti.  “Babaların”  cezaevinin  ihtiyaçlarını karşılaması  sırasında  da  onun  payına  üç  koğuşun  tamiratı düştü.  Cantürk’ün  kaçakçılık  davasında  birlikte  yargılandığı sanıklardan bazıları ise kaçakçılar koğuşunda bırakılmışlardı. </p>
<p class="calibre1">Abuzer Uğurlu da buradaydı. Daha iki ay önce, 13 Mart’ta 15</p>
<p class="calibre1">yıl  ağır  hapse  mahkûm  olmuştu.  Duruşmaları  sürmekte  olan başka  davaları  olduğundan  Mamak’ta  kalıyordu.  Diğer koğuşlara ve hücrelere kadar yayılan söylentilere göre Abuzer Uğurlu  bir  oturuşta  yirmi  lop  yumurta  yiyordu  ve  otuz  tane yiyeceğine dair bahislere giriyordu. Bunların dışında Dündar Kılıç’ın  birlikte  yargılanacağı  sanıklardan  bazıları,  örneğin Ferda  Seven  de  kaçakçılar  koğuşunun  sakinlerindendi. </p>
<p class="calibre1">Kaçakçılık  sanıklarının  arasından  sık  sık  itirafçılar  çıkıyor, idare  bu  itirafçıları  “başına  bir  şey  gelmesin”  diye  alıp  daha güvenli  yerlere  götürüyordu.  Ne  denirse  hiç  itiraz  etmeden</p>
<p class="calibre1"><a id="p416"></a>yapmaları  bu  anlaşmazlıklar  yüzünden  aralarında  birlik kuramamalarına  bağlanıyordu.  Çoğunun  şişman  ve  yaşlı olmasına  bakılmaksızın  koğuşun  içinde  şınav  çekmeye zorlanıyorlar,  yapamayınca  dayaktan  geçiriliyorlardı.  Başka yerlerdeki  tutuklular,  kaçakçılar  koğuşunda  kalanların  her türlü  baskıya  hemen  boyun  eğdiklerini,  bu  yüzden  yeni getirilen  her  uygulamanın  önce  onların  üstünde  denendiğini söylüyorlardı. </p>
<p class="calibre1">Artık kaçakçılar koğuşu ziyaretimizi bitirip bir üst kata, giriş</p>
<p class="calibre1">katına  çıkıyoruz.  Oranın  ilk  girişinde  yedi  tane  “gerçek” </p>
<p class="calibre1">koğuş  vardı,  ama  bu  koğuşlarla  bizim  pek  bir  işimiz olmayacağından üzerlerinde durmuyoruz. </p>
<p class="calibre1">Daha  sonra  gelen  tecrit  hücrelerinin  en  sonunda, havalandırmaya  açılan  kısımda  bulunan  35  ve  36  numaralı hücrelere  “idamlık  hücreleri”  deniyordu.  Bu  iki  hücre  bütün tecritlerin kapılarının açıldığı bir alanda olduğu için herkesin gelip geçtiği bir yerde, her zaman göz önündeydi, bu yüzden en fazla disiplin bunlara uygulanırdı. İdam cezalarının en hızlı biçimde  infaz  edildiği  12  Eylül’ün  ilk  zamanlarında  idam cezası Yargıtay’a giden hükümlüler bu hücrelere getirildikleri için  bu  ismi  almışlardı.  İdam  cezalarının  artık  uygulanmaz olduğu  döneme  gelindiğinde  de  bu  hücreler  aynı  isimle anılmaya  devam  ettiler.  Cezaevi  tıka  basa  dolu  olduğundan idamlar  bittikten  sonra,  idamla  yargılanmayan  tutuklular  da bu hücrelere konmaya başlandı. Örneğin İnci Baba (Mehmet Nabi </p>
<p class="calibre1">İnciler) </p>
<p class="calibre1">ihaleye </p>
<p class="calibre1">fesat </p>
<p class="calibre1">karıştırma </p>
<p class="calibre1">suçundan</p>
<p class="calibre1">tutuklandığında  35  numarada  kalmış,  buradan  tahliye olmuştu.  Bekir  Çelenk  Türkiye’ye  iade  edilip  tutuklandıktan sonra  36  numaraya  konmuştu.  Tanıkların  söylediğine  göre çok  baskı  görüyor  ve  rahatsız  ediliyordu.  36  numarada kalırken  iddiaya  göre  kalp  krizi  geçirmiş  ve  hastaneye</p>
<p class="calibre1"><a id="p417"></a>kaldırılırken  ambulansta  ölmüştü.  Burada  ölenlerden  biri  de ünlü  Kapıkule  skandalından  tutuklanan  Haluk  Binbaşı adındaki  gümrükçüydü.  36  numarada  kalırken  beyin kanaması geçirerek hayatını kaybetmişti. </p>
<p class="calibre1">Ve  nihayet  bizi  en  çok  ilgilendiren  bölüme,  Tecrit  1-2-3’e geliyoruz.  Bunlar  bir  koridor  üzerine  dizilmiş  sekizer  veya dokuzar  hücreden  oluşan  bölümlerdi.  İdarenin  kendi değerlendirmesine  göre  “elebaşı”  saydığı  tutuklular  buraya konuyordu.  Yargılandıkları  davalar  dışında  sanki  ayrı  bir cezaya çarptırılmış gibiydiler, çünkü havalandırmaya çıkmak dışında sürekli kilit altında olduklarından bu bölümlere koğuş</p>
<p class="calibre1">bile  denemiyordu. <a href="#p418">69  </a>Hücreler  demir  parmaklıklıydı,  sivil gardiyanlar  tarafından  açılıp  kapanıyordu  ve  tutukluların  her hareketi  koridorda  dolaşan  nöbetçilerin  gözetimi  altındaydı. </p>
<p class="calibre1">Her hücrede bir ranza, bir de tuvalet vardı ve intihar olaylarını önleme  gerekçesiyle  tuvaletlerin  kapıları  çıkartılmıştı.  Yani ihtiyaçlarını </p>
<p class="calibre1">da </p>
<p class="calibre1">herkesin </p>
<p class="calibre1">gözü </p>
<p class="calibre1">önünde </p>
<p class="calibre1">gidermek</p>
<p class="calibre1">zorundaydılar.  Sağcılarla  solcuların  karıştırılması  siyasetiyle birlikte hücereler de bir sağcı bir solcu tutuklu kapatılıyordu. </p>
<p class="calibre1">12  Eylül’den  sonra  tutuklu  sayısı  kabarınca  hücrelere  üçer kişi  verilmeye  başlandı.  Solcular  daha  kalabalık  olduğundan bir  hücrede  genellikle  iki  solcu  bir  sağcı  kalıyordu.  Hücrede altlı  üstlü  bir  ranza  olduğundan,  açıkta  kalan  bir  kişi  ayakta nöbet  tutuyordu.  Üçer  saatlik  nöbet  listeleri  idare  tarafından bildiriliyordu.  Üç  saatlik  nöbeti  biten,  sırası  geleni  kaldırıp onun yerine yatıyor, nöbet işi böyle bir rotasyonla sürüyordu. </p>
<p class="calibre1">Aslında  ne  yatanlar,  ne  de  nöbet  tutan  doğru  dürüst uyuyabiliyordu. Çünkü az sonra anlatacak olduğum “eğitim” </p>
<p class="calibre1">ve  dayak  bazen  geceleri  de  sürüyordu.  Koridorda  gezinen nöbetçi  er,  canının  istediği  saatte  canının  çektiği  hücrenin</p>
<p class="calibre1"><a id="p418"></a>önüne  dikilip  “Say  bakalım  Atatürk’ün  ilkelerini”  diyor, sayamayanın avuç içlerini copluyordu. </p>
<p class="calibre1"><a href="#p417">69 </a>Avrupa heyetlerinin ziyaretlerinin sıklaşmasından sonra hücrelerin kapıları açıldı ve bu bölümlerin adı da 8. 9. ve 10. koğuş oldu! </p>
<p class="calibre1">Sekiz-on ay kadar süren bu sistemden sonra hücrelere birer yatak  verdiler,  yat  saatinden  sonra  bu  yeni  yatak  yere seriliyor, hücre sakinlerinin kendi aralarında belirledikleri kişi orada  yatıyordu.  Üçüncü  yatağın  gelmesiyle  birlikte  nöbet sistemi  de  tarihe  karışmış  oldu.  1983’teki  açlık  grevlerinden sonra  ise  hücrelerde  artık  bir  sağcı,  bir  solcu  olmak  üzere ikişer kişi kalıyordu. </p>
<p class="calibre1">Biraz  uzattığımı  biliyorum,  ama  tecrit  hücrelerinin  üstünde bu  kadar  durmamın  önemli  bir  nedeni  var:  Dündar  Kılıç ömrünün iki buçuk yılını burada, Tecrit-1’de geçirecekti. Bu bakımdan,  o  daha  oraya  gelmeden  önce  yeni  ikametgâhının nasıl bir yer olduğunu görelim istedim. </p>
<p class="calibre1">Tecrit-1’in  2  numaralı  hücresinde  Dev-Yol  davasından İbrahim  Şalap  ile  MHP  ve  Ülkücü  Kuruluşlar  davasından Mehmet  Sümbü<a href="#p418">l70, </a>  3  numaralı  hücresinde  Dev-Yol davasından  Selçuk  Yıldırım  ile  MHP  ve  Ülkücü  Kuruluşlar davasından Abdülkadir Yanık kalıyorlardı. </p>
<p class="calibre1"><a href="#p418">70  </a>Nesim  Malki  cinayetine  de  adı  karışan,  Hizbullah  tarafından  infaz  edildiği  öne sürülen, ama cesedi bulunamayan eski ülkücü, sonradan şeriatçı militan. </p>
<p class="calibre1">1  numaralı  hücre  boştu  ve  yakında  gelecek  olan  sakinini bekliyordu. </p>
<p class="calibre1"><b class="calibre3">Kafes</b></p>
<p class="calibre1">A Blok’un girişindeki salonu ikiye bölüp içerisiyle dışarısını birbirinden  ayıran  ve  giren  çıkan  herkesin  geçmek  zorunda</p>
<p class="calibre1"><a id="p419"></a>olduğu  demir  parmaklıklı  bir  bölme  vardı.  Yeni  gelenler, tahliye olanlar, savcılık veya mahkemeye giden veya gelenler, doktor  vizitesine  gidecek  olanlar  buradan  geçerlerdi.  Ve geçerken  de  muhakkak  dayak  yerlerdi.  İşte  Mamak Cezaevi’nin adı tutuklular tarafından konulmuş ünlü “kafesi” </p>
<p class="calibre1">burasıydı. </p>
<p class="calibre1">Aslında bu bölme Yüzbaşı Hasan Mesçioğlu’nun İç Emniyet Amiri  olduğu  sırada  ve  bambaşka  amaçlarla  yapılmıştı.  12</p>
<p class="calibre1">Eylül öncesinde tek ve geniş bir salondu. Ama mahkeme gidiş</p>
<p class="calibre1">gelişlerinde  burada  sağcılarla  solcular  arasında  sık  sık çatışmalar  çıkardı.  Mesçioğlu  bu  durumu  önlemek  ve  gidiş</p>
<p class="calibre1">gelişleri  güvenlik  içinde  yaptırabilmek  için  salonu  yüksekçe bir duvarla ortasından böldürüp, duvarın iki yanına iki bölme yaptırmıştı.  Demir  parmaklıklarla  sınırlandırılan  bu bölmelerden  birine  “sol  görüşlülere  ait  bölüm”,  diğerine  de</p>
<p class="calibre1">“sağ  görüşlülere  ait  bölüm”  yazılmıştı.  A  Blok  çıkışındaki olaylara  da  bu  sayede  bir  son  verilebilmişti.  Mesçioğlu  iyi niyetle  yaptırdığı  bu  bölmelerin  12  Eylül’den  sonra  başka amaçlarla  kullanıldığını  duyduğunda  çok  üzülecekti:</p>
<p class="calibre1">“Böylesine  olumlu  amaçlarla  yaptığımız  ve  sayılamayacak kadar çok yararlarını gördüğümüz bu bölümler, ne yazık ki 12</p>
<p class="calibre1">Eylül’den sonra Mamak tarihine ‘kafes’ namıyla geçecekti.” <b class="calibre3">7</b></p>
<p class="calibre1">8  Mayıs  günü  Mamak’a  getirilen  Dündar  Kılıç,  A  Blok’un kapısından adımını atar atmaz, yeni gelen herkes gibi kafese alındı  ve  coplarını  çekmiş  vaziyette  bekleyen  erlerin  “hoş</p>
<p class="calibre1">geldin”  dayağından  geçirildi.  Belki  içeri  girmeden  önce polislere  söylediği  tehditkâr  sözlerden,  belki  de  orada kabadayılığın  sökmeyeceğini  göstermek  açısından  bu  dayak faslı  biraz  uzun  tutulmuştu.  Kafesten  çıkarıldıktan  sonra kimlik  tespiti  için  götürüldüğü  idare  odasında  yüzü  duvara dönük olarak konuşması istendi. Arkası dönük olarak kimlik</p>
<p class="calibre1"><a id="p420"></a>bilgileri  alınırken  bir  yandan  da  hapishanenin  kuralları anlatıldı ve buradaki erler dahil herkese “komutanım” demek zorunda olduğu söylendi. Bu işlem de bittikten sonra iki erin kollarında  ve  bir  sivil  gardiyanın  eşliğinde  Tecrit-1’in  1</p>
<p class="calibre1">numaralı hücresine götürülüp bırakıldı. </p>
<p class="calibre1">Askerler ve kapısını kilitleyen sivil gardiyan gittikten sonra kapatıldığı hücrenin alt ranzasına külçe gibi yığılıp oturdu. </p>
<p class="calibre1">Oturduğu  anda  da  birisinin  alçak  bir  sesle  “Geçmiş  olsun Dündar Bey” dediği çalındı kulağına. Demir parmaklıklardan dışarıya baktı, kimse yoktu, üç metre ilerideki beyaz duvardan başka bir şey görünmüyordu. Yediği dayağın etkisiyle gaipten sesler duyduğuna inanacak gibi oldu. Kendi yaptığına kendisi de  şaşarak  “Bana  mı  dediniz?”  diye  sordu  karşısındaki boşluğa  doğru.  “Evet”  dedi  aynı  kısık  ses,  “geçmiş  olsun, aramıza  hoş  geldiniz.”  Demek  rüya  görmüyordu,  “Kimsiniz, neredesiniz?”  diye  yeniden  sordu.  “Aman,  lütfen  alçak  sesle konuşun.  Adım  İbrahim.  Yan  taraftaki  hücre  komşunuzum. </p>
<p class="calibre1">Parmaklıklara  yaklaşabilir  misiniz?”  Oturduğu  ranzadan kalkıp  parmaklıklara  yanaştı,  kafasını  demirlere  yapıştırıp sesin  geldiği  tarafa  doğru  bakmaya  çalıştı,  hemen  sağındaki parmaklıkların  arasından  sallanan  iki  elden  başka  bir  şey görünmüyordu.  Ona  doğru  sallanan  öteki  elin  sahibi  de  aynı kısık sesle “Geçmiş olsun, ben de Mehmet,” dedi. “Bu nasıl iş</p>
<p class="calibre1">kardeşim, hep böyle mi konuşacağız?” dedi yan tarafa doğru. </p>
<p class="calibre1">“Evet,”  diye  yanıtladı  sağ  taraftaki  komşusu,  “benim  gibi alçak  sesle  konuşmaya  çalışın,  konuşmamız  yasak. </p>
<p class="calibre1">Koridordaki nöbetçi duyarsa dayağı yediğimizin resmidir.” </p>
<p class="calibre1">Evet, günün hücrelerine kilitli olarak geçirdikleri büyük bir bölümünde  hep  böyle  konuşuyorlardı:  Konuştukları</p>
<p class="calibre1">arkadaşlarının  yüzünü  görmeden,  başını  demir  parmaklıklara yaslayıp yan hücredekinin duyabileceği kadar alçak bir sesle</p>
<p class="calibre1"><a id="p421"></a>ve karşısında duvardan başka bir şey görmeyerek. Birinin sesi biraz  yüksek  çıksa  nöbetçi  er  hemen  başına  dikilip  “Çıkar ellerini  dışarı,”  diyordu.  Parmaklıkların  arasında  çay  bardağı almak  için  kesilerek  yapılmış  aralık  bir  yer  vardı.  “Uzat ellerini”  komutunu  aldıkları  zaman  oradan  avuç  içleri  açık olarak uzattıkları elleri nöbetçi er tarafından coplanırdı, artık canı  ne  kadar  isterse  o  kadar.  Zaten  tutuklu  coplamak  için diledikleri  kadar  yetkileri  vardı,  birini  dövmek  istedikten sonra “gözünün üstünde kaşın var” demeleri bile yeterdi. Bu yüzden  hücreler  arasındaki  konuşmaları  bazen  duymazlıktan gelip  müdahale  etmiyorlar,  bazen  de  coplamaya  üşenip uzaktan  “kesin  sesinizi,”  diye  bağırıyorlardı.  Nöbetçilerin ayrıca bir de tutukluların arasında geçen ve “idarenin bilmek istediği”  ilginç  konuşmaları  not  alma  görevleri  vardı.  O</p>
<p class="calibre1">nedenle, konuşmalara fazla müdahale etmeyip not almak için can kulağıyla dinledikleri de oluyordu. </p>
<p class="calibre1">Günlerce,  aylarca,  hatta  yıllarca  muhatabının  yüzünü görmeden,  karşıdaki  duvara  bakarak  ve  kısık  sesle konuşmanın yaşamayanlar için anlaşılamayacak derecede zor bir  durum  olduğunu  biliyorum.  Nasıl  oluyor  diye  denemeye kalksanız  insana  deli  derler.  Ama  Mamak’ta  mantık  diye  bir şey  yoktu.  Hücreler  arasında  konuşmanın  yasak  olması oradaki  akıl  almaz  uygulamalardan  sadece  bir  tanesiydi.  Bu bakımdan  ben  bu  konuşmaları  hikâyenin  bundan  sonrasında sanki iki kişi karşılıklı sohbet ediyormuş gibi anlatacağım. Siz de  artık  bildiğinize  göre,  aktaracağım  sohbetlerin  hücreden hücreye  nasıl  acayip  bir  şekilde  yapıldığını  unutmadan okursunuz. </p>
<p class="calibre1"><a id="p422"></a><b class="calibre3">Hücre “Komşularıyla” Tanışma</b></p>
<p class="calibre1">Dündar Kılıç, komşusu Mehmet Sümbül’ün “geçmiş olsun” </p>
<p class="calibre1">dileğini  de  “sağ  ol  kardeş,”  diye  yanıtladıktan  sonra  sesini olabildiğince alçaltmaya çalışarak, </p>
<p class="calibre1">“Siz  o  hücrede  kaç  kişisiniz?”  diye  sordu.  Yandakiler  bir ağızdan, </p>
<p class="calibre1">“İki,” dediler. </p>
<p class="calibre1">“Ben niye tek başınayım?” </p>
<p class="calibre1">Yanıt İbrahim Şalap’dan geldi:</p>
<p class="calibre1">“Kaçakçılar koğuşunda hasımlarınız varsa can güvenliğinizi korumak için buraya vermişlerdir.” </p>
<p class="calibre1">“Ne  can  güvenliğiymiş  be  kardeşim,  ceza  bu  ceza,  yanıma konuşacak,  sohbet  edecek  bir  arkadaş  vermeyi  bile  çok görmüşler.  Ya  onlardan  bizi  kim  koruyacak...  Bir öldürmedikleri kaldı”, deyip sunturlu bir küfür savuracaktı ki, kendini  tuttu. <a href="#p422">71  </a>Konuştuğu  kişilerin  kim  olduğunu bilmiyordu,  kafeste  yediği  dayağı  söylemesi  doğru olmayabilirdi. Hem zaten yediği dayağa değil, idarede başına gelen başka bir şeye takmıştı kafasını:</p>
</body>
</html>
