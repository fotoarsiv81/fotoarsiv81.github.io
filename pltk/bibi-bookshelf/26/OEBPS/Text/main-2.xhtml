<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a>31 MART OLAYI LİBERALLERİN ESERİDİR</h2>

  <p class="calibre2"><span class="calibre3"> Prens Sabahattin, 1902 yılındaki Jön Türk Kongresi'nde, yabancı bir devletin müdahalesini sağlamak tezini savunan Ahrar Fırkası 'nın perde gerisindeki lideridir. Kendisine liberal ve neoliberal diyen, Turgut Özal da dahil, pek çok kişinin önderi olduğunu söylersek, konu anlaşılır herhalde...</span></p>

  <p class="calibre2"> Türkiye tarihinde, nedeni ve sonucu bilindiği halde tartışılan, ucu açık bırakılan onlarca olay var. Her ülkenin tarihi de hiç kuşkusuz bu denli zengindir ama bizdeki kadar çarpıtılanı, farklı anlam ve içerik yükletileni az bulunur herhalde.</p>

  <p class="calibre2"> Resmi tarih, resmi olmayan tarih tezinin ardına sığınmak pek hoşa gider, nedense... Tarih, resmi-gayri resmi diye değil, ciddi tarihçi-gayri ciddi tarihçilerin ürettikleriyle yarg ılanır.</p>

  <p class="calibre2"> Tüm insanlık tarihi "provokasyonların" da tarihidir.</p>

  <p class="calibre2">Bir tarihi olay tartışıldığında "o daha açıklanamaz"; "açıklarsam yer yerinden oynar"; "konuşursam Türkiye karışır" vurgulamalarıyla, tüm olaylar daha karmaşık, daha gizemli hale getirilir.</p>

  <p class="calibre2"> Tüm belgeler ortadadır, eksik-fazla anılar yayımlanmıştır. Tezler, kitaplar yazılmıştır. Ama, nedense açıklanmış kısmı açıklanmamış kısmından çok azdır!</p>

  <p class="calibre2"> Bizim tarihimizden bir önemli çarpıtma örneği 31 Mart Olayı'dır.</p>

  <p class="calibre2"> Bu olayın önemi nedir?</p>

  <p class="calibre2"> II. Abdülhamit tahttan indirilmiş, yakın dönem Türk tarihinde dönüm noktası olarak adlandırılabilecek siyasi, tarihi pek çok olay ortaya çıkmıştır.</p>

  <p class="calibre2"> Yeni Anayasa'nın padişahça kabulü sonrası ortaya çıkan, bugün bile üzerinde çok tartışılan "31 Mart Olayı", 13 Nisan 1909 tarihinde İstanbul'da Pazartesi gecesi Taşkışla'daki avcı taburlarından erlerin ayaklanarak subaylarını tutuklamalarıyla başladı.</p>

  <p class="calibre2"> İsyancıların istekleri nelerdi? Hükümetin çekilmesi, bazı milletvekillerinin parlamentodan uzaklaştırılması, alaylı subayların görevlerine dönmesi, şeriat hükümlerinin uygulanması isteklerinin başlıcalarıydı. Kontrolsüz kalabalığın lideri İslami İttihat Cemiyeti'nin kurucusu Hafız Derviş Vahdeti'ydi.</p>

  <p class="calibre2"> İstanbul'daki askeri birliklerin tümü kısa zamanda isyancılara katıldı. Bu arada isyancılar "okullu" bazı subayları da öldürüyorlard ı. Meclis-i Mebusan Reisi Ahmed Rıza Bey sanılarak Adliye Nazırı Nazım Paşa ve Hüseyin Cahid Bey sanılarak da Lazkiye Mebusu Şekip Arslan Bey de öldürülenler arasındaydı.</p>

  <p class="calibre2"> Harbiye Nezareti kuşatıldı, bazı muhalif gazeteler tahrip edildi. Olaydan tedirgin olan II.Abdülhamit askerleri yatıştırmak için yayımladığı tebliğde kimsenin sorumlu tutulmayacağını ve şeriata uyulacağını bildirdi.</p>

  <p class="calibre2"> İsyan sürüyor, İstanbul'dan bastırılamıyordu. Rumeli'deki birlikler olayı duymuş, İstanbul'a doğru trenlerle harekete geçmişti. Hüseyin Hüsnü Paşa komutasındaki birlikler 20 Nisan'da Hadımköyü'ne ulaşırken Mahmut Şevket Paşa da iki gün sonra Yeşilköy'e geldi. Bu arada Meclis-i Mebusan ve Ayan üyeleri ise Yeşilköy'de Said Halim Paşa’nın başkanlığında toplandılar. Hareket Ordusu ise 22/23 Nisan gecesi İstanbul'a girmeye başlad ı. Ayaklanmacılar birkaç yerde karşı koydularsa da kısa bir süre sonra Hareket Ordusu İstanbul'a tamamen hâkim oldu. Ardından sıkıyönetim ilan edilerek, Divan-ı Harb kuruldu. Olay bitmişti. Ancak sonuçları üzerine tartışmalar bitmedi, yazılan senaryolar günümüze kadar geldi, daha kaç yıl sürecek belli değil. Bu olayın senaryolarına gelelim...</p>

  <p class="calibre2">1.    Bu isyanı padişah II.Abdülhamit düzenlemiştir.</p>

  <p class="calibre2">2.    Kendi taraftarlarını iktidara getirmek için Siyonistlerin ve masonların komplosudur.</p>

  <p class="calibre2">3.    İngilizler tezgâhlamıştır.</p>

  <p class="calibre2">4.    Prens Sabahattin planlamıştır.</p>

  <p class="calibre2">5.    Volkan gazetesi sahibi Derviş Vahdeti organize etmiştir.</p>

  <p class="calibre2">6.    Tamamen İttihatçı marifetidir.</p>

  <p class="calibre2"> Hemen peşinen şunu söyleyelim, bu isyan ne II.Abülhamit ne de İttihatçılar tarafından düzenlenmiştir. Ancak her iki taraf da bundan yararlanmak için ne gerekirse yapmışlardır. Bundan sonrası "senaryolar" savaşıdır. İkinci sırada belirttiğimiz senaryonun üzerinde durmuyoruz bile...</p>

  <p class="calibre2"> 31 Mart irtica ayaklanmasının sonucunda İttihat Terakki Partisi ve sempatizanı oldukları Almanya durumlarını güçlendirmiştir. Bu nedenle bazı çevreler, bu isyanın İttihatçıların planı olduğunu söylerler. Bu teoriyi öne atanları güçlendiren, Almanların güven duyduğu Mahmut Şevket Paşa ve Enver Paşa gibi bazı subayların parlamasıdır. O günkü açıklamalara, diplomatik yazışmalara baktığımızda Almanlar' ın, bu irtica hareketinin sonucundan ne denli mutlu olduklarını çok çıplak biçimde görebiliriz. Mutluluk gösterisinin ötesinde, isyan sonrası ortamdan da kendi çıkarları için yararlanmışlardır.</p>

  <p class="calibre2"> Bu olay Osmanlı platformu üzerinde oynanan uluslararası satrancın oyuncularını da ortaya koyması bakımından ilginçtir. Rus Çarlığı başta olmak üzere Batılı devletler bu irtica eksenli isyanın Hareket Ordusu'nca bastırılışını ve sonuçlarını, İngiltere'nin yenilgisi, Almanya'nın zaferi olarak yorumlamışlardır.</p>

  <p class="calibre2"> Asıl "komplo teorileri" burada üretilmiş, kendi "güç oyunlarında" bir <span class="calibre3">yenik aktör</span> yaratma mücadelesi sergilemişlerdir.</p>

  <p class="calibre2"> Orduda mekteplilerle alaylılar arasındaki husumet, aşırı muhafazakârlara subaylar içinde sonuna kadar istismar ettikleri bir tutunma noktası sağladı. Ordu liderleri için "31 Mart Olayı"nda kabul edilemez olan şey, alt rütbelilerin yüksek komutaya karşı bir isyanı olmasıydı. Salt disiplin nedenleriyle, ideolojik yönelimi ne olursa olsun isyan bastırılmak zorundaydı. Ordu siyasi rolünden kurtulmanın olanaksızlığını anlamış olsa da, ne pahasına olursa olsun isyanı bastırmalıydı ve yinelenmesine izin vermemeliydi.</p>

  <p class="calibre2"><span class="calibre3"> Prens Sabahattin Faktörü</span></p>

  <p class="calibre2"> Tartışmalarda üzerinde durulmayan bir aktör Prens Sabahattin'dir.</p>

  <p class="calibre2"> II.Abdülhamit'ten sonra tahta ge çen Sultan Reşat'ın, General Galip Pasiner'e Üsküp'te anlattıkları önemlidir. Abdülhamit henüz tahttadır. Prens Sabahattin, Reşat'a şunları söyler:</p>

  <p class="calibre2"><span class="calibre3"> "İttihad ve Terakki Cemiyeti gayet mahirane ve esrarengiz birtakım oyunlar oynuyor. Belki bir ihtilal çıkaracak ve birçok kan dökecekler. Ve bu ihtilal sonucunda Abdülhamit'i hal ederek, sizin hakkınızda yapacakları muameleyi henüz bilmesem de, behemahal Yusuf İzzettin Efendi'yi tahta geçirecekler. Bunun için arkadaşlarımla inceden inceye müzakere ettim, nihayet sizi tahta çıkarmak için çareler düşündük. Henüz daha uygun vakit vard ır. İhtilal 10-15 günden önce olmaz. İhtilalin önlenmesine çare bulmak mümkün değilse de sizin hayatınızı ve hukukunuzu muhafaza etmek çaresini bulduk. Bu kabil olacaktır. Fakat biraz paraya ihtiyaç vardır. Lüzumlu olan parayı çabuk tedarik edebilirsek, işimizi becerebileceğiz. Bunu müracaat ve müzakereye geldim."</span></p>

  <p class="calibre2"> Sultan Reşat anlatmaya devam ediyor:</p>

  <p class="calibre2"><span class="calibre3">"Ben Sabahattin'in ahlâkını, durumunu bildiğimden maksadını tamamiyle açıklatmak için kendisine mülayim ve muvafık görünme yolunu tuttum. Ve 'Peki, gerçi böyle bir halin vukuuna inanamazsam da, farz edelim dediğiniz çıkacak ve benim hakkımdaki tasavvur ve tertiplerinizi icra için para sarfı gerekecek, şu halde ne kadar paraya ihtiyaç olacaktır ve benim param olmadığını pekâlâ bilirsiniz,' dedim."</span></p>

  <p class="calibre2"> Sabahattin Bey: <span class="calibre3">"Sizi temin ederim ki yakında kanlı olaylara ve ihtilallere İstanbul şahit olacaktır. Ve İttihat ve Terakki Cemiyetinin maksadı benim dediğim gibidir. Buna karşılık hayat ve hukukunuzu korumayı kendim için vazgeçilmez görev bilirim. Size karşı beslediğim sevginin derecesini bilirsiniz. Bu yolda en büyük fedakârlıklara girişeceğim. Ancak paraya ihtiyaç vardır, bu gibi önemli meselelerde parasız hiçbir iş görülemez. Lazım olacak paranın miktarı da pek az olamaz. Şimdilik 100 bin lira ile işe girişebiliriz. Ve ümit ederim ki daha çok ziyade paraya lüzum kalmaz."</span></p>

  <p class="calibre2"> Reşat: <span class="calibre3">"Oğlum ne diyorsun? Ben yüz bin lirayı nereden bulurum? Bilirsiniz ki benim beş param yoktur. Yalnız toplanmış maaşlarımdan 30 bin lira kadar hazineden alacağım vardır. Başka bir servetim de yoktur. Fakat ben ilahi kadere razıyım. Böyle büyük külfetlere pek de lüzum göremezsem de sizin farz ettiğiniz tehlikeyi doğru olarak kabul edersek, o tehlikeden kurtulmak da Allahın emri icabından bulunduğuna göre, haydi mümkün olan tedbirlere müracaat ve teşebbüs edelim. Fakat mümkün olmayan bir şey nasıl yapılır? Eğer benim alacağım olan 30 bin liranın ödenmesi kabil ise alalım ve bu uğurda sarf edelim."</span></p>

  <p class="calibre2"> Prens Sabahattin pazarlığa girişir ve masrafları 50 bin liraya düşürür. Sultan Reşat bu parayı vermeye razı görünür. Ama bu paranın denkleştirilmesi güç görünmektedir. Sabahattin çözümü bulur: <span class="calibre3">"Efendim 30 bin lira matlubunuzun şimdilik tahsili güçse de sizin için, bahusus iki hafta sonra padişah olacağınıza göre 50 bin liranın tedariki o kadar müşkül değildir. Siz müsaade ediniz, yarın 50 bin lira borç alabiliriz."</span></p>

  <p class="calibre2"> Sultan Reşat: <span class="calibre3">"Kimseyi tanımam, kimden alacağım ve ne vasıta ile</span>?"</p>

  <p class="calibre2"> Sabahattin: <span class="calibre3">"Efendim benim bildiğim bankerlerden bir İngiliz banker vardır. Ondan istediğimiz kadar alabiliriz. Kendisiyle muamelem Kardır. Yalnız borç sizin namınıza olacağı için kendisini bizzat takdim etmekliğim ve şartları burada birlikte kararlaştırmamız lazımdır."</span></p>

  <p class="calibre2"> Reşat: <span class="calibre3">"Şu halde o bankeri getir, görüşelim, mümkün olanı yaparız."</span></p>

  <p class="calibre2"> Sabahattin bankeri yarın getiririm der ve gider. Sultan Reşat anılarında sonrasını şöyle aktarıyor:</p>

  <p class="calibre2"><span class="calibre3"> "Ertesi günü öğleden evvel Sabahattin Bey'in bir ecnebi ile geldiğini haber verdiler. Ecnebiyi tetkik ettim; bu adamda hiç de İngiliz tavır ve kıyafeti yoktu. Bir İngiliz'den ziyade bizim Rum ahalimize benziyordu. Benim maksadım işin sonuna ermek idi. Nitekim borçlanma şartlarına hiç önem vermeksizin müzakerenin sonucunu bekliyordum. Nihayet yapma İngiliz banker ile pek uygun birtakım şartlar ile borç aktini kararlaştırdık. İmza edeceğim bir mukavele ve bir senetle Sabahattin Bey 50 bin lirayı alacak ve beni ve hukukumu koruyacak, 15 güne kadar patlaması muhakkak olan ihtilalin üzerine benim tahta geçmemi sağlayacaktı. Ben Sabahattin Bey'in entrikalarını anlamazlıktan gelerek vicdanen müteessir ve mustarip bir halde sabır ve sükûneti muhafazaya çalışıyordum. Nihayet iş bitti. Sabahattin Bey ile düzme Frenk yahut İngiliz çıktılar."</span></p>

  <p class="calibre2"> Konuklarını uğurladıktan sonra Sabahattin'i yeniden çağırır ve konuşmaya devam eder...</p>

  <p class="calibre2"><span class="calibre3">" Ey oğlum, istikraz işi bitti değil mi? Şimdi beni dinle... Bu parayı aldım sarf ettim. Sonra nasıl ödeyeceğiz? Sana demiş idim ki benim param yoktur. Ve ben de bir insanım, bahusus oldukça ihtiyarım. İhtimal ki yarın bir emrihak vaki olur, sonra bu parayı nasıl ve kim tasfiye edecek? Sağ da kalsam tahsisatım yetmeyecektir."</span></p>

  <p class="calibre2"> Sabahattin: <span class="calibre3">"Milletin hazinesi tasfiye eder."</span></p>

  <p class="calibre2"> Reşat: <span class="calibre3">"Millet bunu tanımaz. Bu şahsi bir borçtur. Dolayısıyla devlet hazinesinden sarf ve tasfiyesine müsaade edilmez."</span></p>

  <p class="calibre2"> Sabahattin: <span class="calibre3">"Ya ben ne için bir ecnebi ve özellikle bir İngiliz bankeri intihab ettim, bunlar devletin boğazına basınca paraları çatır çatır alırlar. Hiç bırakırlar mı? Siz bu ciheti düşünmeyiniz. Merak etmeyiniz, orası kolaydır."</span></p>

  <p class="calibre2"> Aktarılan anılarında Sultan Reşat diyor ki:</p>

  <p class="calibre2"><span class="calibre3"> "Artık bunun üzerine sabrım sükûtum tükendi. Demek ki sen şimdiden beni devlet millet aleyhine hıyanete sevk ediyorsun öyle mi? Teessüf ederim. Benim sükûtum, senin bu meselede oynamak istediğin oyunu anlamak içindi. Yoksa ben Cenabı Hakkın takdirine kani ve razı olduğumu sana söylemiştim. Allahın emri ne ise o olur. Böyle hain teşebbüs ile ikbalperest değilim, eğer benim tahta geçmem mukadder ise, senin teklif ettiğin gibi gayrimeşru vasıtalara müracaata hiç lüzum yoktu. Buna kesinlikle muhalifim. Senin muhafaza ve müzaharetine asla ihtiyacım yoktur. Ben şan ve saltanat peşinde değilim. Hiçbir vakit de böyle şeylere müracaata tenezzül etmem. İttihat ve Terakki Cemiyeti'nin benim hakkımda beyan etmek istediği kötü niyet tasavvurlara kesinlikle ihtimal vermem. Ve hatta bir ihtilal çıkaracağına da inanmam... Her ne olursa olsun, ben şu tekliflerini tamamiyle reddediyorum. Bir daha bana bu yolda müracaat ve teklifte bulunmamalısın. Sonra fena halde sana gücenirim."</span></p>

  <p class="calibre2"> Ve Sultan Reşat devam ediyor:</p>

  <p class="calibre2"><span class="calibre3">"İşte Sabahattin Bey'in hali... Birkaç gün sonra 31 Mart olayı patladı. İhbar olunan ihtilal başgösterdi. Bu olay bir-iki gün için beni düşündürdü. Fakat meselenin rengi anlaşıldı. Daha ilk günü ihtilalin İttihat ve Terakki tarafından değil, Sabahattin'in taraftarları tarafından tertiplenip yapıldığını öğrenmiştim. Demek oluyordu ki, Sabahattin Bey, benden çarpacağı 50 bin lirayı ihtimal ki, kısmen bu ihtilal için sar edecekti. Ya da aksi neticeler çıktığı takdirde kendisinin istikbalini temin eyleyecek idi."</span></p>

  <p class="calibre2"> Şehzade Reşat bu olaydan 15 gün sonra tahta çıkar ve Sultan Reşat olur.</p>

  <p class="calibre2"> Böylece, 31 Mart Olayı ile ilgili roman yazacaklara yeni bir açılım sağladım sayıyorum kendimi. Aşk öyküsünü eklemek de yazarın yeteneğine kalmış...</p>

  <p class="calibre2"> Prens Sabahattin kimdir diye merak edenler için bir küçük not düşelim. 1902 yılındaki Jön Türk Kongresi'nde, yabancı bir devletin müdahalesini sağlamak tezini savunan Ahrar Fırkası'nın perde gerisindeki lideridir. Kendisine liberal ve neoliberal diyen, Turgut Özal da dahil, pek çok kişinin önderi olduğunu söylersek, konu anlaşılır herhalde...</p>

  <h2 id="sigil_toc_id_8" class="calibre7"><a id="bookmark1" class="calibre8"></a>ATATÜRK CHP'NİN SEÇİM MALZEMESİ OLUR MU?</h2>

  <p class="calibre2"><span class="calibre3"> Gazi Mustafa Kemal CHP üst yönetimi tarafından toplum belleğinden siliniyor.</span></p>

  <p class="calibre2"> 3 Kasım 2002 ve 28 Mart 2004 "Genel ve Yerel Seçimleri", sosyal demokratlar ve solcular için başarısızlıkla sonuçlandı.</p>

  <p class="calibre2"> Sol'u bir yana bırakıp; sosyal demokratlığı ideoloji olarak benimsediğini öne süren CHP'yi mercek altına aldığımızda ne görüyoruz?</p>

  <p class="calibre2"> CHP, sosyal demokratlığının yanı sıra "Atatürkçü" olduğunu ve buna sıkı sıkıya bağlı olduğunu da savunur.</p>

  <p class="calibre2"> Anımsanacaktır; Recep Tayyip Erdoğan, yerel seçim propagandasında "CHP'nin kökü bereketsiz," ifadesini kullanınca, sokaklar Atatürk'ün yakasındaki CHP bayraklı rozeti taşıyan fotoğraflı afişlerle dolduruldu.</p>

  <p class="calibre2"> Bu doğru muydu? CHP'li yöneticilerin buna hakkı var mıydı? "Kesinlikle hayır..."</p>

  <p class="calibre2"> Nedeni açıkça ortada. AKP ve öteki partiler, seçim sonucuna göre, seçimi yalnızca CHP'nin değil Atatürk'ün de artık kamuoyunda "oy kaybettiğini" söyleseler, propaganda malzemesi yapsalar CHP kurmayları buna karşı ne yapacaklardı? Ne yapabilirlerdi?</p>

  <p class="calibre2"> CHP kimi çevrelerin iddialarının tam tersine devrimci bir partiydi. Osmanlı'nın statükocu, çağdışı kalmış, çağa karşı direnen sistem ve düzenine karşı çıkış yapan devrimci bir ideolojinin, eylemin temsilciydi. Bu nedenle bugünkü CHP'nin statükoculukla, değişimin önünü tıkamakla suçlanması yanlışlığın ötesinde haksızlıktır. Ancak, günümüz CHP'sinin yönetici kadrosunun "politbüro" zihniyetiyle hareket ettiği de bir gerçektir. İkinci husus da, CHP üst yönetiminin gençleşemediğidir. Hem biyolojik hem de düşünsel anlamda yaşlı oluşları, gereken hız ve reflekse sahip olmalarını engellemektedir. CHP'nin lider kadrosunun yaş ortalaması neredeyse Çin Komünist Partisi yöneticileriyle eşittir!</p>

  <p class="calibre2"> CHP'yi değişimin, dönüşümün önündeki engel diye görenler, partinin kuruluşunu ve eylemlerini göz ardı ediyorlar. Gazi Mustafa Kemal bir komutan, devlet adamı ve üzerinde tartışma yapılamayacak bir devrimciydi. Gazi, insanlık tarihinin kaydettiği en önemli strateji dehalarından da birisiydi. Bu niteliği ile İskender, Sezar, Napolyon Bonapart ile karşılaştırılabilir.</p>

  <p class="calibre2"> "Egemenliği Tanrısallıktan çıkarıp bireye vermiş, kuldan vatandaş, ümmetten millet yaratmıştır ve bunu da laik sistemin kaidesi üzerine oturtmuştur. Tanrısallığın temsilcisi olan monarşi yerine halkın egemenliğine dayanan ulus-devleti kurmuştur."</p>

  <p class="calibre2"> Bu devlet, öteki ulus-devletler gibi asimilasyonu bir devlet "yüksek stratejisi" olarak mı benimsemiştir? Hayır. Mustafa Kemal'in devrimciliği burada da kendisini göstermiş, <span class="calibre3">asimilasyoncu</span> değil <span class="calibre3">entegrasyoncu</span> bir eyleme dönüşmüştür.</p>

  <p class="calibre2"><span class="calibre3"> "Ne mutlu Türküm diyene!"</span> Cumhuriyetin kuruluş stratejisi arasında yer alır ve üç temel sütundan birisidir; tam da entegrasyonun özlü ifadesidir. Tüm alt-kimliklerin, Türk üst-kimliği alt ında yaşatılmasını işaret eder. Türk üst-kimliği, Türkiye Cumhuriyeti ulus-devletinin vatandaşı olmaktan duyulan onurun, gururun simgesidir. İşte Mustafa Kemal CHP'si bunun hayata geçirilmesinin savaşçısıdır. Daha doğrusu "savaşçısıydı".</p>

  <p class="calibre2"> Mustafa Kemal'in CHP’si "halkçılığı" öne çıkaran ve uygulayan bir partiyken, bugün "halkı" yok sayan bir parti olmuştur. Mart 2004 yerel seçimi hem dinin hem de laikliğin son kez istismar edildiği bir seçimdir. Artık CHP laikliği ve Atatürk'ü istismar edemeyecektir. Bu parametreleri bir daha kullanamayacak...</p>

  <p class="calibre2"> Tony Blair, sosyal demokrat uygulamaları "Üçüncü Yol" ile formüle ederken, CHP'nin gerçekleştiremediği Blair benzeri dönüşüme AKP'nin sahip çıktığını görüyorum.</p>

  <p class="calibre2"> Bu durumda şu soruyu sormak gerekiyor: Hangi Atatürk ve Atatürkçülük?</p>

  <p class="calibre2"> CHP'nin ideolojik yönü, Atatürkçülük adı verilen altı ok ile betimlenmiştir. CHP'nin parti simgesi - amblemi altı okunun "Kemalist ideoloji" ile ilgisi yoktur.</p>

  <p class="calibre2"><span class="calibre3"> Mustafa Kemal'in CHP'si devrimciyken, İnönü ve sonrasının CHP'si devrimci olmayı bırakın, karşı devrimci eylemleri bile kesmekte başarısız olmuş, statükoculuğu tercih etmiş, buna sarılmış ve halktan koparak elitist bir parti olmu ştur.</span></p>

  <p class="calibre2"> Mustafa Kemal'in "...gerçek üretici olan ve bu nedenle de milletin efendisi olduğunu" üstüne basa basa işaret ettiği köylü, CHP'de itilen kakılan kesim olmuştur.</p>

  <p class="calibre2"> Gazi Kurtuluş Savaşının ardından yeni devleti Meclis'te kurmuşken, İsmet İnönü liderliği ile halkından kopan CHP, 1960 sonrası sorunları TBMM'de çözmek yerine Anayasa Mahkemesi'nin kapısında nöbet tutar hale gelmi ştir. Bu yüksek mahkeme cumhuriyetin ve demokrasinin teminatıdır ve buraya bir siyasi partinin başvurması doğaldır ancak CHP'nin ne dediği ne istediği belli değildir. (Türker Alkan, Radikal'deki yorumundan)</p>

  <p class="calibre2"> Eğer Mustafa Kemal'i bugünkü yöneticiler gibi 1920-30 arasına sıkıştırır, buna da Atatürkçülük derseniz, en büyük kötülüğü, haksızlığı Önderimiz dediğiniz Atatürk'e karşı yapmış olursunuz.</p>

  <p class="calibre2"> Cumhuriyetin stratejisi -aynı zamanda vizyonu- "Çağdaş uygarlık düzeyinin üstüne çıkmakt ır." Bugün bu vizyona AKP sahip çıkarken, CHP daha İsmet İnönü döneminden itibaren bu vizyonu yitirmiştir. Ve ne yazık ki Kemalist cumhuriyete sahip çıkanlar, CHP ve adı 'Atatürkçü' ve 'Atatürkçülük' ile başlayan derneklerin yanlışları yüzünden, "Sevr sendromu" içinde olmakla suçlanır olmuştur. Aslında ülkemi seviyorum ve burada ölme kararındayım diyen tüm TC vatandaşları Sevr sendromu içinde olmalıdır.</p>

  <p class="calibre2"> Bugün CHP'nin (üst yönetimi sayesinde) tükenmişliği nedeniyle korunması, üzerine titrenmesi gereken "laik cumhuriyete" sahip çıkmak, utanılacak bir eylem olmuştur.</p>

  <p class="calibre2"> CHP ile AKP'nin aslında ortak bir yanı var; her ikisi de sermayeye ve sermaye gruplarına dayanmaktaydı ve dayanmaktadır. Ama AKP, CHP'nin yapamadığını yaptı; hem dini hem sermayeyi hem de Batı vizyonunu birleştirdi. Kimileri buna takiyye yapıyor diyebilir. Bu doğrudur da. Öte yandan Türkiye'de hiçbir parti, ideoloji partisi değildir. Neden? Partilerin sınıfsal tabanı yok da ondan.</p>

  <p class="calibre2"> Osmanlı Devleti toprak düzeni nedeniyle hem burjuva sınıfının oluşumunu engelledi hem de endüstri devrimi yapılamadı. Dolay ısıyla Osmanlı'nın devamı olan cumhuriyette burjuva sınıfı ve işçi sınıfı ortaya çıkamadı.</p>

  <p class="calibre2"> Propaganda, yoksulluk, inanç engeli ve inanç kimliği üzerine kuruldu. Öte yandan hep karşı devrimci olarak bilinen tanımlanan kitleler AKP şemsiyesi altında toplandı ve 2004 yılında "devrimci" oldular; CHP ise muhafazakâr bile değil, çağı kavrayamamakla, AB gibi vizyonu bile olmamakla suçlanır oldu.</p>

  <p class="calibre2"> Sizce CHP'nin savunduğu hangi Atatürkçülük?</p>

  <p class="calibre2"> 1946 sonrası Kemalizm’in en önemli savunucusu olan laiklikten ödün verdiler. Köy Enstitüleri - Halkevleri - İmam-Hatip okulları gibi, birçok eylemde, karşı devrimcilerle aynı safta durdular. 1960 sonrası da MSP koalisyonunda yaptıkları gibi kaç kez aykırı partilerle koalisyon kurmakta sakınca görmediler. 1970 sonrası ortanın solu dediler. Ortanın solunun CHP'nin savunduğu Atatürkçülükle bile bir ilgisi var mı?</p>

  <p class="calibre2"> Son iki soru: 1. CHP, 1946 sonras ı hiç yüzde 50 oy aldı mı? 2. CHP'nin kimliğini tanımlayabilir misiniz?</p>

  <p class="calibre2"> Komplo teorilerinin akıl oyunları çerçevesi içinde sorumuzu soralım: CHP'nin lider ve dar çevre kadrosunun uygulamaları sonucu kim kazandı, kim kaybetti?</p>

  <p class="calibre2"> Sayelerinde karşı devrimciler ve doğru ya da yanlış ama bu şemsiyenin tanımı olan AKP kazandı.</p>

  <p class="calibre2"> Kim kaybetti? Ortada görünenin tanımını yapmaya gerek varmı?</p>

  <h2 id="sigil_toc_id_9" class="calibre7"><a id="bookmark2" class="calibre8"></a>GAZİ MUSTAFA KEMAL'İ ÖRNEK ALMAK UTANILACAK HÂL  ALDI!</h2>

  <p class="calibre2"><span class="calibre3"> İki İngiliz’in Andrew Mango ve Kinross'un yazdığı Atatürk biyografilerini dönün okuyun, şunu göreceksiniz: Gazi Mustafa Kemal hem bir strateji dehası hem de siyasi öngörüleri tam isabetli bir devlet adamı. Ama şanssızlığı Türk olması... Eğer o herhangi bir Avrupa ulusuna ait olsaydı, bugün Türkiye'de ona söylenmedik laf bırakmayanlar ile onu görmezden gelenler, hakkında düzmedik methiye bırakmayacaklardı, onun yarattığı modeli Türkiye'ye uygulamak için vakıflar kuracaklar, enstitüler açacaklardı.</span></p>

  <p class="calibre2"> Türkiye'de her çocuk ana rahmine düştüğü andan itibaren Atatürk adını duyar. Sonra tüm ömrü <span class="calibre3">laiklik</span> ve <span class="calibre3">Atatürk</span> sözcüklerini duymakla geçer. Ama bir süre sonra neredeyse çoğunluk Atatürk, laik cumhuriyet ve Türk sözcüğünü kullanmaktan utanır hale gelir. Son yıllarda zaten bu sözcükleri ifade etmek ilkellik, çağdışılık, küreselleşmeyi anlamamak, AB'ye karşı olmak gibi olgularla özdeşleştirilmeye başlandı.</p>

  <p class="calibre2"> Genç bir politikacı söze şöyle başlıyor: "Ben bundan sonra Özal'ın bıraktığı yerden devam edeceğim... "</p>

  <p class="calibre2"> Düşünüyorum; neden Gazi Mustafa Kemal'in bıraktığı yerden devam edeceğiz demezler de, bir zamanlar Adnan Menderes şimdilerde de Turgut Özal'ın misyonunu yükleneceklerini ilan eder dururlar.</p>

  <p class="calibre2"> Mustafa Kemal'in ideolojisinin ana ekseni neydi?</p>

  <p class="calibre2"> Birincisi: <span class="calibre3">Antiemperyalist</span> olmak... İkincisi de: <span class="calibre3">Tam bağımsızlıkçı</span> olmaktı...</p>

  <p class="calibre2"> Askeri alanda savaş kazanıldı, ardından siyasi ve sosyal yaşama alanında da savaşa sıra geldi.</p>

  <p class="calibre2"> İlkine kurtuluş, ikincisine bağımsızlık savaşı diyoruz.</p>

  <p class="calibre2"> Bağımsızlık savaşı süreci aynı zamanda devrimler sürecidir. Önce padişahlığı, yani monarşiyi ve halifeliği kaldırdı; ardından egemenliğin kayıtsız şartsız halka ait olduğu laik cumhuriyeti kurdu. Bunlar birer devrimdi, tıpkı Batı'da görüp methiyeler düzdüğümüz burjuva devrimleri gibi... Üstelik bu ülkenin burjuva sınıfı olmadığı halde yaptı tüm bunları... Gazi Mustafa Kemal laik düşünce sisteminin korunması, kavranılması için iki alanda devrim yaptı. Bunlardan birisi eğitim, ötekisi de hukuk alanlarıdır... Eğer bu alanlarda laiklik egemen değilse siyasi alandaki rejimin laik olarak ifade edilmesi anlamsızdır. Çünkü adı cumhuriyet olan rejimin laik ya da seküler olması gerekmiyor. İran örneğinde olduğu gibi... Ama demokrasiden söz ediyorsak, bu sistem için laiklik ya da sekülerlik olmazsa olmaz koşuldur. Yani kutsallığın ve dini kuralların egemen olduğu siyasi rejimlerde "demokrasi" olmaz...</p>

  <p class="calibre2"> 1923 yılında cumhuriyeti kurduk ama aradan 82 yıl geçti, hâlâ demokrasi adı verilen sistemi oturtamadık, sancılarımız çok büyük oluyor.</p>

  <p class="calibre2"> Bu başarısızlığı getirip Gazi'ye yüklüyorlar. Ne ilgisi var?</p>

  <p class="calibre2"> Bu cumhuriyet kurulduğunda Gazi Mustafa Kemal üç stratejik sütun tayin etmiştir. Birisi <span class="calibre3">"yurtta barış dünyada barıştır".</span> İkincisi: " <span class="calibre3">Ne mutlu Türküm diyene",</span> Üçüncüsü ise: <span class="calibre3">"Çağdaş uygarlık düzeyinin üstüne çıkmak"...</span> Bu hedeflere ulaşılamadıysa bunun suçu Gazi Mustafa Kemal'de midir? Yoksa bunu gerçekleştirmemek için olmadık çabayı gösteren onun takipçisi olduğunu iddia eden zevatta mıdır? Bu kişilere İsmet İnönü de dahildir!</p>

  <p class="calibre2"> Atatürkçülük adı verilen ideoloji acaba <span class="calibre3">"CHP'nin parti rozetinde şekillenmiş olan altı ok mudur?"</span> Hayır bu değildir. Eğer Gazi'yi CHP'yle sınırlıyorsanız söyleyecek hiçbir sözüm yok! Eğer CHP ile bir lider ifade etmek istiyorsanız o kişi İsmet İnönü'dür. İkinci sorum da şu: Lütfen düşünür müsünüz, Mustafa Kemal "Atatürk" sıfatıyla kaç yıl yaşadı? Bu soruyu niçin sorduğumu siz düşünün.</p>

  <p class="calibre2"> Yeniden baştaki soruya geri dönüyorum. Neden genç bir politikacı, <span class="calibre3">"Atatürk'ün bıraktığı yerden devam edeceğim"</span> demiyor?</p>

  <p class="calibre2"> Utanılacak bir konudur ama bugüne kadar hiçbir Türk yazar doğru düzgün bir Atatürk biyografisi yazmadı. Şevket Süreyya Aydemir ve Vamık Volkan'ı bir kenara bırakıyorum. Lütfen iki İngiliz'in Andrew Mango ve Kinross'un yazdığı Atatürk biyografilerini dönün okuyun, şunu göreceksiniz: Gazi Mustafa Kemal hem bir strateji dehası hem de siyasi öngörüleri tam isabetli bir devlet adamı. Ama şanssızlığı Türk olması... Eğer o herhangi bir Avrupa ulusuna ait olsaydı, bugün Türkiye'de ona söylenmedik laf bırakmayanlar ile onu görmezden gelenler, hakkında düzmedik methiye bırakmayacaklardı, onun yarattığı modeli Türkiye'ye uygulamak için vakıflar kuracaklar, enstitüler açacaklardı. Belki de daha iyi olurdu. Neden?</p>

  <p class="calibre2"> Diyeceksiniz ki, adı Atatürk ve Atatürkçülükle başlayan bunca dernek, vakıf ve sözüm ona enstitüler var da ne oluyor?</p>

  <p class="calibre2"> İşin zaten püf noktası burada? Ben de dahil olmak üzere toplumun büyük kesimi bu derneklere, vakıflara saygı duymuyoruz ki. Lütfen "Atatürkçü Düşünce Derneği"nin ne yaptığına, pardon neler yapmadığına bakınız. Başkanlık seçimini nasıl yaptığına bakınız! Para kaynaklarına ve onları nereye nasıl harcadığına dair en ufacık bir ipucu bulunup bulunamayacağını bir araştırınız, bakın bakalım neyle karşılaşacaksınız?</p>

  <p class="calibre2"> Suç ya da eksiklik Gazi Mustafa Kemal'de değil. Problem adı Atatürkçü olan bir yığın dernek ya da vakıf yöneticisinde. Suç İsmet İnönü de dahil olmak üzere CHP'nin yönetimlerinde.</p>

  <p class="calibre2"> Yakasında Atatürk rozeti taşıyan kişilerin büyük çoğunluğu ne yazık ki yalnızca bu işin ticaretini yap ıyor. Örneğin, ADD'yi aklınca CHP'den milletvekili olabileceği yer olarak görüyor.</p>

  <p class="calibre2"> Son sözüm de üniversitelere. 12 Eylül'den sonra Atatürkçülüğü korumak iddiasıyla gelen askerlerin yarattığı uyduruk ders adlarından birisi de "Atatürkçülük ve İnkılâp" tarihidir, hiçbir öğrenci bunu telaffuz bile edemiyor. Çocuklarınıza sorun: En az devam ettikleri ders budur... En az ciddiye aldıkları ders budur... Peki neden?</p>

  <p class="calibre2"> Neden bu dersin adı "Türkiye Cumhuriyeti Tarihi" ya da 'Türk Devrim" tarihi değil. Ya da neden bunun adı "Kemalist düşünce sistemi" değil. Ey Atatürk rozetiyle para kazananlar! Eğer "Kemalizm" ideoloji değil diyorsan ız, o zaman sizlerin 'Atatürkçüyüm" diyerek ortalıkta dolaşmanızın anlamı nedir? Kemalist olmanızdan vazgeçtim, Atatürkçü olmayı bile başaramadınız.</p>

  <p class="calibre2"> Her çocuk ana rahmine Atatürk ve laiklik sözcüklerini duyarak düşer. Peki neden, Atatürk düşmanı, peki neden laik cumhuriyet karşıtı, peki neden ülkesinden bu kadar nefret eden insanlar topluluğu yaratılıyor? Gerçekten nerede hata yapılıyor?</p>

  <p class="calibre2"> Bulması size kalmış!</p>

  <h2 id="sigil_toc_id_10" class="calibre7"><a id="bookmark3" class="calibre8"></a>KÖY ENSTİTÜLERİNİ KİM KAPATTI?</h2>

  <p class="calibre2"><span class="calibre3"> İmam-Hatip okulları Köy Enstitüleri'ne bir tepkidir.</span></p>

  <p class="calibre2"> 'Türk Kurtuluş Savaşı" ardından başlayan "bağımsızlık savaşının" en önemli adımlarından birisi, yapılan devrimlerdir. Kalıcı ve öncü devrimler olan padişahlığın kaldırılması, cumhuriyetin ilanı ve halifeliğin kaldırılması ardından, adım adım gerçekleştirilen gelişen devrimlerin bir parametresi olan eğitim alanındaki laik devrimlerin topluma anlatılması gerekiyordu. Buradan hareketle cumhuriyetin eğitim ordusu için Köy Enstitüleri kuruldu, çağdaş laik kültürün yaygınlaştırılması, toplumsal dayanışmanın sağlamlaştırılması için de Halkevleri açıldı.</p>

  <p class="calibre2"> Köy Enstitüleri'nin ilk adımı 1934-1935 yıllarında daha Gazi Mustafa Kemal sağken atılmıştır. Milli Eğitim Bakanı Saffet Arıkan'ın, İsmail Hakkı Tonguç'u ilköğretim genel müdürlüğüne getirmesiyle başlayan bir süreçtir. 17 Nisan 1940 tarihi Köy Enstitüleri'nin öğretmen okulu adı değiştirilerek yasayla kuruluş tarihidir. Köy Enstitüleri kurulduğu dönemde tüm dünyanın dikkatini çekmiş, araştırmalara konu olmuştur.</p>

  <p class="calibre2"> Köy Enstitüleri, bir ülkeyi ve halkını bütünüyle kucaklayan bir eğitim sisteminin adıdır; geçmişte ve çağımızda, hiçbir ülkenin eğitim tarihinde görülemeyen büyüklükte, ulusçu eğitim yolunda çağdaş, demokratik, üretime dönük ve halkçı bir eğitim hareketidir; Mustafa Kemal Türk iyesi’nde feodal kalıntılara karşı, Kemalist devrimin cumhuriyetçi, halkçı, devletçi ve laiklik ilkeleri üstüne kurulmuş bir bütünlüğün eğitim kurumlarıdır.</p>

  <p class="calibre2"> Köy Enstitüleri, halkının yüzde 80'i köylü olan geri kalmış bir ülkede, eğitim, ekonomi ve kültürel savaşım yolunda, temel eğitimle birlikte, halkını ekonomik kalkınmanın aracı durumuna getirmeyi amaçlayan eğitim kurumlarıydı.</p>

  <p class="calibre2"> Bu denli yararlıysa ve yirminci    yüzyılda dünya halklarının gelişmiş devletlerin verdikleri eğitim    mücadelesinin Türkiye'de somutlaşmış, gerçeğe dönüştürülmüş bir modeli, uygulamasıysa neden kapatıldılar? Ve kimler kapattı?</p>

  <p class="calibre2"> İlk akla gelen tabii ki Atatürk devrimleri ve laiklik karşıtı güçler oluyor...</p>

  <p class="calibre2"> Bu enstitüler kurulup sayılan arttıkça ve mezunları da yeniden köylerine dönerek halkı aydınlattıkça toprak ağaları, şeyhler, din baronları, devrimlerin karşıtları bu genç öğretmenlere ve onların yetiştiği okullara karşı akıl almaz bir kampanya başlattılar. Üretimci ve halkçı ve laik yapılanma yüzlerce yıllık geleneği sarsmaya başlayınca muhalefet de başladı.</p>

  <p class="calibre2"> O dönemde Türkiye'nin cumhurbaşkanı Kemalist devrimcilerin koruyuculuk ve savunuculuğunu yapması beklenen İsmet İnönü ve iktidardaki parti de Atatürk'ün kurduğu CHP idi. Zaten devir tek parti devriydi. Fakat buna karşın Mustafa Kemal'in mirasının korunmadığı, sahip çıkılmayacağı anlaşılmaya başlandı.</p>

  <p class="calibre2"> Bu sistem, <span class="calibre3">"Hayatta en gerçek yol gösterici bilimdir,"</span> diyen Atatürk'ün, "Milli eğitim politikamızın temeli, önce bilmezliği yok etmektir. Kız ve erkek çocuklarımızın aynı şekilde, bütün öğrenim derecelerindeki eğitim ve öğrenimlerinin yaparak, yaşayarak olması gereklidir. Ülke çocukları her öğrenim derecesinde, ekonomik hayatın içinde etkili ve başarılı olacak şekilde hazırlanmalı ve yetiştirilmelidir," görüşleri ile milli eğitim tarihimizin önemli eğitimcilerinden İ. Hakkı Tonguç'un, "Köy meselesi, başkalarının zannettikleri gibi mihaniki bir surette köyün kalkınması değil, manalı ve şuurlu bir şekilde köyün içinden canlandırılmasıdır. Köy insanı öyle canlandırılmalı ve öyle şuurlandırılmalıdır ki, onu, hiçbir kudret kendi hesabına ve insafsızca istismar etmesin. Köy insanlarına köle ve uşak muamelesi yapılmasın. Köylüler şuursuz ve bedava çalışan bir iş hayvanı haline gelmesinler. Köy meselesi, köyde eğitim problemleri de içinde olmak üzere bu demektir," görüşlerinde açıkça ifade edilmiştir.</p>

  <p class="calibre2"> Enstitüler mezunlarını verip bu öğretmenlerin eğittiği öğrencilerin ve köylülerin uyanışı siyasi iktidarın da işine gelmemeye başladı. Bu eğitim kurumları hakkında olmadık dedikodular üretilmeye başlandı. Bunlar genel olarak:</p>

  <p class="calibre2">1.    Buraları komünist yuvalarıdır,</p>

  <p class="calibre2">2.    Kız erkek birlikte okuyorlar, buraları fuhuş yuvası oldu,</p>

  <p class="calibre2">3.    Kızlar hamile kalıyor,</p>

  <p class="calibre2">4.    1999 yılında da <span class="calibre3">[Turkish Daily News]</span> bu enstitülerin, Nazi benzeri eğitim sistemi uygulayarak ırkçı, faşist öğretmenler yetiştirdiği suçlamaları getirilmiştir. Daha farklı muhalif görüş ileri sürenlerin suçlamaları da dört grupta toplanabilir:</p>

  <p class="calibre2"> Birinci grup: 1. Köy Enstitüleri fesadı gizlemek için kuş uçmaz, kervan geçmez, susuz dağ başlarına kurulmuştur. Enstitü duvarlar içine alınıp körpe Türk çocukları kültürden yoksun bırakılarak, dünya ile irtibatları kesilmiştir. 2. Enstitülere ilkokul öğretmenleri atanarak, öğretmen kadroları zayıflatılmıştır. Enstitü binaları öğrenci ve öğretmenler tarafından değil, 200 milyon harcanarak müteahhitler eliyle yaptırılmıştır. 3. Köy Enstitüsü müdürlerine geniş yetkiler verilmiş, devlet içinde devlet olmuşlardır. [Bu düşünceleri ileri sürenler: Fethi İsfendiyaroğlu, Prof. Ziya Fahri Fındıkoğlu, Emin Soysal, Prof. Mümtaz Tarhan, Ali Uygur, Tevfik İleri]</p>

  <p class="calibre2">İkinci Grup: 1. Sistem demokratik değildir. Bu sistem öğretmenler arasında ikilik yaratmıştır. Öğretmenlik tarım ve işlik çalışmasıyla birlikte yürütülemez. 2. Köy Enstitüsü çıkışlı öğretmenlere başöğretmenlik verilmesi sakıncalıdır. 3. Köy Enstitülerine yalnız köy çocuklarının alınması, köy, şehir ayrılığı ve sınıf ayrılığı bilinci yaratmıştır. [Bu görüşleri ileri sürenler: Necdet Sancar, Cahit Okurer, Ali Uygur, Prof. Z. Fahri F ındıkoğlu]</p>

  <p class="calibre2">Üçüncü Grup: 1. Köy Enstitüleri yıllarca plansız, programsız çalışmışlardır. Programlan bilimsel değildir. Öğrenciler amele görüldü. 2. Enstitülerde iş ön plana alınmıştır. Öğrenciler, genel bilgi ve meslek bilgisi yönünden zayıf yetiştirilmiştir. Kalem, kâğıt yerine, çapa, kürek, orak, örs kullanılarak bilgi düşmanlığı yapılmıştır. 3. Milli ahlâka az yer verilmiştir. [Bu görüşleri ileri sü renler: Fethi İsfendiyaroğlu, Necdet Sancar, Ali Uygur, Bedri Alagan, Şükrü Selçukoğlu, Emin Soysal, Cahit Okurer]</p>

  <p class="calibre2">Dördüncü Grup: 1. Kız, erkek çocukların birlikte eğitim görmeleri solculuk metodudur. Karışık eğitim zararlı olmuştur. Köydeki namus anlayışı yıkılmış, kız öğrencilerin namusu ayaklar altına alınmıştır. 2. Köy Enstitüleri sistemi, Sovyet Rusya eğitim sisteminin bir kopyasıdır. Bunun için yönetici ve öğretmenleri bu kurumlardan atılmıştır. Bu okullarda, vatan, millet, aile düşmanlığı yapılmıştır. Bu okullar, Güney Amerika, Meksika köycülük hareketlerinin benzeridir.</p>

  <p class="calibre2">3. Köy Enstitüleri kitaplıkları, millet, askerlik aleyhine komünistlik aşılayan kitaplarla doldurulmuştur. Köy Enstitüleri dergisi zararlı yazıların kaynağı olmuştur. [Bu görüşleri ileri sürenler: Fethi İsfendiyaroğlu, Ali Uygur, Necdet Sancar, Kadircan Kalfı, Prof. Z.Fahri Fındıkoğlu, Prof. Osman Turan, Aclan Say ılgan, Cahit Deniz, Dr. Fethi Tevetoğlu, A. Okçuoğlu, İlhan Darendelioğlu, Şükrü Selçukoğlu, Süleyman Kadıoğlu, Mustafa Demir, Fedai Coşkuner, Osman Seval, Fahri Alpaslan]</p>

  <p class="calibre2"> Köy Enstitüleri sistemi hakkındaki olumlu yorumları, Türk bilim adamlarından, milletvekillerinden değil o dönem Türkiye'ye gelip bu sistemi inceleyen yabancı araştırmacıların görüşlerinden aktarıyorum.</p>

  <p class="calibre2">"Aradığımızı, istediğimizi burada bulduk. Köy Enstitüleri yüzyılın gerekleri ve çevrenin koşulları içinde eğitim vermesini beceren, bizim bünyemize uygun düşen bir eğitim kuruluşuna da sahip olduğu için, çok beğendik. Buralarını bitiren öğretmenlerin köylerdeki çalışmaları da verimli olmaktadır. Diğer öğretmenlerin köylerde başaramadıklarını bu genç öğretmenler başaracaktır." <span class="calibre3">[Tayland Öğretmen Okulları Genel müdürü]</span></p>

  <p class="calibre2">"Son yıllarda, hayalimdeki okullar Türkiye'de kurulmaktadır. O da Köy Enstitüleri'dir." <span class="calibre3">[Prof. John Dewey]</span></p>

  <p class="calibre2">"Köy ile şehir arasında uçurum açmışsın ız. Birkaç Köy Enstitüsünü ziyaret ettikten sonra anladım ki, bu uçurum Köy Enstitüleri ile düzeltilebilir. Türkiye'de köylü ile şehirli, halk ile aydınlar arasındaki uçurumu doldurmak için bulunmuş pek maharetli bir çare." <span class="calibre3">[Arnold Toynbee,</span> İngiliz tarihçisi, 1948]</p>

  <p class="calibre2">"Kanaatim odur ki, bütün dünyada eşine hemen hemen hiç rastlanmayan çok orijinal ve cidden cesaretli bir teşebbüs. Burada yetişen köylü gençleri tekrar köylerine yollamak ve oradaki çocukları yetiştirmek üzere vazifelendirmek fevkalade bir buluş." <span class="calibre3">[Manuel L.Rodriges,</span> Portekizli gazeteci]</p>

  <p class="calibre2">"Siz demokrasiye ulaşmanın gerçek yolunu bulmuşsunuz. Bu enstitüler tamamıyla mütecanis, muvazeneli ve ahenkli bir toplum tipinin birinci garantisidir. Enstitülerinizde memleketinizin kendi bünyesinden fışkıran kuvvetli, sıhhatli bir gençlik buldum." <span class="calibre3">[Jeannette Rakin,</span> Amerikan Kongresi'nde kadın milletvekili]</p>

  <p class="calibre2"> Bu liste uzayıp gitmektedir.</p>

  <p class="calibre2"> Köy Enstitüleri Mustafa Kemal Türkiyesi’nde, halkımız ve ülkemiz için yaşamsal değeri olan çağdaş eğitim kurumlarıydı. Buna rağmen bu eğitim kurumları niçin ve kim ya da kimler tarafından kapatıldı?..</p>

  <p class="calibre2"> Milli Eğitim Bakanı Hasan Âli Yücel'in ayrılmasından sonra sırasıyla milli eğitim bakanı olan CHP’li Reşat Şemsettin Sirer, Tahsin Banguoğlu ve yine CHP saflarında yetişmiş olup da DP döneminde bakan olan Tevfik İleri ile İ. Hakkı Tonguç'tan sonra İlköğretim Genel Müdürlüğü'ne getirilen Yunus Kâzım Koni, Ferruh Sanır, Köy Enstitüleri'ni kapatarak, eğitim tarihimiz açısından büyük bir darbe vurmuşlardır.</p>

  <p class="calibre2"> Bugün Atatürkçülerin, Kemalistlerin, ilericilerin, sosyal demokratların, adına ne derseniz deyin ya da bu gruplar kendilerini nasıl adlandırıyorlar bilemiyorum, hepsinin ortak paydasının bugünkü iktidardan ve onları iktidara taşıyan güçlerden karşı devrimci, anti-Atatürkçü diye bahsetmeleridir. En çok tartışılan bakanlardan birisi de Milli Eğitim Bakanı (2005) Hüseyin Çelik'tir. Ancak ne AKP ne de onun bakanı, İnönü dönemindeki CHP kadar devrimleri parçalamayı başaramaz. Hüseyin Çelik, CHP'nin 1946 sonrası milli eğitim bakanları yanında Karl Marx gibi kalır! Yalnızca bir eğitim seferberliği olmayıp toprak reformunun da uygulanabilmesinin vazgeçilmez koşulu olan Köy Enstitüleri'nin kapatılma sürecinde İsmet İnönü samimi, yeminli bir Kemalist olmadığını, CHP de devrimin partisi olmadığını göstermiştir. İşte devrimin laik e ğitim kurumlarıyla bu devrimin koruyucusu kollayıcısı olacak olan öğretmenlerin, öğrencilerin ve köylünün eğitildiği, bilinçlendirildiği Köy Enstitüleri'nin kapatılmasında en önemli rolü İsmet İnönü ve onun son dönem gerici, o günkü tanımlamayla "yobaz" milli eğitim bakanları oynamıştır. Bundan cesaret alan DP de enstit üleri ortadan kaldıran yasayı çıkarmış ve yine devrimin önemli kurumlarından birisi olan "halkevlerini" kapatma cesaretini bulmuştur.</p>

  <p class="calibre2"> İsmet İnönü Köy Enstitüleri'nin kapatılışına, yerine imam-hatip okullarının kuruluşuna neden göz yumduğunu şöyle açıklıyor:</p>

  <p class="calibre2">"...ben Köy Enstitüsü fikrine inanmışımdır. İnanmış bir insan, sonuna kadar yürütür; idealizmde, felsefede bu böyledir; ama ben politikacıyım, uygulayıcıyım. Ben, gücüme göre gücümün var olduğu yerde, gücümü gösterebilirim... Benim gücüm o zaman nereden geliyordu? Partiden, parti meclis grubundan, gücümü ben buradan alıyordum. Bu konuda, bütün bu organlarda gücümü kaybetmiştim... Artık Köy Enstitüleri'ni eski gücüyle, eski ruhuyla devam ettirmek olanakları benim elimden çıktı." [Çetin Yetkin- <span class="calibre3">Karşı Devrim, 252-253]</span></p>

  <p class="calibre2"> 1946 seçimleri sonrası İsmet İnönü liderliğindeki CHP, büyüklü küçüklü sermaye gruplarına, ağa, şeyh, eşraf, aşiret ve bey takımlarına teslim olmuştur. Çünkü bu hileli seçimin sonucu artık CHP'nin halkından koptuğunu, tek parti dönemi oligarşik yönetiminin halkı yıldırdığı, en önemlisi de Kemalist devrimlere sahip çıkılamadığının kanıtları ortaya çıkmıştır. CHP içinde Kemalist kadroların ve devrimcilerin yerini "milliyetçiler" aldı. Seçim sonuçlarını aldıktan sonra CHP kadroları kendilerini halk yerine yukarıda saydığım gruplara yamamak gereği duydular. Böylece köylünün uyanmasından korkanlar, uyanmasını istemeyenler, oy peşinde koşanlar, türlü nedenlerle Köy Enstitülerinden uzaklaştırılanlar, kin ve garezleri doğrultusunda hareket edenler, kısacası kurulu düzenden yana olan tüm çıkarcı, tutucu ve gerici çevreler, Köy Enstitüleri karşısında büyük bir cephe oluşturdular. Bu nedenle önce, iktidarda bulunan CHP hükümetlerinin Milli Eğitim Bakanı olan Reşat Şemsettin Sirer ve Tahsin Banguoğlu'nun ekipleriyle Köy Enstitüleri üzerinde operasyonlar yapıldı. DP de Tevfik İleri ile 1954 yılında çıkardıkları yasayla Köy Enstitüleri'ni tamamen kapattı.</p>

  <p class="calibre2"> Konuya gerçekçi ve bilimsel olarak yakla şanların ortak görüşünü yansıtan Yakup Kepenek'in özetlemesi şöyle:</p>

  <p class="calibre2"><span class="calibre3">"Enstitülerin neden yıkıldığı çok açık. Halkın uyanışını, kendi sömürü süreçlerini sarsacak birer tehdit ya da tehlike olarak gören çevrelerin, enstitülere hoşgörü ile bakması elbette beklenemezdi. Köylü uyanırsa sömürülemezdi, kendisini sömürenlere karşı çıkardı; üreterek ekonomik güç kazanıp çiftçi olunca, asırlardır kendisini uyutarak ezen ve sömürenlerin kölesi olmaktan kurtulacaktı. Bu gelişmelerden kimlerin zarar göreceği açıktır..."</span> [Çetin Yetkin, <span class="calibre3">Karşı Devrim, 253]</span></p>

  <p class="calibre2"> Enstitüler kapatılınca ne oldu? Onlarca madde alt alta konup sıralanabilir ama yalnızca ikisini öne çıkarmak istiyorum. İlköğretim seferberliği değil, ilköğretim davası diye bir şey kalmadı. Eğitim öğretim alanında en az 50 yıl kaybettik, bugün "kendi okulunu kendin yap" diye kıvranıp duruyoruz. İnönü dönemi CHP'nin son dönemindeki milli eğitim bakanları gibi sahte Atatürkçüler nedeniyle asıl kaybeden laik cumhuriyet oldu. Köy Enstitüleri neden kurulduysa yine o nedenle kapatılmıştır.</p>

  <p class="calibre2">Kaynaklar:</p>

  <p class="calibre2">1.    Bekir Semerci, Türkiye'de İleri Atılımlar ve Köy Enstitüleri</p>

  <p class="calibre2">(1989).</p>

  <p class="calibre2">2.    Recep Bulut, 50.yılında Köy Enstitüleri (1990)</p>

  <p class="calibre2">3.    S. Edip Balkır - Arifiye Köy Enstitüsü (1974).</p>

  <p class="calibre2">4.    Mustafa Demir- Köy Enstitüleri ve Solculuk (1959).</p>

  <p class="calibre2">5.    Mustafa Demir- Köy Enstitüleri ve Koç Federasyonu</p>

  <p class="calibre2">(1966).</p>

  <p class="calibre2">6.    Çetin Yetkin - Karşı Devrim (2002).</p>
</body>
</html>
