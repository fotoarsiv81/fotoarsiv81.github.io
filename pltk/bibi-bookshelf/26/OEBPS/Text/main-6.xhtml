<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a> CUNTACI SUBAYIN EMEKLİSİ OLMAZ</h2>

  <p class="calibre2"><span class="calibre3"> On beş idamdan üçü infaz edildi, on üçü müebbete çevrildi. Genelkurmay Başkanı Erdelhun da idamdan kurtulanlar arasındaydı. İhtilal kendi genelkurmay başkanını bile idamla yargılam ıştı.</span></p>

  <p class="calibre2"> O gün Yassıada'nın ünlü yargıcı Salim Başol, DP kadrosuna cezalarını bildirecekti.</p>

  <p class="calibre2"> İntihar girişiminde bulunup kurtarılan Menderes dışında herkes hazırdı. Kararlar okunmaya başladı. Gördüler ki, bu kez, duruşmaya gruplar halinde getirilmelerinin bir önemli nedeni var. Her grupta mutlaka bir idam, birkaç müebbet çıkıyor, sonra gün alanlar sıralanıyor, en sonunda da beraat edenler bulunuyordu.</p>

  <p class="calibre2">"Agâh Erozan.... İdam..." dedi ses.</p>

  <p class="calibre2">"İbrahim Kirazoğlu... İdam..." dedi ses.</p>

  <p class="calibre2">"İlhan Sipahioğlu.... İdam...." dedi ses. Yere yığılmakta olan Sipahioğlu'nun kolundan tutup doğrulttu, Kirazoğlu. "Çıkar çıkmaz bir zahmet, bizim eve de uğra, bir selam söyle, hadi geçmiş olsun," dedi.</p>

  <p class="calibre2"> Kararların okunması bitti, bir öğleye doğruydu. Yassıada güneşle yıkanıyordu. Duruşma salonundan çıkanlar arasındaki idama hüküm giymiş olanları, bir kenara koydular. Ötekiler, tek kol sırayla koğuşlarına doğru uzaklaşıyordu.</p>

  <p class="calibre2"> İdamlıkların ellerini arkalarından kelepçelediler.</p>

  <p class="calibre2"> Kelepçe Amerikan malıydı. Her kıpırdanışta bir miktar daha sıkışıyordu.</p>

  <p class="calibre2"> Koğuşlara gidenler, şöyle ya da böyle yaşamlarını sürdürecek olanlar, uzaklaşıp gitmişlerdi. İskeleye doğru ağır adımlarla ilerlediler. Kimse konuşmuyordu.</p>

  <p class="calibre2"> Öğleye doğruydu ve güneş Yassıada'yı ısıtıyordu. Bir eylül ayıydı, bir İstanbul sonbaharı.</p>

  <p class="calibre2"> İskeleye yanaşan bir muhribe doğru ilerlediler. On dört kişiydiler. Menderes, aldığı ilaçların etkisiyle Yassıada hastanesinde, idam kararından habersizdi.</p>

  <p class="calibre2"> Celal Bayar, Refik Koraltan, Fatin Rüştü Zorlu, Hasan Polatkan. Agâh Erozan, İbrahim Kirazoğlu, Bahadır Dülger, Hamdi Sancar, Nusret Kirişçioğlu, Emin Kalafat, Osman Kavrakoğlu, Baha Akşit, Zeki Erataman, 27 Mayıs'la uzaklaştırılan Genelkurmay Başkanı Orgeneral Rüştü Erdelhun.</p>

  <p class="calibre2"> Muhribin, idamlıklar için ayrılan alttaki bölmelerine inen merdivende, en büyük zorluğu Emin Kalafat çekti. Ayakları kısa, küçücük bir adam. Merdivenlerden elleri arkada kelepçeli inemedi. Yuvarlandı, merdivenin dibine değin.</p>

  <p class="calibre2"> Her biri bir köşeye ilişti. Geminin hareket ettiğini, makinelerinin homurdanmasından anladılar.</p>

  <p class="calibre2"> Elleri arkadan kelepçeli, oturmakla ayakta durmak arası bir durumdaydılar.</p>

  <p class="calibre2"> Biri geldi, üstlerinde ne varsa, mendile değin, aldı.</p>

  <p class="calibre2"> Buradan sonrasını Cüneyt Arcayürek anlatıyor...</p>

  <p class="calibre2"> Rüştü Erdelhun, "Evladım, gözlüğümü alma, onsuz hiçbir şey yapamam," dedi. "Gittiğin yerde gözlüğe ihtiyacın olmayacak!" diye ses onu terslendi.</p>

  <p class="calibre2"> O dakika değin nereye gittiklerini bilmiyorlardı. Ne yapılacağını bilmiyorlardı. Bu yanıt, verilen idam kararlarının hızla uygulanacağının bir göstergesi oldu.</p>

  <p class="calibre2"> Bir sessizlik, geçti.</p>

  <p class="calibre2"> Bayar'ın karşısında Fatin Rüştü Zorlu, biraz ötede Kirazoğlu ve Erdelhun oturuyordu.</p>

  <p class="calibre2"> Ve idama doğru yol alıyorlardı.</p>

  <p class="calibre2"> Yazgının çizdiği yolun, son halkası.</p>

  <p class="calibre2"> İp boğazlarına dolanacak, vücudun ağırlığı aşağı çekecek, bir hırıltı... Sonra boyna dolanan ip dönecek, dönecekti.</p>

  <p class="calibre2"> On beş idamdan üçü infaz edildi, on üçü müebbete çevrildi. Genelkurmay Başkanı Erdelhun da idamdan kurtulanlar arasındaydı. İhtilal kendi genelkurmay başkanını bile idamla yargılamıştı.</p>

  <p class="calibre2"> Sonraki yıllar siyasiler için af çıktı.</p>

  <p class="calibre2"> Aradan on bir yıl geçti. Askerler 12 Mart 1971 tarihinde bir muhtıra verdiler. Demokrasi bir kez daha yara aldı. Süleyman Demirel başbakandı, şapkasını aldı ve gitti.</p>

  <p class="calibre2"> Sonra Nihat Erim ve Ferit Melen başbakan oldu. Cumhurbaşkanlığı seçimi de tam o döneme rastladı. Genelkurmay eski başkanlarından Cevdet Sunay cumhurbaşkanıydı ve Demirel görev süresinin uzatılmasına karşıydı.</p>

  <p class="calibre2"> 23 Ocak 1973 tarihinde Melen Demirel'e Ordu'nun eğilimini özetledi:</p>

  <p class="calibre2">"... Ordu komuta heyeti, 13 Mart'ta yapılacak Cumhurbaşkanı seçimini müzakere etti. Kimi kararlara vardılar. Devletin başıyla ilgili olan bu sorunda Ordu'nun dileği ve eğilimi şudur:</p>

  <p class="calibre2"> Sayın Cevdet Sunay'ın Mart ayında sona erecek olan yedi yıllık görev süresi, 'üç yıl daha' uzatılacaktır.</p>

  <p class="calibre2"> Genelkurmay Başkanı Orgeneral Sayın Faruk Gürler, bu görevinde üç yıl daha kalacak, Ordu'ya gerekli olan çekidüzeni verecek, modernize olması için her türlü olanağı sağlayacaktır..."</p>

  <p class="calibre2"> Demirel bu direktiflere hayır dedi. Cevdet Sunay'ın görev süresinin uzatılmasına karşı çıkan AP Genel Başkanı Demirel'in kısa bir süre sonra yeni formül olarak Genelkurmay Başkanı Faruk Gürler'in emekli olarak cumhurbaşkanı seçilmesi önerisine de sıcak bakmayacağı anlaşıldı. Bu süreçte İsmet İnönü'de Gürler formülüne hayır diyecekti.</p>

  <p class="calibre2"> 5 Mart 1973 tarihinde Gürler'in emeklilik isteği işleme kondu. Cumhurbaşkanı tarafından senatoya üye atandı.</p>

  <p class="calibre2">13 Mart günü Meclis'te cumhurbaşkanlığı oylaması yapılacaktı ve Gürler adaydı.</p>

  <p class="calibre2">Cüneyt Arcayürek o günü şöyle anlatıyor:</p>

  <p class="calibre2">"TBMM'nin görkemli genel kurul salonunda derin bir suskunluk vardı. İlk oylamanın sonucu açıklanıyordu:</p>

  <p class="calibre2"> Tekin Arıburun 292 oy almış; Faruk Gürler ise ancak 175 oy toplayabilmişti. DP önderi Bozbeyli'ye partisi 45 oy vermişti. TBMM'nin sağ kesiminden AP sıralarından alkış sesleri duyuldu. Faruk Gürler sol tarafta gerilerde oturuyordu. Hiçbir tepki göstermedi. Öylece duruyordu. Bütün gözler ona çevrilmişti; herhalde o da bu bakışlardaki baskıdan olacak bir eziklik içindeymiş gibiydi.</p>

  <p class="calibre2"> Gürler Paşa seçimi yitirmişti. Ve:</p>

  <p class="calibre2"> Ulusal irade kazanmıştı!</p>

  <p class="calibre2">Tanklar, jetler... Hiçbirisi yoktu! Seçimin ilk turunu izleyen komutanlar yerlerinden kalkmadılar. Genel kurulu izliyor, aralarında konuşuyorlardı.</p>

  <p class="calibre2">İkinci tura geçildi. Gürler'in seçimi kesinlikle yitirdiği bir kez daha ortaya çıktı:</p>

  <p class="calibre2"> Arıburun 284, Gürler 176, Bozbeyli 47 oy almıştı. Gürler'in daha yüzden fazla oya gereksinimi vardı, oysa sonuçlara göre bu kadar oyu üçüncü turda alabilmesi artık olanaksızdı.</p>

  <p class="calibre2"> Üçüncü tur: Arıburun 276, Gürler 200."</p>

  <p class="calibre2"> Genelkurmay eski başkam Gürler kesinkes kaybetmişti. Artık o yalnızca bir senatördü. Yine Arcayürek'in tanıklığına başvuruyorum:</p>

  <p class="calibre2">"Foto muhabirlerinin çakan flaşlarına durgun, sonucun verdiği şaşkınlıktan kurtulamamış gözlerle bak ıyordu. O şişman gövdesi adeta erimiş, giysilerin içinde küçülmüş, yitmiş gibiydi. Uzun süredir Gürler'i izliyordum, basın locasından.</p>

  <p class="calibre2"> Gürler kalktı ağır ağır yürümeye başladı. Artık sade bir senatördü.</p>

  <p class="calibre2"> Emekli bir orgeneral, bir senatör!</p>

  <p class="calibre2"> Koridora çıkarken mırıldandı: "'...Bana söz verenlere bakınız!..'"</p>

  <p class="calibre2"> AP ve lideri Demirel oyunu kazanmıştı, kaybeden ordu oldu ama bunun rövanşının 12 Eylül 1980'e kaldığının anlaşılması için aradan yedi yıl geçmesi gerekecekti.</p>

  <p class="calibre2"> Bu seçimin ardında Gürler niçin kaybetti, sorusunu soranlar kilit ismin Hava Kuvvetleri Komutanı Muhsin Batur olduğu konusunda birleştiler.</p>

  <p class="calibre2"> Cumhurbaşkanlığı seçiminden altı gün sonra yani 19 Mart 1973 tarihinde İngiltere'de yayımlanan <span class="calibre3">Economist</span> gazetesi Hava Kuvvetleri'nin Ordu'yu durdurduğunu belirtip şu yorumu yazıyordu:</p>

  <p class="calibre2"><span class="calibre3">"...Generallerin müdahale etmemek konusunda ald ıklan kararın önemli nedenlerin başında General Batur'un takındığı tutum geliyor. Güçlü ve popüler bir asker olan Muhsin Batur, General Gürler'in cumhurbaşkanlığını destekleyenlerden biriydi. Ancak, Gürler'in yerine Genelkurmay Başkanı olamayınca bu destek eridi. General Batur, Gürler'i desteklemeyeceğini sadece arkadaşlarına değil, öteki kuvvetlere de duyurdu ve yönetime el koyma yönünde bir girişim olursa, buna da karşı olacağım bildirdi. Hava Kuvvetleri'nin yardımı olmadan Ordu, bu girişime cesaret edemezdi. Politikacılar Batur'un mesajını aldılar... "</span></p>

  <p class="calibre2"> Batur neden desteğini geri çekmişti? "9 Mart" darbesinde önce öne sürüp sonra sol görüşlü subayların tepelerine inerek onları tutuklatıp, ordudan ihraçlarını sağlamada birlikte hareket eden iki orgeneralin yolları bu kez ayrıldı. Daha önce kendisinden sonra Batur'un Genelkurmay başkanı olacağı konusunda güvence veren Gürler'in aksine öteki karacı kuvvet komutanları, kendilerinden kıdemli olmasına karşın, yüzlerce yıllık ordu geleneğini bozup bir havacıyı Genelkurmay başkanı yapmayacaklarını çok açık biçimde dile getirdiler. İşte Muhsin Batur'un uçaklarını havalandırmasına engel olan bu davranıştı. Eğer Hava Kuvvetleri Komutanı Orgeneral Muhsin Batur Genelkurmay başkanlığını garanti etseydi Faruk Gürler kesinlikle cumhurbaşkanı olacaktı. Yani bu sonuç parlamentonun zaferi gibi gözükmekle birlikte asıl Batur'un zaferiydi ya da Batur'un yenilgisi.</p>

  <p class="calibre2"> Sonuçta kim kazandı kim kaybetti sorusunu sorduğumuzda kişilerin kazanmasının önemli olmadığı, demokrasi ve Ordunun birlikte kaybettiği yorumunu yapmak doğru olacaktır!</p>

  <p class="calibre2"> Yılları hızla geçiyorum ve bu olaydan 20 yıl sonraya geliyorum. Takvimler 20 Temmuz 1993 sonrasını gösteriyor.</p>

  <p class="calibre2"> Siyasal kulislerde ve medyada sürekli olarak bir konu gündemdeydi; Tansu Çiller başbakan ve Genelkurmay başkanlığından yaş haddi nedeniyle ayrılması gereken Orgeneral Doğan Güreş'in görev süresini bir yıl uzatmayı öngören olay...</p>

  <p class="calibre2"> Yine Arcayürek'in Çankaya'daki yalan tanıklığına başvuruyorum.</p>

  <p class="calibre2">"Güreş'le ilgili hükümet kararının uygulamaya girebilmesi için Çankaya'nın onayından geçmesi gerekiyordu.</p>

  <p class="calibre2"> Fakat Doğan Güreş'in görev süresini uzatma olayında; baştan sona Cumhurbaşkanı'nın 'olumsuz bir tavır içinde' olmadığı gözlendi.</p>

  <p class="calibre2"> Özetlemek gerekirse; Cumhurba şkanı Demirel, Güreş'in görev süresini uzatmaya girişen hükümetin yanında vaziyet aldı.</p>

  <p class="calibre2">Ters düşen tek bir kişi vardı: O da, yaş haddi nedeniyle Doğan Güreş emekliye ayrılacak olursa, kıdem sırasına göre Genelkurmay başkanlığı görevine getirilecek olan Kara Kuvvetleri Komutanı Orgeneral Muhittin Fisunoğlu idi.</p>

  <p class="calibre2"> Devlet çarkı Fisunoğlu'nun aleyhine çalıştı.</p>

  <p class="calibre2"> Cumhurbaşkanı, Başbakan Çiller ve hükümet ortakları, Güreş ve yaş haddi nedeniyle görev süreleri 1994 yılı Ağustos ayında sona erecek olan Deniz ve Hava Kuvvetleri komutanları aynı çizgide buluştular:</p>

  <p class="calibre2"> Güreş'in görev süresi bir yıl uzatılacak, Fisunoğlu emekliye sevkedilecekti!</p>

  <p class="calibre2"> Bu işlem daha sonraki aylar bir yara gibi işleyecekti.</p>

  <p class="calibre2"> Fisunoğlu, Genelkurmay başkanlığına 'Güreş'le hükümetin tezgâhladığı bir 'komplo' ile atanmadığını' öne sürecekti.</p>

  <p class="calibre2"> Ya Doğan Güreş?</p>

  <p class="calibre2"> Ya Cumhurbaşkanı Demirel?..</p>

  <p class="calibre2"> Bir yıl sonra Güreş başına öyle bir çorap örecekti ki Demirel'in...</p>

  <p class="calibre2"> 1993 Ağustos ayında; Demirel, 1994 yılı Ağustosu'nda....</p>

  <p class="calibre2"> TSK komuta heyetinden...</p>

  <p class="calibre2"> Bir darbe yiyeceğini acaba aklının.</p>

  <p class="calibre2"> Ucundan geçirdi mi?</p>

  <p class="calibre2"> Kuşkusuz yanıt 'hayır'."</p>

  <p class="calibre2"> 27 Temmuz 1993. Uzatmalı Genelkurmay Başkanı'na bir formül aranıyor.</p>

  <p class="calibre2"> Elbette konu, ağustosta toplanacak Yüksek Askeri Şûra'yı ilgilendiriyor.</p>

  <p class="calibre2"> Fakat önemli ayağı Bakanlar Kurulu'nun eğilimi ve devletteki işleyiş.</p>

  <p class="calibre2"> Formül bulunuyor: Doğan Güreş, Genelkurmay başkanlığına 1990 yılında geliyor. Üç yıldır görevde ama, Genelkurmay başkanlığında 4 yıl hizmet görmesi gerekirken yaş haddi nedeniyle bu görevde ancak 3 yıl kalabiliyor. Genelkurmay başkanlığını 1 yıl eksik yapmış oluyor.</p>

  <p class="calibre2">İyi ama, Güreş 1926 doğumlu. 67 yaşında.</p>

  <p class="calibre2"> Olsun! Şayet Güreş'in süresi bir yıl daha uzatılmazsa, Genelkurmay başkanlığına, Kara Kuvvetleri Komutanı Muhittin Fisunoğlu gelecek. Nedenleri açıklanmıyor ama, "istenmeyen adam!"</p>

  <p class="calibre2"> Fisunoğlu Genelkurmay başkanlığına gelecek olursa, boşalan Kara Kuvvetleri komutanlığına 1. Ordu Komutanı Orgeneral İsmail Hakkı Karadayı atanacak. Karadayı'ya itiraz yok. Ama, Fisunoğlu'na?..    * .</p>

  <p class="calibre2"> Güreş'in görev süresinin uzatılmasındaki gerekçe,özellikle Güneydoğu olaylarında edindiği "engin" deneyim ve bilgisinden yararlanmak.</p>

  <p class="calibre2"> 30 Ağustos itibariyle Fisunoğlu emekli edilirken Güreş'in görev süresi bir yıl daha uzatılıyor.</p>

  <p class="calibre2"> O yıl ordudan YAŞ kararıyla 40 dinci subay ihraç edildi. Kol kırıldı yen içinde kaldı ama Fisunoğlu olayıyla ilgili ordunun içinde de "kırıklık" oluştu. Geldik 1994 yılının ortalarına. Tansu Çiller'in başbakanlığı devam ediyor, Genelkurmay başbakanının görev süresinin bir kez daha uzatılması için kulis faaliyetlerine erken başlandığını 3 Mayıs 1994 tarihli <span class="calibre3">Günaydın</span> gazetesinin patlattığı bir bombadan öğreniyoruz. Siyasilerin ordu üst kademesiyle bir kez daha oynamaya kalkıştıklarına tanık oluyoruz.</p>

  <p class="calibre2"> Gazete, Çiller ile iki bakanı arasındaki telefon konuşmasını tesadüfen dinlemişti ve bunun bant çözümünü kamuoyuna açıkladı.</p>

  <p class="calibre2"> Çankaya'nın tarihçesini yazmakla görevli Arcayürek, bu olayı da kitabına taşımış, oradan aktarıyorum.</p>

  <p class="calibre2">"Tarih 29 Nisan 1994. Saat 15.30 sularında Çiller, Devlet Bakanları Necmettin Cevheri ve Bekir Sami Daçe'yi telefonla arıyor. Konferans sistemi sayesinde bu üçlü aynı anda telefonla birbiriyle konuşabiliyor.</p>

  <p class="calibre2"> Çiller, bu görüşmenin üçü arasında kalmasını rica ediyor. Görüşmenin konusu Genelkurmay Başkanı Orgeneral Doğan Güreş'in görev süresinin uzatılması. Başbakan ve bakanları çözüm planını tartışıyor.</p>

  <p class="calibre2"><span class="calibre3"> Çiller:</span> Bir araştırma yapsak. Sayın Orgeneral Güreş, Genelkurmay Başkanımız, 67 yaşında. Biz Sayın Cevheri ile daha önce konuşmuştuk bunu. Ama çok erkendi o zaman.</p>

  <p class="calibre2"><span class="calibre3"> Cevheri:</span> Ben de hattayım efendim.</p>

  <p class="calibre2"><span class="calibre3"> Çiller:</span> Evet biliyorum, biliyorum, onun için üçümüz beraber konuşalım istedim. Şimdi acaba bir yıl uzatma meselesini, bir kanun olarak tek başına Meclis'e götürmek yerine, Sayın Güreş için bu yetki yasasının içine bir şey koymamız mümkün mü, değil mi? Ve bunu gayet sessiz bir biçimde. Ben Sayın Karayalçın'la bir konuştum bunu, sıcak bakıyor buna. Acaba bunu yapabilir miyiz? Bunu yaparsak, bizi çok rahatlatır değil mi Sayın Cevheri?</p>

  <p class="calibre2"><span class="calibre3"> Cevheri:</span> Evet, yani ayrı bir kanun halinde getirelim öyle mi?</p>

  <p class="calibre2"><span class="calibre3"> Çiller:</span> Hayır, ayrı kanun halinde değil de, bir yetki yasası çıkacak ya...</p>

  <p class="calibre2"><span class="calibre3"> Daçe:</span> O yetki yasasının içinde diyorsunuz.</p>

  <p class="calibre2"><span class="calibre3"> Çiller:</span> O yetki yasası, diyorsunuz ya siz ayın 20'sinden önce çıkarmamız lazım diye. Onun için acaba bir madde ile bu işi koyabilir miyiz?</p>

  <p class="calibre2"><span class="calibre3"> Daçe:</span> Onu hiçbir şey yapmadan, onu ima etmeden, bir yetki... Üzerinde çalışalım.</p>

  <p class="calibre2"><span class="calibre3"> Çiller:</span> Lütfen. Bir de yalnız bir sorunu daha var Sayın Güreş'in, 67 yaşında galiba. Onun bir de o türlü yaş haddi oluyor? Bir de ona bakar mısınız?</p>

  <p class="calibre2"><span class="calibre3"> Cevheri:</span> Ona bakalım ama Askeri Personel Kanunu'nun emeklilikle ilgili hükmü var. Zaten geçen sene onu şey ederek yapmıştık. Yine tekrar bir bakal ım efendim.</p>

  <p class="calibre2"><span class="calibre3"> Çiller:</span> Bir bakalım ve böyle bir şeyi ona, ona şey yapmadan, ona böyle oku çevirmeden genel madde ile bu işi acaba götürebilir miyiz? Bu tabii, aram ızda kalacak. Üçümüzün arasında kalacak.</p>

  <p class="calibre2"><span class="calibre3"> Cevheri:</span> Geçen sene öyle yaptık Bay ın Başbakanım. Yaptılar, yine yaptılar ama olsun. Başka da yapacağımız bir şey yok. Mümkün olduğu kadar gayri safi bir şeyler yapmaya çalışırız.</p>

  <p class="calibre2"><span class="calibre3"> Çiller:</span> Evet, evet. Çünkü bu yaz aylan içerisinde, sonbahara kadar orada kalsın istiyorum. Ve ondan sonra ben onunla biraz daha farklı bir 'demokratikleşme paketi' üzerinde de anlaştım Doğan Güreş'le. Bu, bizim için çok olumlu olacak.</p>

  <p class="calibre2"><span class="calibre3"> Cevheri:</span> Hatta efendim bu yazın arifesinde, biz geçen sene çalıştığımızda, Sayın Daçe de hatırlar, sadece bir yılı aşan bir yılda kalan değil de, onu aşan birtakım şeyler de vardı. Geçen sene onun üzerinde çalışmıştık. Hatırlarsınız. Sadece bu yıl 30 Ağustos'tan öteye de, bakalım eğer şey imkânı varsa...</p>

  <p class="calibre2"><span class="calibre3"> Çiller:</span> Evet, ben 30 Ağustos yani, bir yıl uzatma diye düşünüyorum, bir yıl uzatma...</p>

  <p class="calibre2"><span class="calibre3"> Cevheri:</span> Evet, bir yıl daha...</p>

  <p class="calibre2"><span class="calibre3"> Cevheri:</span> Şimdi efendim Sayın Daçe şöyle. Geçen seneki sıkıntı şuydu: Geçen sene Fisunoğlu meselesi vardı. Şimdi sırada bekleyen Kara Kuvvetleri komutanı için o mesele yok. Yani emekli olma meselesi var. Yani bir yıl daha o bekleyebilir.</p>

  <p class="calibre2"><span class="calibre3"> Çiller:</span> Evet, evet, bir yıl daha bekleyebilir.</p>

  <p class="calibre2"><span class="calibre3"> Cevheri:</span> Yani Karadayı bekleyebilir. Geçen sene FisunoğIu'nda kritik bir takvim vardı.</p>

  <p class="calibre2"><span class="calibre3"> Çiller:</span> Evet, evet. Bu sefer öyle bir olay yok.</p>

  <p class="calibre2"><span class="calibre3"> Cevheri:</span> Öyle bir olay yok, yani bir sene eğer uzatırsak, geçen seneki bazı tartışmalar da şeyden geldi, yani Fisunoğlu'ndan kaynaklandı. Yani Yekta Bey'i (Güngör Özden), o birtakım basın çevrelerini ayağa kaldıran Fisunoğlu'ydu. Çünkü emekli oluyordu yani. Bu sene Karadayı'da öyle bir mesele mevzubahis olmadığı için, yani şeyleri de o kadar olmayabilir.</p>

  <p class="calibre2"><span class="calibre3"> Daçe:</span> Şimdi efendim bir de şu yar: Şeylerde, yargıda olsun, üniversitelerde olsun, yaş haddi dolsa bile, istifade edilebilecek kişilerin görevlerine devam imkânı sağlanması yolunda tazyikler de var. Bu genel çerçevenin içerisine oturtarak, bir şey yaparsak, işte kamufle etmiş oluruz, diye düşünüyorum.</p>

  <p class="calibre2"><span class="calibre3"> Çiller:</span> Bence de öyle, bence de öyle. Bir onun üzerinde çalışabilir miyiz? Önümüzdeki hafta, pazartesi ya da salı Bakanlar Kurulu yapabiliriz. Bunu da öylece getirelim. Bakanlar Kurulu'nda buna işaret etmeye gerek yok.</p>

  <p class="calibre2"><span class="calibre3"> Daçe:</span> Anlaşıldı efendim.</p>

  <p class="calibre2"><span class="calibre3"> Cevheri:</span> Hatta mümkün olduğu kadar, Sami Bey, biz bunu şey de yapabiliriz. Askeri Personel Kanunu'ndan bahsetmezsek, Sayın Başbakan'ın işaret buyurdukları o şeylere de girmemiş oluruz. Bakarız, biz buna yarın çalışırız."</p>

  <p class="calibre2"> Başbakan Çiller, Güreş'in tabii ki öteki kuvvet komutanlarının da görev sürelerini geleneklere ve hiyerarşik düzenin bozulmasına aldırmadan uzatmaya çalışırken, Cumhurbaşkanı Demirel'in tavrını yine Arcayürek'ten öğreniyoruz:</p>

  <p class="calibre2"> 'Ben o kazığı bir kez yedim. 1980'den sonra Kara ve Hava Kuvvetleri komutanlarının süresini uzattım. Denizciyi emekli edip yenisini yerine getirdim.'</p>

  <p class="calibre2"> Murat Karayalçın'la anlaşan Çiller ile bakanların konuşmalarını basına kim verdi sorusunun yanıtını yine Demirel veriyor: "Özer var ya Özer. O yapıyor bunları."</p>

  <p class="calibre2"> Özer Çiller adıyla birlikte durum netleşiyor, bant çözümünün <span class="calibre3">Günaydın'a</span> verilmesiyle ordu içinde fesat yaratma, Mesut Yılmaz'a ve muhalefete karşı da komplo kurma olduğu ortaya çıkıyor. Tüm bu gelişmelerde Güreş'in Gürler olayını ya bilmediği ya da kişisel hırslarını bir yıl için bile gemleyemediği anla şılıyor. Politikacılar neyse de Genelkurmay başkanı olan birisinin ordunun hiyerarşisini bozmanın nelere mal olacağını, kısacası cuntaların ortaya çıkacağını görmezden gelmesi tam 'komplo teorilik' bir olay'."</p>

  <p class="calibre2"> Aynı günlerde 14 generalin toplantı yaparak bu uzatma işine karşı oldukları ancak bir yıl uzatmaya karşın emekli olmayacak olan Karadayı'nın Çiller'in isteğine muhalif olmadığıda sonradan öğrenilecekti.</p>

  <p class="calibre2"> Yine Arcayürek'in tanıklığına başvuruyorum:</p>

  <p class="calibre2">"....Demirel'e, 'Yoksa bunlar cunta mı oluşturmak istiyorlar?' diye sordum. Bir süre yüzüme baktı. Bu fikre neden ve nereden kapıldığımı düşünüyor olmalı. (Necdet) Seçkinöz'den duydum diyemezdim ya!</p>

  <p class="calibre2">'Kocası (Özer Çiller)' dedi:</p>

  <p class="calibre2">'Bunlar (Güreş ve süresi dolan deniz ve hava komutanları) kalsın bize dokunmazlar diyor. 'Bu haberler geliyor. Ne oluyorsa ben biliyorum.'</p>

  <p class="calibre2">Ben 'cunta' deyince ikinci kez;</p>

  <p class="calibre2">'İşte mesele bu,' diye yanıt vermişti."</p>

  <p class="calibre2"> Doğan Güreşin ve kuvvet komutanlarının (Deniz Kuvvetleri Komutanı Vural Bayazıt ve Hava Kuvvetleri Komutam Halis Burhan) süreleri uzatılamadı. Ama askerin arkasına sığınmakta sakınca görmeyen politikacılar yüzünden Ordu, bir kez daha yara almıştı ve basın Doğan Güreş'e etek giydirmişti. Tüm olan bitene karşın, bir kez daha iktidara gelebilecekleri hesabı içinde olan siyasiler açısından bunun bir sakıncası yoktu. Halbuki cuntaların belleği çok güçlüdür ve cuntalardaki subayların emeklisi olmaz!</p>

  <p class="calibre2"> Bu olaydan sekiz yıl sonrasına gidiyoruz... . Yıl 2002. Irak krizi tırmanıyor, Ankara'ya gelen giden eksik olmuyor, bu kez Ba şbakan Bülent Ecevit, Cumhurbaşkanı da Ahmet Necdet Sezer. Koalisyon hükümeti iktidarda, Mesut Yılmaz ve Devlet Bahçeli başbakan yardımcısı ancak iki bakan var ki ayrı ayrı parti gibi; birisi Hüsamettin Özkan, ötekisi de Kemal Derviş. Hem ülke hem de bölge kaos içindeyken işte Türkiye'nin siyasi görüntüsü.</p>

  <p class="calibre2"> 15 Temmuz 2002 tarihinde basın Ankara'da üçlü bir toplantının yapılacağı haberini duyurdu. Başbakan Ecevit, Genelkurmay Başkanı Hüseyin Kıvrıkoğlu ve Başbakan Yardımcısı ve Dışişleri Bakanı Şükrü Sina Gürel arasındaydı toplantı. Zirvenin konusunun Irak olduğu açıklanmıştı ama kısa bir süre sonra ikinci bir konunun daha konuşulduğu öğrenildi. Yine Ordu'da bir fesat yaratma senaryosu yazılıyordu.</p>

  <p class="calibre2"> Bu kez olayı Bülent Ecevit'in vakanüvisti sayılan gazeteci Fikret Bilâ'nın yazdıklarından aktarıyorum.</p>

  <p class="calibre2"> Toplantıda konuyu Başbakan Ecevit açmışı.</p>

  <p class="calibre2"> Orgeneral Kıvrıkoğlu'na şöyle demişti:</p>

  <p class="calibre2">"Irak sorunu giderek krize d önüşüyor. Anlaşılıyor ki, ABD Irak’ı vurmakta kararlı. Siz bu konuda deneyimlisiniz. Görev sürenizi uzatsak yararlı olmaz mı? Deneyimlerinizden yararlanmış oluruz. Bu konuda sizin düşünceniz nedir?"</p>

  <p class="calibre2"> Orgeneral Kıvrıkoğlu, Ecevit'in önerisini "Takdir sizindir," diyerek yanıtladı ve şöyle konuştu;</p>

  <p class="calibre2">"Evet. Bu faydalı olabilir. Siz ve hükümet böyle takdir ederseniz, ben görevimi sürdürürüm ve elimden geleni yaparım. Sizin bu düşünceyi taşımanız benim için onurdur. Çok teşekkür ederim."</p>

  <p class="calibre2"> Ecevit, Orgeneral Kıvrıkoğlu'nun olumlu görüşünü de aldıktan sonra, toplantıda bulunan Dışişleri Bakanı Ş.S. Gürel'i görevlendirdi. Gürel, Cumhurbaşkanı Ahmet Necdet Sezer’in nabzını da tutacak ve Kıvrıkoğlu'nun görev süresini bir yıl daha uzatmak için gerekli yasal çalışmaları başlatacaktı.</p>

  <p class="calibre2"> Bu önemli bir karardı. Kıvrıkoğlu'nun görev süresinin bir yıl uzatılması Türk Silahlı Kuvvetleri'ndeki komuta zincirinin de değişmesi anlamına geliyordu.</p>

  <p class="calibre2"> Gürel konuyu Cumhurbaşkanı'na açtı ancak Sezer sıcak bakmadı. Bu uzatmanın yapılabilmesi için yeniden yasal düzenlemeler yapılması gerekiyordu. Birkaç gün sonra Ecevit, Kıvrıkoğlu ve Gürel birlikte Cumhurbaşkanı'na çıktılar. Bir yasa ve iki kararname çıkarılması gerekiyordu. Araya Meclis Başkanı Ömer İzgi de girdi, uzatmaya olumlu bakıyordu.</p>

  <p class="calibre2"> Kıvrıkoğlu, görev süresinin uzatılması halinde, Kara Kuvvetleri Komutanlığına Jandarma Genel Komutanı olan Orgeneral Aytaç Yalman'ın getirilmesini istiyordu. Genelkurmay Ba şkanı olmayı bekleyen Kara Kuvvetleri Komutanı Hilmi Özkök ile Kara Kuvvetleri Komutanı olmayı bekleyen 2. Ordu Komutanı Orgeneral Edip Başer'in de emekliye sevk edilmesi gerekiyordu. Kıvrıkoğlu'nun tercihi yapılırsa ordunun komuta zinciri bir kez daha bozulacaktı.</p>

  <p class="calibre2"> Hem Cumhurbaşkanı hem de Mesut Yılmaz' ın soğuk davranışları nedeniyle Kıvrıkoğlu'nun süresi uzatılamadı ama bu durum orgenerale nasıl izah edilecekti? Tabii ki anlatıldı ama kimbilir ne sıkıntı yaşanmıştır. Bu arada olan Kara Kuvvetleri Komutanlığını beklerken emekli edilen Edip Ba şer'e oldu.</p>

  <p class="calibre2"> Hem siyasiler hem de Genelkurmay başkanı bir kez daha ordu da hiyerarşiyi düzeni göz önüne almadan ortalığa saçıldılar!</p>

  <p class="calibre2"> 1960 öncesi Rüştü Erdelhun'dan bu yana kaç kez orduyla siyasiler arasında pazarlık yapılmasında sakınca görülmedi. Buna rağmen demokratikleşmenin önündeki en büyük engel diye de hep Ordu gösterildi.</p>

  <p class="calibre2"> Tüm bu olaylar yarına nasıl yansır? Önümüzde bir cumhurbaşkanlığı seçimi var. Yerel seçimlerden çok güçlü olarak çıkmış olan AKP eğer hırslarına yenilmeyip bir dönem daha bizim d ışımızda bir cumhurbaşkanı olsun derlerse, şimdiki Genelkurmay Başkanı Hilmi Özkök'e, kapalı kapılar ardında "paşam siz bizim cumhurbaşkanı adayımızsınız", demiş olmaları kuvvetle muhtemeldir. Eğer bu söz verildiyse ya da bu önerilecekse şunu da hiç aklımızdan çıkarmayalım: "Cuntacı subayın emeklisi olmaz!"</p>

  <p class="calibre2">  Güney Asya atasözü der ki: "Filler sevişir ayakları altında çimenler ezilir". Büyükannem de bu sözü şöyle kullanırdı: "Beygirler tepişir ayakları altında merkepler ezilir".</p>

  <p class="calibre2">Kaynaklar</p>

  <p class="calibre2">1.    Cüneyt Arcayürek, açıklıyor-4, "Yeni Demokrasi Yeni Arayışlar", s. 78-83.</p>

  <p class="calibre2">2.    Cüneyt Arcayürek, açıklıyor-6, "Çankaya'ya Giden Yol", s. 393-479.</p>

  <p class="calibre2">3.    Cüneyt Arcayürek, "Büyüklere Masallar Küçüklere Gerçekler-5", s. 246-249</p>

  <p class="calibre2">4.    Cüneyt Arcayürek, "Büyüklere Masallar Küçüklere Gerçekler-7", s. 168-197.</p>

  <p class="calibre2">5.    Fikret Bilâ, "Sivil Darbe Girişimi ve Ankara'da Irak Savaşları", s. 152-159.</p>

  <h2 id="sigil_toc_id_17" class="calibre7"><a id="bookmark1" class="calibre8"></a> MEZOPOTAMYA'DA İHANET EDEN KUDÜS'TE HANÇERLENİR</h2>

  <p class="calibre2"><span class="calibre3"> Allenby'yi çılgınca alkışlayan Araplar'ın ödül beklerken Generalin cebinde Filistin'i Araplardan alıp Yahudilere vaat eden Balfour Deklarasyonu'nu taşıdığından haberleri yoktu...</span></p>

  <p class="calibre2"> Kurmay Binbaşı olarak Washington'da askeri ataşe iken Ocak 1916'da geri çağrılan Von Papen, ülkesine döner dönmez hem şahsen imparatora, hem hükümet başkanı Von Bethmann-Holweg'e hem de Genelkurmay Başkanı Von Falkenhayn'a Amerika'daki büyük dinamizmi, sınırsız olanakları ve muazzam sanayi gücünü anlatmaya çalışarak, her ne pahasına olursa olsun bu devleti savaştan uzak tutmak gerektiğini izah etmeye çalışır. Amiral Von Tirpitz ile yardımcısı Amiral Von Holzendorf’un ısrarla istedikleri "sınırsız denizaltı savaşının" sonunda ABD'nin savaşa girmesine neden olacağını anlatmaya uğraşırsa da, ABD'nin kısa sürede büyük ve modem bir ordu kuramayacağını, bu iş için yıllarca eğitim gerektiğini ve o zaman kadar da savaşın zaten bitirilmiş olacağını ileri süren yetkili mercileri ikna edemez. Bu bozguncu fikirlerini çevresine yayması için kendisine "cephede bulunan bir tabur komutanlığına atandığı ve derhal göreve başlaması" emredilir.</p>

  <p class="calibre2"> Şimdi Von Papen'i dinleyelim...</p>

  <p class="calibre2"><span class="calibre3">"Fransa cephesindeki siperlerde benim yaşadıklarım, her iki tarafta savaşan milyonlarda insanın yaşadıklarının aynı olup, özellikle belirtilecek bir yönü yoktur. İkinci taburun komutasını aldığım günlerde, alayım meşhur Vimmy Tepeleri'ni savunuyordu ve sonra da Somme ve Flander savaşlarına katıldı. 4. muhafız piyade tümeninin 93. piyade alayı olan birliğim nerede bir kriz olursa, nerede düşman taarruzları ile cephe yarılmak tehlikesi karşı karşıya kalırsa, yangını söndürmek için oraya sürülen elit bir tümendi. Somme savaşlarının ilk günlerinde hastalanmış olan Tümen kurmay başkanının yerini almam emrini aldım. Bu görevde, edindiğim siper tecrübelerine dayanarak savaşan birlikleri biraz rahatlatabilecektim. 15 Eylül 1916'da İngiliz ve Kanada tümenleri ile Chaulnes arasında tarihte ilk kez olarak bölgemize tanklarla saldırdılar. O günkü resmi tebliğ, düşmanın cephemize yer yer girmiş olduğunu bildirdi. Yalnız 4. Muhafız Piyade Tümeni mevzilerini muhafaza etmiştir, deniyordu. Durum ise tebliğin bu kısa ve basit ifadesi gibi olmamıştı. Gün batarken savaş alanı hemen hemen bomboştu. Yüz kilometre içinde bir tek yedek tümen bile yoktu ve cephe taktik olarak yarılmış sayılırdı."</span></p>

  <p class="calibre2"> Yalnız o gün Papen'in tümeni 72 subay ve 4200 er kaybetti.</p>

  <p class="calibre2"><span class="calibre3">"Bulabildiğim emirerlerini, yazıcıları, aşçıları ve rastladığım perakendeleri topladım, birkaç makineli tüfekle donatıp, yeni ve taze yedekler gelmiş gibi cepheye sürdüm. O gün ve ondan sonra da pek çok kez saptadığıma göre İngilizler'de bir âdet var. Yerel bir başarı sağlayınca ondan istifade edip sonuca gitmek yerine, ilk başarıları ile yetinip dinlenmek ve düzelmek için bekliyorlar."</span></p>

  <p class="calibre2"> Papen ve alayı 11 Nisan 1917 Paskalya günü, İngilizler’in bir hücum ile Almanlara aşağıya attıkları Vimmy Tepeleri ile Arras arasında dövüşüyorlardı. Zafer gitti geldi, fakat cepheleri yarılamadı. Bir avuç asker siper parçaları ile mermi çukurlarına yapışmış dayandılar. İngilizler en sonunda bu kadar ağır zayiata rağmen zafere bir adım bile yaklaşamadıklarını anladılar.</p>

  <p class="calibre2"> Alman tarafında da sabit ve katı savunmanın çok fazla zayiata neden olduğu anlaşıldı. Önemsiz taktik nedenlerle gereksiz yerlerin ne pahasına olursa olsun savunulması birer facia idi. Bu nedenle, daha Ludendorff aynı yönde bir talimatname yayınlamadan önce, cephede esnek savunmaya dayanan yeni bir sisteme başlamışlardı. Ön siperler tamamen boşaltıldı ve yalnız tek tük nöbetçiler bırakıldı. Dağınık şekilde yerleştirilmiş aralıklı iyi donatılmış ve kamufle edilmiş küçük dayanak noktaları ile ara alanı kontrol altına aldılar. Dolu siperlerle ve sığmaklarda düşman topçu bombardımanları ile meydana gelen kayıpları böylece önlemiş oldular.</p>

  <p class="calibre2"> Haziran 1917'de bir gün Papen, eski alayının ön cephe siperlerinde iken sahra telefonuna çağrıldı. Washington'da beraber çalıştığı ve şimdi Dışişleri Bakanlığının büyük karargâhdaki irtibat subayı olan dostu Lresner telefonda ona, <span class="calibre3">"Hazır ol, Falkenhayn ile birlikte, onun harekât şubesi başkanı olarak Mezopotamya'ya gidiyorsun,"</span> dedi. Papen kulaklarına inanamadı, <span class="calibre3">"Mezopotamya mı, orası neresi?"</span> diye sordu.</p>

  <p class="calibre2"> Falkenhayn, Verdun muharebelerinden sonra görevden alınmış ve yerini Hindenburg ile Ludendorff'a bırakmıştı. Her ne kadar kaybolmuş olan prestijini o fevkalade Romanya seferi ile yeniden düzeltmiş ise de, içinde bir eziklik ve kompleks duymakta idi. Türkler bir yardım talebinde bulunduklarında, en uygun kişi olarak o bulundu. Çok akıllı ve değerlendirme yeteneği kuvvetli olan ve görünüşü ile de iyi bir asker olmasına rağmen kendine güveni ve gururu ile gerekli durumlarda hoşa gitmeyecek kararlar verebilme yeteneği arasında gerekli bir dengeye sahip değildi. O tarihe kadar Mareşal Kolmar yon der Goltz Türkler'in askeri müşaviri idi ve kimliği, dürüstlüğü ve kişiliği ile Türkler'in güven ve sevgisini kazanmıştı, İngilizler, Bağdat'a saldırınca General Townshend Kutelamara'da teslim olmak zorunda kaldı. Şimdi ise artık Goltz ölmüş ve Türkler bir yenilgiye uğrayıp Bağdat'ı kaybetmişlerdi.</p>

  <p class="calibre2"> Enver Paşa bir plan yaptı. Mustafa Kemal Paşa’nın 7. Ordusu ile Irak'ta bulunan Halil Paşa’nın 6. Ordusu Yıldırım Ordular Grubu adı altında Bağdat'ı geri almak için taarruz edeceklerdi ve Enver Paşa bu grubun başına Falkenhayn'ın getirilmesini istedi. Daha Berlin'deyken Falkenhayn, bu görevde başarılı olmak için öteki Türk cephelerinde de etkili olmas ın ın şart olduğunu gördü. Türkleri desteklemek için bir de Alman "Asya Kolordusu" kurulup Yıldırım'a bağlanacaktı.</p>

  <p class="calibre2"> Papen göreve başladığında, ne denli büyük zorluklarla karşılaşacağını hayal bile etmiyordu. Türkiye'de cepheler arasındaki muazzam mesafeler, çok kısıtlı olan nakil araçları ile iklim koşulları ve orada yaşayan halklar hakkındaki kesin bilgisizlikleri önemli problemler yaratıyordu. Buna karşın, Alman Asya Kolordusu teşkil çalışmaları ilerledi. Birlikler sonbaharda cephede olacaksa da daha erken bir tarihte hazırlık için öncü birliklerin Türkiye'ye hemen gönderilmesi gerekiyordu.</p>

  <p class="calibre2"> Temmuz başında Falkenhayn ile karargâhı o zamanki adı ile Konstantinopl'a hareket etti. İstanbul'un boğucu sıcağında Alman karargâhı harekât şubesi kâğıt üzerinde Bağdat'ın geri alınması planları üstünde çalışıyordu. Sonbahara kadar 7. Ordu Halep civarında toplanacak ve Alman Asya Kolordusu da ona katılacaktı. Bu birlikler sonradan, menzil hattı olarak kullanacakları Fırat'ı takip edecek, Bağdat üstüne yürüyeceklerdi.</p>

  <p class="calibre2"> Haritaya bir göz atılacak olursa böyle bir hareketin ne kadar zor olacağı kolayca görülür. Nakil araçları yoktu. Fırat'ta gemi ya da tekneler yoktu. Tarih öncesinde oldu ğu gibi tek nakil vasıtası, şişirilmiş keçi tulumlarından yapılan "keleklerdi", Bağdat demiryolu ancak Toroslar'a gelmiş dayanmış, Toros ve Amanos tünelleri daha bitmemişti. Savaşın sonuna kadar bu nedenle, her mermi, her nal, bütün yakacak ve yiyecekler Toros tünelleri içinde boşaltılıp dar bir dekovil hattına yükleniyor ve Adana Ovası'na taşınıyordu. Kafkasya'dan Filistin'e kadar bütün cephelerdeki Türk orduları bu tek ve dar hattan besleniyorlardı. Böyle bir durumda Türk ordularının 1918 Ekimine kadar mevzilerini genel olarak korumuş olmaları bir mucizedir.</p>

  <p class="calibre2"> Yeni bir önemli problemi de halletmeleri gerekti. Gazze ile Barseba arasındaki Filistin cephesi, yani en güneyde olan cephe hattı General Kress Von Kressentein komutasındaki bir ordu tarafından korunuyordu ve kendisi de Suriye Genel Valisi Cemal Paşa'ya bağlıydı.</p>

  <p class="calibre2">Türkler'in Süveyş Kanalı'na yaptıkları taarruz başarısızlığa uğrayınca Von Kress büyük bir enerji ile bu cepheyi hazırlayıp tutmuş ve astlarını ve kendisini sakınmayarak çalışıp mevzileri sağlamlaştırmıştı. Sağ kanadındaki Gazza Vahasına karşı yapılan iki İngiliz taarruzunu da basan ile püskürtmüştü.</p>

  <p class="calibre2"> Şimdi ise İngilizler Batı Cephesi'nden General Allenby’yi getirmişler ve yeni bir saldırıya hazırlanmaya başlamışlardı. İngilizler her zamanki gibi işe sistemli olarak başladılar. Önce Kahire'den cepheye kadar bir demiryolu yaptılar ve yanına da bir su borusu döşediler. Su, çöldeki her harekâtın en önemli unsurudur. General Von Kress bu nedenle cephesi için çok endişeleniyordu. İşin ilginç yanı Vimmy Tepeleri'nde General Allenby'nin tümenlerine karşı savaşan Almanlar, burada da karşı karşıya gelecekti, yani birbirlerini tanıyan hasımlar bildikleri taktiklere karşı savaşacaklardı.</p>

  <p class="calibre2"> Türk mevzilerini üstün ve kuvvetli bir topçu ateşi ile döverek çökertmek ve arkasından saldırıya geçmek şeklinde Fransa'da yaptıklarını Filistin'de de tekrarlaması beklenirdi.</p>

  <p class="calibre2"> Filistin cephesi düşerse, stratejik olarak Bağdat seferi çok kritik bir duruma düşerdi. Filistin'de cephe yarılırsa, İngilizler, Suriye'ye girip Bağdat Ordusu'nun arkasını çevirebilirdi. Bunun için Falkenhayn Filistin cephesini kendi gözleri ile görmek istedi ve kurmay başkanı ile beraber Ağustos ortalarında İstanbul'dan yola çıktılar.</p>

  <p class="calibre2">"Hayatımda ilk kez Anadolu'nun o uçsuz bucaksız bozkırlarını görüyordum. Bu hemen hemen insansız ve geri kalmış bölgeler bana çok tesir etti. Trenimiz sonradan Toros Dağlarına yöneldi. Karapınar'da indik, bütün eşyalar bir tek dekovil hattına yüklendi. Dekovilin yanında, asırlardan beri halkların, orduların tek geçit yolu olan dar bir yol bulunuyordu. Bu Gülek Boğazı'ndan kimler geçmemişti. Büyük İskender'den Daryus'a kadar. Güneye indikçe güneş daha acımasızca parlıyordu. Halep, geçen deve kervanlarının çıkardığı bir toz bulutu ile örtülü idi ve yalnız tepedeki eski kale görülüyordu. Sonra bahçeler ve yeşillikler içindeki Şam. Trenimiz Yafa'da durdu. Son istasyonda General Von Kress bizleri otomobil ile cepheye götürdü, sonra yolumuza atla devam ettik. Önce Gazze Cephesini gezdik ve ön siperlere kadar gittik. Ertesi gün sol kanatta, Berseba'yı gezdik. Orada belli bir cephe yoktu ve yalnız tek tek dayanak yuvaları mevcuttu."</p>

  <p class="calibre2"> İkinci günün akşamı cephede gördüklerini bir rapor olarak hazırladılar: Cephe çok uzun ve zayıf olarak tutulmuş. Bazı küçük ihtiyatlar dışında bütün birlikler ön hatlara yerleştirilmiş. Derinlemesine bir savunma hazırlığı yok. Sahra tahkimatı 1914'ten önceki sisteme göre yapılmış olup kuvvetli bir topçu ateşine cephe dayanamaz. Top ve cephane mevcudu çok yetersiz. Bu olumsuzluklara karşın asker fevkalade bir etki bırakıyor, ancak izinsiz, dinlenmesiz yıllardır hep ön hatlarda tutulmu ş. Beslenme ve yiyecek durumu kötü. Nakliyat sırf hayvan sırtında yapılıyor ve katır, at ve develerin bir kısmı da zaten kesilip yenmiş. General Allenby'nin tatbik edeceği tahmin edilen modern saldın usulleri karşısında cephe ve savunma ancak modern şekilde derinlemesine hazırlanırsa dayanabilir. Bugünkü hali ile Filistin cephesi Bağdat cephesinin güney kanadı için büyük tehlike olarak gözükmektedir.</p>

  <p class="calibre2"> Falkenhayn ve kurmayları cephe denetlemesinden dönerken bu raporu hazırlayıp tartışırken, bir felaket haberi daha aldılar. Gelen bir telgrafta, cepheye sevk için depolanmış olan bütün cephane Haydarpaşa'da bir sabotaj sonucu havaya uçmuş ve istasyon büyük ölçüde tahrip olmuştu. Bu durumda şimdi cephanesiz de kalmışlardı. Bağdat seferinin hazırlıkları zaten gecikme ile yapılırken bu olay Almanlar'ı daha da kötü duruma düşürdü. Zaman planlaması karmakarışık oldu. Alman Asya Kolordusu da gecikmelerle toplanmaya başladı.</p>

  <p class="calibre2"> Bu arada Türkiye'de mareşalliğe yükseltilen Falkenhayn, Bağdat seferinden vazgeçmeye ve bütün dikkatini Filistin cephesinden yükselen tehlikeyi karşılamaya çevirmeye karar verdi. Bağdat'ın geri alınması sadece bir prestij meselesiydi ve askeri açıdan hiçbir gereği yoktu. Filistin cephesinin çökmesi ise Suriye ve Irak'ın toptan kaybedilmesine neden olurdu.</p>

  <p class="calibre2"> Falkenhayn'ın, verdiği bu stratejik karar ne kadar doğru ise, bunu yapmak için ileri sürdüğü koşul da, karargâhını bir o kadar üzdü. Ordusundan bir kısmının Filistin cephesine nakli dolayısıyla kendisi bütün cephenin komutasını da almak istedi. Bu durum ise Suriye'nin hâkimi kudretli Cemal Paşa’nın yetkilerinin kısılması anlamına geliyordu ki, bunu da Cemal Paşa geri çevirdi. Kurmay Başkanı Ali Fuat'la Papen bu işi çözmeye çalıştılar ama başarılı olamadılar. Kendi kurmaylarına göre Falkenhayn’ın inadı yanlış yerde tutmuştu, tıpkı Verdun cephesinde muharebelere devam kararında olduğu gibi.</p>

  <p class="calibre2"> Falkenhayn, Enver Paşa ve Ludendorff arasında ciddi bir savaş başladı. Cemal Paşa yetkilerinin kısılmasını şiddetle reddediyordu. Sonunda Falkenhayn, "Ya ben ya o," dedi ve savaşı kazandı. Bunun ardından, cephedeki yetkisi elinden alman Cemal Paşa geride Suriye'de bütün ordunun menzilini kontrole ve Falkenhayn'a elinden gelen her zorluğu çıkarmaya başladı.</p>

  <p class="calibre2"> Bu gelişmeler olurken 7. Ordu Komutanı General Kress'e İngilizlerin taarruzunun başlayacağı istihbaratı geldi. Bu arada bir Türk keşif kolu bir İngiliz'in yolda düşürdüğü günlüğünü buldu. Burada Berseba'ya yapılacak taarruzun ayrıntıları vardı. Ama günlüğün bir aldatmaca olabileceğinden de kuşkulandılar.</p>

  <p class="calibre2"> Türk kurmaylarla Almanlar arasında Allenby'nin taarruzda uygulayacağı taktik konusunda anlaşmazlık çıktı, Refet Paşa Albay</p>

  <p class="calibre2"> İsmet'le (İnönü) birlikte dinlediği Papen'in deneyimlerine güvenmedi.</p>

  <p class="calibre2"> Ekim ayı sonunda taarruz başladı. Her şey sanki Arras'daki paskalya taarruzunun bir tekrarı gibiydi. Günlerce süren bir tahrip ateşinden sonra bütün manialar, siperler ve her şey yerle bir olmuştu. Türk birlikleri kahramanca dayandılar, fakat adam adama dövüşmeye zaman kalmadan savaşacak adam kalmamıştı. İngiliz ve Avustralya süvari tümenleri inanılmaz bir şekilde çölü aşıp Berseba'ya girdiler. Kudüs'e giden yolu kapamak için Halep'ten iki Türk tümeni getirildi ama bu tümenler geldikleri zaman yolda yakalandıkları çok korkunç kum fırtınası ve susuzluk yüzünden savaşacak durumda değillerdi.</p>

  <p class="calibre2">"Bu arada ben de bu tümenleri cepheye sokmak için sol kanada koştum. El Halil'in güneyinde dağlar içinde bir su deliği olan Abu Chuff'da, 7. Ordusuna geri dönen Mustafa Kemal Paşa'ya rastladım.</p>

  <p class="calibre2"> Herhalde alınacak önlemler hakk ında Falkenhayn ile tart ışmış olmalı ki, keyifsiz ve kızgındı. Bu iki yetenekli fakat başka hamurlardan yapılmış olan asker arasındaki anlaşamamazlık, generalin istifası ile sonuçlandı. Cephe bu durumda iken, Paşa'nın ayrılışına ben çok üzüldüm. Onun yerine, savaşın sonuna kadar bu orduya komuta edecek olan Fevzi Paşa geldi."</p>

  <p class="calibre2"> Cephelerdeki felaketler birbirini kovaladı. İngiliz uçakları gerilerdeki bütün depoları ve yürüyüş kolların ı imha ettiler. Böyle bir savaş şekline hiç alışık olmayan Türk birlikleri dağınık bir şekilde kuzeye çekilmeye başladılar. Taarruzun başladığını haber alır almaz Falkenhayn Kudüs'e geldi ve durumu düzeltmek için emirlerini oradan vermeye başladı. Karargâhtaki tüm subaylar, Alman olsun, Türk olsun, geriye giden tüm yolları tutup geri giden her er ve birliği durdurup bir cephe kurmaya çalıştılar.</p>

  <p class="calibre2"> İngilizler her zamanki taktik hatalarını burada da yaptılar. İngilizler Berseba zaferini kazanmışken ilerlemek yerine durdular. Dolayısıyla daha o günlerde Kudüs'e erişebilecekken bu fırsatı kaçırdılar. Falkenhayn 7. Ordu ile Yafa civarında bir savunma hattı kurmayı başardı. İngilizler'in sahilden yukarıya, Kudüs'e çıkışma bir süre engel olundu. İngilizler Avustralyalılarla birlikte aralık ayı başında Yudea Dağlarına yaklaştı. Burada çok kanlı çarpışmalar oldu. İngiliz birlikleri Beytullahın dağları eteklerine gelince Kudüs'te çok çetin muharebelerin yapılacağı ve bu üç dinin kutsal kentinin tahrip olacağı belli olmuştu. Dünya burasını İngilizler'in değil de Almanların yaktığına inanacaktı. Bu nedenle askeri olarak önemi olmayan bu kentle, kentin birkaç kilometre dışında savunma mevzileri kurup muharebeyi kabullenmek arasında fark yoktu. Ama Falkenhayn açısından bir fark vardı: Prestijini yitirmek. O buna dayanamazdı.</p>

  <p class="calibre2">"Ben Verdun'u kaybettim. Şimdi de bir savaşı kaybediyorum. Bir de dünyanın gözlerini diktiği bu kutsal kenti de kaybedemem. Çekilmem olanaksız," diyordu.</p>

  <p class="calibre2"> Devreye Enver Paşa da dahil olmak üzere Alman üst makamlar girdi ve Falkenhayn'ın direncini kırdı. 7 Aralık 1917 gecesi Kudüs'ün tahliyesi emri geldi. Binlerce şehit veren Türk 7. Ordu'nun bu kutsal kenti tahliye etmesi ardından Allenby büyük bir gösteriş içinde Kudüs'e girdi. Arap halkın çılgınca sevinç gösterileri arasında karşılanırken, bu olay dünyada büyük yankılar uyandırdı.</p>

  <p class="calibre2"> Allenby'yi çılgınca alkışlayan Arapların "ödül" beklerken, bu kutsal toprakları, İngiliz General'in cebinde Filistinli Araplardan alıp, Yahudilere vermeyi vaat eden <span class="calibre3">Balfour Deklarasyo</span>nu'nu taşıdığından haberleri yoktu.</p>

  <p class="calibre2"> Mezopotamya'da ihanet eden Kudüs'te hançerlenmiştir.</p>

  <p class="calibre2"><br class="calibre1"/></p>
</body>
</html>
