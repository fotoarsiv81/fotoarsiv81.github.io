<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a> BÜLENT, SANA KOMPLO KURUYORLAR</h2>

  <p class="calibre2"><span class="calibre10"> Ancak partimizin en yüksek payeleri ve en yüksek görevlerinin kendilerine verilmiş olduğu bazı kişilerin, Hüsamettin Özkan dahil, bu tepkiler karşısında sessiz kalması bizi endişelere, kuşkulara, kaygılara ve soru işaretlerine sevk etmektedir. Herkes bilmelidir ki, DSP ile ilgili senaryo ve hayaller gerçekleşmeyecektir."</span></p>

  <p class="calibre2"> 2002 yılının ortalarında Türkiye tam bir kargaşanın yaşandığı ülke haline gelmişti. ABD'nin Irak'a yapacağı operasyon nedeniyle yoğun bir trafik yaşanırken, içeride Başbakanlıktan Bülent Ecevit gitsin yerine Hüsamettin Özkan gelsin baskısı başlamıştı. Bu konu basına da yansıtılmış, ordu üst kademesinin de bunu istediği dillendirilmiş, TÜSİAD daha açık tavır almıştı. Tüm bu olaylar yaşanırken cumhuriyet tarihinin en ilginç "komplosu" yaşanmaya başlandı. Bu tanı, bu kitabın yazarı tarafından değil bizzat Başbakan'ın eşi Rahşan Ecevit tarafından konmuştur.</p>

  <p class="calibre2"> 4 Mayıs 2002 tarihinde televizyon haberleri birden Bülent Ecevit'in hastaneye kaldırıldığı haberini vermeye başladı. Başkent Hastanesi'ne kaldırılan Ecevit'in doktoru Turgut Zileli bağırsak enfeksiyonu olduğunu kameralara söylüyordu ancak bir süre sonra Sağlık Bakanı Osman Durmuş, Başbakan'ın yoğun bakımda olduğunu basın mensuplarına açıkladı.</p>

  <p class="calibre2"> O günün basın haberlerinde dikkat çeken önemli bir haber vardı, iki kişi hastaneye gitmemişti. Bunlardan birisi Hüsamettin Özkan, ötekisi de Kemal Derviş.</p>

  <p class="calibre2"> Özkan'ın hastaneye gidemeyişinin nedeni Rahşan Ecevit'in kendisiyle aynı yerde bulunmak istemeyişinden kaynaklandığı günün basınında yazıldı. Derviş ile hem Ecevit'in hem de Bahçeli'nin arası açıktı.</p>

  <p class="calibre2"> Fikret Bilâ'ya (Sivil Darbe Girişimi ve Ankara'da Irak Savaşları, s. 152-159) göre, zaten soğuk olduğu bilinen Rahşan Ecevit -Hüsamettin Özkan ilişkisi tümüyle kopmuş durumdaydı. Özellikle, "Ecevit gitsin, Özkan gelsin" tartışmaları sırasında Rahşan Hanım, Hüsamettin Bey'den iyice soğumuştu. Bu tür öneri ve baskıların arkasında Özkan'ın olduğuna inanıyordu. Ecevit'i Başbakanlıktan göndermek isteyen kesimlerle ilişki kurmakla, onlarla işbirliği yapmakla suçluyordu. Bülent Bey'e karşı komplo içinde olduğunu düşünüyordu.</p>

  <p class="calibre2"> Ecevit hastaneye kaldırılınca çekilsin tartışmaları yine alevlendi, yerini Hüsamettin Özkan ve Kemal Derviş ikilisine bırakması isteniyordu. Aradan beş gün geçmiş, hiç kimse ile konuşmayan Ecevit ilk kez 9 Mayıs'ta Fikret Bilâ ile telefonda konuşmuştu. Şimdi Bilâ'nın tanıklığından aktarıyorum:</p>

  <p class="calibre2">"Çekilmem söz konusu değil. Kamuoyuna da açıkladığım gibi herkesin geçirebileceği gibi bir rahatsızlık geçirdim. Şimdi gayet iyiyim. Seçimlere henüz iki sene gibi bir süre var. Ben görevimin başındayım. Bu bakımdan çekilmem söz konusu olmadığı gibi, daha şimdiden birtakım isimleri öne çıkarmanın da doğru olmadığını düşünüyorum... Demokrasilerde veliaht olmaz. DSP ihtiyaç duyduğunda genel başkan mı kendi çıkarır. DSP içinde bu görevi üstlenebilecek çok değerli insanlar var. Bu açıdan DSP bir sorun yaşamaz."</p>

  <p class="calibre2"> Ecevit bundan sonraki günlerde ne Başbakanlığı ne de DSP'nin başkanlığını bıraktı. Ancak sağlığıyla ilgili olarak her gün gazete ve televizyonlarda haber yayınlanıyordu. Hatta evde doktorsuz, hemşiresiz bakımındaki ısrar neden iyle bir yazısında Emin Çölaşan tırnaklarının kesilmediğini, banyo bile yapamadığını yazdı.</p>

  <p class="calibre2">10 Mayıs 2002'de <span class="calibre3">Milliyet'te</span> Hasan Cemal'in bir sorusuna verdiği yanıtta Derviş, "Seçim tarihi kesinleşmeli," diyordu. Siyasi yorumculara göre bu, düğmeye basılmasına neden olan işaretti.</p>

  <p class="calibre2"> Ecevit ikinci kez hastaneye yattı. Bu dönemde döviz hızla yükseliyor, birileri spekülatif kazançlarını katlıyordu. Basın TÜSİAD'ın, askerlerin izlemeğe geçtiğini, Derviş-İsmail Cem-Özkan üçlüsünün Mesut Yılmaz tarafından desteklendiğini yazıyordu. Koalisyonun üç lideri de 20 Mayıs 2002 tarihinde hastanede zirve toplantısı yaptılar. Basın Mesut Yılmaz'ın 19 Ekim 2002 tarihinde erken seçim önerisinde bulunduğunu, Ecevit ve Bahçeli'nin bunu reddettiğini yazdı. 57. hükümetin artık sal landığı açıkça ortadaydı ve bu sıkıntıların göbeğine de af tartışmaları geldi oturdu. MHP bir açmazın girdabındaydı, Apo affedilecekti, Kürtçe serbest dil olacaktı!</p>

  <p class="calibre2"> 9 Haziran 2002 tarihinde Ecevit yüzlerce kameramanın önünde ellerini ekrana uzatıyor ve titremediklerini kanıtlamaya çalışıyordu. Başbakan'ın içine düşürüldüğü durum buydu. 5 Temmuz 2002 Hüsamettin Özkan'ın Ecevit’in yanından kopuş tarihi oldu. Emrehan Halıcı'nın konuşması ilginçti:</p>

  <p class="calibre2">".... Ancak partimizin en yüksek payeleri ve en yüksek görev -lerinin kendilerine verilmiş olduğu bazı kişilerin, Hüsamettin Özkan dahil, bu tepkiler karşısında sessiz kalması bizi endişelere, kuşkulara, kaygılara ve soru işaretlerine sevk etmektedir. Herkes bilmelidir ki, DSP ile ilgili senaryo ve hayaller gerçekleşmeyecektir."</p>

  <p class="calibre2"> Basına okunan bu metindeki endişeler, kuşkular, kaygılar ve soru işaretlerine sevk vurgulamaları, ortada büyük bir komplonun bilindiğini ama bunu şu an için açıklamadıklarını barındırıyordu.</p>

  <p class="calibre2"> Fikret Bilâ kendisiyle paylaşılan komployu bize şöyle aktarıyor:</p>

  <p class="calibre2">"Başbakan Ecevit'in rahatsızlanmasıyla başlayan süreç için de Ecevitsiz ama DSP'li bir hükümet modeli geliştirildi. Bülent Ecevit'in şahsına dönük bir baskı kampanyası başlatıldı. Ecevit'in Başbakanlıktan çekilmesi her gün ısrarla istendi. Bu süreçte Başbakan Ecevit'in psikolojik baskıya dayanamayacağı ve istifa etmeye ikna olacağı düşünüldü.</p>

  <p class="calibre2"> Ecevitsiz ama DSP'li hükümet modelinin başbakan adayı ise Hüsamettin Özkan'dı. Bu dillendirilmeye başladı. Ancak bu baskılara karşı Ecevit istifa etmeyeceğini açıkladı ve bunu sık sık vurguladı. Bunun üzerine Ecevit’in bir sağlık kontrolü vesilesiyle doktor raporuyla devre dışı bırakılması düşünüldü. Doktorların Başbakanlık yapamayacağı anlamına gelen bir rapor vermesi halinde, Ecevit'in çekilmek zorunda kalacağı hesaplandı. Bu modelde de yine Özkan'ın başbakanlığı geçerli olacaktı."</p>

  <p class="calibre2"> Fikret Bilâ'nın tanıklığına bir kez daha başvuruyorum:</p>

  <p class="calibre2">"Aslında Ecevitler'in, özellikle de Rahşan Ecevit'in nezdinde kuşku bile kalmamıştı. Ecevit'i başbakanlıktan sonra DSP genel başkanlığından uzaklaştırmaya dönük bir senaryonun uygulanmaya konulduğuna ve bu senaryonun mimarları arasında Hüsamettin Özkan'ın da bulunduğuna kanaat getirmişlerdi.</p>

  <p class="calibre2"> Rahşan Ecevit, Hüsamettin Özkan'ın, Bülent Ecevit'in yerine başbakan olmak istediğini, bunu sağlamak için Bülent Bey’in rahatsızlığını kullandığını, bu amaçla koalisyon içinde ANAP lideri Mesut Yılmaz'la işbirliği yaptığını söylüyordu.</p>

  <p class="calibre2"> Bu görüşünü birkaç kez bana da aktarmıştı. Hatta bu kanıyı Bülent Bey'in de paylaşıp hak verdiğini, ancak siyasi nezaket gereği bunu Hüsamettin Özkan'a hissetirmediğini de ifade ermişti."</p>

  <p class="calibre2"> Siyasette baş döndürücü gelişmeler birbirini kovalamaya başladı. Devlet Bahçeli erken seçimin 3 Kasım'da yapılmasını önerdi. DSP'de dağılma yaşanmaya başladı. Mesut Yılmaz Başbakan'a sağlık raporu almasının doğru olacağını önermedi ama ima etti.</p>

  <p class="calibre2"> Son kez Bilâ'nın tanıklığıyla o dönemin gelişmeleri:</p>

  <p class="calibre2">"6 Temmuz Cumartesi günü Ecevitlerden akşam çayı için davet almıştım.</p>

  <p class="calibre2"> Kütüphane-evin bahçesinde Bülent Ecevit'le çay içiyorduk. Rahşan Ecevit de bahçedeki gülleri buduyordu...</p>

  <p class="calibre2"> Ecevit'e ne düşündüğünü sordum.</p>

  <p class="calibre2"> Zorla bir senaryonun uygulanmaya çalışıldığını söyledi. DSP'nin örgüt olarak sağlam olduğunu, ancak Meclis grubundan kopmalar olabileceğini belirtti. Sonu nereye varırsa varsın, bu senaryoya karşı direneceğini ve oyunu bozacağını vurguladı.</p>

  <p class="calibre2"> Konu sağlığına gelince, 11 Temmuz'da kontrole gidip gitmeyeceğini sordum.</p>

  <p class="calibre2">'Henüz karar vermedim diye yanıtladı ki, Rahşan Ecevit söze girdi:</p>

  <p class="calibre2">'Hâlâ karar vermedim diyorsun, ama sana komplo kuruyorlar, görmüyor musun, Bülent?' diye çıkıştı... "</p>

  <p class="calibre2"> Ecevit 11 Temmuz'da hastaneye gitmedi. Doktorlarını da değiştirdiler, artık Başkent Hastanesi'nden Hüsamettin Özkan'la yakınlığı bilinen Mehmet Haberal'ın yerini Demiryolu Hastanesi'nden Mücahit Pehlivan almıştı.</p>

  <p class="calibre2"> Bir zamanlar kaburgası kırılan, ayakta yürüyemeyen, elleri titreyen Ecevit, kısa bir süre sonra sağlıklı birisi olarak kamu oyunun karşısında duracaktı.</p>

  <p class="calibre2"> İçlerinde Ecevitler ve Bahçeli'nin de olduğu kimilerine göre bu yaşananlara bir ad bulundu: Bu bir sivil darbeydi... Ancak kim kazandı kim kaybetti?</p>

  <p class="calibre2"> Ticaret oligarşisinin spekülatif kazanç baronları kazandı, halk kaybetti, 3 Kasım 2002 seçimlerinin sonucunda AKP hariç tüm siyasi partiler kaybetti, belki Türkiye demokrasisi değil ama cumhuriyet tamiri çok güç bir yara aldı, çok dillendirilmedi ama ilk fırsatta dile getirilecek olan 2001 Ağustosu'nda üst düzey komutanın Özkan'a Ecevit çekilsin yerine siz geçin önerisiyle ordu da kaybedenler arasında yer aldı.</p>

  <p class="calibre2"> Kazananlar ise komplonun içinde olmayışına karşın başta AKP’ydi ama asıl kazanan bu komplonun gerçek senaryo sahipleridir. Onlar da kim sorusunun yanıtı okuyucunun düş ve değerlendirme gücüne kalıyor!</p>

  <h2 id="sigil_toc_id_40" class="calibre7"><a id="bookmark1" class="calibre8"></a>RASTLANTILARDAN KOMPLO TEORİSİ ÜRETMEK</h2>

  <p class="calibre2"> İlk rastladığımda çok hoşuma gitmişti ama yukarıdaki tanımlama kime aitti, not almamışım. Benim buluşum değil, onu belirteyim. 4 Kasım 2002 öncesi bir komplo teorisi yazmak gere kirse acaba nasıl yazılırdı?.. (Bu yazı Haziran 2002'de yazılmıştır)</p>

  <p class="calibre2"> Israrla üzerinde durduğum bir konu var: Komplo kurmak ile komplo teorisi üretmek birbirinden farklıdır. Eğer ikisi arasında bir ortak yan aranırsa, korkularımızın, kuşkularımızın arttığında üretime geçtiğimizi söyleyebiliriz.</p>

  <p class="calibre2"> Son günlerde yaşadığımız seçim ortamını (2002 genel seçimi) düşündüğümde aklıma gelenlerin sizin de geldiğinden kuşkum yok. DSP'li Emrehan Halıcı'nın "Teorisine" göre, Hüsamettin Özkan ve İsmail Cem partiyi ele geçirmek istiyor, Mesut Yılmaz da bunlara destek olunca, Ecevit’in hastalığı kamuoyunda bahane edilerek, Başbakanlıktan çekilmesi için komplolar kurulmaya başlanıyor. "Komplo Teorisi" üretecek kapasiteleri olmadığından değil ama memleketin tek hâkimi olduğuna dair inançları yüzünden sadece komplolar kurmakla meşgul oluyorlar. Yine Halıcı'dan algıladığımıza göre, Başkent Hastanesi'ni bir şekliyle razı ediyorlar ve Ecevit'e olmadık tedavi uyguluyorlar, kemikleri falan kırılı yor ...</p>

  <p class="calibre2"> Komplonun birinci bölümü başarıyla uygulanırken, Frankfurt fesadı MHP'ce deşifre ediliyor. Devlet Bahçeli'nin açıklamasına göre komplo şöyle gelişiyor: DSP'de malum kadro egemen olduktan sonra, sıra MHP'nin hükümetten atılmasına sıra gelecekti. İktidar hırsıyla yanıp tutuşan Tansu Çiller'e hükmetme gücü verileceği vaat edilerek kandırılacak ve böylece MHP bir çırpıda dışarı atılacaktı. Mesut Yılmaz ve Hüsamettin Özkan tayfasının hesaba katmadıkları çok önemli bir konu vardı. Öne sürülen bazı tezlere göre MHP, geçmişinde komplo ve provokasyon ustalarını barındırmış bir partiydi. Meclis'e cinayetle suçlanmış on beş civarında milletvekili sokmayı başarmış bir partiydi. Yani, Devlet Bahçeli dudak okuma ustasıydı.</p>

  <p class="calibre2"> Oyunları bozdu. Kendisi bunun bedelini ödeyecek mi ödemeyecek mi, 4 Kasım sabahı göreceğiz.</p>

  <p class="calibre2"> Bülent Ecevit'in ifadesine göre DSP’yi asıl parçalamaya çalışan Kemal Derviş oldu. O'nun teorisi de bu yönde.</p>

  <p class="calibre2"> Siyaset dünyamızdaki komplo üretimine bakarsak, yazının başında ifade ettiğim tezin doğrulandığını görmüş oluruz. Kuşkular arttıkça, bir kez daha milletvekili seçilememe korkuları derinleştikçe komplolar da türetilmeye devam ediyor, edecek de...</p>

  <p class="calibre2"> 11 Eylül'den sonrası da henüz belleklerimizde. İnternet’ten birtakım sayılar ve işaretleri yan yana getirip şifreler üretilmedi mi! ATV’de anahaberde Murat Birsel tarafından USA Doları çeşitli şekillerde katlanarak “11 Eylül” imgeleri yaratılmadı mı? Kulelere çarpan uçakların sefer ve yolcu sayılarına aritmetik işlemleri uygulayarak “11” sayısı bulunmadı mı?.. İnternet sayfalan bu konuda binlerce örnekle doludur. Biraz düşünelim; ABD'de yüzlerce cilt "komplo teorisi" anlatan kitapların yayınlanmış olması yalnızca tesadüfle açıklanabilir mi?</p>

  <p class="calibre2"> Gerçekten de bu tür yapıtlar neden çoğunlukla gelişmiş olarak bilinen ülkelerde yayınlanır. Çünkü birincisi; toplumun korkuları derindir. İkincisi de; teknoloji geliştikçe ortaya çıkan sonuç spekülasyonlara açık oluyor. Bilim dünyasındaki gelişmeler ve ürünler ile kişiler komplo teorisi üretmeye en uygun ortamı sağlamaktadır.</p>

  <p class="calibre2"> Türkiye gibi ülkelerde de komplo ve fesat ancak politika alanında olabiliyor. Laik basının temsilcisi olduğunu öne süren çok satan gazetelerimiz ile bunların patronlarına ait televizyon kanalları bir zamanlar, Fethullah Gülen ve cemaatini öylesine şişirdiler ki, hem toplum hem de bu cemaat buna gerçekten inandı. Laik cumhuriyetle sorunu olan bu cemaat mensuplarının zenginliği de öyle bir anlatıldı ki, sanırsınız, <span class="calibre3">Forbes</span> dergisinin ilk elli sırasında bu işadamları yer alıyordu! Ne kadar zamandır, bu cemaat ve icraatlarından söz eden "laik medya" var mı? Aynı medya gruplarının laik genel yayın yönetmenleri, şimdi de AKP fırtınası estiriyorlar. Bu medya gruplarının yaptığı tam anlamıyla toplumda fesat yaratmaktır.</p>

  <p class="calibre2"><span class="calibre10"> Neden bu türlü davranış içine giriyorlar?</span></p>

  <p class="calibre2"> Kendilerini yıllar yılıdır besleyen bir siyasi partiyle bazı siyasetçilerin artık politika dışında kalacaklarını anladıkları için hem komplo kuruyorlar hem de fesat üretiyorlar.</p>

  <p class="calibre2"> Tansu Çiller'i tehdit ederek ANAP'la işbirliğine zorlamalarının tek nedeni budur. Ancak "Bayan Çiller" buna boyun eğmemekte kararlı görünüyor. Eğer son güne kadar bu tavrını sürdürmeyi başarırsa, 4 Kasım sonrası, bazı politikacılar ile sayısını mahkemelerde öğreneceğimiz işadamları, hapse yollanacaklar. Bunun telaşı bazılarını şimdiden sarmış durumda...</p>

  <p class="calibre2"> İşte yaşadığımız komploların altında yatan tek neden budur.</p>

  <p class="calibre2"> ABD gibi gelişmiş ülkelerde çoğu kez rastlantılardan "komplo teorisi" üretilir. Halbuki bizde komplo üreticileri nedeniyle, teori yazılmasına fırsat kalmıyor ve yaratmaya çalıştıkları fesat nasıl önlenir çabası yoğunlaşıyor. Hepimizin enerjisi de boş yere harcanıp gidiyor.</p>

  <p class="calibre2"> Seçimin sonucunda olanları düşünelim. Devlet Bahçeli, Tansu Çiller, Mesut Yılmaz ve Bülent Ecevit meclis dışında kaldılar. Bazı politikacılar Yüce Divan kapısında bekliyor.</p>

  <p class="calibre2"> Türkiye'de sürekli olarak komplo düşünürlerini kıskandıracak olaylara tanık olduk. 2002 yılında bazı olayları anımsayalım.</p>

  <p class="calibre2"> Neydi bunlar?</p>

  <p class="calibre2"><span class="calibre3"> Sınır Tanımayan Gazeteciler Derneğinin</span> Fransa'da yaptığı eylem bir komplo örneğiydi. Eylemin esas amacı fark edilmeden Genelkurmay Başkanı'nın muhatap edilmesi, Türkiye adına büyük şanssızlıktı. Bu tür kuruluşlar yalnızca Fransa'da değil Avustralya gibi başka gelişmiş ülkelerde de buna benzer eylem lerle devletten para almaktadır. Kısacası son eylem, bütçeden biraz daha fazla para almaya dönük olmakla beraber biz olayı çözmekte zorlandık. Komploya kurban gittik.</p>

  <p class="calibre2"> Komploya örnek ikinci olay; <span class="calibre3">Milliyet</span> gazetesinin manşetine taşındı. Gerçekten derslerde okutulacak türden bir komplo senar yosu okuduk. "Komplo içinde komploydu". Bir kriminalın siyasilerle ilgili uydurma tanıklığı, ardından bu hayali ifadelere dayanılarak suçlanan insanlar ve bu iş için kullanılan gazete ve gaze tenin yazan, hepsi, bu komplonun aktörleriydi. <span class="calibre3">Milliyet</span> gazetesi iki gün boyunca gerçekten ibretle ve iğrenerek okunacak bir komplo sundu. Biz de bu olayı sayfalarımıza taşıdık. Üçüncü örnek olay; <span class="calibre3">Sabah</span> gazetesinde 30 Mayıs 2002 tarihinde yayımlanan Rauf Denktaş aleyhine yazıydı. Emekli ikramiyesi bahane edilerek, aslında <span class="calibre3">Hürriyet'te</span> daha önce yayınlanan Karen Fogg'un Kıbrıslılara yaptığı isyan çağrısı haberinin intikamı almıyordu! Denktaş'ın ikramiye tutan 174 milyar liraydı ve çeşitli gazetelerin patron ve bazı köşe yazarlarının devlet bankalarından alıp geri ödemediği, daha doğrusu dolandırdıkları kredilerin yanında devede kulaktı. Ancak bu haberin birinci sayfaya taşınarak verilişi tam bir "fesat yaratma" örneğiydi. "Üzülme Sayın Denktaş... Aldığın para, ananın ak sütü gibi helaldir ve hak ettiğinden çok azdır... Eğer, uğruna mücadele ettiğin Kıbrıs'taki insanlarında bunu tartışıyorsa, onlara yazıklar olsun... Adam değillermiş... " (2002 yılı) <span class="calibre3">Sabah</span> gazetesinde "gazeteci" olmak zor olsa gerek...</p>

  <p class="calibre2"> Türk milleti, geçmişte de ihanetlerin, sırtından hançerlenmelerin, işbirlikçiliğin ve satılmışlığın tarihe geçmiş örneklerini görmüştür... Dördüncü örnek olay; Türk medyasının özelliklede Doğan Medya Grubu ile <span class="calibre3">Sabah</span> cemaatinin aylarca yayınladığı Bülent Ecevit'le ilgili haberlerdi. Tüm köşe yazarları neredeyse söz birliği etmişçesine, Başbakan'ın demir gibi sağlıklı olduğunu, çekilirse istikrarsızlık doğacağını yazdı durdular. 31 Mayıs</p>

  <p class="calibre2"> 2002 tarihi itibariyle <span class="calibre3">Sabah</span> ve <span class="calibre3">Hürriyet</span> gazetesi yazarları çark edip doğruyu yazmaya başladılar. Peki o güne kadar Ecevit'e iktidardan çekilmesin diyenler kimin ekmeğine yağ sürdüler? Borsa manipülatörlerinin... <span class="calibre3">Sabah'la</span> birlikte <span class="calibre3">Hürriyet</span> ve <span class="calibre3">Milliyet'in</span> de 2002 yılında <span class="calibre3">bu</span> yönde yaptığı yayınlar, Türk halkına karşı kurulan komplonun boyutlarım gözler önüne sermesi bakımından ibret örnekleridir.</p>

  <p class="calibre2"><span class="calibre10">Seçim Komplosu...</span></p>

  <p class="calibre2"> Türkiye'nin seçim (Kasım 2002) atmosferine girmiş olmasıyla birlikte ilginç olaylar yaşıyoruz. Hem kamuoyu araştırmaları yayınlanıyor hem de bunlara itirazlar. Sonucun ne olacağını biz kestiremiyoruz, öngörüde de bulunmaya çalışmayacağız. Nasılsa 4 Kasım sabahı sonucu göreceğiz. Bu seçim parti program ve ideolojisinin öne çıktığı değil tam anlamıyla bir tepki oylarının belirleyici olacağı bir seçim olacak.</p>

  <p class="calibre2"> Belleklerimizi tazeleyelim: Kemal Derviş'in manevrasıyla önce DSP parçalandı, ardından İsmail Cem çökertildi, sonra Başbakan'a hastanede oyun oynandığı ilan edildi ve son hamle olarak da Derviş CHP'ye girdi. Böylece sosyal demokrat olduğunu belirten Deniz Baykal'ın aslında Turgut Özal'cı olduğu ortaya çıkmış oldu. Bu, tamamen kendi ifadesidir. IMF dahil olmak üzere tüm uluslararası kuruluşlara "evet" diyeceği belli olan CHP'nin de böylece rotasından çıkarıldığı gün yüzüne çıktı. Oyun içinde oyun sergileniyor. Anadolu toprakları tarihi boyunca usta komplocuları yaratıp barındırmıştır, yine bunu sürdürüyor. Matematik aklın egemen olmadığı her coğrafya parçasında yalnızca komplo üretilir. Komplo teorisi ise, endüstri devrimini, bilgi devrimini yapmayı başarmış ulusların bireyleri tarafından yazılabilir.</p>

  <p class="calibre2"> Asıl komplo örnekleri ise aday seçim ve sıralarının açıklanmasında yaşandı. Örneğin; hiçbir parti kadın adaylara şans tanımadı. CHP bile kadınları seçilemeyecekleri yerlere yazdılar, bu durumda eğer iki kadın milletvekili Meclis'e girerse başarı olacak. Bu seçim döneminde en çok istismar edilen konuların başında AB'ye üyelik meselesi gelmekte. Her gün gazetelerde Avrupa merkezli olumsuz açıklamalar okumaktayız. Buna karşın, Mesut Yılmaz'ın değerlendirmeleri ise tam tersi yönde. Ortada bir aldatmaca var ama bir türlü çözemiyoruz.</p>

  <p class="calibre2"> 1999 seçimi son anda Öcalan'ın getirilmesiyle yön değiştirmiş, konjonktür seçimi olmuştu. Bu kez özellikle MHP'nin kullanacağı koz kalmadı. Yeni bir argüman yaratmak zorundalar. Bu da çok güç görünüyor. Bu yeni güç ancak Öcalan'ın idamı olabilirdi. Sizce gerçekleşme olasılığı nedir? İç politikada durum böyleyken, hemen sınırlarımızın ötesinde yaşananlar bundan farklı mı?</p>

  <p class="calibre2"> ABD'nin olası Irak harekâtı sonrası ortaya çıkacak kaostan yararlanmak peşinde olan Kürt liderler yeni bir devletin kuruluşunu açıklayacağını ilan ettiler ve ortalık karıştı. Bu açıklama örneklere uygun bir fesat yaratmadır. Türkiye'nin tepkisi de gecikmeden geldi. Bunu savaş nedeni saydığını ilan etti. Yani sınır ötesi harekât için meşruiyet oluştuğunu belirtti.</p>

  <p class="calibre2"> Ortadoğu, tıpkı Anadolu gibi tarihi boyunca komploların kurulduğu bir coğrafyadır. Fakat burada Anadolu'dan farklı olarak uluslararası ilişkilerde lider ve aşiretlerin parasal çıkar sağlamaları tüm kuralları ve gelenekleri altüst edebilir. Tarih boyuncu da bunun sayısız örnekleri yaşanmıştır. İşte bazı örnek yazılar, üstelik hepsi de medyada yayınlandı.</p>

  <p class="calibre2"> Gazeteci Ardan Zentürk 2002 yılı mayıs sonunda şunu söylüyordu: "Size tam üç yıl yalan söylediler."</p>

  <p class="calibre2"> Başbakan Bülent Ecevit’e Açık Mektup başlıklı yazımız, DigiMedya'nın sanal alemindeki yolculuğunu sürdürüyor... Yolculuğa çıkış tarihi: 6 Nisan 2002. Yani, bundan yaklaşık iki ay önce... Medyamızda atılan manşetlerde, Başbakan'ın sağlığının "turp gibi" olduğu, hükümetin büyük bir uyum ve istikrar içinde çalışmalarını, "Ecevit'in başkanlığında" aslanlar gibi sürdürdüğünün vurgulandığı bir dönem... Hatta, Başbakan'a Amerika seyahati için uygulanan, yan etkileri bugün her geçen saniye biraz daha kendini gösteren bol kortizonlu doping tedavilerinin, dış görünümüne kazandırdığı görüntünün abartılarak aktarıldığı bir dönem...</p>

  <p class="calibre2"><span class="calibre3"> Hürriyet</span> gazetesi Genel Yayın Yönetmeni ve köşe yazarı Ertuğrul Özkök'ün, Ecevit'in, İsrail için "soykırımcı" açıklamasını değerlendirirken, "Ankara'da esasında her şey yolunda ama, birinin, Ecevit'i, açıklamalarını tek başına yazdığı o eski daktilo sundan kurtarması gerekir," diye yazdığı bir dönem... Oysa, 6 Nisan 2002 tarihli ve bugüne kadar, tüm Türkçe e-mail grupları aracılığıyla yüz binlerce insana ulaşan o yazı, Ecevit'in ünlü "soykırım" gafından hemen sonra yazıldı... Yazının çıkış noktası budur... Çünkü, tüm melekelerine sahip bir Türkiye Cumhuriyeti Başbakanı'nın, ülkesinin hayati önemdeki stratejik parametrelerini bilip de İsrail ile ilgili o açıklamayı yapması mümkün değildir... Nitekim, Türkiye, açıklama sonrasında her kanaldan ve herkesten özür dilemiş, o özrü de "başbakanının yaşadığı özel durumlar nedeniyle" kolayca kabul edilmiştir...</p>

  <p class="calibre2"> "Açık mektup"ların yazılacağı tarih o tarihtir... Bugün değil... Gooood morning Türkiye... Bakıyorum, "böyyük medyamızda" açık mektup yazanlar, hatta Sedat Ergin gibi yazısına, ciddi ciddi "Başbakan Ecevit'in sağlık durumunun değerlendirilmesi gerekir" gibi sözcüklerle başlayanlar, Güngör Mengi gibi yazısının başlığına "Ecevit'in çekilme zamanı geldi" sözcüklerini "konduranlar", Yavuz Donat gibi "sürünmemesi gereken efsanelerden" söz edenler, daha iki ay önce, "daktilosuna hâkim olun, yeter" deyip, bugün çekilmenin vefalarından falan söz eden Ertuğrul Özkök gibiler... Kuşkusuz Fikret Bila bu işlere çok üzülmüştür... Çünkü kendileri, Doğan Medya Grubu'nun "Bülent Ecevit'ten sorumlu Ankara Temsilcisi"dir... Yani, şu sıralarda meslek yaşamını <span class="calibre3">Posta</span> gazetesinde geçirmeye çalışan Sabahattin -Yılmaz- Önkibar'ın, ANAP'lıdan DSP'ye devşirme versiyonu... Daha düne kadar, "Başbakan Oran'daki evinde hem sağlığına kavuşacak hem de çalışacak" manşetlerini atanlar, MGK toplantısına katılamaması üzerine tavır değiştirmişler: "Rahşan Hanım lütfen eşinizi geri çekiniz.... " Bu durumlar için çok güzel bir halk deyimimiz vardır: Hop, hemşerim... Uyan da balığa çıkalım!..</p>

  <p class="calibre2"><span class="calibre3"> Sabah'ın</span> manşetine göre, Sayın Başbakan "Maalesef Parkinson"muş... Ama habere dikkat: Bu durum üç yıldır böyleymiş...</p>

  <p class="calibre2"> Şu medyamızın "habercilik gücüne balon..." Türkiye Cumhuriyeti'nin Başbakanlık makamında oturan şahsın "Parkinson olduğunu" tam üç yıl gecikmeyle duyuruyor...</p>

  <p class="calibre2"> Hepsi yalan... Hepsi oynuyor... "Büyük medya"nın büyük gazeteleri, büyük TV kanalları ve haber kanalları Başbakan Bülent Ecevit'in "hasta olduğunu" tam üç yıl "atlamışlar" sevgili okurlar... (Ha, bu arada bir çift sözüm de Nuri Çolakoğlu, Cem Aydın, Ferhat Boratav, Oğuz Haksever, Çiğdem Anad, Gürkan Zengin, Turan Yavuz, Ali Çağatay, Mithat Bereket'e... Günün 24 saati haber televizyonculuğu yapıyorsunuz... Memleketin başbakanının "hasta" olduğu üç yıl sonra manşetlerde... Bu işleri sizlere böyle mi gösterdik... ) Bu ülkenin insanları aldatıldı... Onlara yalan söylendi...</p>

  <p class="calibre2"> "İstikrar ve uyum" laflan altında, bu ülkenin tarihinin en büyük ekonomik krizinde inanılmaz "servet el değiştirmeleri" yaşanırken, herkes, hasta bir başbakanın arkasına saklandı... O ,40 yıllık siyasi yaşamının ve "devlet adamlığının" doğal sonucu olarak, o makamda ülkesine karşı görevini yerine getirdiğine inanıyordu... Bugün de kuşkusuz buna inanıyor... Ama, onu o makamda (her şeyi bilmelerine rağmen oturtanlar) en kolay yolu seçtiler: Ecevit gibi tarihi bir ismi, vurgun sisteminin devamında bir maket olarak kullanmak...</p>

  <p class="calibre2"> Şimdi kalkmışlar, gözlerinizin içine bakarak son oyunlarını oynuyorlar..."Artık çekilmeliymiş... "</p>

  <p class="calibre2"> Çekildiğinde de, şöyle diyecekler: "Ben demiştim... "</p>

  <p class="calibre2"> Bu kadar basit bir oyunla, bu ülkeye karşı söyledikleri "yıllanmış yalanlarından" kurtulmaya çalışıyorlar...</p>

  <p class="calibre2"><span class="calibre10">"Ahlâksızlığı Teşvik" Yasası</span></p>

  <p class="calibre2"> Bülent Ecevit-Devlet Bahçeli-Mesut Yılmaz-Kemal Derviş'ten oluşan dörtlü koalisyon hükümetinin bankacılık sistemi ne, devletin parasını bir kez daha pompalamaya yönelik kanunu, Cumhurbaşkanı Ahmet Necdet Sezer'in tüm veto ve uyarı çabalarına karşın artık yürürlükte... Devlet, son iki yıl içinde "yolsuzluk-hortumlama-kötü yönetim-ulusal ekonomik istikrarsızlık- gibi nedenlerle batan bankalar nedeniyle üstlendiği 25 milyar dolarlık riski, bu kez 7 ile 9 milyar dolar daha artırma kararlılığında görülüyor.</p>

  <p class="calibre2"> Kamuoyunun üzerinde durduğu ana nokta, bir buzdağının su yüzünde görülen parçası kadar önemli: "Madem devlet, zaman içinde batık bankaları, sahiplerini değiştirmeden, hiçbir idari önlem almadan içlerine para koyarak kurtaracaktı, o halde, bankalarına el konulanların kabahati neydi?" Bu, oldukça "popülist" sorunun, Etibank skandalı nedeniyle cezaevinde bulunan ve tüm çabalara karşın bir türlü dışarıya çıkamayan Dinç Bilgin grubu gazete ve dergilerinden gelmesi şaşırtıcı değildi...</p>

  <p class="calibre2"> Doğan Grubu'na bağlı yayın grupları ile bazı köşe yazarlarının da katıldığı bu görüşe göre, "Madem batan olmayacak, devlet herkesin cebine milletin parasını koyarak tüm bankaları kurtarmayı düşünecekti, Bilgin neden hapsedildi, neden bankasına el konuldu?" mantığı harekete geçirilmişti. Kuşkusuz, bu süreç te, bu soruyu esas olarak sorması gerekenlerin başında gelen Halit Cıngıllıoğlu'nun elinde medya gücü olmaması nedeniyle sesi pek duyulmazken, Erol Aksoy’un da fazla aktif bir çıkış yapmaması dikkat çekiyordu.</p>

  <p class="calibre2"><span class="calibre10">Ahlâki Risk</span></p>

  <p class="calibre2"> Halkın gündemine medyanın bu yaklaşımlarıyla gelen bu sorunun perde arkasında irdelenmesi gereken çok önemli bir nokta var: İçinde bulunduğu tarihinin en ağır ekonomik krizini finans dünyasında yaşanılan inanılmaz olaylara borçlu olan Türkiye, hükümetin bu kararıyla aslında "ahlâksızlığı destekleyen" bir ülke konumuna geliyordu.</p>

  <p class="calibre2"> Merkez Bankası eski Başkanı Gazi Erçel'in 16 Ocak 2002 ta -rihli <span class="calibre3">Dünya</span> Gazetesi'nde yer alan "Ahlâki Risk" başlıklı yazısı, aslında ortada dönenlerin bir "uzman gözüyle" nasıl görüldüğünü de ispatlıyordu:</p>

  <p class="calibre2"> "Ahlâki risk, günümüzde finans sektörü için geçerli olan ve üzerinde en fazla durulan terimlerden birisidir. Aslı, Latin ve Fransız kökenli kelimelerden oluşmuş ve İngilizce'den uyarlanmış bir terim. Türkçe'ye tam anlamını verecek şekilde tercümesi zor, ama böyle kullanıldığı için değişiklik yapmadım. Bu konuda birçok detaylı çalışmalar ve bilgilendirmeler yapılmasına karşın bir kez daha kısaca özetlemekte yarar var sanırım.</p>

  <p class="calibre2"> Finans sisteminde 'kâr benim, zarar devletin' şeklinde düşünce sistemine kaynaklık eden ahlâki riske ilişkin uygulamalar, .yüzyılda sigorta sektöründe gözlenmiş, yangın sigortası yaptırıp daha sonra yangın çıkartarak yüklü miktarda para alıp kazanç sağlayan lar artınca, bu işlemlerin ahlâki olmadığı anlaşılmış. Yangın riskleri sıkı kurallara bağlanarak sigorta edilenlerin bu yolla haksız kazanç sağlamalarının önüne geçilmiş.</p>

  <p class="calibre2"> Günümüzde finans ve özellikle bankacılık sektöründe ahlâki risk üzerinde hassasiyetle durulmasının nedeni, bunun oluşmasına mani olacak sistemler kurulmadığı takdirde zararın devletçe ve dolayısıyla vergi verenlerce ödeneceği gerçeğinin geçmişteki deneyimlerle daha iyi anlaşılmasıdır. (... )</p>

  <p class="calibre2"> Devletin finans sistemine yönelik iki temel görevi vardır. Birincisi, sağlıklı bir makroekonomik ortam yaratarak düşük enflasyonda en yüksek büyüme hızına erişebilmek için politikalar geliştirmek, ikincisi ise, finans sisteminde ahlâki çöküntüye neden olacak işlemlerden ve uygulamalardan kaçınarak kurumla ra aldıkları risklerin kendilerine ait olduğunu defalarca hatırlatmaktır. Bu iki şart yerine getirilmez ise, finans sistemi, zararlarını devlete yükletmeye çalışır. Sahipliği devlete geçmeden bu kurumlara aktarılacak kaynaklar ahlâki risk yaratır. İleride aynı davranışların yine aynı şekilde halledileceği inancının sisteme yerleşmesi sonucunu doğurur. (...)</p>

  <p class="calibre2"> Hal böyleyken ve bazı basit mekanizmalar ve uygulamalarla reel sektöre kredi sağlamak mümkün iken, ahlâki çöküntünün devamına ve ileride de 'kâr benim, zarar devletin' anlayışının, iyice yerleşmesine neden olacak şekilde, banka sahipliğini almadan devletçe kaynak sağlanmasını anlamak mümkün değildir.</p>

  <p class="calibre2"> Hele bu konuda bunca yol alınmış ve 19 bankanın sahipliği devlete geçtikten ve bunlara 20 milyar dolara yakın bir kaynak aktarıldıktan sonra sistem değiştirmeye neden olacak etmenler oldukça sınırlı olması gerekir. Sorunlu banka devlete geçtiğinde 'biz yönetemiyoruz' argümanının da geçerliliği tartışmalıdır. Bu, ülkeyi yönetenlerin çözecekleri bir sorundur ve bu sorunlar sistemler bozularak çözümlenemez. Riski iyi ölçmemiş veya bilinçli şekilde ölçtüğü riski dikkate almamışlar ile bunun tam tersini yapıp sağlıklı bir biçimde sistemde var olmuş iyileri ayırt etmeyip, ahlâki risk kurallarını işletirseniz büyümede kısa dönemde sağlayacağınız 1 -2 puanlık iyileşmenin maliyeti ileride daha ağır olabilecektir." Sistemin nasıl işlediğine de bir göz atalım.</p>

  <p class="calibre2"> Türkiye'deki mevcut yapılanma, bankacının hiç risk almadığı bir sistem içinde çalışıyor. Son kanundan sonra devlet kendi kaynaklarını, "reel sektöre" kredi verecekleri düşüncesiyle ban kalara aktarıyor. Bu paraları alan bankalar ise, kaynaklarını alışık oldukları biçimde yine devlet tahvil alımı amaçlı olarak kullanıyorlar. Gazi Erçel bu sorunu şöyle anlatıyor: "1990'lı yılların başlarında özel sektöre açılan kredilerin milli gelire oranı yüzde 10'dan 2000 yılında yüzde 17'ye çıkmasına karşın, bu oran, dünyanın en düşük oranlarından biridir. ABD'nin yüzde 140, İngiltere'nin yüzde 120, Tayland'ın yüzde 110 ve Malezya'nın yüzde 90 oranlarına sahip olduğu düşünüldüğünde ve Türk bankacılık sisteminin özel sektöre açtığı toplam kredinin 15 milyar do lar civarında bulunduğu ve bunun da üçte birinin ihracatçılara krediler olduğu dikkate alındığında, kredi dayatmasının ekonomiyi diğer ülkelere kıyasla çok fazla etkilemeyeceği anlaşılacaktır."</p>

  <p class="calibre2"><span class="calibre10">Amaç Ne?</span></p>

  <p class="calibre2"> Bir hukukçu... Cumhurbaşkanı Ahmet Necdet Sezer...</p>

  <p class="calibre2"> Bir önemli uzman... Gazi Erçel... Herkes hükümetin, bankalara para aktarımını hedefleyen çalışmalarını bir "ahlâksızlığı teşvik yasası" olarak değerlendiriyor...</p>

  <p class="calibre2"> Fakat koalisyon ortakları veto edilen maddeleri aynen Çankaya'ya geri göndererek bu konudaki kararlılıklarını sergiliyorlar.</p>

  <p class="calibre2"> Üstelik, "dördüncü ortak" Kemal Derviş, Sezer ile yaptığı uzun ikna görüşmelerinden bir sonuç alamayacağını anlayınca, "Yasada sorun çıkmasının Türkiye'nin IMF ve Dünya Bankası ile ilişkilerinde ciddi bir kriz yaratabileceği" düşüncesini ortaya savuruyor. Bu kararlılığın perde arkasında yatan amaç ne?</p>

  <p class="calibre2"> Hükümetin dediği gibi acaba, tüm amaç, reel sektöre kredi olarak paraların devletin cebinden bankalara taşınması mı, yok-sa, artık “bitmiş” bazı “siyasilere yakın” bankaların bu badire-den devlet parasıyla kurtarılması mı?..” Son on yılın "kirli siyasetini ve bu sistemin artık yüzleri aşınmış kirli siyasetçilerini" çok iyi tanıyanlar, aslında sorunun yanıtını kolay verebiliyorlar.</p>

  <p class="calibre2"> Kaynaklar:</p>

  <p class="calibre2">1.    <span class="calibre3">Komplo Teorileri</span> dergisi 2002/06. (E. Mütercimler)</p>

  <p class="calibre2">2.    <span class="calibre3">Komplo Teorileri</span> dergisi 2002/02. (E. Mütercimler)</p>

  <p class="calibre2">3. <a href="http://www.digimedya.com/"><span class="calibre11">www.digimedya.com</span></a> (Ardan Zentürk imzalı yazılar: 6 Nisan 2002 ve 31 Mayıs 2002)</p>

  <h2 id="sigil_toc_id_41" class="calibre7"><a id="bookmark2" class="calibre8"></a> DÜŞMANI SAVAŞMADAN YENMEK</h2>

  <p class="calibre2"> Sizlere arşivden bir röportaj sunacağım. Kaynak 3 Ağustos 1998 tarihli <span class="calibre3">Milliyet</span> gazetesi. Yayınlanan bir kitabım <span class="calibre3">(21. Yüzyıl ve Türkiye)</span> nedeniyle gazeteci Naki Özkan'ın benimle yaptığı söyleşiyi ve bunun yayınlanması ardından, o tarihte o köşenin sorumlusu olan Şahin Alpay'ın yazdığı eleştiri yazısını sizlerle paylaşıyorum. Bu yazının, Türkiye'de aydın ya da entelektüel geçinen bazı kişilerin ya okuduklarını bile anlamadıklarını ya da ruhlarını sattıklarını (anlamaya çalışmadıklarını), bu nedenle de korku ve telaş içinde neler yazabildiklerini en iyi kanıtlayan örneklerden birisi olduğuna inanıyorum. Asıl komplo kültürü ya da solun ezeli-ebedi saplantılarından birisi olan kendi dışında herkesi suçlama alışkanlığım yansıttığına inanıyorum.</p>

  <p class="calibre2"> Önce gazetedeki röportajı, soru ve yanıtlarını hiç değiştirmeden aktarıyorum.</p>

  <p class="calibre2"> İlk soru ve verdiğim yanıt şöyle başlıyor:</p>

  <p class="calibre2"><span class="calibre3"> N.Ö: Eski ABD ulusal güvenlik danışmanı Brzezinsky'nin "Bü-yük Satranç Tahtası" adlı kitabında, birkaç yerde Türkiye'nin tehlikede olduğuna dair sözler geçiyor. Ne demek istiyor Brzezinsky?</span></p>

  <p class="calibre2"> E.M.: Bu söz yalnızca Türkiye için söylenmiyor, sadece Brzezinsky de söylemiyor. Soğuk Savaş sonrasında, stratejler bazı ülkeler üzerinde yoğunlaştılar, Türkiye de bu ülkelere arasında. Brzezinsky türü stratejler yeni jeopolitikler belirliyorlar. Bu jeopolitiğe göre, Balkanlar, Kafkaslar ve Ortadoğu önem kazanıyor. Türkiye'yi onlar bir periferi ülkesi olarak tanımlıyor. Halbuki Türkiye üç kriz bölgesinin merkezinde. Brzezinsky Türkiye'nin ulusal bütünlüğünün parçalanmasını istiyor mu? Zannetmiyorum. Ulusal bütünlüğü parçalanmış bir Türkiye bölgede kaos demektir. Yani parçalanmamış bir İran bölgede yaşadığı sürece, İsrail'in güvence altında yaşa tıkmayacağını en iyi Amerika biliyor.</p>

  <p class="calibre2"> Brzezinsky'ye göre, Amerikan ulusal çıkarları her şeyin üstünde. Amerika yavaş yavaş anakarasına çekiliyor. Tarih göstermiştir ki, hiçbir imparatorluk sonsuza kadar yaşayamaz. Ancak Amerika kıtasına çekilirken de dünya egemenliğinin sürmesini garanti altına almak istiyor. Amerika egemenliği ve çıkarları için gerekiyorsa, Türkiye'nin parçalanmasına hiç aldırmazlar. Ancak sorun Türkiye'de; eğer eskisi gibi yanlışlıklarını sürdürürse 2035'te (doğrusu 2035'ten sonra olacaktır e.m.) parçalanır.</p>

  <p class="calibre2"><span class="calibre3"> N.Ö.: Brzezinsky'nin jeopolitik mihver dediği ülkeler, Ukrayna, Azerbaycan, Güney Kore, İran ve Türkiye. Bu ülkeler kategorisine dahil edilmemiz ürkütücü değil mi?</span></p>

  <p class="calibre2"> E.M: Jeostratejik değerlendirmeyi Avrupa ve Amerika mer kezli yaparsak, Türkiye hassas konumda olan bir ülke. Soğuk Savaş döneminde politikaları belirleyen petropolitikti. 21. yüzyılda politikaları belirleyecek olan argümanlar petrolün dışında, doğalgaz, su ve çokkültürlülük... Yani gazpolitik, supolitik ve multiculturalism. Türkiye, doğalgaz yolunun üstünde ve hidropolitik belirleyecek bir ülke. Türkiye'nin, çıkarlarını bozabilecek jeostratejik oyuncuları tespit etmesi, buna uygun yeni konseptler oluşturması gerekiyor. 22. yüzyıla kimin egemen olacağı 2050'den sonra belli olacak (doğrusu 2050'den sonra belli olabilir e.m.). Türkiye buna şimdiden hazırlanmalı. Büyük merkezler 2020'leri toparlamaya başladı bile.</p>

  <p class="calibre2"><span class="calibre3"> N.Ö.: İç savaş yok. Alevi sorunu yumuşadı. İslamalar da şiddete kaymadılar. Neden hâlâ, ulusal bütünlüğümüz tehlikede görülüyor?</span></p>

  <p class="calibre2"> E.M.: Ulusal bütünlüğü parçalanmış devletlerin varlığı, büyük devletlerin planları açısından (doğrusu bölgesel ve küresel yeraltı kaynaklarını sahiplenmek açısından olacaktır e.m.) bir kolaylık sağlıyor.</p>

  <p class="calibre2"><span class="calibre3"> N.Ö.: Ama Bosna'nın ayrılması kolaylaştırılmadı. Kosova'nın ayrılması da desteklenmiyor?</span></p>

  <p class="calibre2"> E.M.: ABD’nin Almanya'ya vermiş olduğu bir ders var bura da. Almanya'nın petrolle ilgili birinci planı, petrolü Ortadoğu'dan almak,</p>

  <p class="calibre2"> Kıbrıs'tan geçirerek, Dubrovnik Limanı'na dökmek. Buradan da Tuna-Ren bağlantısıyla Hamburg'a getirmek. İkinci planı ise Kafkasya petrolünü, Karadeniz ya da Orta Avrupa'dan geçirip, Hamburg'a dökmek. Yani Rotterdam petrol limanını değiştirmek istiyor. ABD, bunun kendisi için kabul edilebilir bir stratejik planlama olmadığım gördü. Almanya'ya bir başka şey daha söyledi: Kaos çıkartabilirsin ama bu kaosu denetlemek için yine bana geleceksin. Bosna barışını Amerika sağladı.</p>

  <p class="calibre2"> ABD, anakarasına çekildiğinde, Balkanlar'da çok parçalı ulusal devletlerin varlığı, kendisine doğal partner olarak seçtiği Rusya'nın işini zorlaştıracak. Balkanlar'da ulusal bütünlüklere 2020'lere kadar müsamaha edilir. Stratejik çıkarları gereği buralarda ulusal bütünlüklerin kalmaması lazım.</p>

  <p class="calibre2"><span class="calibre3"> N.Ö.: Siz çokkültürlülüğü bir strateji olarak ele alıyorsunuz...</span></p>

  <p class="calibre2"> E.M.: Türkiye'nin gelecekte başını belaya sokacak olan çok-kültürlülüktür. Türkiye çok uluslu mu, çok etnikli mi? Bana göre çok etnikli bir ülke, 47 etnik grup var. Türkiye'de ulusal azınlık var mı? Bu biraz kuşkulu.</p>

  <p class="calibre2"><span class="calibre3"> N.Ö.: Kürtler ulusal azınlık değil mi?</span></p>

  <p class="calibre2"> E.M.: Türkiye'de Ermeniler ve Rumlar için ulusal azınlık diyebiliriz. Türkiye, Kürtleri, ulusal mı, etnik mi olarak niteleyeceğinin kararını vermeli. Bana göre Kürtler etnik bir grup. Ulusal azınlık dersek, resmi politika uygulayıcıları içinde birtakım grupların, soykırıma gidecek ölçüde politikalar üretilmesini önerme tehlikesi var. Amerikalıların Kızılderililere, Avustralyalıların Aborijinlere uyguladıkları budur. 1950 yılına kadar, Avustralya senatosunda, bir Aborijin kellesi getirene 50 dolar ödenir diye bir karar vardı.</p>

  <p class="calibre2"> Avustralya çokkültürlülüğü 1970'lerde kabul etti. 1980'lerde hayata sokabildi. Avusturalya gerçek bir göçmen ülkesi olduğu için orada bu kolay oldu. Türkiye göçmen ülkesi değil. Türkiye'nin durumu kritik. Türkiye'nin ulusal bütünlüğünü bozacak şey, çokkültürlülüğe bakışındaki yanlışlar olacaktır.</p>

  <p class="calibre2"> Türkiye, çokkültürlülüğü doğru değerlendiremezse, ulusal bütünlüğü parçalanır.</p>

  <p class="calibre2"> Bence Türkiye'nin ulusal bütünlüğü ciddi bir şekilde tehlike de. Bunu dış güçler mi yapar? Türkiye'nin dış güçler diye bir sorunu yok.</p>

  <p class="calibre2"> Türkiye'nin dışarıda düşmanları da yok. Türkiye'nin sistemi kendisine düşman yaratan bir sistem. Bu sistem ya kahraman, ya düşman yaratıyor. İkisinin ortası yok.</p>

  <p class="calibre2"><span class="calibre3"> N.Ö.: Türkiye çokkültürlülük stratejisi uygulayabilir mi?</span></p>

  <p class="calibre2"> E.M.: Avustralya Çokkültürlük Vakfı'nın tanımına göre; çokkültürlülük farklılığın yönetimidir. Biz, Türkiye'de farklılığı kabul etmiyoruz. Farklı olanlar da niçin farklı olduklarını d ile getiremiyorlar. Farklı olanlar farklılıklarını, kültürel olarak değil, siyasal olarak öne sürüyorlar. Ulusal bütünlüğü olan bir devlette farklılık siyasal anlamda dile getirilemez. Kürtlerin yaptığı yanlış burada. Türkiye çokkültürlülüğü devlet politikası ve <span class="calibre3">yüksek strateji</span> olarak benimsemelidir ama uygulamasının da çok güç olduğunu kabul etmek zorundayız. Dinde reform yapılmamış olması, demokrasi sorunlarımız, çokkültürlülük stratejisinin uygulanmasını zorlaştırmakta.</p>

  <p class="calibre2"><span class="calibre3"> N.Ö.: Kürt sorunu nereye gider?</span></p>

  <p class="calibre2"> E.M.: İdari yapılanmada devrim şart. Eğitimde, adalette, ti cari ve siyasi yapıda, partilerin yapılanmasında A'dan Z'ye tüm sistemi gözden geçirmek zorundayız. Bir sorun tartışılacaksa, sadece Kürt etnik grubu için değil, Türkiye'deki diğer 46 etnik grup için de tartışılmalı. Batı Trakya'daki Türklere bakışımız, içerdeki etnik gruplara da nasıl bakmamız gerektiğini bize gösterebilir. Bağımsız Kürt devleti kurulması olasılığı sıfırdır (doğrusu sıfıra yakın olacak, e.m.) ama çokkültürlülük bağlamında değ erlendirme yapmak zorundayız.</p>

  <p class="calibre2"><span class="calibre3"> N.Ö.: AB'ye girip girmeme, sadece bizim iç nedenlerimizle mi </span><span class="calibre3">ilgili...</span></p>

  <p class="calibre2"> E.M.: AB, neden 60 milyonluk bu Müslüman ülkeyi alsın. Bu nüfusun özellikleri nedir? En başta kötü eğitim. Üretimden uzak, kişisel çıkarlarını ulusal ve toplumun çıkarlarından üstün tutan bir nüfus yapısı var. Türkiye; Batılı olabilir mi? 22. yüzyılda böyle bir şeyi tartışabiliriz. Ancak Türkiye'nin önünde bir de Avrasya seçeneği var.</p>

  <p class="calibre2"><span class="calibre3"> N.Ö.: Ama Avrasya seçeneğinde Rusya engeli var...</span></p>

  <p class="calibre2"> E.M.: Türkiye'nin gelecekteki çıkarı iki ülkeyle ilişkide yatı yor. Birisi İsrail, diğeri Rusya. Türkiye, Rusya'yı dışlayarak hiç bir yere varamaz. Kafkasya'ya, Balkanlar'a Rusyasız giremez. Rusya, beş on yıl içinde eski gücüne kavuşacak. Jeopolitik oyuncu olacak. Türkiye, Yunanistan ve İran'ı dışlayarak bir yere varamaz; bu ülkeleri hesaba katarak jeostrateji belirlemeli.</p>

  <p class="calibre2"><span class="calibre3"> N.Ö.: "Türkiye korkusu" travasım bizzat Yunanistan yayıyor </span><span class="calibre3">gibi.</span></p>

  <p class="calibre2"> E.M.: Türkiye'ye de kimse saldırmaz. Bu bölgede Ankara istemezse savaş olmaz. Atina ya da Tahran savaş ilan etse de Türkiye savaşa girmez. Buradaki kavga anlamsız ve yersiz. Türkiye ve Yunanistan her alanda işbirliğine giderse, bu bölgenin en güçlü ülkeleri olacak. Her iki ülke silaha yatırım yapıyor. Bu silahları birbirlerine karşı kullanamayacaklar hiçbir zaman. Gerçekten de o halde niçin silahlanıyorlar?</p>

  <p class="calibre2"><span class="calibre3"> N.Ö.: Türkiye'nin terk edemeyecek ölçüde Kıbrıs'ta stratejik çıkarları var mı?</span></p>

  <p class="calibre2"> E.M.: Terk edebilir. Terk etmesi için ABD'nin, Rusya'nın, İngiltere'nin, Almanya'nın onayı lazım. Kıbrıs, Yunanistan için stratejik olarak bir anlam ifade etmiyor. Uçaklarının gittiği zaman geri dönme olasılığı az. Kıbrıs'ın askeri açıdan stratejik hiçbir önemi yok. Asıl önemi jeoekonomik yapısında. Doğu Akdeniz ticaretini denetleyen bir konumda. Kıbrıs'ı düğüm haline getiren bu.</p>

  <p class="calibre2"> Adanın güvenliği Türklere teslim edildi. Türkler orada var olduğu sürece Anglo-Saksonların çıkarları yürür gider. Türkler olmazsa, Ada bir anda Almanya ya da Rusya'ya kayabilir.</p>

  <p class="calibre2"><span class="calibre3"> N.Ö.: Ama bütün diplomatik faaliyetleri Türklerin adadan ayrılması yönünde...</span></p>

  <p class="calibre2"> E.M.: Görünen o. Ama gerçek o değil. Türkiye'nin adadan çıkması kimsenin işine gelmez. O zaman onların kontrol etmesi gerekir. Ulusal bütçelerinden neden para çıkarsınlar ?</p>

  <p class="calibre2"><span class="calibre3"> N.Ö.: Türkiye'nin 21. yüzyıl stratejisi nasıl olmalı?</span></p>

  <p class="calibre2"> E.M.: Türkiye 20. yüzyılda strateji çizemedi. Türkiye sistemini değiştirmeden 21. yüzyılda da strateji belirleyemez.</p>

  <p class="calibre2"><span class="calibre3"> N.Ö.: Türkiye'de askerler, MGK götürüyor birçok olayı. Onların strateji belirleme kapasitesi yok mu?</span></p>

  <p class="calibre2"> E.M.: Asker bir ülkenin stratejisini belirlemek için var değil ki. Genelkurmay da bunun için kurulmuş değil. Asker savaş oyunları için strateji belirler. TSK, Türkiye'nin diğer kurumlarından çok mu farklı ki, strateji belirleyebilsin? Birçok kurumdan daha sağlıklıdır ama ülkenin bütününden de çok çok farklı değildir. Sonuç olarak sisteme tabidir. Siviller kendilerinin farkına varmalı. Türkiye çeteler cumhuriyeti, liderler demokrasisi... Dünyada böyle bir model yok. Ders kitaplarında da yok böyle bir model.</p>

  <p class="calibre2"> Söyleşi burada sonlanıyor. Daha adı o zaman taklit edilmemiş olan "21. Yüzyıl ve Türkiye" (daha sonra profesör unvanlı bir kişi tarafından kendi kitabına ad olarak abartılmıştır, bu da yaratıcılıktan ne denli uzak olduğumuzu ortaya koyuyor) adlı kitabımın yayınlanmasından sonra <span class="calibre3">Milliyet</span> gazetesinde yapılan röportajda söylediklerim yukarıda yazdığım kadar. Doğru yada yanlış, eksik ya da fazla ama sorulara verdiğim yanıtlar tam tamına bunlar. Bu anlattıklarım bir uluslararası ilişkiler uzmanı olarak, çeyrek yüzyıldır hocalık yapan birisi olarak yapmış olduğum analizler. Ancak gelin görün ki, iki gün sonra aynı gazetenin editörü Şahin Alpay, bu röportajda anlattıklarımın bir “komplo kültürü” olduğunu yazmaz mı?</p>

  <p class="calibre2"> O zaman çok düşündüm, tekrar tekrar okudum, anlatılanların, yapılan analizin neresi komplo kültürü ve komploculuk ko kuyor diye... Kitabın girişinde yazdıklarımdan yola çıkarak sonunda şuna karar verdim: Bazı solcu eskileri, siyasi yaşamları boyunca dillerinden düşürmedikleri "provokasyon" nedeniyle PDA'dan gelip Nurcuların kucağına savrulmanın psikolojik bunalımları altında "komplo" üretiyorlar, aslında pek yakıştıramıyorum ama buna "fesat" üretmek denir.</p>

  <p class="calibre2"> Şimdi arşivden Şahin Alpay'ın yazısını da ona <span class="calibre3">Aydınlık</span> dergisinde verilen yanıtı da aşağıya alıyorum. Çünkü üzerinde tartışacağız. Yazı değerli olduğu, ufkumuzu açtığı için değil, entelektüel olduğunu iddia eden bazı aydınlarımızın, olayları, olguları nasıl çarpıttıklarını, gerçek içeriğini paramparça ettiklerini ortaya koymak için tozlu raftan indirdim. Fesat yaratmaya yatkın komplo üreten bir kafanın, yalnızca yurdunu sevmekten kaynaklanan toplumun çıkarları için söylenenlerden, yapılan analizlerden ne denli rahatsız olduğunu örneklemek, Haluk Şahin'in sorusuna yanıt vermek için yayınlıyorum. Bu ülkede <span class="calibre3">Entelektüel Bakış</span> adı altında yıllarca köşe işgal eden, topluma <span class="calibre3">üçüncü göz</span> olduğunu gözümüze sokan bir köşe yazarının, Şahin Alpay'ın 6 Ağustos 1998 tarihinde <span class="calibre3">Milliyet</span> gazetesinde yazdığı köşe yazısının giriş paragrafını, aile bireylerine methiyeler düzdüğü için kısaltarak buraya taşıyorum.</p>

  <p class="calibre2"> Önce yazıyı okuyalım.</p>

  <p class="calibre2">"...1970'lerin ikinci yarısında, üniversitelerimizde her anlamda anarşinin hüküm sürdüğü yıllarda iki yeğenim okuyabilmek için yurtdışına gittiler. Avusturya'da yaşayan yeğenim çevresinde çok Türk bulunduğu için olacak, Türkiye siyasetine Belçika'da yaşayan yeğenime nazaran daha ilgili. Geçen gün sormaz mı: Dayıcığım, işyerimde çalışan Türk mühendis arkadaşlar var. Batı'nın adım adım Türkiye’yi parçalanmaya götürdüğünü söylüyorlar. Nereden çıkardınız yahu, diye soruyorum, yahu kör müsün, diyorlar. Sen ne diyorsun, Allahaşkına?</p>

  <p class="calibre2"> Her zamanki gibi büyük bir ciddiyetle yeğenime, seçkinlerimiz arasında 1. Dünya Savaşı sonunda galip devletlerin yenik düşen Türkiye'ye dayatmak istedikleri, fakat Kurtuluş Savaşı'yla kâğıt üzerinde kalan Sevr Antlaşması'nın anısıyla, Batı'nın Türkiye'yi parçalamaya çalıştığı kaygısının yaygın bulunduğunu; 'Sevr sendromu' olarak da anılan bu endişenin başta gelen bir 'ulusal paranoyamız' olduğunu; 1. Dünya Savaşı sonundaki ve bugünkü dünya ve Türkiye gerçekleri arasında hiçbir benzerlik bulunmadığını anlattım. Buradan kalkarak, bilimsel düşüncenin gelişmediği bütün ülkelerde olduğu gibi Türkiye'de de, toplumsal ve politik olayları 'komünistlerin, faşistlerin, Şeriatçıların, Siyonistlerin, emperyalistlerin', vs. komplolarıyla açıklama eğiliminin çok yaygın olduğunu da anlattım.</p>

  <p class="calibre2"> Aradan bir gün geçmemişti ki Milliyet'te, benim de editörü olduğum 'Entelektüel Bakış' sayfamızda, arkadaşımız Naki Özkan'ın, “21.Yüzyıl ve Türkiye; Yüksek Strateji” başlıklı yeni kitabı üzerine araştırmacı-yazar Erol Mütercimler ile yaptığı mülakatı okudum.</p>

  <p class="calibre2"> Mütercimler'e göre: 'Amerika'nın egemenliği ve çıkarları için gerekiyorsa, Türkiye'nin parçalanmasına hiç aldı rmazlar'mış... 'Türkiye eskisi gibi yanlışlıklarını sürdürürse (ne önce, ne sonra, tam) 2035'te parçalanır'mış... '22. yüzyıla kimin egemen olacağı 2050'den sonra belli olacak'mış... 'Büyük merkezler 2020'leri toparlamaya başlamışlar bile" imiş... 'Ulusal bütünlüğü parçalanmış devletlerin varlığı, büyük devletlerin planları açısından bir kolaylık sağlıyor'muş... 'Almanya'nın petrolle ilgili birinci planı, petrolü Ortadoğu'dan almak, Kıbrıs'tan geçirerek, Dubrovnik Limanı'na dökmek, buradan da Tuna-</p>

  <p class="calibre2"> Ren bağlantısıyla Hamburg'a dökmek"miş... 'Türkiye'nin gelecekte başını belaya sokacak olan çokkültürlülük"müş... 'Onun için Türkiye çokkültürlülüğü devlet politikası ve yüksek strateji olarak benimsemeli' imiş... 'Türkiye'ye kimse saldıramaz'mış... 'Atina ya da Tahran savaş ilan etse de Türkiye savaşa girmez"miş... Ve daha neler...</p>

  <p class="calibre2"> Ne diyeyim? Sayın araştırmacı -yazar Mütercimler'in hayal gücü ve komplo teorisi pek kuvvetliymiş de, 'Yüksek Strateji'si nerede, anlayamadım."</p>

  <p class="calibre2"> Benim sorulara verdiğim yanıtlar ve Şahin Alpay'ın yazdıkları ortada. Uğur Mumcu'nun o ünlü sözleri tam da bu durumu açıklamaya ne kadar uygun düşüyor; bazıları bilgi sahibi olmadan fikir sahibi oluyor demişti, ben de bunu... Bazıları köşe yazarı oluyor diye değiştirmeyi uygun gördüm. Yazının yayınlandığı gün (yani 6 Ağustos'ta) <span class="calibre3">Milliyet</span> gazetesinde Şahin Alpay'a; "Kitabımı okudunuz mu? Stratej kimdir? Komplo teorisyeni kimdir, nasıl yetişir... Biliyor musunuz?" diye sormuştum, "hayır" demişti. O günlerde anlayamamıştım ama Alpay'ın telaşından bugüne çıkarılacak çok ders var.. Aslında Türkiye'nin AB'ye girmesini kimler istemiyor, bundan kimler korkuyor Karen Fogg olayından sonra isim listeleri yayınlanınca çok net anladım. Buraya yeniden döneceğim. Bu konuyla doğrudan ilintili olan bir başka gazete kupürünü yine arşivden indiriyorum.</p>

  <p class="calibre2"> Aydınlık dergisindeki <span class="calibre3">"Elif ile Mertek"</span> adlı köşesinde Burçay Anger 9 Ağustos 1998'de <span class="calibre3">"Entelektüel Kakış"</span> başlığıyla bir yazı yayınladı. Hiç değiştirmeden onu da aktarıyorum:</p>

  <p class="calibre2">"Entelektüel çok bilgili demek. Üst aydın denebilirdi yani. Tabii ideolojik felsefi konularda kafa yoran, inceleyip tartışan ve yorumunu yazılarıyla açıklayan pek çok insanımız vardır. Pek çok saygın entelektüelimiz vardır diyemeyiz çünkü çok bilgili olmak namuslu onurlu bir çok bilgili olmak anlamına gelmez. Özellikle örneklerine basınımızda çok sık rastlarsınız, pek çok entelimiz (entel: yakışık alır bir halk kısaltması) kendilerine toplumları tarafından getirilmiş ahlâki onursal sınırlamaları reddeder, zamanlarının çoğunu bunları yıpratıp yok etmeye adarlar. Çünkü bu kaçınılmaz, göz ardı edilemez toplumsal ahlâki değerler, herkese her yurttaşa ait ve bağlayıcı olduğundan kendilerini sınırlandırılmış, kıstırılmış hissederler. En tahammül edemedikleri şey 'sıradan, tektip, alışılmış' sayılmaktır. Halkla olan ilişkilerini 'eh sen sıradansın, benim kadar bilgili değilsin' yani 'sen basitsin' 'öyleyse ben senin değerlerine aldırmam, seni ve senin ahlâk anlayışını hiç bile sallamam' anlayışını oturtmuşlardır.</p>

  <p class="calibre2"> Gerçek entelektüeller ise 'çok bilgili olmak kadar, namuslu ve onurlu yaşamanın vazgeçilmez olduğunu' bildiklerinden elden geldiğince bu entel tanımından uzak dururlar. Aydın olmanın hayata dönük eylemsel-fikirsel çizgisine ait tanımlamalarla yetinirler. Hayata dönük dedim; hayat tümüyle en küçük detayına kadar siyasaldır. İstesen de istemesen de öyledir. Ya sosyalist, ya Kemalist, ya Makyavelist, ya oportünist, liberal vs. Ben hiçbir şey değilim, boş ver ideolojiyi diyenler de siyasaldır tabii. Onlar ister istemez siyasal figüranlardır. Ve elbette bir başlarına sap gibi var olamazlar, fark etmeseler de birilerinin piyonu olarak yaşar giderler. Ne zaman soyulup hangi cacığın içine doğrandıklarını belki de hiç anlayamadan.</p>

  <p class="calibre2"> Kendilerine koyacak en uygun tanımın entelektüel olduğunda karar kılmış olanlar ise banallikten kaçıp, tuzunu ekmeğini yiyerek yaşadıkları toplumun etik sınırlarının içinde yaşamayı sıkıcı, gösterişsiz bulduklarından kendilerine vehmettikleri olağanüstü kurnazlıkları gereği toplumun ahlâk anlayışının dışında, üstünde veya altında bulunmayı seçmişlerdir. Bütün yaptıkları, dünyanın en eski insansal yalakalığı, pis boğazlarının tatmini için zengin ve güçlü olana yağ çekmekten ibarettir. Kendi halkından kendim dışlayan kime gidecek? Tabii ki kendi halkının düşmanına, en azından hasmının kucağına.</p>

  <p class="calibre2"> Ve kendilerini kendi halklarından dışlamak için ne yaparlar? Halktan çok daha ilkel bir şeyi, kendi kendilerine unvan verip, nam salmayı. Ve halk onları binlerce yıllık basit kevgirinden geçirir, princin içindeki taş gibi tutup atar. Kurtuluş Savaşı'nda Ali Kemal'e yaptığı gibi.</p>

  <p class="calibre2"> Adamın Milliyet'te yarım sayfası var. Adı Entelektüel Kakış. Bir harf değiştirdim, daha uygun oldu. Çünkü en Batı yağcılığı fikir lerini halka kakıştırmakla meşgul. Fakat buradaki neidüğü belirsiz entelektüellik onu kesmiyor bir nam daha almış; 3. Göz. İşte bu entelin bu yarım sayfasında, kırk yılda bir denk düşmüş, bir başka yazarın E. Mütercimler'in 'Yüksek Stratejiler' başlıklı fikirleri yayınlanmış. Normal olarak yurdumuza dayatılan 'Sevr' yinelemesinden, buna karşı 'Avrasya seçeneğinden' filan söz ediyor. Bizimkinin beyni dönüyor, eyvah büyük yanlışlık! O şimdi globalci efendilerine bunu nasıl açıklayacak? Hemen bugün (6Ağustos 1998), kendi sayfasında, kendi adamı tarafından yayınlanmış, kendi meslektaşına, kendi halkının değerlerini ve çıkarlarını savunduğu için, kendi kendine tövbeler ederek veryansın ediyor. Fakat kendini tutamayıp gene de önce kendi entel yakınları içinde ne kadar çok Avrupa'da eğitim görmüş, el ekmeği yemiş, ne kadar çok Batılı ile evlenmiş süzmeler varsa çok lazımmış gibi onlardan haberdar ediyor. Sonra da upuzun yazısında fikir olmadığı için.... Gibi tüyler takıyor 'Batı'nın Türkiye'yi parçalamaya çalıştığı kaygısının yaygın bulunduğunu'; 'Sevr Sendromu' olarak da anılan bu endişenin başta gelen 'Ulusal Paranoya'mız olduğunu söylüyor. Ve kendi yazarıyla alay ediyor: 'Mütercimler'in hayal gücü ve komplo teorisi pek kuvvetliymiş de yüksek strateji'si nerede anlayamadım,' diyor.</p>

  <p class="calibre2"> Anlayamazsın oğlum Şahin (Alpay), senin fotoğrafına baktığımızda halkı hor gören bakış'ını anlıyoruz da 'entelektüelliğin ne rende anlayamıyoruz. Bir de 3. Göz'ünün nerende olduğunu tabii..."</p>

  <p class="calibre2"> Yukarıda belirttim, bu yazı bana ait değil.</p>

  <p class="calibre2"> Strateji, bir ulusun yalnızca askeri kuvvetleriyle ilgili bir kavram değildir. Politik, ekonomik ve psikolojik kaynaklan da içeren bir kavramın ifadesidir. Savaş Sanatı'nın ustası Çinli Sun Tzu'ya başvurmak suretiyle stratejinin önemini bir cümleyle anlatmaya çalışayım: "Yüz savaşta yüz zafer kazanmak, ustalığın doruk noktası değildir. Ustalığın doruk noktası, düşmanı savaşmadan yenmektir... "</p>

  <p class="calibre2"> Kaynak:</p>

  <p class="calibre2">1. Erol Mütercimler, 21. Yüzyıl ve Türkiye "Yüksek Strateji",</p>

  <p class="calibre2">3. Baskı, Alfa Yayınları, 2005.</p>
</body>
</html>
