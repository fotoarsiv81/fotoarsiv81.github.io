<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <div class="calibre1">
    <br class="calibre1"/>
  </div>

  <p class="calibre2">KOMPLO TEORİLERİ Aynanın Ardında Kalan Gerçekler Erol Mütercimler<br clear="all" class="calibre1"/></p>

  <div class="calibre1">
    <br class="calibre1"/>
  </div>

  <p class="calibre2"><br clear="all" class="calibre1"/></p>

  <p class="calibre2"> EROL MÜTERCİMLER, 1954 yılında Kars'ta doğdu, tüm öğrenim yaşamı İstanbul'da geçti. İ. Ü. Fen Fakültesi Fizik Bölümü'nden mezun oldu. Deniz Kuvvetleri'nde bir süre Fizik öğretim üyeliği, Beşiktaş Deniz Müzesi Müdürlüğü yaptı ve bunun ardından Avustralya'ya gitti. SBS devlet radyosunda programcılık yaptı, "Çokkültürlülük" konusundaki doktora alan çalışmasını Avustralya'da yapıp, akademik çalışmasını İ.Ü. Uluslararası İlişkiler Bölümü’nde tamamladı. Deniz tarihi çalışmalarıyla tanınan Mütercimler, Türkiye'ye dönüşünde çeşitli gazete ve dergilerde köşe yazarlığı yaptı. TRT Radyosu ve çeşitli TV kanallarında programcı ve yönetici olarak çalıştı. Belgeseller hazırladı. Halen üç ayrı üniversitede (Yeditepe, İstanbul Ticaret, Doğuş) Strateji ve Devrim Tarihi dersleri vermektedir. Şu anda Habertürk kanalında <span class="calibre3">Aynanın Arkası</span> ve <span class="calibre3">Komplo Teorileri</span> adlı haber programı yapmaktadır. Bugüne kadar kısa radyo oyunları, çeşitli dergilerde yazılan ve belgesel senaryolarının yanı sıra on kitaba imza atmıştır: <span class="calibre3">Destanlaşan Gemiler; Milli Mücadelenin Kahraman Gemisi Alemdar; Bilinmeyen Yönleriyle Kıbrıs Barış Harekâtı; Kurtuluş Savaşı'na Denizden Gelen Destek - Sovyet Yardımları</span> (3. Baskı, Alfa Yayınları); <span class="calibre3">Gaspedilen Gemi Sultan Osman; 21. Yüzyılın Başımla Türkiye - Türk Cumhuriyetleri İlişkiler Modeli (Milliyet</span> Sosyal Bilimler Araştırma Ödülü); <span class="calibre3">21 Yüzyılın Eşiğinde Türkiye-Japonya İlişkisi - Ertuğrul Faciası;</span> 21. <span class="calibre3">Yüzyıl ve Türkiye -"Yüksek Strateji"; İmparatorluğun Çöküşüne Denizden Bakış; Kadınlar Gemiler Otomobiller; Düşler ve Entrikalar</span> (Alfa Yayınları, 2004); <span class="calibre3">Gelibolu</span> 1975 (Alfa Yayınları, 2005).</p>

  <p class="calibre2">KOMPLO TEORİLERİ Aynanın Ardında Kalan Gerçekler Erol Mütercimler</p>

  <p class="calibre2">Alfa Yayınları 1575 Siyaset — Sosyoloji 69 KOMPLO TEORİLERİ Aynanın Ardında Kalan Gerçekler Erol Mütercimler</p>

  <p class="calibre2">7. Basım: Ocak 2006 1. Basım: Nisan 2005 ISBN: 975-297605-0</p>

  <p class="calibre2"><br class="calibre1"/></p>

  <p class="calibre2"><br class="calibre1"/></p>

  <h1 id="sigil_toc_id_1" class="calibre4"><b class="calibre5"><br class="calibre6"/></b></h1>

  <h1 class="calibre4"><b class="calibre5">SUNUŞ VE ÖN GİRİŞ</b></h1>

  <p class="calibre2"> Sürekli şikâyet ettiğimiz konuların başında kavramların yerli yerinde kullanılmayışı gelir. Bunlardan birisi de "komplo teorisidir.</p>

  <p class="calibre2"> Komplo teorileri, Türkiye'de bilen bilmeyen herkes tarafından sıkça kullanılan, dile persenk edilmiş kavramlardan birisidir. Hatta denilebilir ki, önüne gelen herkes tarafından her amaç için kullanılıp genellikle de olumsuz, küçültücü vurgularla ifade edilir. "Komplo teorisi" ifadesini olumsuzluk olarak değerlendirip, birilerini suçlamak ya da küçümsemek amacıyla söylemekte ya da yazmaktayız. Gerçekte ise durum nedir?</p>

  <p class="calibre2"> Hemen hepimiz "komplo" sözcüğünü şu ya da bu nedenle, yerli yersiz kullanıyoruz. Genellikle de neden kullandığımızı da biliyoruz.</p>

  <p class="calibre2"> Sözlüklere göre komplo şöyle tanımlanmaktadır: Tertip ya da fesat olarak da bilinir ki, iki ya da daha çok sayıda kişi arasında, hukuka aykırı bir eylemde bulunmak ya da hukuk dışı araçlar kullanarak hukuka uygun bir sonuç elde etmek için yapılan anlaşmadır.</p>

  <p class="calibre2"> Brittanica'ya göre "komplo suçunun" oluşması için anlaşmanın belirli bir biçimde yapılması gerekmez. Günümüzde birçok yasada suç işlemeye yönelik bir anlaşmanın varlığının kanıtlanması için belirli bir eyleme girişilmiş olması yer almaktaysa da, komplo suçunun oluştuğu kanısına daha çok dolaylı delillerden varılır. Bu bakımdan tek tek komplocuların varlıkları ya da kimlikleri konusunda bilgi sahibi olması gerekmez. İki kişinin yalnızca bir üçüncü kişiyle ayrı ayrı anlaşmalar yapmış olması bile, birlikte komplo hazırladıkları anlamına gelebilir.</p>

  <p class="calibre2"> 2002 yılında <span class="calibre3">M5 Savunma ve Strateji Dergisi'ni</span> çıkarırken bir gün, derginin sahibi Vahit Çelikbaş'a <span class="calibre3">"komplo teorileri"</span> adıyla bir ek dergi hazırlayalım, dedim. O da, her zamanki heyecanıyla, "Hemen yapalım," dedi. Türkiye'de ilk kez bu adla bir dergi çıkaracaktım. Sanıyorum dünyada da o güne kadar "komplo teorileri" adıyla bağımsız bir dergi çıkarılmamıştı. Çeşitli kitaplar vardı, Mel Gibson bu adla bir film çevirmişti ama dergi yoktu. Son on yılda Türkiye'de "komplo teorileri" ürettiği söylenen ilk kişi Aytunç Altındal'dı (gerçi sonraları bu konuda çıraklaşmaya çabalayanların sayısı çok arttı, bunların başında da muhafazakâr kanattan Fehmi Koru gelmektedir), ben de ona gittim. Dergi projesinden söz ettim ve "komplo teorilerinin" öncelikle doğru ve sağlam bir tanımını yapmalıyız, dedim. İlk sayısına yetişmedi ama ikinci sayıda "Komplo Teorileri Gerçek midir?" başlığıyla Altındal kaynaklı bir derleme yazı yayımladım.</p>

  <p class="calibre2"> Buna göre, birçok sözcük gibi "komplo" da sözlüğümüze Fransızca'dan geçmiştir. İngilizcesi "plot", yani "tuzaktır". "Complot" olunca İngiliz mantığında mutlaka iki ya da daha fazla kişi tarafından kurulmuş "tuzak" kastedilir, tek kişilik "complot" olmaz.</p>

  <p class="calibre2"> "Complot" kavramı en çok "conspiracy" kavramı ile karıştırılır. Oysa ikisi birlikte an ılmalarına rağmen birbirlerinden çok farklıdırlar ve de bazen birbirlerine karşı kullanılırlar. Bu durum daha çok tekniğe dayalı istihbarat alanlarında böyledir, gündelik dilde ve hayatta de ğil. "Conspiracy" kavramının Türkçesi "fesat" tır. Tek kişi "plot" kurabilir ama bir "conspiracy= fesat" için en az bir örgüte gereksinme vardır. Hiç kimse tek başına bir "conspiracy" yapamaz. Bu eşyanın doğasına aykırıdır. Örneğin Sezar'ın oğlu Brütüs tarafından öldürülmesi, siyasi literatürde, "conspiracy"dir. "Komplo" değildir. Bizim kültürümüzde daha çok "suskunluk fesadı" vardır. Nedir bu? Başkalarına ait olan fikirleri çalarak, kendisine aitmiş gibi pazarlamak. "Suskunluk fesadı" yapan ve yayan kişilere Araplar "fassal" derler. Günlük konuşma dilimizde buna "dümen" de denir.</p>

  <p class="calibre2"> Komplo teorisi ya da teorilerinden söz edebilmek için ortada "komplo"nun varlığı gerekir. Yine sözlüklere göre komploya dönersek: "Bir kimseye karşı toplu olarak alman gizli karar" olarak tanımlanırken, "komplo teorisi" ise, iç politika, uluslararası ilişkiler, ekonomi, kısacası siyasal ve sosyal sorun ya da olayları gerçekte olduğundan farklı/uydurma parametrelerle değil, açık ya da özel kaynakların yayınlarında ortaya konan argümanları kullanarak bir matematik mantık çerçevesinde de ğerlendirmedir.</p>

  <p class="calibre2"> Örneğin; Türkiye'nin hep dış güçler adıyla vurgulanan düşmanları vardır. Bir başka örnek, Türkiye sürekli parçalanma ve parçalatılma tehdidi altındadır. Bir başkası; Atatürkçüler sürekli Sevr paranoyası içindedir!</p>

  <p class="calibre2"> Bu yakıştırmalarla karalanan kesimler <span class="calibre3">"komplo teorileri"</span> üretmekle suçlanırlar. Aslında "dayanaksız" suçlamalara maruz kalanlarmı yoksa bunları uyduranlar mı suçlanmalıdır?</p>

  <p class="calibre2"> Bunları ya da tersini söyleyebilirsiniz. Ancak, kullandığınız parametreler, argümanlar ve yaptığınız araştırmalar, akademik çalışmalar, konunun ana konseptini içermiyorsa ortaya çıkan değerlendirme yalnızca komplo olur. Hatta <span class="calibre3">paranoya</span> halini alır.</p>

  <p class="calibre2"> "Komplo teorileri" aslında senaryo yazmaktır. Her olay ya da sorun çözümlemesiyle ilgili dört senaryo yazılması tercih edilir. Ama işin uzmanı olmayınca hiç kuşkusuz bunu yazmak çok güçtür. Falcılık değil öngörü yeteneği gerektirir. Dünyadaki hemen tüm istihbarat örgütleri ya "komplo" kurar ya da <span class="calibre3">"komplo teorisi"</span> yazarlar.</p>

  <p class="calibre2"> Ülkemizde komplo teorisi yazmayı önemsiyorum çünkü bu, beyni boşaltmak, kuşku ve endişeleri paylaşmaktır. Yazılacak senaryolar politik aktörler ile karar vericilere yol gösterici olursa -olmalıdır- bundan tüm toplum kazançlı çıkacaktır.</p>

  <p class="calibre2"> "Komplo" hile midir? Hileyi hile yapan nedir?</p>

  <p class="calibre2"> Dar tanım hileyi, onun yardımıyla, normal yoldan ulaşılmayacak bir amaca başkalarını aldatarak ulaşmakta başvurulan araç olarak gösterir. Hilenin bu betimi Alman dil alanına, hatta tüm Batı'ya uygun düşen geniş hile anlayışını verir. Buna karşılık hilenin uzak, geniş tanımı yaygın bir şekilde bilinmez. Bu geniş tanıma göre hile, kendisine başvurulmak suretiyle normal yolla hiç ulaşılamayacak olan bir amaca ulaşmanın aracıdır. İkinci tanımda demek ki aldatma öğesi ortadan kalkmıştır. Hilenin geniş tanımı kurnaz sözcüğü ile tamamlanabilir. Buna göre hile, kendisine başvurulmak suretiyle normal yolla ulaşılamayacak olan bir amaca ulaşmakta kullanılan bir kurnazlık aracıdır. Böyle bir hile tanımı, Batı ülkelerinde Çinlilere özgü hile anlayışına bir geçiş sağlayabilecek köprüyü oluşturur. Çünkü her ne kadar hileye Çinliler gibi özü itibariyle olumlu bakılmamış olsa da, bu tanımın nötr katkısı, hileyi hiç de aldatma ve yalan dolana indirgememiş olmasında ortaya çıkar.</p>

  <p class="calibre2"> Türkiye'de ilk kez "Komplo Teorileri" adıyla yayınladığımız derginin editörüydüm, pek çok yazıyı da imzalı ya da imzasız kendim yazıyordum. Zamanla bazı arkadaşlar da aramıza katıldılar, güçlendik. Dergi ilk çıktığında büyük ilgiyle karşılandı. Destekleyenler, internet adresi verenler, elektronik postayla yazı gönderenler bizi yüreklendirdiler. O zaman, 'Bu kadar çok ilgi neden, diye uzun uzun düşünmüştüm</p>

  <p class="calibre2"> Siyasal, sosyal, ekonomik alanlarda, hatta güvenlik alanında yaşanan olaylar açıklanan nedenleri dışında pek çok olguyu içinde barındırmaktaydı. Sonuçları, belki toplumu doğrudan ilgilendirmemiş olsa, bedeli ağır faturalar ödetmese bu denli yoğun ilgilenilmeyecekti. Fakat insanlık tarihi, yaşadığımız her olayın, bize yansıtılan kısmının gerçek olmadığını, arkasında başka boyutlar ve aktörler olduğunu kanıtlamıştır. Bu nedenle toplum kendisine kurulan komploların izini sürmektedir.</p>

  <p class="calibre2"> Yirminci yüzyılın ortalarından itibaren radyo ve televizyon yayınlarının yaygınlaşması, yüzyılın sonuna doğru da bilişim teknolojisindeki devrim, olayları ve sırları hızla yaydı. 1960 lı yıllarda bilgisayarlar dev hesap makineleri gibi tasarlanmıştı ve yaratıcılarının en büyük düşü de bu aygıtları bir gün gelişmiş iletişim araçları olarak kullanabilmekti. Önce ulusal güvenlik alanında bilginin denetlenmesi düşüncesiyle başlayan proje, bugün bilginin payla şılmasına dönüştü. Henüz uluslararası ya da uluslaraşırı sansür mekanizması otomatik olarak devreye giremediği için her tür bilgi ışık hızında yayılmaktadır. Bu olanaklar varken artık olaylar ne kadar "sır" olarak kalabilir?</p>

  <p class="calibre2"> "Komplo Teorileri" dergisini 9 sayı çıkardım, sonra Uzanların <span class="calibre3">Star Haber</span> 24'ünde Ardan Zentürk'le birlikte çalışmaya başladım. Bu dergiyi ekrana taşımayı çok istemiştim ama olmadı. <span class="calibre3">Star</span> grubundan ayrıldıktan sonra Orhan Can, Ufuk Güldemir adına Habertürk'e davet etti; <span class="calibre3">Star'da</span> yaptığım "Aynanın Arkası"nı buraya taşıdım ama "Komplo Teorileri"ni ekleyerek. Tıpkı dergi gibi, yine Türkiye'de ilk kez <span class="calibre3">"Komplo Teorileri"</span> adıyla özgün bir program üretilmişti. Bu program daha ilk andan itibaren çok ilgi gördü, çok desteklendi ve her geçen gün de bu ilgi artmaktadır. Ben de, özgür ve bağımsız bir haber kanalında, büyük keyifle bunu yapmayı sürdürüyorum. Yaklaşık on dakikalık bu program, benim arka bahçeme açılan özgürlük pencerem.</p>

  <p class="calibre2"> Okuyacağınız bu kitaptaki bazı bölümler, hem yukarıda sözünü ettiğim dergide hem de Habertürk'teki programımda izleyicilerle paylaştığım <span class="calibre3">"komplo teorilerinden"</span> derlemedir. Bazı konularda kendilerine çok güvendiğim arkadaşlarımın "senaryoları" da var. Onlar da bana katkıda bulundular. Okuyacağınız bazı "komplo teorileri" Aynanın Arkası'ndaki internet adresime gönderilmiştir. Aralarından seçtiğim birkaç tanesini de sizinle paylaşıyorum. Ancak bu <span class="calibre3">"senaryoların"</span> kaynaklarıyla ilgili olarak bir problem oluştu. Çoğu birkaç yerden gönderildiği için, bunların gerçek sahiplerinin kim olduğunu ayıklamaya çalıştım ama doğrusu pek anlayamadım. Bu nedenle gerçek "derleyicilerden" özür diliyorum. Eğer bu kitap yeni baskılar yaparsa ve alıntı yaptığım <span class="calibre3">"teorilerin"</span> sahipleri de kendilerini tanıtırlarsa, böylece "fassal" durumuna düşmekten kurtulurum, gerçek imza sahiplerini okuyucularla paylaşırım.</p>

  <p class="calibre2"> Birinci Bölüm'de okuyacağınız "Tarih" ana başlığı altındaki "denemeler" Türkiye'de bir ilktir.</p>

  <p class="calibre2"> Aldatma stratejisi üzerine kurulan iktidarlar, aldatılanı, savunma refleksi geliştirmek zorunda bırakmıştır. Gelişmekte olan ülkelerin hayatındaki en önemli kurumun IMF olduğunu artık bilmeyen yok. Başkanı, başkan yardımcısı, masa sorumluları akrabalarımızdan biri haline gelmiş durumda ama bu kurumun, ülkelere aynanın önünde verdiklerinin ötesinde, aynanın ardında ne planladığını internet sayfalarında okuduğumuzda dehşet içinde kalıyoruz. IMF'nin komplolarını açığa çıkarma konusunda en yetkin kişi olan Stiglitz'in kaleminden çıkmış onlarca yazıyı okuduk.</p>

  <p class="calibre2"> Yalnız günlük yaşadıklarımız değil "tarih" de masaya yatırılmaktadır. Şimdilik Türkiye tarihindeki olayların ardına düşüyoruz. Sizlerle paylaştığımız, yaşandığı dönemde fırtınalar yaratmış fakat "devlet güvenliği" ya da "padişah fermanı korkusu" kılıfıyla, tarih kitaplarına farklı kaydedilmiş olaylar bu gün sorgulanmaktadır. Türk tarihi bana göre, "komplo teorileri" için olağanüstü zenginliktedir.</p>

  <p class="calibre2"> 21. yüzyıl küresel düşlerin kurulaca ğı, kurulması gereken bir yüzyıldır. Gelecek yeniden planlanmak zorundadır; politika, uluslararası ilişkiler, iş yönetimi, rekabet, kontrol, liderlik, pazarlama ve savaş stratejisi... İnternet ağı ile artık bireyler birer takım haline geldi. Fakat hızlı bilgisayarlar, hem düşünmeyi hem de "düşünme ürünlerini" yaratmayı hızlandırmıştır ancak bu yeterli değildir. Bugün yonga teknolojisinin ulaştığı düzey nedeniyle düşünme hızı endüstri çağı insanlarının tahminleri üzerindedir. Çünkü yonga teknolojisindeki gelişmede, bir mikroçipe on milyonun üzerinde transistor sığdıracak düzeye gelinmiştir. Kısacası her şey yoğunlaşarak küçülmektedir. 21. yüzyılda dünya daha da küçülecek. Ancak ekonomik alandaki küreselleşme sosyal alandaki küreselleşmenin hızla önüne geçmiştir. Bu durum gelecekteki olası büyük tehlikelerin de habercisidir.</p>

  <p class="calibre2"> "Temiz bir toplum, demokrasi, insan haklan istiyorsak" komploları açığa çıkarmak zorundayız. Komplolardan uzak durun ama "komplo teorisi" yazacak bilgiye,donanıma hep sahip olun.</p>

  <p class="calibre2"> Kitap dört ana bölüm olarak tasarlandı: Tarih - Uluslar arası İlişkiler ve Ekonomi - Medya ve Provokasyonlar- Yeraltı Kaynakları ve Enerji. Toplam 73 komplo teorisi okuyacaksınız.</p>

  <p class="calibre2"><span class="calibre3"> Komplo Teorileri</span> dergisini çıkartırken çok yetenekli bir asistanım vardı: Ömer İşçimenler. Henüz on beş yaşındaydı, Robert Kolej öğrencisiydi, lise yaşamı devam ediyor, umarım ileride iyi bir "komplo teorisi" yazarı olacak. Bu kitabı hazırlarken de yetenekli bir asistanım oldu, Yeditepe Üniversitesinden öğrencim Yaşınay Yakalı, her ikisine de çok teşekkür ediyorum. Habertürk'teki "Komplo Teorileri"nin asistanlığını Bilgi Üniversitesi'nde öğrenci Esra'dan yine aynı üniversiteden öğrencim olan Merve devraldı; canla başla yardımcı oluyor. Habertürk'ün genç kadrosunun teşviki görülmeye değer; Ali, Cenk, Özgür, tüm teknik problemleri çözen Cahit ve hepsi, o çocuklar sayesinde ekranda çok keyifli oluyorum.</p>

  <p class="calibre2"> Bu kitabın ilk desteği her zamanki gibi Vedat Bayrak'tan geldi.</p>

  <p class="calibre2"> O, beni hiç zorlamadığını söyler ama hep "zorlar". Ben de her seferinde, "artık yazmayacağım" derim; fakat kendimi bilgisayarın karşısında bulurum! Anlayacağımız hep "komplo"ya kurban gidiyorum!</p>

  <p class="calibre2"> Erol Mütercimler</p>

  <p class="calibre2"> 20 Ocak 2005</p>

  <p class="calibre2"> Göztepe - İstanbul</p>

  <h1 id="sigil_toc_id_2" class="calibre4"><span class="calibre5">BİRİNCİ BÖLÜM TARİH</span></h1>

  <h2 id="sigil_toc_id_3" class="calibre7"><a id="bookmark0" class="calibre8"></a>KOMPLOYU DOĞRU OKUMAK</h2>

  <p class="calibre2"> 20.    yüzyıl Soğuk Savaş dönemine tanıklık etti ve toplumları kirleten olaylar, ideolojik savaşın doğal sonucuymuş gibi sunuldu; bizler de gıkımız çıkmadan kabul ettik.</p>

  <p class="calibre2"> 21.    yüzyılın sunuluşunda ise temiz toplum argümanı yükselen değer olarak karşımıza çıktı. Yirminci yüzyıl iletişim araçları açısından radyo ile televizyon yayınlarının yaygınlaştığı, ideolojik amaçlı propaganda araçları olarak kullanıldığı bir dönem oldu. Öte yandan 1960'lı yılların ortalarında geliştirilen dev bilgisayarlar yetkin hesap makineleri olarak tasarlanmıştı. Fakat teknolojideki gelişmeler, bilim felsefesinin farklı bir yerde durması ve ABD Savunma Bakanlığı'nın sağladığı fonlar ile kısa bir süre sonra bilgisayar ağı kurma çalışmaları başladı. Bu, internetin ilk adımıydı. Soğuk Savaş'ın bitmesine karar verildiğinde bilişim teknolojisindeki gelişmeler yeniçağa damgasını vuruyordu. Artık yeni yüzyıl bilgi çağı ya da enformasyon yüzyılı olarak adlandırılacaktı. Sunuluşa göre bilgi "her şeydi". Yerleşik tüm değerler altüst edilecekti. Bazılarına göre 19. yüzyıldan kalan ulus-devletin bile modası geçmişti ve e-devletin mimari yapısı bürokrasinin çehresini değiştirecekti.</p>

  <p class="calibre2"> Küreselleşme formülüyle kurgulanan yeni yapılanmada ekonomiden sosyal yaşama kadar yeni bir dünya öngörülüyordu. Fakat geçmişin siyasi yapılanmasında yaratılan terörist devletler, terörist gruplar ve teröristler ile Soğuk Savaş'ta çok amaçlı olarak kullanılan Müslüman kimlikli bazı devletler ve yoksul ülkelerdeki bazı gruplar, hiçbir şey olmamış gibi kenara atılmayı kolayca içlerine sindiremediler. Olanı biteni kabullenemeyen Batılılar da vardı ve onlar da "alternatif Davoslar" yaratıyordu ve yaratmaya da devam edecekleri görülmektedir. Küreselleşme olgusu bir gerçektir ve yadsınamaz. Karşıt gösteriler ve toplantılar bile küresel olarak yapılmaktadır. Fakat yoksulun daha yoksul, varlıklının daha varlıklı hale getirileceği inancının yaygın olduğu günümüzde, küreselleşme felsefe olarak yadsınamaz ise de hayata geçirilmemesi için yoğun çaba harcanacağı da ortadadır.</p>

  <p class="calibre2"> Günümüz dünyasının ekonomik ve siyasal yaşamına egemen olan iktidarların güç eksenli komplo dayatmasına karşı toplumlar da meşru müdafaa haklarını kullanmaktadırlar.</p>

  <p class="calibre2"> Bunun yanı sıra gerek Türkiye'de gerek dünyada yaşanan olaylar, özellikle de ekonomik sorunlarda karar alıcıların ortaya koyduğu tablo ya da senaryolar "komplo teorisi" yazarlarına da meşruiyet kazandırmaktadır.</p>

  <p class="calibre2"> Bir örneği de IMF konusunda verebiliriz. Türkiye gibi ülkelerin yakın akraba olduğu IMF'nin hiç de hayırlı bir kurum olmadığı, borç verme mantığının <span class="calibre3">komplo kurmak</span> üzerine kurulu olduğu çok yaygın kabul gören bir yargıdır. Çeşitli dergilerde okuduğumuz Gregory Palast imzalı yazılarda Joseph Stiglitz'in anlattıklarının ne denli taraftar bulduğuna önemli bir örnektir.</p>

  <p class="calibre2"> İnsanlık tarihi boyunca ülkelerin tarihlerindeki iktidar mücadeleleri genellikle zengin komplo örnekleriyle doludur. Döneminde fırtınalar estiren olaylar, o günün koşullarında ya devlet güvenliği adına ya da hükümdarların hükümranlıklarının korku ve dehşeti nedeniyle, sorgulanamamış ve hatta yazılamamış bile olabilir. Halbuki toplumsal bellek ve ortak arşiv hemen hemen tüm olayları taşıyarak günümüze getirmiştir. Matematik akıl günümüzde tarihi yargılamaktadır.</p>

  <p class="calibre2"> 'Tarih yargılanır mı?' sorusu sorulabilir ve ilk bakışta pek çok kimseye yargılamak ifadesi itici gelebilir. Belki doğrusu tarihin olayları yargılamasıdır. Fakat burada karşımıza önemli bir soru çıkıyor: Olaylar yazıldığı ya da yazdırıldığı gibi mi kabul edilecek? Sorgulayan eğitim sistemi tüm sosyal bilimlerde ve olaylarda neden-sonuç ilişkisi kurdurarak analiz yoluna gidiyor. Bu, akademik yöntemdir.</p>

  <p class="calibre2"> Ve "komplo teorisi" genel konsepti çerçevesinde değerlendirme yaparken de bu, gözden ırak tutulmamaktadır. Bu nedenle "komplo teorisi" yazmak ciddi bir iştir. Tüm ülkelerin tarihlerinde komploya dönük olaylar çoktur ve bizim tarihimizin zenginliği de yabana atılamaz; bu nedenle tarihimizdeki olayları "komplo teorisi" mantığı içinde sunmaya devam edeceğim.</p>

  <h2 id="sigil_toc_id_4" title="27 MAYIS DARBESİ NE ADNAN MENDERES' İN MOSKOVA'YA GİTMEK İSTEMESİ YOL AÇTI..." class="calibre7"><a id="bookmark1" class="calibre8"></a>27 MAYIS DARBESİ NE ADNAN MENDERES' İN MOSKOVA'YA GİTMEK İSTEMESİ YOL AÇTI...</h2>

  <p class="calibre2"><span class="calibre3"> 27 Mayıs'ın ilk işinin, "ittifaklara ve taahhütlerimize sadığız" mesajı göndermek oluşu, dikkatlerden kaçmadı. Eğer 27 Mayıs 1960'da askeri darbe yapılmamış olsaydı, Adnan Menderes 2 Temmuz 1960 tarihinde Moskova'da olacaktı.</span></p>

  <p class="calibre2"> Günün emredici stratejik koşullan doğrultusunda bir değerlendirme yaptığımızda, 1950-1960 dönemi, Türk dış politikasının olay, süreç ve krizler itibarıyla aşırı yoğunluğun yaşandığı yıllar olduğu söylenebilir. Aynen bugünkü gibi... Yeni bir dünyanın kuruluş heyecanına bakış, farklı ideolojik boyutlarda da olsa ister Doğu'da, ister Batı'da bu on yıl bir transformasyon sürecidir. Ve bu yıllar içerisinde DP, açıkça vurgulayalım, dönemin hâkim iklimi olan, Soğuk Savaş zihniyet ve kültüründen hayli etkilenmiştir. Bu nedenle DP'nin tüm politikalarında ABD'nin değil, ABD'nin de bir parçası olduğu Soğuk Savaş'ın güdümü altında olduğunu söyleyebiliriz. Türkiye DP iktidarı sırasında aktif bir Soğuk Savaş oyuncusudur. Başka bir deyişle, şahin... Hem dışta, hem içte...</p>

  <p class="calibre2"> Söz konusu Soğuk Savaş kerpeteninin onları nasıl kıskaca aldığını, dış siyaset değişim günlerinde Menderes grupta yaptığı düşündürücü konuşmasında şöyle ifade eder: <span class="calibre3">"Bu memleketin 14 senedir asabını yorduk, yıprattık. Hiçbir memleket, bu kadar kesin bir siyasi faaliyete muhatap olmamıştır, zemin teşkil etmemiştir. Vatandaşları ikiye ayırdık. Kahvehanelerini ayırdılar, ailelerini, kartlarını ayırdılar. İki hasım karargâh halinde, yani NATO ile Sovyet bloku halinde mevki ettik."</span> Türkiye aynen velinimeti ve ekip başı ABD'nin aynı dönemlerde yaşadığı fobi, kompleks veya sendromlardan da iç siyasal kültüründe muaf değildir. Bağışıklığı yoktur. Aksine McCarthy'cilik -karşıtıyla birlikte- bulaşıcıdır. DP de aynen ABD'li karar vericiler gibi, o oranda olmasa da McCarthy'cilikten etkilenmiştir. Ancak ABD'den farklı olarak Soğuk Savaş Türkiye için yakın realiteydi. Yani Sovyet tehdidi, ABD'nin de içinde bulunduğu tehdit unsurlarına göre çok daha belirgindi.</p>

  <p class="calibre2"> Büyükelçi Zeki Kuneralp'in anılarında şöyle bir soru ve yanıtı var: Amerikan uydusu mu idik? <span class="calibre3">"Hayır, onunla ilişkimiz uyduluk değildi, uyuşma idi."</span> Bugünkü literatürde, bunun adına karşılıklı bağımlılık diyorlar. Velinimet/himaye gören sendromunu da bu çerçeve içinde ele almak gerekmektedir. Bu arada DP hükümetinden daha çok Türkiye-Rusya ilişkilerinin düzeltilmesi hususunda Fatin Rüştü Zorlu'nun yoğun çabası olduğunu Büyükelçi Ercüment Yavuzalp'in anılarından öğreniyoruz. <span class="calibre3">"DP iktidarının son yıllarında bir ihtiyaç olarak beliren bu düzenlemenin yapılmamış olmasından dolayı DP iktidarına yöneltilebilecek eleştiriyi iyi düşünmek gerekir."</span> Yavuzalp, yukarıdaki düzenlemeyi yapamadılar demektedir. Yapamadılar mı, yaptırılmadı mı? Bir diğer büyükelçi, Menderes'in Moskova ziyaretini an ılarında şöyle aktarır: <span class="calibre3">"CIA'in derhal harekete geçtiği, ziyareti önlemeye çalıştığı intibaı alındı. Aslında Washington, Moskova ziyaretinden hiç mi hiç hoşlanmamıştı. 1947'den beri Amerika'nın dümen suyuna girmiş olan bir ülkenin hükümeti ilk kez kendi başına bir harekete tevessül ediyordu. Ayrıca Soğuk Savaş'ın henüz hızını kaybetmediği bir dönemde, NATO üyesi bir müttefikin Amerika'dan izin almadan Moskova ile diyalog kurmaya çalışması, NATO içinde ve hür dünyada siyasi dalgalanmalara yol açacak nitelikte bir olaydı. Amerikalılar, Rıza Şah Pehlevi'yi uyardılar. Türkiye nereye gidiyordu? CENTO'nun sonu mu yaklaşıyordu?" (Semih Günver, "Fatin Rüştü Zorlu", s. 133)</span></p>

  <p class="calibre2"> Dönemin gazetecilerinden Kemal Bağlum, anılarında Amerika'nın neredeyse uydusu durumuna düşmekten kurtulmayı, Zorlu'nun Menderes'e sık sık tekrarladığını aktarmaktadır. Başbakan'ın yanıtı ise Bağlum'un naklettiği kadarıyla şöyle olmuştur: "Dur bakalım, zaman gösterecek." Ne var ki Zorlu kararlıdır. Sovyetler ve tarafsızlarla ilişkiler kurularak tek yanlı diplomasi çeşitlendirilecektir. Bağlum da aynen Günver'in aktardığı gibi, Zorlu'nun konuyu Menderes'in Moskova ziyaretine şu sözlerle getirdiğini kaydeder: "Bu girişimlerin özellikle Amerika'yı rahatsız ettiğini de biliyorum."</p>

  <p class="calibre2"> 27 Mayıs'ın önemli aktörlerinden Orhan Erkanlı anılarında, "Hiçbir askeri hareketin arkasında yabancı parmağı yoktur!" yargısına vararak diyor ki: "Bazı dış ve iç çevreler her askeri hareketin arkasında, bir yabancı parmağı aramayı âdet haline getirmişlerdir. Maksatları suyu bulandırmak, orduyu halk nazarında dış güçlerle işbirliği yapan bir kuruluş haline getirerek itibarını ve gücünü yıpratmaktır." Buradaki ifadede önemli bir yanlış var. Müdahaleyi yapanların duruş yerini aramak ve sorgulamak orduyu yıpratmak değil, tersine, bunu yapmamak orduyu güvenilmez, kuşkuyla bakılan bir kurum yapar. Aynı şekilde Bedri Baykam'ın <span class="calibre3">27 Mayıs İlk Aşkımdı</span> adlı derlemesinde, müdahalede rol alanlar, 34 yıl sonra bile, "Amerika ile hiç temasımız olmadı," demektedirler.</p>

  <p class="calibre2"> Ne var ki, 27 Mayıs olgusuna dönük müdahaleyi yapan kadro ile MBK'nın terfi ettirdiği subaylara baktığımızda ilginç sonuçlar görüyoruz. Örneğin <span class="calibre3">Hürriyet</span> gazetesi 27 Mayıs 1960'ta "Milli Birlikçilerden Kim Amerikancıydı?" başlığı altında ABD Dışişleri Bakanlığı'nın hazırladığı bir raporu yayınladı. Bu rapora göre Cemal Gürsel, Fahri Özdilek, Cemal Madanoğlu, Mucip Ataklı, Osman Koksal, Sami Küçük, Suphi Karaman, Ahmet Yıldız ve Suphi Gürsoytrak'ın Amerikan yanlısı olduğu belirtilmektedir. Öte yandan, 12 Mart ve 12 Eylül müdahalelerini yapan kadroların generalleri, raporda adları geçen 27 Mayısçı subaylar tarafından ordudan tasfiye edilmeyip terfi ettirilen subaylardır. Bu tercihte, Amerikan yanlısı olmaları ne kadar etkin olmuştur bilinemez ama ne abartıp imalarda bulunmak ne de kuşkuları tamamen zihinlerden çıkarmak mümkündür. İçinde 1970'te devrin Genelkurmayın ın, her subayın başucu kitabı olarak takdim ve tavsiye ettiği Doğan Avcıoğlu'nun 'Türkiye'nin Düzeni" de olmak üzere bazı kaynaklar, CIA'nın 27 Mayıs hazırlıklarından haberdar olduğu halde bu darbe teşebbüsünü Menderes hükümetine bildirmediğini kaydetmektedirler: "Darbe kaçınılmazdır. Menderes'in günleri sayılıdır." (Doğan Avcıoğlu, <span class="calibre3">Türkiye'nin Düzeni II,</span> 774-5) Eğer bu kayıtlar doğru ise o zaman Eisenhower yönetimi ile DP'nin içten dostluğuna ne olmuştur? Bırakınız duygusal beklentileri, Ecevit'in CHP adına eleştirdiği "dolaylı sızmalara" karşı pakt içinde ve ikili anlaşmalarda öngörülen hukuki destek nerededir? Açıkçası, 1957-58'de Menderes'in korktuğu ve ABD'nin tavrı açısından kuşkulandığı, başına gelmiştir. Washington, saygın müttefikini yalnız bırakmıştır. Eisenhower'ın doktrini bir yana, tepkisi ya da 27 Mayıs'a reaksiyonu ne olmuştur? Bu konuda tam bir sessizlik egemen. ABD'deki belgeler, sanki Türkiye'de hiçbir şey olmamış gibi herhangi bir kayıt geçmemiştir.</p>

  <p class="calibre2"> Öte yandan 27 Mayıs ihtilalini yürüten kadro, darbe ânında</p>

  <p class="calibre2"> ABD'nin Menderes'e yardıma gelebileceğinden de çekinmiştir. İhtilalcilerden Orhan Kabibay, ihtilale karar vermek için toplandıkları</p>

  <p class="calibre2"> 18 Mayıs 1960'ta, subay arkada şlarına şu uyarıyı önemle yapmak gereğini duymuştu: <span class="calibre3">"Nehru'nun ziyaretinden sonra Menderes ayın 26'sında Atina'ya gidecek. İhtilali, behemahal Menderes burada iken yapmalıyız. Zira o Atina'da iken bir teşebbüste bulunursak, Amerika'ya başvurup ikili anlaşmayı harekete geçirebilir ve Amerika müdahalede bulunmayı kabul ederse, üçüncü cihan harbine bile sebep olabiliriz. Bu nedenle ihtilalin 20 ile 27'si arası yapılması şarttır."</span></p>

  <p class="calibre2"><span class="calibre3"> 27</span> Mayıs'tan sonra ilk iş olarak Selim Sarper’i çağırıp ABD'nin bu olayı bir dolaylı komünist saldırısı sayarak Menderes'i kurtarmak için Türkiye'ye karşı harekete geçmesinden duydukları endişeyi açıklayacaklardır. Doğrudan 27 Mayıs darbesinin patlak vermesi demesek bile, DP'nin iktidardan uzaklaşt ırılması, Washington'un işine gelmiş midir? Sorgulayalım: Sovyetlerle ilişkilerin düzeltilmesi tehir olmuştur. Ancak Ankara-Moskova yumuşaması, "detant" sürecine girecek Washington için ne kadar tedirginlik vericiydi; ne abartmak ne de küçümsemek gerekir! Bu bir. İkincisi, Menderes ve Zorlu'nun Washington'un kolunu bükerek yardım alma teşebbüsleri de, bu darbeyle kesilmiştir. ABD, kendisine jeopolitiğini pahalıya satmak, hatta onu şantaj olarak kullanan bir Türkiye yönetiminden kurtulmakla, iç siyasi ve iktisadi zorluklan nedeniyle nefes alm ıştır. (Çetin Yetkin, <span class="calibre3">"Türkiye'de Askeri Darbeler ve Amerika",</span> 92)</p>

  <p class="calibre2"> Kısa bir süre sonra Gürsel, 13 Temmuz 1960'ta ABD büyükelçisini çağırmış, Türkeş ve Sarper'in de katıldığı bir toplantıda, orduyu gençleştirmek için geniş çaplı bir emeklilik harekâtına girişeceklerini, bunun için de ABD'den yüz milyon lira istediklerini söylemişti. Yani ABD Türkiye'den kurtulamadı. 25 Temmuz'da aynı kadroyla yapılan toplantıda Büyükelçi Warren eğer ihtilal Türkiye'nin eski yöneticilerini asarsa, bunun Batı kamuoyunda olumsuz bir hava yaratacağını ve o ortamda ABD yardımının musluklarının açılamayacağını söyleyecekti. Anlaşılan Gürsel'in istediği bu para verilmemişti. İlginç olan, 1960 sonrasındaki askeri denetim altındaki sivil yönetimlerin de, ABD'den aynen DP'nin argümanlarını kullanarak, iktisadi ve askeri yardım talep etmeleridir. Bir başka ilginç nokta da 27 Mayıs'ın ilk işinin, "ittifaklara ve taahhütlerimize sadığız" mesajı göndermek olmasıdır. Kaldı ki, İsmet İnönü de, daha bir yıl önceden bu sinyalleri vermişti. Eğer 27 Mayıs 1960'ta askeri darbe yapılmamış olsaydı, Adnan Menderes 2 Temmuz 1960 tarihinde Moskova'da olacaktı.</p>

  <h2 id="sigil_toc_id_5" class="calibre7"><a id="bookmark2" class="calibre8"></a>6-7 EYLÜL OLAYLARI</h2>

  <p class="calibre2"><span class="calibre3"> Yassıada'da olayın üzerine köpek ve bebek davaları kadar gidilmemiş olması, acaba bazı müttefik dış güçleri gücendirmeme çabasının bir sonucu mudur?</span></p>

  <p class="calibre2"><span class="calibre3"> "6-7Eylül olayları" tam bir provokasyondur...</span></p>

  <p class="calibre2"> Türk tarihine 6-7 Eylül olayları olarak geçmiş olan, demokrasimizin utanç günleri diye adlandırmada hiçbir sakınca görmediğim olaylar 6-7 Eylül 1955 tarihinde olmuştur. Bu olayların nedeni nedir? Başlatan kimdir? Bu olaylardan kim kazançlı çıkmıştır?</p>

  <p class="calibre2"> 6-7 Eylül olayları, gerçek anlamda bir provokasyondur, yani kışkırtmadır. Toplumda fesat yaratmanın en canlı örneğidir. 27 Mayıs 1960'taki askeri müdahalenin ardından Yassıada'da yargılanan politikacılar, bu utanç verici olaylar nedeniyle de hüküm giymişlerdir. O halde öncelikle bu mahkemenin tutanaklarına bir göz gezdirelim. Yassıada duruşmalarının 21 Eylül 1960 toplantısındaki celsede 6-7 Eylül olaylarıyla ilgili sanıkların adları ve görevleri şöyle sıralanıyordu: Cumhurbaşkanı Celal Bayar, Başbakan Adnan Menderes, Dışişleri Bakanı Fatin Rüştü Zorlu, İçişleri Bakanı Namık Gedik, Devlet Bakanı Fuat Köprülü, İstanbul Valisi Fahrettin Kerim Gökay, İzmir Valisi Kemal Hadımlı, Selanik Türk Başkonsolosu Mehmet Ali Yalın, Başkonsolos Muavini Mehmet Ali Tekinalp, Başkonsolos Kavası Hasan Uçar, Öğrenci Oktay Engin. İki gün süren olaylarda üç kişi öldü, otuz kişi yaralandı, bir havra, sekiz ayazma, iki manastır ve 3.884'ü Rumlara ait olmak üzere 8.538 taşınmaz mal harap ve yağma edilerek yakılıp yıkıldı.</p>

  <p class="calibre2"> Yassıada'daki gizli oturumlu mahkeme duruşmalarında ve "son tahkikat kararında" bomba olayının ortaya çıkışı şöyle olmuş: Selanik'te Atatürk'ün doğduğu eve bomba atılmasının düşünülüp patlayıcı maddelerin Başkonsolos Yardımcısı Mehmet Ali Tekinalp ile gönderilmesi ve patlama tarihi ve talimatının izinle Türkiye'de bulunan Başkonsolos Mehmet Ali Yalın tarafından Selanik Konsolosluğu'na ulaştırılması, sonra da Hasan Uçar ve Oktay Engin tarafından bombanın 5-6 Eylül gecesi atılması planlanmıştır.</p>

  <p class="calibre2"> Selanik'te Atatürk'ün evine bomba atıldığı haberi, DP'ye yakınlığı ile bilinen Mithat Perin'in sahibi olduğu <span class="calibre3">İstanbul Ekspres</span> gazetesinde yıldırım baskıyla halka duyurulmuş, bunun sonucunda da halk galeyana gelmiştir. Aynı anda İstanbul, Ankara ve İzmir'de sokaklara dökülen halk, işyerlerini yağmalamış, yakıp yıkmış, insanları öldürmüştür. Yassıada mahkeme tutanaklarına göre, mantıklı olarak açıklanamayan olgulardan birisi de yan yana duran Rum, Ermeni, Türk işyerlerinden yalnızca Rumlara ait olanların tahrip edilmiş olmasıdır.</p>

  <p class="calibre2"> 27 Mayıs sonrası, mahkemede Başkan Salim Başol, devrik Başbakan'a açıklamalı bir soru yöneltmiştir: "4 Eylül'de gençlik, Taksim'de aleyhimizdeki Yunan gazetelerini yakmışlar. 5 Eylül'ü 6 Eylül'e bağlayan gece de Selanik'te Atatürk'ün evinde bomba patlıyor. 6 Eylül'ü 7 Eylül'e bağlayan gece de İstanbul'da, 6-7 Eylül hadiseleri diye adlandırılan hadise vuku buluyor. Demek ki, 4 Eylül, 5 Eylül, 6-7 Eylül gibi tarihler birbiri arkasına sıralanıyor. Bunun bir tesadüf eseri olmaması icap eder. Bunu bir talebe, bir gençlik, hariçteki vaziyeti, dahildeki vaziyeti bu şekilde sıralayamaz. 4 Eylül, 5 Eylül, 6-7 Eylül, yani bu birbirini takip eden hadiseler, yani hadiselerin böyle birbirine devretmek suretiyle yapılmış, olması bunu bir derneğin, gençlik teşekkülünün yapmasından ziyade kadir bir kuvvetin yapmış olduğu intibaı uyandırır."</p>

  <p class="calibre2"> (Başbakan'ın yanıtı): "Eğer buyurduğunuz şekilde gayet geniş teşkilata ihtiyaç gösterecek ve memleketin muhtelif taraflarında yüz binleri harekete geçirecek bir teşkilat tarafından yapılmış olsaydı, huzurunuzda 11 tane sanık bulunmazdı. Bu nasıl olmuş da, nasıl olabilir de? İma buyurmak istediğiniz hükümet tarafından yapılmıştır, keyfiyetinin... "</p>

  <p class="calibre2"> Tanıkların çoğunluğu, 6-7 Eylül'ün başını Menderes'in çektiği, hükümetin haberdar olduğunu ifade ederken, dinleyicisiz yapılan gizli celsede konuşan Cumhurbaşkanı Yaveri ve sonra İstanbul Valisi Refik Tulga, Celal Bayar'ı suçlamıştır. "Sakıt devlet başkanı Kıbrıs hadiselerini bir izzetinefis meselesi telakki ediyor ve bunu bir iç politika sorunu sanıyordu. Buradaki mağlubiyeti iç politikada da mağlubiyet sanıyordu. Birçok defalar yapmış olduğumuz konuşmalarda, İstanbul Rumları üzerinde İstanbul'da oturan, mal mülk sahibi olan ve sayıları otuz bini bulan Yunan tebaası Rum ya da Yunanlılar üzerinde ve nihayet Patrikhane'nin üzerinde tazyik yapmanın gereğini şiddetle savunuyordu. Hatta Napoli'ye hareket etmezden evvel kendilerine veda etmek için gittiğim zaman Amerikalı kumandana şöyle dedi: Biz çok şiddetli tedbirler almak kararındayız. Biz onları bu memleketten kapı dışarı edeceğiz ve üzerlerinde şiddetli tedbirler alacağız... "</p>

  <p class="calibre2"> Dönemin DP hükümeti tarafından 6-7 Eylül 1955 gecesi İstiklal Caddesi yakılıp mağazalar talan edildikten, eylem kontrolden çıktıktan sonra, sorumlu ve suçlu aranıp bulunmuştu. "Kıbrıs Türktür Cemiyeti"nin bazı üyeleriyle "Komünist Fişli" 45 kişi tutuklandı.</p>

  <p class="calibre2"> DP'ye göre bu bir komünist ayaklanmaydı. Tulga, ifadesine göre, Cumhurbaşkanı'nın bu talimatını daha yuvarlak sözcükler ve üslupla yerine getirmişti. Aynı gizli celsede Bayar verdiği yanıtta, yaveri Tulga'ya böyle bir emir verdiğini anımsamadığını söylemiştir. Eğer verdiyse bile bunun 6-7 Eylül'le ilgisi olmadığını, genel Kıbrıs politikasının bir milli dava olarak algılandığını vurgulamak istediğini kaydetmiştir.</p>

  <p class="calibre2"> Mahkeme, toplam 76 sanığın dinlendiği 6-7 Eylül olayları davasında kararı 5 Mayıs 1961 tarihinde açıklayacaktı. Bu davanın on sanığından yedisine beraat ve zamanaşımı nedeniyle davanın ortadan kalkması karan verilirken Menderes'e ve Zorlu'ya altı yıl, İzmir Valisi Kemal Hadımlı'ya da dört buçuk ay hapis cezası verilmiştir.</p>

  <p class="calibre2"> Şimdi sorulacak soru şu olmalıdır: Londra Konferansı'nın sona erdirilmesine neden olan 6-7 Eylül olaylarının yarattığı kaos kimin işine yaradı? Dış politikada Türkiye'yi zor durumda bıraktı. Eğer bu olayların başlangıcı, Zorlu'nun isteğiyle, halkın tahrik edilip gösteri yapılması ile olmuşsa, bunun sonuç alamadığı Mahmut Dikerdem'in anılarında (Ortadoğu'da Devrim Yılları) da ortaya konmuştur. Örneğin,</p>

  <p class="calibre2"> Zorlu, 8 Eylül'de dönüş yolunda şunu söylüyordu: "Bütün çalışmalarımız, Londra'da elde ettiğimiz başarı bir gecede heba olup gitti." İçeride ise Batı'dan gelen tepkileri karşılamak ve kendi iç güvenliği yönünden de gerekli önlemleri alarak kontrolden çıkma eğilimi gösteren kışkırtıcı girişimlerin önüne derhal geçmek için Türk hükümeti, bir yandan sıkıyönetimin uygulanmasını üç büyük kentte altı ay uzatırken, öte yandan, Yunan hükümeti ve İstanbul'daki Rum toplumu ile kurumlarına karşı yumuşatıcı, gönül alıcı ve zararlarını karşılayıcı bir dizi girişimde bulundu.</p>

  <p class="calibre2"> Olaylarda tahrip edilen, zarara uğratılan işyerleri saptandı ve zararlar karşılandı. 23 Kasım 1955 tarihine kadar 2763 kişi ile üç kuruluşun zararları ödendi. Olaylarda ihmalleri görülen üç general görevden alındı. İçişleri Bakanı Namık Gedik istifa etti, Başbakanlık Müsteşarı Ahmet Salih Korur, 15 Eylül'de Rum Ortodoks Patriği Atinagoras'ı ziyaret ederek geçmiş olsun dileğinde bulundu ve Başbakan Menderes'in içten üzüntülerini bildirdi.</p>

  <p class="calibre2"> 6-7 Eylül'ün de etkisiyle somut herhangi bir sonucun çıkmadığı Londra Konferansı'ndan en kazançlı çıkan taraf herhalde İngiltere oldu. İngiltere'nin Kıbrıs'ın aslında bir koloni sorunu olmadığını, tersine uluslararası boyutları olduğunu, en başta kendi kamuoyuna kabul ettirmesi böylece mümkün olabilmiştir. Türkiye ve Yunanistan'ın Londra'da ortaya çıkan keskin tutumları karşısında, şimdi İngiltere'ye uzlaştırıcı bir rol üstlenme fırsatı doğmaktaydı. Bunun yanında, Türkiye'yi yanına almaya başlayan İngiltere'nin, bundan sonra ABD'nin sürekli desteğini sağlaması da kolay olacaktı. ABD, Türkiye'yi bölgesel stratejik çıkarları açısından vazgeçilmez bulduğu sürece... Üstelik şimdi Kıbrıs'taki iki toplum arasında su yüzüne çıkmaya başlayan karşıtlığa göre, adadaki İngiliz varlığının kaçınılmazlığı da kanıtlanmış olmuyor muydu? Oluyordu. Bu da bize, 6-7 Eylül çapında değilse bile belirgin bir Türkiye kamuoyu tepkisi için gereken şartlara destek verdiğini, hatta o geceye yeşil ışık yaktığını da düşündürüyor.</p>

  <p class="calibre2"> Aslında İngiliz yetkilileri, Londra'nın Ankara'yı Kıbrıs sorununa bulaştırmak için Türkiye'nin öfkesine ihtiyaç duyduğunu çok net biçimde açıklamışlardır. Bu hem anılarda, hem belgelerde ortadadır. Bu nedenle 6-7 Eylül'ün en başta (ve belki de sadece) İngiltere'nin işine yaradığını söylemek yanlış olmayacaktır. İç ve dış boyutları tartışılmaya devam etse de, bu "kışkırtmadan" (eğer varsa)</p>

  <p class="calibre2"> Londra'nın önceden haberli olup olmadığı, hatta Londra Konferansı'nda Türk ve İngiliz yetkilileri aras ında düğmeye basılıp basılmaması konusunda herhangi bir tartışmanın geçip geçmediği, yalnızca İngiltere arşivlerinin incelenmesiyle ortaya çıkacağından, gerçeği öğrenmek mümkün olmayacaktır.</p>

  <p class="calibre2"> Yassıada'da olayın üzerine köpek ve bebek davaları kadar gidilmemiş olması, acaba bazı müttefik dış güçleri gücendirmeme çabasının bir sonucu mudur?</p>

  <p class="calibre2"><span class="calibre3"> Seçilmiş Kaynakça:</span></p>

  <p class="calibre2">Erol Mütercimler - Mim Kemal Öke; <span class="calibre3">"Düşler ve Entrikalar",</span> Alfa Yayınevi, İstanbul 2004</p>

  <p class="calibre2">Cüneyt Akalın; <span class="calibre3">"Askerler ve Dış Güçler: Amerikan Belgeleriyle 27 Mayıs olayı",</span> İstanbul 2000</p>

  <p class="calibre2">Hikmet Bil; <span class="calibre3">"Kıbrıs Olayı ve İçyüzü",</span> İstanbul 1976</p>

  <p class="calibre2">Mehmet Arif Demirer; <span class="calibre3">Yassıada 6/7 Eylül Davası</span>, İstanbul</p>

  <p class="calibre2">1995</p>

  <p class="calibre2">Hulusi Dosdoğru; <span class="calibre3">“6/7 Eylül Olayları",</span> İstanbul 1999</p>
</body>
</html>
