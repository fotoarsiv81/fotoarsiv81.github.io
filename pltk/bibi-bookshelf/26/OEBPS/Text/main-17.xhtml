<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a> <b class="calibre5">ABD 8,5 MİLYAR DOLARI TÜRK ASKERİ IRAK'A GİTMESİN DİYE VERDİ!</b></h2>

  <p class="calibre2"> IMF ile yapılan görüşmelerde 6. Gözden Geçirme Raporu gitti. Bildiğim kadarıyla henüz görüşülmedi. Burada 2004 yılın da 4 milyar doların özelleştirmeden geleceği belirtilip bunun 700 milyon dolarının 2003 yılında, yani bu yıl elde edileceği düşünülmüştü. Bildiğimiz gibi Tekel'i satamadılar, ciddi bir açık ortaya çıktı. Doğal olarak ortaya bir formül konulması gerekiyordu. Petkim gündeme getirildi. Ama 2003'e yetişmeyeceği ortada. Yine bir gerçek daha var; mali açık 8.5 milyarın ilk taksiti kadardır. Şimdi bunun devreye girmesi de yani bu paranın alınabilmesinin koşulu da Türkiye'nin Irak'a asker göndermemesiydi.</p>

  <p class="calibre2"> Durun daha bitmedi! Anımsıyor musunuz Bülent Ecevit başbakanken, İsrail Başbakanı Ariel Şaron Ankara'ya gelmişti ve ikisi birlikte basının önüne çıkmıştı. Ecevit orada Filistin sorunu nedeniyle Şaron'u bir güzel paylamıştı. Gençlerin deyimiyle fırçalamıştı.</p>

  <p class="calibre2"> Aradan geçen zaman içinde Türkiye birkaç ekonomik kriz ile baş başa kaldı, sonra da ne olduğu anlaşılamadan erken seçim karan aldılar ve tüm liderler karanlığa gömüldü gittiler.</p>

  <p class="calibre2"> Bundan yaklaşık iki hafta önce Şaron Moskova dönüşü Sayın Erdoğan ile görüşmek istedi ama "başbakanın boş zamanı yok" denerek havaalanından ülkesine gönderildi!</p>

  <p class="calibre2"> Bunları durup dururken anlattığımı düşünüyorsanız yanılırsınız. <span class="calibre3">Radikalde</span> Genelkurmay Başkanı Özkök'ün Kıbrıs'la ilgili bir yaklaşımı yayınlandı. Özkök diyor ki; <span class="calibre3">"...hiçbir Avrupalının Kıbrıs'ta savaşıp öleceğini de düşünemiyorum AB'nin de böyle bir girişimini beklemiyorum. Ekonomik yaptırım kullanabilir ama politik gücünüz ve güçlü ekonominiz varsa o da karşılanır. Direnç gösterirsiniz."</span> Bu tespit önemli ama uzman Atilla Yeşilada dedi ki; Türkiye ticaretinin büyük kısmını Avrupa'yla yapıyor, ambargo yediği an devrilir gider!</p>

  <p class="calibre2"> O halde bu 8,5 milyar dolar Türkiye için önemli hale geliyor. Ve bu para kararının arkasında da ABD'deki Musevi lobisinin önemli etkisi var deniyor. Devam edelim...</p>

  <p class="calibre2"> Büyük çoğunluk Musevi'nin esas gücünün İsrail'de olduğunu savunuyor, bazıları da Yahudilerin gücünün asıl Amerika'da olduğunu söylüyor. İkisi de hatalı. Bunlar aslında ortak güçler ve uluslararası finans oluşumunda Yahudilerin oligarşik otorite oluşları da buradan ileri gelir. Bunların hangi devletin vatandaşı olduğunun bir önemi yoktur. Fransız vatandaşıdır ama ABD'deki en büyük finans gücüdür gibi.</p>

  <p class="calibre2"> Baştaki olaya geri dönüyorum. AKP ileri gelenlerinin sık gidip geldiği İsrail ile ABD'de görüştükleri Musevi lobilerine rağmen, ne ve nasıl oldu da Şaron'u Recep Tayip Erdoğan geri çevirdi?</p>

  <p class="calibre2"> Acaba bu bir karşılıklı danışıklı dövüş müydü? Son zamanlarda AKP seçmenine verdiği bazı sözleri yerine getiremez olunca Şaron takımıyla anlaşıp elini rahatlatmak için mi bu çıkışı yaptı? Yoksa arkasını hesaplamadan mı bu tavır konuldu? Eğer öyleyse Ecevit dönemini bir kez daha araştırmalarında yarar var!</p>

  <p class="calibre2"> Bu işin 'komplo teorileri'ni ilgilendiren yanı, bütün bu tavırların 8,5 milyarda düğümleniyor olmasıdır.</p>

  <p class="calibre2"> Anımsayacaksınız birkaç ay evvel İsrail otoriteleri K. Irak'taki Kürt gruplarla yoğun temaslar yaptılar. Bizim basın da bunu dile getirdi. İsrail bölgede ne istiyor? K. Irak-Hayfa petrol boru hattını açmak istiyor.</p>

  <p class="calibre2"> Bu nasıl gerçekleşir? Bölgedeki Arap unsurları temizlemek ya da onları antiarap bir oluşumla devre dışı bırakarak. Bu durumda Türkiye'nin kesinkes bu bölgede olmaması gerekir.</p>

  <p class="calibre2"> Buna dönük bir adıma daha dikkatinizi çekiyorum: ABD Meclisi'nden Suriye'ye ekonomik ambargo kararı çıktı. Bunun anlamı çok açık. Suriye'yi dizlerinin üzerine çökertecekler. Zaten Beyrut haritadan silinmişti. Ürdün'ü saymayın. Irak'ın durumu ortada. Suriye de tasfiye ediliyor. TSK da Türkiye'de kaldı. Dolayısıyla burası Kürt-ABD-İsrail kontrolü altına girmiş oluyor. Asıl istenen de buydu. Türkler devre dışına çıkarılıp, Araplar etkisizleştirilip, Irak'ın kuzeyinde bir gün yıkmak üzere kurdurdukları Kürt devletinin denize ulaşması, denizle aralarına bir hançer gibi yerleştirecekleri İsrail'in kontrolü altındaki Kürt kökenli bir muhalif liderin yönetimindeki farklı bir siyasi yapılanmayla engellenmeye çalışılacak. Eğer kontrol sağlanamazsa nasılsa daha savaş nedeni olarak su kenarda duruyor!</p>

  <p class="calibre2"> Anımsıyor musunuz; ikinci tezkere asıl neden dolayı onaylanmamıştı. Askerler neden tavır takınmıştı... ABD, eğer Türkiye Irak'a girerse ortaya çıkacak duruma hâkim olmak için İsken derun -Mardin hattına askerlerini yerleştirmek istiyordu da ondan...</p>

  <p class="calibre2"> Söyler misiniz ABD açısından 8,5 milyar dolar vermeye değer mi değmez mi? Ya da soruyu şöyle sorayım: Türkiye açısın dan 8,5 milyar dolar az değil mi?<sup class="calibre9">1[<a id="footnote1"></a><a href="#bookmark1">1</a></sup><sup class="calibre9">]</sup></p>

  <h2 id="sigil_toc_id_45" class="calibre7"><a id="bookmark2" class="calibre8"></a> KADİFE ELDİVENLİ KEDİ FARE TUTAMAZ</h2>

  <p class="calibre2"><span class="calibre10">Roma İmparatorluğu, Osmanlı İmparatorluğu, Büyük Britanya İmparatorluğu ve ABD İmparatorluğu'nu birer kedi, öteki ülkeleri de fare olarak düşününüz. Eğer bu kediler kadife eldiven giymiş olsalardı fareleri yakalayabilirler miydi?</span></p>

  <p class="calibre2"><span class="calibre10">Temel sorun şudur... Kedinin boynuna çıngırak takacak fare var mı?</span></p>

  <p class="calibre2"> Gazetelere <span class="calibre3">Pozuell'den gaf</span> olarak yansıdı. ABD Dışişleri Bakanı, Irak'ın nasıl bir ülke olacağını anlatmaya çabalarken, Türkiye için "İslam cumhuriyeti" ifadesini kullandı. <sup class="calibre9">1[<a id="footnote2"></a><a href="#bookmark3">2</a></sup><sup class="calibre9">]</sup></p>

  <p class="calibre2"> Amerikan yönetiminin İslam ülkelerine demokrasi getirme iddiasıyla son dönemde ortaya attığı "Büyük Ortadoğu Projesinde Türkiye'ye biçtiği "model ülke" rolü Ankara'nın tepkisini çekerken, Washington "kaş yapayım derken göz çıkardı"... ABD Dışişleri bakanı Colin Powell, yeni Irak'ın nasıl olacağı sorusuna açıklık getirmeye çalışırken, "Neden Türkiye gibi bir İslam ülkesi olmasın?" demekle kalmadı, Türkiye'yi bir "İslam cumhuriyeti" olarak tanımladı.</p>

  <p class="calibre2"> Powell bu konuşmayı Almanya'da yaptı. Almanya temasları çerçevesinde Berlin'de ZDF televizyonundaki Berlin Mitte programında konuşan Powell, Türkiye modelini gündeme getirerek, Irak'ın geleceğinde İslam ile demokrasinin bir arada olabileceğini söyledi.</p>

  <p class="calibre2"> Powell, Irak'ta ortaya çıkacak İslamcı bir cumhuriyet ile ilgili soruya, "Irak'ta bir İslam cumhuriyeti olacak. Türkiye ve Pakistan'da ki İslam cumhuriyetleri gibi. Ancak bu, anayasal çerçeve, şeriat hukuku, Kuran hukuku çerçevesinde olacak," dedi. "İslam'ın demokrasi ile bir arada olamayacağını gösteren bir neden yok," diyen Powell,</p>

  <p class="calibre2"> "Bu, bizim benimsediğimiz bir yargı. Neden Türkiye gibi bir İslam ülkesi olmasın, Türkiye'deki gibi bir demokrasi olmasın ?" dedi.</p>

  <p class="calibre2"> Powell'ın demeci bir haber olarak yorumlanabilir ve "dil sürçmesi", "aniden sorulan soruya verilmiş bir yanıt" gibi bahaneler üretilebilir. Ama acaba tüm bunlar gerçeği yansıtır mı? Son günlerin gelişmelerine bir göz atalım... Orta Asya operasyonlarını Afganistan işgaliyle başlattılar. Bölgeyi askeri üslerle donattılar. Şimdi de Pakistan'ı ateşin içine çekmeye çalışıyorlar.</p>

  <p class="calibre2"> ABD'nin Pakistan ordusunu bir çıkmaza sürüklediği son operasyona bakın! Onlarca Pakistan askeri öldü. Onlarca kadın ve çocuk hayatını kaybetti. El Kaide ve Taliban ise hiçbir ordunun giremediği Şaval bölgesinde. Bölgedeki aşiretler Pakistan ordusunun çekilmesini, yoksa ayıklanacaklarını açıklarken Eymen Zevahiri, Devlet Başkanı Perviz Müşerrefin devrilmesi için çağn yapıyor. Pakistan'ın nükleer gücünü kontrol altına alırken, bu ülkeyi Afganistan sınırındaki aşiretlerle çatışmaya sokarak Keşmir konusunda geri adım attırmaya ve Hindistan karşısında etkisiz hale getirmeye çalışıyorlar.</p>

  <p class="calibre2"> Balkan Operasyonları daha önceden başlamıştı. Şimdi Doğu Avrupa ve Balkan ülkelerini içeren Yeni Avrupa formülü ile devam ediyor. Romanya ve Bulgaristan'da dev askeri üsler kurmaya hazırlanıyor.</p>

  <p class="calibre2"> Kafkaslar/Hazar operasyonlarını Gürcistan ve Azerbaycan iktidarları kontrollü biçimde değiştirerek başlattılar.</p>

  <p class="calibre2"> Güneydoğu Asya operasyonları Malaka Boğazı'nı çevreleyen Endonezya ve Malezya'dan mı başlayacak? Endonezya gerçekten parçalanacak mı?</p>

  <p class="calibre2"> Ortadoğu operasyonlarını Irak'ı yalanlarla ele geçirerek başlattılar. Kuzey Afrika operasyonlarını Libya'yı kontrol altına alarak başlattılar.</p>

  <p class="calibre2"> Ortadoğu petrolleri, Güney Asya enerji kaynakları, Kuzey/ Orta Afrika petrol ve doğalgazı.. Balkanlar, Ortadoğu Kafkaslar'daki su kaynakları, enerji nakil yolları, ticaret yolları, stratejik su yollarının ele geçirilmesi gerekiyor. Bu iki türlü gerçekleştiriliyor. Birincisi, ülkelerde etnik, mezhepsel çatışmalar çıkarılıyor, tarihsel kinler husumetler körükleniyor. Daha önce yani Soğuk Savaş döneminde silahlandırılmış olan ülkeler şimdi önce çeşitli bahanelerle silahsızlandırılıyor. Ardından petrol ya da silah şirketleri ülkelere giriyor. Tüm bu planlar siyasi rejimleri teokratik ya da monarşik ya da diktatörlük olan ülkelerde göreceli olarak kolaylıkla uygulanıyor. Oysa ki egemenliğin halka dayalı olduğu siyasi rejimlerle adına demokrasi denilen sistemlerin yerleştiği ülkelerin halkları doğal olarak direnç noktası oluşturuyor.</p>

  <p class="calibre2"> Kısacası engel teşkil edecek tüm rejimlerin yıkılması gerekiyor.</p>

  <p class="calibre2"> Daha önce "haydut devletler" adıyla bir sınıflama yaptılar ve bu devletlerin "uluslararası arenada" terörizmi, dünya barışını tehdit ettiğini söyleyerek, buralara yapılacak askeri harekâta meşruiyet zemini hazırladılar. Bu ülkeler bir sınıflamaya tabii tutulduğunda Kuzey Kore hariç tamamının Müslüman ve İslami rejimlerle yönetildiği görülmektedir.</p>

  <p class="calibre2"> Irak'ı üçe bölerken, Kürt-Arap-Türk çekişmesini ve Şii-Sünni bunalımını bütün bölgeye yaymaya çalışıyorlar. Ortadoğu cephesinin ikinci "Filistin-Lübnan-Suriye hattı"nı çıkarmaya, Doğu Akdeniz-Basra Körfezi arasındaki sınırları yeniden çizmeye, bölgeyi İsrail'in inisiyatif ve insafına bırakmaya hazırlanıyorlar. Doğu Akdeniz deyince "Kıbrıs Adası'ndaki" çözüm çabalarını bir köşeye yazmak gerekiyor! Ardından İran'da "rejim değişikliği", S.Arabistan'da mezhep gerilimi ve bölünme tezgâhlayarak Basra Körfezi'nden başlattıkları işgali Süveyş Kanalı'nı da içine alacak şekilde genişletmeye, bölgeyi Osmanlı sonrası ikinci kez zaptı-rapt altına almaya çalışıyorlar. "Büyütülmüş Ortadoğu projesi" aslında bunun uygulanması isteğinden başka bir şey değil.</p>

  <p class="calibre2"> ABD'nin bu stratejik yayılması karşısında iki engel görünüyor; birisi, Irak parçalatıldıktan sonra İslami rejimli İran ile laik cumhuriyet rejimli demokratik siyasi sistemli Türkiye.</p>

  <p class="calibre2"> Stratejileri ortada... İslami tehdit unsuru olarak algılatıp, Müslümanları ölümcül yanlış hareketlere yöneltip eylemlere zemin hazırlatmak. İstedikleri de yapılıyor zaten. Neden?</p>

  <p class="calibre2"> İki tane İslam var. Birisi Soğuk Savaş döneminde ABD tarafından uygulatılan İslam, ötekisi de Müslümanların İslam'ı. Yeni süreçte Müslümanlar İslam'ı dinin emrettiği şekilde yaşamak istiyorlar ancak ABD "ılımlı İslam" adıyla yeni bir dini mimari yapıyı kurdurmaya çalışıyor.</p>

  <p class="calibre2"> Bu nedenle Powell'ın söylediği sözler tesadüfen ağzından kaçmış, istem dışı, bilgi hatasına dayanan ifadeler değildir. 12 Eylül sonrası Türkiye'de askeri cunta marifetiyle kurdurulan Türk-İslam sentezi ucubesi ardından şimdi de "ılımlı İslam" gibi  neye hizmet edeceği belli olan bir motif öne sürüyorlar.</p>

  <p class="calibre2"> Powell'ın bilerek ortaya attığı "Türkiye İslam cumhuriyeti" 20 -30 yıl sonrasının Türkiye sine dönüktür. Buna "yüksek strateji" denir. Türkiye bu haliyle bile kolay kolay parçalanmaya, yer altı kaynaklarının gaspedilmesine izin vermez. Ancak bu ülke de etnik, mezhep ya da dini motiflerin giderek çatışma argümanı haline getirilmesiyle önce güçsüzleştirilir, ardından kurdurulacak "İslami teokratik" bir rejimle de tamamen kontrol altına aldırılır. İslami rejimi olan Türkiye bir terör tehdit unsurudur ve tepesine binilmelidir.</p>

  <p class="calibre2"> Kontrollü-kaos üzerine kurulmuş bir stratejiyi uygulamaya çalışıyorlar. Ama gerçek stratejileri bu mu başkası mı ben bilemem!..</p>

  <p class="calibre2"> Tüm bu tasarıların gerçekleştirilmesi için ülkelerin içinde işbirlikçi işadamı, politikacı ve siyasi partiler olması gerekiyor. Sanmıyorum. Bu ülkede herkes en az öteki kadar yurtseve rdir.</p>

  <p class="calibre2"> Gelin tam burada sözü bir politikacıya bırakalım... 27 Mayıs askeri müdahalesinin ardından idam edilen Dışişleri Bakanı Fatin Rüştü Zorlu diyor ki;</p>

  <p class="calibre2">"Bizim en büyük hatamız kayıtsız şartsız Amerika'ya tabi olmamız. Böyle bir politika sonsuza kadar devam edemez. Türki ye sırtını Amerika'ya dayamakla hiçbir sonuca varamaz. Aksi ne kendimizden çok şey veririz. Yine de onları memnun edemeyiz. Eğer Türkiye uluslararası platformlarda haklı olduğu bir davada Amerika'ya rağmen, aksine bir görüş ortaya koyabilse, saygınlığımız daha da artar. Böyle bir politikayı uygulayan devletler her zaman öteki devletler nezdinde sözü dinlenen ve dikkate alman devlet durumuna gelmiştir."</p>

  <p class="calibre2"> Powell’ın 'Türkiye İslam cumhuriyeti" söyleminin "öküz altında buzağı aramak" olduğunu da düşünebiliriz. Bu düşünceye sahip olanlara da iki olay anımsatacağım.</p>

  <p class="calibre2"> Birincisi, PKK ile savaşta 1993, 1994 hatta 1995 yılında bile "Çekiç Güç" helikopterlerinin militanlara "silah, cephane, ilaç" attığını Türk Genelkurmayı duyurmadı mı?</p>

  <p class="calibre2"> İkincisi, 16 Kasım 1994 tarihli <span class="calibre3">Sabah</span> gazetesinden bir haber aktarıyorum... "...Amerikalılara göre PKK'nın sonu geliyor. Amerikalı terör uzmanları, yediği ağır darbelerle gücünü ve moralini yitiren PKK'nın 'genel af karşılığı silahları bırakma' önerisine hazırlandığını belirtiyorlar... "</p>

  <p class="calibre2"> O tarihte PKK’lılara genel af düşünebilir miydiniz? Bu haberden sekiz yıl sonra hem de MHP'nin ortak olduğu hükümete "af" çıkarttırmadılar mı?</p>

  <p class="calibre2"> Roma İmparatorluğu, Osmanlı İmparatorluğu, Büyük Britanya İmparatorluğu ve ABD İmparatorluğu'nu birer kedi, öteki ülkeleri de fare olarak düşününüz. Eğer bu kediler kadife eldiven giymiş olsalardı fareleri yakalayabilirler miydi?</p>

  <p class="calibre2"> Temel sorun şudur... Kedinin boynuna çıngırak takacak fare var mı?</p>

  <h2 id="sigil_toc_id_46" class="calibre7"><a id="bookmark4" class="calibre8"></a>EYVAH, TÜRKİYE'Yİ PARÇALAYACAK BÜYÜKELÇİ GELİYOR!</h2>

  <p class="calibre2"><span class="calibre10"> Daha önce görev yaptığı ülkelerin bölündüğünü göz önüne alırsak, Türkiye'nin de tarihi değişimler yaşayacağını ve buna da Edelman'ın tanıklık edecek bir şahsiyet olacağını söylememize kim engel olabilir?</span></p>

  <p class="calibre2"> 2003 yılı ortalarında internet siteleri ve yazılı basında Türki -ye'ye atanan ABD büyükelçisiyle ilgili bölük pörçük bilgilerde akmaya başlamıştı. Şimdiye kadar Türkiye'ye gelen hiçbir büyükelçi hakkında bu denli yayın yapılmazken neden Eric Edelman ilgi odağı oluvermişti?</p>

  <p class="calibre2"> ABD'nin Ankara Büyükelçisi Eric Edelman'ın görev yaptığı her ülke bölünmüştü.</p>

  <p class="calibre2"> Yazılı basın ve internet sitelerine göre ABD'nin yeni büyükelçisinin kimliği...</p>

  <p class="calibre2"> 14 Aralık 1952'de Colombus Ohio'da doğan Edelman'ın an nesi Ukrayna göçmeni Yahudi bir aileden geliyor ve ailesi aynı zamanda İstanbul Yahudilerinden... Bu nedenle Edelman'ın Türkçe'yi "anadili" gibi konuştuğunu söylemek yanlış olmuyor... Ancak, yine de Türkçe'yi anlarmış gibi yapıyor!</p>

  <p class="calibre2"> Edelman, mesleğinde hızla yükselmiş ve çok kritik yerlere, son derece kritik zamanlarda gönderilen bir diplomat olarak tanınıyor...</p>

  <p class="calibre2"> Amerikan Dışişleri Bakanlığına girdiği 1980'deki ilk görev yeri Yahudilerin kutsal mekânları Batı Şeria ve Gazze oluyor... Bölgeye özerklik tanınması için görüşler yapan Amerikan heyetinde görev alıyor. Katıldığı görüşmelerden birkaç hafta sonra İsrail Kudüs'ü başkenti ilan ediliyor...</p>

  <p class="calibre2"> O günden bu güne İsrail'deki aşırı sağcı parti Likud'un gözdesi oluyor.</p>

  <p class="calibre2"> Edelman ikinci görevini Sovyetler Birliği'nde Amerikan Dışişleri Bakanlığı özel danışmanı olarak yapıyor. Hangi konular üzerinde özel çalışmalar yaptığı bilinmiyor ama 1984-1986 yılları arasında Sovyetler Birliği'nin çöküşüne tanıklık ettiği biliniyor...</p>

  <p class="calibre2"> Bundan sonraki görevi 1989'dan 1990'a kadar Doğu Avrupa Masası Direktörlüğü oluyor. Bu "masa" Varşova Paktı'nın dağılması için çalışıyor. Edelman'ın direktörlüğü sırasında Berlin Duvarı yıkılıyor; ardından Varşova Paktı çöküyor...</p>

  <p class="calibre2"> Edelman, 1993 yılında Amerika Birleşik Devletleri'nin Prag Büyükelçiliği görülüyor ve Geoge W. Bush'un başkan seçilmesinin ardından Ulusal Güvenlik Şefi oluyor...</p>

  <p class="calibre2"> 11 Eylül'deki terör saldırılarında, Amerika'nın Afganistan'a saldırısında ve son olarak Irak'a savaş açılmasında Edelman, "Ulusal Güvenlik Şefliği" yapıyor.</p>

  <p class="calibre2">Edelman'la Kudüs'ün işgali, Sovyetler'in dağılması, Berlin Duvarı'nın yıkılması Varşova Paktı'nın çökmesi, Çekoslovakya'nın bölünmesi, Afganistan'a saldırı, Irak'ın işgal edilmesi...</p>

  <p class="calibre2"> Ve Edelman büyükelçi olarak Türkiye'de...</p>

  <p class="calibre2"> İnternet siteleri ile bazı köşe yazılarında şu ortak soru soruluyordu: "Bakalım ne gibi tarihi olaylar yaşayacağız!"</p>

  <p class="calibre2"> Büyükelçi Edelman'ın geçmişi Ankara'daki görevini net olarak ortaya koyuyordu ve sorular art arda geliyordu.</p>

  <p class="calibre2"> 70'li ve 80'li yıllar arasında yaşanan Kahramanmaraş ve Çorum olaylarından hemen önce hangi devletin büyükelçisi bu vilayetleri ziyaret etmişti?</p>

  <p class="calibre2"> ABD'nin Ankara Büyükelçileri neden hep CIA kökenlidir? Eric Edelman'ın acaba görevi neydi? Bunun yanıtı yine internet ortamından yayıldı. Buna göre büyükelçinin görevinin iki temel ayağı var:</p>

  <p class="calibre2">1.    ABD'nin 200 yılı aşkın planlamaları gereği, esasen Kuzey Irak'ta teşekkül ettirilmiş bulunan Kürt Devleti'ne Türkiye Cumhuriyeti'nin güneydoğu topraklarını katmak.</p>

  <p class="calibre2">2.    Şayet bu başarılırsa, bilahare, Doğu Anadolu toprakları üzerinde bir Ermenistan kurarak Başkan Wilson'un hayalini gerçekleştirmek. Tabii bir de Rum Pontus Devleti'ni de organize edebilirse, bu da ilavesi olur. Türkiye yavaş yavaş Sevr sınırları ve Sevr şartlan içine itiliyor. Ancak, bunu Türkiye'deki çoğunluk görmüyor. Bazı yetki sahipleri de bu bulanık suda, şeriat devletini kotarabilir miyiz diye Cumhuriyet'in temellerine dinamit koyan düzenlemeleri yangından mal kaçırır gibi sağlıyorlar. Bilmedikleri tek şey, şeriat devleti kuracağız derken ezan sesi yerine, çan seslerini dinleyecekleridir. Bugün Türkiye'ye IMF, ABD ve AB tarafından dayatılan Bağımsız Kurullar, Düyûn-u Umûmiye'nin modern şeklidir. Sanayinize, tarımınıza mali müesseselerinize getirilen kısıtlamalar, Devlet'in hükümranlık hakkını tehdit etmektedir. Askerimizin kafasına geçirilen çuvala, Silahlı Kuvvetler tarafından zayıf bir tepki verilmiştir. Dış poli tikada "mukabele-i bil misil" prensibi unutulmuş gitmiştir. Bu egemenliğin temel şartıdır. Bize vize uygulayanlara, biz "buyurun" diyoruz. Nerede ise pasaportsuz sokacağız. Bu gidişin sonucu modern kapitülasyonlar ve Sevr'dir.</p>

  <p class="calibre2">Edelman göreve başladıktan birkaç gün sonra birçok konuda açıklama yapmaya başladı. Dolayısıyla kendisinden kuşkulananlar da karşı atağa geçtiler.</p>

  <p class="calibre2">Bu yazılar içinde en ilginci 'Türk Solu" dergisinde Özgür Billur imzasıyla yayınlandı ve "Edelman Sınırdışı Edilsin!" başlığını taşıyordu.</p>

  <p class="calibre2"><span class="calibre10">Edelman Sınırdışı Edilsin!</span></p>

  <p class="calibre2"> ABD'nin yeni Türkiye Büyükelçisi Eric Edelman ülkemize geldiğinde, kendisinin daha önce görev yaptığı her ülkenin parçalandığını anlatmış ve Türkiye'ye de Sevr için geldiğini yazmıştık. Büyükelçi'nin geldiğinden bu yana yaptığı tüm faaliyetleri bizim bu tespitimizi haklı çıkartıyor. Görev süresi henüz iki ayı bile doldurmayan Edelman, bu süre zarfında kiminle görüştüyse, hangi toplantıya katıldıysa Türkiye'yi tehdit etti. Kıbrıs'ta Dektaş'ı "çözüm"ün önündeki engel olarak gösteren Büyükelçi, Irak'a asker gönderilmesi konusunda baskı kurdu. Eylül ayında Türkiye Başbakanı'nın İran'a yapacağı gezinin iptal edilmesini sağlayan Edelman, son olarak Türkiye'nin Ermen istan sınırını açmasını istedi.</p>

  <p class="calibre2"><span class="calibre10">Edelman, Elçilik'te Hangi Gazetecilerle Ne Konuştu?</span></p>

  <p class="calibre2"> Yeni Büyükelçi, gelir gelmez ilk iş olarak İstinye'deki elçilik binasında büyük medya kuruluşlarından 10 gazeteciye ve 3 tarihçiye iki gün boyunca tanışma yemeği verdi.</p>

  <p class="calibre2"> Bu yemeğe katılanlardan sadece biri biliniyor, o da hasta yatağından kalkarak gelen Ertuğrul Özkök. Onun dışında hangi gazetecilerin katıldığı bilinmiyor. Hiçbir köşe yazarı ya da gazete bu yemekten bahsetmedi. (Biz bu yemekli toplantıyı Recep Canbolat'ın internetteki bir yazısından öğrendik.)</p>

  <p class="calibre2"> Bu yemekte iki ABD'li stratej, elçilik basın müsteşarı Joseph Hullington ve Kuzey Irak'taki Kürt parlamentosunun fikir babası Nicholas Kass brifing" verdiler. ABD'deki Wisconsin Üniversitesi Osmanlı Tarihi Bölüm Başkanı Kemal Karpat'ın da katıldığı toplantıda Irak'ın ve Ortadoğu'nun geleceği tartışıldı. Irak sınırının 1922 Kahire Antlaşması ile yanlış coğrafyaya oturtulduğu ve bölgenin Osmanlı döneminde olduğu gibi Kerkük, Bağdat ve Basra olmak üzere üç eyalete yönetilmesi gerektiği konuşuldu. Bu fikir, kısa bir süre sonra ABD'nin eski BM Daimi Temsilcisi Richard Hollbroke tarafından aynen dillendirildi.</p>

  <p class="calibre2"> Son günlerde Cengiz Çandar, Taha Akyol, Ertuğrul Özkök gibi yazarların adeta bir tarihçi havasında yazılar yazmalarında bu toplantının etkisi nedir, bilmiyoruz. Ancak bu toplantıya katılanların ve konuşulanların gizlenmesi Türkiye'ye dönük büyük bir komplonun işaretini veriyor.</p>

  <p class="calibre2"><span class="calibre10">Edelman Türkiye'yi Tehdit Ediyor</span></p>

  <p class="calibre2"> ABD'nin "karanlık" Büyükelçisi, 29 Eylül tarihinde, An kara'da "Dünya'daki Son Gelişmeler ve Türkiye'ye Etkisi" konulu bir sempozyumda Türk basınında pek yer almayan tehdit dolu bir konuşma yaptı.</p>

  <p class="calibre2"> Edelman, konuşmasına Türkiye'nin ulusal çıkarlarını yeniden gözden geçirmesi gerektiğini belirterek başladı. "Terörizmle mücadele"de Suriye'ye daha çok baskı kurulacağını söyledikten sonra Türkiye'nin Ortadoğu'da İsrail'le ortak hareket etmesinin önemini vurguladı. Edelman, "İran'ın yeni bir vizyonla dünyaya karışmasından yanayız," dedi.</p>

  <p class="calibre2"> Buradaki plan şu: Türkiye'nin bölgesel işbirliği yapabileceği komşuları İran ve Suriye'ye karşı ABD ve İsrail'in yanında olmasını sağlamak. Çünkü Türkiye-İran ve Suriye arasında işbirliği ABD'nin Ortadoğu'daki tüm planlarını bozar. ABD, bunun önünü kesmek için büyükelçisi aracılığıyla Türkiye'ye baskı kurmaktadır.</p>

  <p class="calibre2"> Edelman, konuşmasında KKTC Cumhurbaşkanı Rauf Denktaş'ı da hedef gösterme küstahlığında bulundu. "Denktaş gelişmeye engel olmamalı. Kuzey Kıbrıs'taki seçimlerde uluslararası gözlemci hazır bulunmalı ve adil bir seçim yapılmadır. Zaman kısalıyor," buyuran bu diplomata ağzının payını verecek bir hükümet yetkilisi çıkmadı. Kendisine cevap verilmeyen Büyükelçi, gün geçtikçe daha fazla sömürge valisi havasına girmektedir.</p>

  <p class="calibre2"><span class="calibre10">"Ermenistan Sınırını Açmazsanız Biz Açtırırız"</span></p>

  <p class="calibre2"> Büyükelçi, asıl büyük tehdidi Ermenistan sınırının açılması konusunda savurdu. Türkiye'nin Ermenistan sınırını bir an önce açmasını, yoksa kendilerinin açtıracağını söyleyerek Türkiye'nin iç işlerine doğrudan müdahale eden bu adama yine kimse cevap vermedi.</p>

  <p class="calibre2"> Ermenistan Anayasası'nda Azerbaycan, Gürcistan ve Türkiye'nin topraklarının bir kısmı Ermenistan sınırları içinde tarif edilmekte. Zaten uzun yıllardır Azerbaycan topraklarının %20'si Ermenilerin işgali altında. Türkiye için Ermenistan sınırının açılması, Azeri topraklarının işgaline son verilmesi ve Ermenistan Türkiye'ye dönük politikaları değiştirilmesi için bir kozdur. Türkiye bu diplomatın kozu kullanmayıp Ermenistan karşısında zayıf duruma düşürülmek istenmektedir. Kafkaslar'daki ABD üssü olan Ermenistan, önümüzdeki dönemde Türkiye'nin kuşatılmasında kritik bir rol oynayacaktır. Edelman bu yüzden Türkiye'yi sıkıştırmakta ve tehdit etmekdir.</p>

  <p class="calibre2"> Büyükelçi benzer bir tehditkar tavrı 19 Eylül tarihinde Bodrum'daki bir toplantıda şu sözlerle sergilemişti: "Irak'ta ortak hareket edelim, çünkü ekonominizin buna ihtiyacı var." Hani Sayın Büyükelçi, tezkere ile ekonomik yardımın bir ilgisi yoktu?</p>

  <p class="calibre2"><span class="calibre10">Apo'ya "Bay Öcalan" Diyen Edelman, Kürt Ayaklanması Hazırlıyor</span></p>

  <p class="calibre2"> Edelman'ın Türkiye'deki asıl misyonu, topraklarımızın parçalanarak bir Kürt devletinin kurulmasını sağlamaktır. Kendisi nin uzmanlık alanı budur zaten.</p>

  <p class="calibre2"> PKK/KADEK'i terör örgütü olarak gördüklerini açıklayan büyükelçi, DYP Genel Başkanı ile görüşmesinde bu örgütün başındakinden bahsederken "Bay Öcalan" demektedir. Büyükelçinin bu hitabı ABD'nin PKK'ya bakışının doğal bir yansımasıdır.</p>

  <p class="calibre2"> ABD, Türkiye'ye en çok "PKK'yı bitireceğiz" yalanmı söylemektedir. ABD yetkilileri ile PKK yöneticilerinin görüşmesinin ortaya çıkmasının ardından, PKK'nın liderlerinden Apo'nun kardeşi Osman Öcalan'ın son açıklamaları da bunu göstermektedir. ABD'lilerle görüşmeler yaptıklarını doğrulayan Öcalan, Amerikalılarla yeni Irak'ın oluşumunda işbirliği yapacaklarını ve ABD'nin kendilerine saldırmayı bırakalım, Türkiye'nin de saldırmasına izin vermeyeceğini söylüyor.</p>

  <p class="calibre2">Teröristbaşının kardeşi, abisine bir şey olursa, tüm Türki ye'nin yanacağını söyleyerek tehdit savurmayı da ihmal etmiyor.</p>

  <p class="calibre2"> Öcalan'ın bu cesareti nereden aldığının yanıtını, ABD'nin çok marifetli Büyükelçisi birkaç gün önce PKK'nın kontrolündeki malum partinin 11 il örgütünü ziyaret etmesini göz önüne alarak vermek gerekir.</p>

  <p class="calibre2"> ABD, Talabani ve Barzani'ye ne kadar destek oluyorsa PKK'ya o kadar destek olmaktadır. Geçen hafta Suriye'de yakalanan PKK militanlarından Hayati Kaytan ve Hüseyin Yeter'in itirafları bunu ispatlamaktadır. Teröristler, ABD'nin kendilerine Irak'ta daha rahat gizlenmeleri için Irak kimliği verdiğini açıkladılar.</p>

  <p class="calibre2"> Irak'ta PKK'yı destekleyen ABD'nin Türkiye'deki en üst düzey temsilcisi de, malum partinin il başkanları ile toplantılar yaparak düğmeye bastıkları anda eşzamanlı olarak gerçekleştirilecek eylemleri örgütlemektedir.</p>

  <p class="calibre2"> ABD Büyükelçisi Edelman, Türkiye'nin bölünmesi için burada görev yapmaktadır. İki aylık görev süresinde 3 Kasım seçimlerin yenilenmesi meselesinden tutun, Kıbrıs seçimlerine kadar her konuda faaliyet yürüterek Türkiye'nin iç işlerine doğrudan müdahale etmektedir.</p>

  <p class="calibre2"> Bazı dergi ve internet sitelerinde şunu okuduk: Türkiye Cumhuriyeti Devleti, eğer bir sömürge ülkesi değilse bu onursuzluğa daha fazla katlanmamalı ve Edelman sınırdışı edilmeli dir.</p>

  <p class="calibre2"> Türkiye medyasında Can Dündar'dan Deniz Som'a, Fehmi Koru'dan <span class="calibre3">Aydınlık</span> dergisine kadar hemen herkesin hakkında yazı yazdığı bir kişi oldu Eric Edelman.</p>

  <p class="calibre2"> Daha önce görev yaptığı ülkelerin bölündüğünü göz önüne alırsak, Türkiye'nin de tarihi değişimler yaşayacağını ve buna da Edelman'ın tanıklık edecek bir şahsiyet olacağını söylememize kim engel olabilir?</p>

  <p class="calibre2">Kaynaklar:</p>

  <p class="calibre2">1.    <a href="http://www.mudafaai-hukuk.com.tr/gundem%c3%9650903.html">http://<span class="calibre11">www.mudafaai-hukuk.com.tr/gundemÖ50903.html</span></a></p>

  <p class="calibre2">2. <a href="http://www.gulizk.com/guncel/memleket.html">   <span class="calibre11">http://www.gulizk.com/guncel/memleket.html</span></a></p>

  <p class="calibre2">3. <a href="http://www.turksolu.org/41">   <span class="calibre11">http://www.turksolu.org/41</span></a> /billur41 .htm</p>

  <p class="calibre2">4.    http: / <a href="http://www.kimkimdir.gen.tr/kirnkimdir.php?id=2831">/<span class="calibre11">www.kimkimdir.gen.tr/kirnkimdir.php?id=2831</span></a></p>

  <p class="calibre2">5.</p>

  <p class="calibre2"><a href="http://www.ankara.usembassy.gov/AMBASADR/edel">http://www.ankara.usembassy.gov/AMBASADR/edel</a> mântr.htm</p>

  <p class="calibre2">6. <a href="http://www.uchilal.com/dhaber5.htm">   <span class="calibre11">http://www.uchilal.com/dhaber5.htm</span></a></p>

  <p class="calibre2">7. <a href="http://www.ntvmsnbc.eom/news/23652.asp%23BODY">   <span class="calibre11">http://www.ntvmsnbc.eom/news/23652.asp#BODY</span></a></p>

  <p class="calibre2">8. <a href="http://www.zaman.com.tr/haberler/hl6.htm">   <span class="calibre11">http://www.zaman.com.tr/haberler/hl6.htm</span></a></p>

  <p class="calibre2">9. <a href="http://www.aksam.com.tr/arsiv/aksam/politika4.html">   <span class="calibre11">http://www.aksam.com.tr/arsiv/aksam/politika4.html</span></a></p>

  <h2 id="sigil_toc_id_47" class="calibre7"><a id="bookmark5" class="calibre8"></a> ÇANKAYA'DAKİ TÜRBAN KRİZİNİN ARKASINDA ÇANKAYA VAR!</h2>

  <p class="calibre2"><span class="calibre10">"Türkiye'deki bütün bunalımların altında Çankaya meselesi yatar." Bu sözler bana ait değil, eski cumhurbaşkanı "taktik" dehası Süleyman Demirel'indir.</span></p>

  <p class="calibre2"> Her iki seçimin sonucu Çankaya'yı rahatsız etti mi, bilmiyorum, ancak seçim sonrası resepsiyonda Meclis Başkanı'nın eşi yer alınca bu durum Cumhurbaşkanı'nı çok rahatsız etti. Sezer, havaalanındaki uğurlamada gafil avlandı. Bundan sonra da şiddetli biçimde protokolde başörtüsü hassasiyetiyle tartışma yarattı.</p>

  <p class="calibre2"> Kısacası AKP iktidara geldikten sonra, söylemleri ve eylemleriyle basına yansıyanlar doğruysa Çankaya'yı cidden rahatsız etmeye başladı.</p>

  <p class="calibre2"> Basından izlediğim kadarıyla Çankaya'dan davetiyeler kişilerin özel durumuna göre gönderilmiş. Özel durum da, eşlerin türbanlı olup olmadığı... Kimi çevreler her ne kadar başörtüsü diyorsa da, bunun doğrusu türbandır ya da başka bir deyimle tek tip sıkmabaş. Sizi biraz geriye götürmek istiyorum: <span class="calibre3">Bugün</span> gazetesi yazarı Şule Şenler tarafından başlatılan, laik düzene gedik açma eyleminin adıdır. Bu gazete bir zamanlar Süleyman Demirel'in sıkı adamı olan Mehmet Şevki Eygi'nindi ve MNP'nin alt yapısını hazırladı. Samimi inançlı insanları ayırmak için bir ifade kullanacağım: Yobazlar... Yobazlar, sabah namazını aynı camide kılarlardı. Yani burası buluşma yeriydi, bir tür karargâh. Tüm bunların öncüsü de MTTB idi ve o zaman buranın lideri de İsmail Kahraman'dı. Sonradan kültür bakanı da oldu!</p>

  <p class="calibre2"> Ancak o günden bugüne akıp gelen olayları şöyle bir gözden geçirince bunun bedelinin ne olduğunu anlamak gerçekten çok zorlaşıyor. Bugün YÖK'e göre türban "siyasal bir simge", bu başörtüsünü takanlar ile bunu destekleyenler için ise "inancın bir gereği". İşin içinden çıkmak artık neredeyse olanaksız hale geti rildi. Neyse konum bu değil!    ,,</p>

  <p class="calibre2"> Yeniden Çankaya'daki türban krizine dönelim. Görüldüğü kadarıyla her resmi davetiyede bir istihbarat organizasyonu var. "Laikliğe karşı bir gösteri söz konusuydu, bunu önledim," diyor Cumhurbaşkanı. Diyeceksiniz ki bu nasıl istihbarat organizasyonu ki, Cumhurbaşkanı kişisel olarak bazı kişilerden özür dilemek zorunda kaldı. Unutmayın ki, Türkiye gibi geri kalmış bir ülkenin istihbarat kaynaklarının işleyişi de geri kalmış olur! Bu son derece doğaldır.</p>

  <p class="calibre2"> Bu olayın üç platformu var: birisi Çankaya'nın kendisi, ikincisi iç dinamikler, ötekisi de Çankaya dışı.    </p>

  <p class="calibre2"> Sezer'in bu davranışında bir cesaret var; ayrıca cesaretini üstü örtük de olsa onaylayan bir destek var. Kimden bu destek: Genelkurmay'dan. Genelkurmay Başkanı ne dedi: <span class="calibre3">"Çankaya ne yaparsa doğru yapar."</span> Bu ifade hem iktidarla Çankaya'yı karşı karşıya getirdi hem de Orgeneral Özkök üzerindeki bir kısım gölgeyi silmeye yetti mi bilmiyorum. Neydi bu gölge? Bazı mahfillerde şu söyleniyor; güya Başbakan ve bazı bakanlar diyormuş ki, merak etmeyin Genelkurmay Başkanı bizden! Bu ne anlama geliyor benim gibi başıbozuklar bilemez efendim... Ayrıca Genelkurmay başkanına cumhurbaşkanlığı sözü verildiği de ortalıkta dolaşıyor. İkinci söylenen de, Hilmi Özkök'ün açıktan tavır almadığıdır. Net bir tavır yok. Üstü kapalı desteği var; İtalyanların bir lafı var; "Aslansın Capitane"! İşte bu türden bir destek. Şunu da belirteyim, burada bir insafsızlık var, Hilmi Özkök, tanklara yürüyün ya da silahını masaya koyup Başbakan'a "sen, ne yapıyorsun" mu desin" Olur mu böyle şey!</p>

  <p class="calibre2"> Çankaya ile iktidarın karşı karşıya gelmesinden aslında birileri yararlanmaya başladı. Ve bundan kendi hayrıma nasıl sonuç alırım hesapları içine girdi.</p>

  <p class="calibre2"> Gelelim bu işin komplo teorisi kısmına:</p>

  <p class="calibre2"> Sezer'i burada istemeyen Çankaya dışı odak, neresi derseniz, yanıtı ABD'dir. Neden? Çünkü, "Irak'a müdahalede uluslararası meşruiyet isterim" dedi!</p>

  <p class="calibre2"> İçeriye dönersem; YÖK ve atamalar nedeniyle Çankaya ve Hükümet arasında gerginlik vardı. Bu olay ipleri germişti. Bu gerginlik, bu konuda hesap yapanların planlarına cesaret verdi, bunlar nelerdir?</p>

  <p class="calibre2">1.    Çankaya AKP tarafından alaşağı edilecek.</p>

  <p class="calibre2">2.    Sonra TSK, AKP'nin karşısında tavır alacak.</p>

  <p class="calibre2">3.    Bu nedenle AKP'den hiç kimse Çankaya'ya talip olamayacak ya da çıkmaya cesaret edemeyecek. Yani Recep Tayyip Erdoğan'ı oraya göndermeye istekli olsalar da cesaretli olamayacaklar.</p>

  <p class="calibre2">4.    Bu durumda bir Ombudsman'ın Çankaya'ya çıkması ge -rekecek. İşte asıl Vehbi'nin kerrakesi ortaya çıktı... Size bir sorum var? Uzanlar bu Ombudsman'ı destekliyor. Niçin? Siz evde verdiniz, bir kez de yanıtını ben vereyim: Ombudsman Uzanları koruyacak da ondan! Bu savaşın sonucu, bu an için, en çok, bu ailenin işine gelir. Bu nedenle Uzanlar hedef değiştirip Çankaya'ya savaş açtı. Çünkü Ombudsman AKP'ye karşı, TSK'ya ise sempatik. Çünkü Ombudsman İlim Yayma Cemiyeti, Komünizmle Mücadele Derneği gibi yerlerde tedris edildi efendim.</p>

  <p class="calibre2"> Dikkat edin bazı Atatürkçü olduğunu ileri süren gazeteler ne dedi: <span class="calibre3">"Cumhurbaşkanı, mübarek Ramazan ayında milletin gözünün içine bakarak su içti."</span> Bu ifade aslında, laik olduğu söylenen bir ülkede gazetelerde yer alamaz, TV'de yorum olarak sunul amaz. Bu suçtur ve üstelik bizim hukuka göre DGM'lik suçtur. Her zaman anlatmaya çalıştım, Türkiye'de ikiyüzlü olanlar, takkiye yapanlar, İslamcılar değil... Sahte Atatürkçülerdir. <span class="calibre3">Star</span> gazetesi ve Can Ataklı'nın davranışını anlarım, kendilerine göre doğru da yapmaktadırlar. İçinde bulundukları durum nedeniyle bunda da haklılar. Peki, Fatih Altaylı'yı anlayabiliyor musunuz? Köşesinde Cem Uzan'a etmedik hakaret bırakmadı. Ama Çankaya konusunda Can Ataklı'yla aynı şeyleri yazdı.</p>

  <p class="calibre2">5.    CHP'nin pozisyonu nedir? Halkın Cumhurbaşkanı'na ve Cumhuriyet'e desteği devam ediyor. 29 Ekim'deki gösteriler bunu ortaya koydu. Kadıköy'de 100 bin kişi yürüdü, Mecidiyeköy'de bayrağı binlerce kişi taşıdı, Anıtkabir'e hücum oldu. Bunlar AKP'nin dolaylı olarak protesto edilmesidir. Ancak, halkın tepkisi bir siyasi mecraya girip eyleme dönüşmüyor. Bu tepki bir siyasi partide odaklanmalı, meydanlarda değil. Ama Baykal ve Derviş'in misyonu böyle bir partiyi ayakta tutmaya uygun değil.</p>

  <p class="calibre2"> Sezer'in Köşk'ten indirilmesini arzu eden odak aslında Baykal ve Erdoğan'ı birlikte destekleyen, yürüten odaktır. Yani ikisinin arkasında da aynı odak var. Ve hem bu odak hem de Baykal, Çankaya'da Ombudsman'ı görmek istiyor. Bu aşamada AKP Ombudsman'ı istemiyor. Çünkü çekiniyor. Haklı da, 28 Şubat'ın ardında kimin olduğunu çok iyi öğrendiler.</p>

  <p class="calibre2">"Türkiye'deki bütün bunalımların altında Çankaya meselesi yatar." Bu sözler bana ait değil, Süleyman Demirel'indir.</p>

  <p class="calibre2"> 12 Eylül'ün nedeni, Çankaya'nın boş olmasıydı.</p>

  <p class="calibre2"> 12 Mart dönemi Faruk Gürler Çankaya'ya çıkmak istedi ama Fahri Korutürk'ü Ecevit ve Demirel oraya gönderdi.</p>

  <p class="calibre2"> 28 Şubat da Çankaya meselesiydi ama Demirel'in süresini uzatamadılar ve Süleyman Demirel'in hesapları tutmadı.</p>

  <p class="calibre2">Sonuç</p>

  <p class="calibre2">1.    Sezer giderse oraya AKP'nin adamı gelemeyecek. "O iş bizim için bitti," dedi Erdoğan.</p>

  <p class="calibre2">AKP açısından olay şudur: "Önce tebliğ sonra cihat".</p>

  <p class="calibre2">2.    Türban krizi genel olarak herkesin içinde rol aldığı bir <span class="calibre3">komplo teorisidir.</span> Ne yazık ki, gerçek inanç sahiplerinin kutsal kitabın emri olarak taktığı bu örtü, hemen herkesin elinde siyasal bir "bayrağa" dönüştü. Çok yazık!</p>

  <p class="calibre2">3.    Çankaya açısından ise; meşru dayanak laiklik, cumhur -başkanı yemini, yasalar ve legal düzen... Sezer şunu söylüyor: "Benim cumhurbaşkanlığı makamında gözüm yok! Hemen indirebilirsiniz. Ama ben sonuna kadar yeminime bağlı kalacağım. Yeminimi bozmam çünkü ben, profesyonel politikacı değilim."</p>

  <p class="calibre2">4.    CHP açısından ise; yorum yapmıyorum, sizin yüreğini zin sesi ne diyorsa odur! (Onları Allah'a havale ettim!)</p>

  <p class="calibre2"> Bitirirken; bu rejimin ve ülkenin çatısı çökerse herkes altın da kalacak. Bu biline. Cennet vatan Türkiye'yi çok seviyorum, omurgasız, çift taraflı oynayan gazetecilerine, ikiyüzlü Atatürkçülerine rağmen yine de çok seviyorum. Unutulmasın ki, İran devriminden sonra ilk idam edilenler işbirlikçi solcular ve sahtekâr ikiyüzlü "Batılı kisveyle" dolaşan Şahçılar oldu.</p>

  <p class="calibre2"> Bu konuşmayı Habertürk'te yaptıktan iki hafta sonra Genelkurmay başkanı bir basın toplantısı yaparak, "Bana cumhurbaşkanlığı teklif etmek kimsenin haddi değildir," dedi. Yani, cumhurbaşkanlığında gözüm yok, kimse beni "komplo teorilerine" alet etmesin demek istediğini düşünerek payıma düşeni aldım.</p>

  <p class="calibre2"> Ben de hemen o hafta Çarşamba günü aynen şunu söyledim: "Genelkurmay Başkanı basın toplantısında bu açıklamayı yaptığına göre, kendisine inanıyoruz. Aynanın Arkası programı ve program yapımcısı olarak özür diliyorum. Demek biz yanılmışız. Ancak, emekli olduktan sonra bu göreve talip olur ya da adaylığı söz konusu olursa, o zaman da söyleyecek çok sözümüz olur."</p>

  <p class="calibre2"> Kırk yıldan fazladır politikada aktör olan Süleyman Demirel "Türkiye'deki bütün bunalımların altında Çankaya meselesi yatar," diye boşuna söylemiyormuş.</p>

  <h2 id="sigil_toc_id_48" class="calibre7"><a id="bookmark6" class="calibre8"></a> HER PROFESÖRÜN BİR FAYI VAR... İSTANBUL DEPREMİNİ ARSA SPEKÜLATÖRLERİ YARATIYOR</h2>

  <p class="calibre2">"Komplo teorisinin" mimari yapısı gereği, olacağı söylenen "Marmara depreminin" Amerikalılar ya da İranlılar tarafından yaratılacağını yazmamız gerekiyordu. Okuyucu da aslında bunu bekler! Ama biz, depremci profesörlerin yazdıkları "komplo teorisi senaryolarını" yazmaya karar verdik.</p>

  <p class="calibre2"> Büyük felaket 17 Ağustos depremi ardından, insanların acılarını sömüren, yeni bir sektör doğdu. Üniversite sınavlarında çaresizlikten tercih edilen iki bölümün mezunlarının aslında çok işe yaradığı, onların da çok para kazanabileceği de ortaya çıktı. Kısacası bu sektörün ne denli kazançlı olduğu kanıtlandı.</p>

  <p class="calibre2"> Marmara depremi, Marmara körfez depremi sonrası ve öncesi Avrasya Grubu tarafından ileri sürülen <span class="calibre3">İstanbul depremi ve İstanbul kırığı</span> kavramları toplumda özellikle İstanbul halkı üzerinde İstanbul depremi geliyor diyerek büyük bir psikolojik çöküntü yarattı. Hemen hemen her gün Körfez depreminden sonra adalar fayının deprem sonrası kırılarak 8 büyüklüğünde bir deprem ile İstanbul'un yıkılacağı paniği yaratıldı.</p>

  <p class="calibre2"> Gölcük Depremi ardından uzmanlar, depremin aynı bölgede olma sürecinin 100 yıl olduğunu söylediler. Buradan hareketle İstanbul tarihindeki eski depremleri ortaya atıp, tamam süre doldu! Geliyor, dediler.</p>

  <p class="calibre2"> Önce adına İstanbul depremi diyorlardı, kısa bir süre sonra "Marmara depremi ve Marmara'da deprem bekleniyor" demeye başladılar. Bu söylem 1766'daki iki depremin Gelibolu ve Batı Marmara'da 250 yıl sonraki tekrarına dayanıyordu. Burada sorulması gereken soru 1912 ve 1894 depremlerinin tekrarlanma dönemlerinin düzenliliğidir. 1894 depremini adalar fayına koyan çalışma (Okay vd.) karşılık ve 1754 depremini Çınarcık çukuru kuzey kenarına koyan Ferrari vd.'nin ve 1766 depremlerini adalar fayına yerleştiren Parson vd. tarihsel depremleri esas alarak Adalar fayı üzerinde yaptıkları spekülasyonlar birbirleriyle çelişir. Adalar fayının 1894'te kırıldığını, 100 yıl sonra tekrar kırılacağını ima eden görüşler bu yüzden yerini 1894'te kırıldığı için depremsellik riski taşımadığını ifade eden görüşlere bırakmıştır. Gerçekte ise 1894 depremi, 1999 depremi gibi Sapanca-İzmit-Yalova-Çınarcık hattındaki tekrarını düşündürmektedir.</p>

  <p class="calibre2"> 17 Ağustos depreminin hemen ardından TV'lerde boy gösteren "depremci profesörler" kendi adlarıyla anılan fayları haritalarda çizip halkın karşısına çıktılar. Kısa bir süre sonra her profesörün bir fayı, her TV kanalının ve gazetenin bir "faycı profesörü" oldu. Örneğin NTV Celal Şengör'ü, <span class="calibre3">Cumhuriyet</span> gazetesi Celal Şengör ve Aykut Barka'yı kadrosuna alırken, Star Şener Üşümezsoy'da karar kıldı!</p>

  <p class="calibre2"> Prof. Üşümezsoy hariç, geri kalanların tamamı Marmara'da olmayan bir fay yaratıp bir dizi spekülasyona yol açtılar. Doğal olarak deprem senaryolarının eleştirisi de aynı ölçüde hızla yazıldı.</p>

  <p class="calibre2"> Fay modellerinin eleştirisi ile dayandığı bilimsel temellerin yetersizliği sonucu bu modellerin birer birer yıkıldığını ve değiştiğini 17 Ağustos depremi sonrası yapılan hararetli tartışmalarda toplum izledi. Buna karşılık bilgisayar kullanımı ile fiziksel verilerin modellenmesine gidilerek topluma bilgisayar çıkışlı deprem senaryoları sunulmuştur. Bu senaryoların temelini oluşturan fay modellemelerinin ne derece spekülatif olduğu ortadayken, bunları bilgisayara veri olarak girerek elde edilen sonuçların yarattığı spekülasyonlar neticesinde içinden çıkılmaz deprem senaryolarıyla yüz yüze gelinmiştir.</p>

  <p class="calibre2"> Her "depremci profesörün" herhangi bir gözleme ve bilimsel veriye dayanmadan, sezgisel olarak açıkladıkları fay modelleri toplumda paranoyaya neden oldu. Bir grubun temsilcisi olarak ortaya çıkan Prof Şener Üşümezsoy, Körfez depreminin hemen ardından Kanal 6'da canlı yayınlanan "Strateji" programında yaptığı açıklamaların sonuna kadar arkasında durdu ve fay modellerinin eleştirisinde haklı çıktı.</p>

  <p class="calibre2"> TPAO ve MTA'nın jeologları ve uzmanları da Marmara De -nizi'nde yaptıkları araştırmalarda, bazılarının öne sürdüğü gibi 1509 yılı depreminin tekrarı olarak yaşanacağı iddia edilen 8'lik ve üstü depremin olamayacağını ilan ettiler ama "ötekilerin" sesi daha gür çıkıyordu. Ötekiler diye adlandırdıklarımız kimlerdi... Prof. Aykut Barka, Celal Şengör, Fransız Xavier Le Pichon, Aral Okay.</p>

  <p class="calibre2"> İstanbul'da toplumsal paranoyaya ve göçe neden olan 8'lik deprem senaryosunun uydurma olduğunu bir İngiliz bilim adamı da açıklıyordu.</p>

  <p class="calibre2"> Felaket senaryocularının yanında Fransız, fay tek parça kırılmaz diyenlerin yanında ise İngiliz vardı... Çağımızın en büyük yerbilimcisi kabul edilen İngiliz McKenzie, Marmara'da 6-6,5 şiddetinde deprem beklediğini açıkladı. McKenzie, Marmara'daki kırılmanın tek parça olmayacağını söyledi. İngiliz yerbilimci, bir dizi fayın yarın ya da 50 yıl içinde sırasıyla kırılacağını öne sürdü.</p>

  <p class="calibre2"> İngiliz yerbilimci Dan Peter McKenzie, Marmara Denizi'nde deprem olacağını, ancak Fransız Prof. Xavier Le Pichon, Prof. Celal Şengör ve arkadaşlarının savunduğu Armutlu Yarımadası'ndan Tekirdağ'a uzanan fay hattının tek parçada kırılacağı fikrine katılmadığını söyledi.</p>

  <p class="calibre2"> Yerbilimlerinde Nobel'e eşit sayılan Japon Ödülü sahibi Prof. Dan Peter McKenzie birbirlerini izleyen bir dizi küçük fay parçasının sırayla kırılacağını iddia etti. İngiliz yerbilimci, 6 ya da 6,5 büyüklüğünde olacağını tahmin ettiği depremin 50 yıl içinde meydana geleceğini öne sürdü.</p>

  <p class="calibre2"> 6,5 depremi ile 7,5 depremi arasındaki farkın, sallantının şiddeti değil, zarar gören alanın büyüklüğü olduğunu belirten McKenzie: "Eğer ben haklıysam, Marmara Denizi içindeki çukurlukların güneyindeki faylar hareket edecekse, İstanbul en kötü hasardan korunmuş olur. Beni, tek bir fayın olmadığı görüşüne götüren en önemli gözlem, İstanbul içerisinde deprem döngüsünden geçmiş bir sürü eski bina olması ve bunların hepsinin yerle bir olmamasıdır. Yunanistan'da, İstanbul'da bulunan camilere benzer yapılar hep tahrip olmuşlardır. Bu binalar çok büyük ve güçlü görünüyorlar, ama zayıf binalardır. Bu depremin önemli karakteristiği çok dar bir alanı etkilemesidir." İşte McKenzie bunları söyledi.</p>

  <p class="calibre2"> Ne anlama geldiğini halkın işin başında anlamadığı ama, zaman geçtikçe kavramlar konusunda uzmanlaştığı depremin ölçeklendirilmesi hususu, bilim adamları arasında TV ekranların da büyük tartışmalara neden oluyordu. Prof. Ülben Ezen bir canlı yayında "ötekilere", depremin, bilimsel olarak ölçeklendirilmesini azarlayarak açıklıyor ve "Siz, bu işi bilmiyorsunuz," diyordu. Oysa, 8'lik deprem hesabini kolayca yapmışlardı ve İstanbul halkını psikolog kapılarında kuyruğa dizmişlerdi.</p>

  <p class="calibre2"> 17 Ağustos sonrası üretilen fayların etkisiyle, depremler beklenir oldu. Üretilen modeller medya kanalıyla halka iletilirken, taraftarlar oluştu.</p>

  <p class="calibre2"> Bu arada, tamamen sezgilerden kaynaklanan ve de herhangi bir gözleme dayanmadan öne sürülen bir çok model, toplumsal paranoyalara yolaçtı.</p>

  <p class="calibre2"> Paranoyaların körükleyicileri, korkunun rantmı yediler ve hâlâ yemekteler. Rant mekanizması tıkır tıkır çalışırken, söylem değiştirdiler. Modelden modele geçtiler.</p>

  <p class="calibre2"> Önce dediler ki; "Körfez Depremi kırığı Hersek Burnu'nun batısına geçmedi. Bundan sonraki aşamada Adalar fayı başta olmak üzere Kuzey Marmara çerçeve fayı yırtılacak... İstanbul 8 derece şiddetinde bir depreme maruz kalacak!" Yani haritadan silinecek...</p>

  <p class="calibre2"> İki ay içinde İstanbul yerle bir edecek deprem Adalar-Bakır-köy-Çekmece hattı boyunca ilerleyecekti. Halbuki ispatlandı. Bir dehşet senaryosu idi bu.</p>

  <p class="calibre2"> Oysa deprem riski fayları, Yalova-Çınarcık fayı, İmralı fayı ve Çınarcık-İmralı çukurlarını kesen faylarda bulunuyor. Prof. Şener Üşümezsoy bunu kanıtladı.</p>

  <p class="calibre2"> Sonuç ne oldu? İstanbullu rahatladı mı? Belki biraz ama, esas fırıldak başka yerlerde döndü.</p>

  <p class="calibre2"> Birileri akıl almaz rant sağlamıştı. Şimdi sorulması gereken soru, tüm bu bilimsel facia bilerek mi yaşatıldı? Acaba arsa spekülatörlerine hizmet mi edilmişti?</p>

  <p class="calibre2"><a id="bookmark1"></a><a href="#footnote1">1</a></p>

  <p class="calibre2"> Siz bu yazıyı okurken ABD Senatosu 8,5 milyar dolar krediyi Türkiye'nin kullanmayacağı belli olduğu için başka bir ülkeye kaydırma karan almış olacaktır.</p>

  <p class="calibre2"><a id="bookmark3"></a><a href="#footnote2">2</a></p>

  <p class="calibre2"> 3 Nisan 2004 <span class="calibre10">Radikal.</span></p>
</body>
</html>
