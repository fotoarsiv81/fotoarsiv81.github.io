<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a> ULUS-DEVLETLERIN TASFİYE HAZIRLIĞINDA HİLELER</h2>

  <p class="calibre2"><span class="calibre10">Mikromilliyetçilik - Etnik Terör, Mikro Ölçekli Savaşlar, 21. yüzyılın ilk çeyreğinde kaçınılmaz son mu?!</span></p>

  <p class="calibre2"><span class="calibre3"> Chris Hables Gray</span> "Postmodern Savaş” adlı yapıtında "Yüzyılımızın <span class="calibre3">tarihi 1914'ten</span> 1995'e <span class="calibre3">Saraybosna'dan Bosna Hersek'e, basit ve acıklı bir hikâyedir,"</span> der. Bu mercekten bakıldığında, modern Batı'nın bin yıllık tarihinin tamamı, Saraybosna'nın yarım yamalak sömürgeleştirilmesi, gelip geçici hükümetleri, sonu gelmez etnik, dinsel, emperyalist ve ideolojik savaşlarıyla yürüyen dolambaçlı hikâyesinden çıkarılabilir. Elbette bu öykünün hep "aynı" olması korkutucudur. Belirleyici komünist-kapitalist çatışmasının son a ermesinden sonraki birkaç yılda çevremizde olup bitenlere bakarsak, bunun aynı zamanda gerçek bir hikâye olduğunu görürüz. O halde, dünyadaki birçok savaş uygarlığın geleceği için verilen bu büyük Manesyan mücadelenin -kırmızı, beyaz, maviye karşıkızıl - bir parçası olarak anlaşılabilir. Artık "Soğuk Savaş" kazanıldı; ama gelin görün ki savaşlar eskisi gibi sürüp gidiyor. Şimdi, "Soğuk Savaş'ın" çerçevesinden yoksun kalan bu savaşlar birçok bakımdan geçmişin kâbusları olarak ortaya çıkıyor: Balkanlar ve Kafkaslar'da ırza geçme, cinayet, etnik temizleme ve işgal savaşları. Afrika ve Güneybatı Asya'da kabile savaşları; Orta ve Güney Amerika'da acımasız baskılar ve köylü savaşları; Avrupa ve Asya'daki milliyetçi terörizm; Ortadoğu'daki petrol savaşları; Japonya'daki gaz saldırısı ve ABD'deki kimyevi bombalar gibi aşırıların (dinsel ve ideolojik) terörü; Afrika ve Asya'nın bazı yerlerindeki devlet gücündeki köktencilik; her yerde ortaya çıkan dinsel çatışmalar, Avrupa'nın çeşitli ülkelerinde özellikle Almanya'da yabancı karşıtı öldürme eylemleri ile Avustralya'daki gibi Aborijinler'e karşı yapılan ayrımcılığı da mikro ölçekli savaşlar arasına katmalıyız.</p>

  <p class="calibre2"> Sovyetler Birliği'nin çözülüşü izlenirken; küreselleşme kavramı duyuluyor, içi doldurulmaya çalışılırken de milliyetçi hareketlerin uluslararası sisteme oturuşuna şaşkınlıkla tanık olunduğu süreçte, ayrılıkçı terörle beslenen mikromilliyetçilik istemleri gündemi kana buluyordu.</p>

  <p class="calibre2"> Henüz "Soğuk Savaş" sürerken IRA, ETA, BASK, PKK ayrılıkçı şiddet örgütleri (çıkış nedenleri farklı farklı argümanlara dayansa da) Avrupa'yı sarsıyordu. Bu örgütler gelişmiş ya da gelişmekte olan ülkelerde eylem yapıyor, yoksulluk ve baskının sonucu olarak 1960'ların sonundan itibaren siyasi gündemi işgal ettikleri iddia ediliyordu. Uzun yıllar, gelişmiş Avrupa ülkelerinin başına dert olan ideolojik terör (Almanya'da Kızıl Ordu Fraksiyonu, İtalya’da Kızıl Tugaylar'ın eylemleri gibi) yerini ayrılıkçı etnik teröre bırakmıştır. Bazı bölgelerde de din ve etnik kimlik istekleri iç içe girmiş, kültürel çatışmada işin içine sokulup ekonomik yoksunluk payanda edilerek, mikromilliyetçi istemler tırmandırılmıştır. Etnik çatışmalar 2000 yılı başında son on yıla göre çok yavaşlamış olmakla birlikte, küreselleşmenin sonucu olarak gördüğümüz "etnik temizlik" eksenli silahlı çatışma olasılığı da ortadan kalkmış değildir.</p>

  <p class="calibre2"> Geriye dönüp baktığımızda Afrika'daki Hutu-Tutsi çatışması "kabilecilik" kimliklerinin korunması diye açıklanırken, Kafkasya'daki Ermeni-Azeri, Avrupa'nın yanı başında Sırp-Hırvat -Boşnak çatışması; tek bir kavramla açıklanabilir mi? Hangi kavramı kullanırsanız kullanın ve nereden örnek verirseniz verin değişmeyen tek şey yüzbinlerce insan öldürüldüğüdür.</p>

  <p class="calibre2"> 1987 ve 1988'de büyük çaplı silahlı çatışmaların sayısı 39'a vararak en yükseğe ulaştı (büyük çaplı silahlı çatışma, "iki ya da daha fazla" hükümetin askeri güçleri ya da bir hükümet ve en azından bir organize silahlı grubun askeri güçleri arasındaki uzun süre devam eden savaş ve tüm çatışma boyunca en azından 1000 insanın savaş nedeniyle ölüm durumu olarak tanımlanır). Sonra, 1991'de sayı otuza düştü, 1994'te otuz üç (Carter Merkezi verisi) ya da otuz-dörde (SIPRI verisi) yükseldi. Bu çatışmalar 27 veya 28 farklı yerde cereyan etti. 1995 istatistikleri 25 yerde 30 büyük çaplı silahlı çatışma belirledi. Ancak bu tür çatışmaların sayısı düştüyse de, bunların şiddet ve ölüm sayısı arttı.</p>

  <p class="calibre2"> Etnik terörizm de yükselmektedir. Çoğu terörist saldırılar, şimdi seküler gruplar ya da bireylerden çok, etnik ya da dini ilhamlı gruplar tarafından yapılıyor. 1996'da Amerikan Dışişleri Bakanlığı'nın yıllık "Global Terörizm Örüntüleri"nde başka bir eğilim rapor edildi: Bireyler ya da gruplar tarafından yürütülen saldırılar Küba, İran, Irak, Libya, Kuzey Kore, Sudan ve Suriye gibi devletl er tarafından desteklenen terörizmi çok fazla gölgede bıraktı.</p>

  <p class="calibre2"> 1996'da basılan bir SIPRI raporu sadece eski Yugoslavya'da 1991'de silahlı çatışmaların başlamasından bu yana 65.000 kişinin öldüğünü göstermektedir. Bunlardan 55.000'inin Bosna-Hersek'te ve 10.000'inin Hırvatistan'da öldürüldüğü kaydedilmiştir. Afganistan, Cezayir, Angola, Azerbaycan, Bangladeş, Burundi, Kamboçya, Kolombiya, Endonezya, Ermenistan, Guatemala, Gürcistan, Hindistan, İran, Irak, İsrail, Liberya/Burma, Peru, Filipinler, Ruanda, Somali, Sri Lanka, Sudan, Tacikistan, Türkiye, İngiltere ve Zaire'de yüzbinlerce kişi öldü. Ancak önemli olan şey bu çatışmaların çoğunun tek bir ülkenin sınırları içinde yer almasıdır, bunlar egemen devletler arasındaki ulusal çatışmalar olarak değil etnik, dini ve kültürel büyük grupların kimlikleriyle bağlantılı çatışmalar olarak görülmektedir. Bu global etnik, dini ve kültürel büyük grup kimlikleriyle bağlantılı çatışmalar olgusu Hugh D.S. Greenway'in 1992'de <span class="calibre3">Boston Global'daki</span> yazısındaki, <span class="calibre3">"Farklı kültürlere ait insanların barış için de birlikte yaşamasına izin veren gelenekler, yasalar ve medenilik, tüm Avrupa'da ve ötesinde çöküyorlar, etnik nefret canavarı serbest kalıyor,"</span> biçiminde ifade edilmiştir.</p>

  <p class="calibre2"><span class="calibre3"> Uluslararası Komisyon'un Balkanlar Hakkındaki Raporu'nda</span> "Soğuk Savaş" sonrası Avrupa'da ilk "dağılan devlet" olan Yugoslavya'da bir iç savaş olarak başlayan çatışmalar, kısa bir süre içinde egemen devletler arasında bir savaşa dönüştü, ama köken itibariyle devletler arası değil devlet içi ve etnik bir nitelik taşıdığı açıktı. Dünyayı dehşete düşüren ise onlarla sınırlı kalmamakla birlikte öncelikle Bosnalı Sırpların savaş boyunca uyguladığı akıllara sığmaz vahşetti. Hırvatlar ile (Müslüman) Boşnakların Sırp saldırganlığına ve vahşetine kurban gittiği açıktı.</p>

  <p class="calibre2"> Etnik ihtilaflar sonucu çıkan çatışmalarda taraflar sık sık terör eylemlerine başvurmaktadırlar. Etnik terör ideolojik, dinsel ya da ekonomik nedene dayanan terörizmden farklıdır. Etnik teröristler temsil ettiklerine inandıkları etnik grubun siyasal amaçlarına hizmet için eylem yaparlar; bunlar gerilla savaşı yapan gruplarla benzerlik taşırlar ve çoğu kez proto-gerilla hareketi olarak tanımlanırlar. Etnik terörizm ırkçılığa yakındır. Hitler'in Yahudi soykırımı da bir çeşit etnik terörizm sayılabilir. Etnik terörizme yönelenler içlerine başkalarını almaktan hoşlanmazlar; örneğin Tamil gerillalarına Tamiller'den başkaları katılamaz. Etnik terörizm, daha az ulusalcı olan dinsel terörizmden de farklıdır.</p>

  <p class="calibre2"> Yukarıda sözü edilen "Rapora" göre, "ulusların birbiriyle çatışan tarihsel hafızasının odak noktasını sınırlar oluşturur. Balkanlar'daki tarihsel değişim alanlarında da bazen, çatışma halindeki hafızalar ile çatışma arasında sadece bir adımlık mesafe vardır. Etnik ve siyasi sınırların birbiriyle çakışmaması, Bal kanlar'daki ulus-devleti kurma sürecinin önünde hâlâ aşılması gereken bir engeldir kuşkusuz. Bir yaklaşıma göre bugünkü çatışmalar, ulus-devletlerin oluşum sürecinin tamamlanmasındaki gecikmeden kaynaklanır.</p>

  <p class="calibre2"> Balkanlar'la başladık, yine oradan devam edelim. Noel Malcolm, Balkanlar'ı anlamak için Kosova tarihiyle ilgili yazdığı kitabında "etnik nefretin" Batı tarafından yanlış algılandığını yazmaktadır. Hırvatistan ile Bosna'da yakın dönemde yaşanan savaş konusunda Batı'da yaygınlıkla geçerli görüş, bunların, yerel topluluklar arasında karanlıkta kalmış, ancak güçlü etnik nefretin patlamasıyla başlayan birer "etnik çatışma" olduğu şeklindeydi. Bu yaklaşım bir bütün olarak ve özü itibarıyla yanlıştı oysa. Doğrusu neydi? Malcolm'a göre savaşı politikacılar çıkarmıştı. Fakat, Malcolm sorduğu bir soruya verdiği yanıtta aynı sınırlar içinde bile farklı nedenlerle etnik ayrılık yaratıldığını da belirtmektedir.</p>

  <p class="calibre2"> Kosova'da Sırplar ile Arnavutlar arasında meydana gelen çatışmalar için de aynısı mı geçerli? İlk bakışta bu, çok daha gerçek bir "etnik" çatışma gibi görünüyor. Temel ayrılık, en başta ve kelimenin tam anlamıyla etnik bir ayrılık: Bosna halklarının hepsi Slav olup aynı dili konuştuğu halde, Sırplar ile Arnavutlar dil bakımından tamamen ayrıdır. Dildeki ayrılığın yanında, birçoğu dine bağlı olan başka pek çok kültürel farklılık vardır: Sırp-Arnavut ayrımı, kabaca Doğu Ortodoks-Müslüman ayrımına denk düşer. İki halk hem dil hem dinle birbirinden ayrılıyorsa, birinci dereceden bir çatışma için bütün şartlar hazır görünmektedir.</p>

  <p class="calibre2"> İletişim devrimi sonucu teknolojideki olağanüstü değişim uluslararasılaşmayı hızlandırarak, küreselleşmeye dönüşüm, Soğuk Savaş'ın bitirilişiyle oluşan tek kutuplu mimari yapı, uluslarüstü kurumların organizatörlüğü gibi bir dizi yeni oluşum, <span class="calibre3">"kimlik bunalımı"</span> tartışmasınıda güncelleştirdi. Bunalımın aşılmasına yönelik çözüm bulma çabaları da <span class="calibre3">çokkültürlülük</span> gibi yeni kavram, teori, strateji üretilmesine yol açtı.</p>

  <p class="calibre2"> Ayrılıkçı terör, etnik sorun, mikromilliyetçi talepler coğrafi bölgeler ve tarihi geçmişlerine göre ya tek boyutta ya da çok boyutta karşımıza çıktı veya öyle gösterildi. Bölgesel gibi görünüp de aslında küreselleşme tehdidi savuran bu olgular gerçekte bileşenleri ekonomik, siyasi, kültürel, tarihi ve toplumsal bir birikimin bileşkesidir.</p>

  <p class="calibre2"><span class="calibre3"> Federico Mayor</span> NPQ'daki söyleşisinde milliyetçilik patlamalarının, Berlin Duvarı'nın unufak olan taşlarıyla inşa edilen Yeni Dünya Düzeni'nin Babil Kulesi'nin kaderiyle karşılaşabileceğinin altını çiziyor <span class="calibre3">(Kış 1992,21)</span> ve devam ediyor: <span class="calibre3">"Özgürlük hayalinin, karşılıklı bağımlılık gerçeğiyle çatıştığı ve yeni düzen umutlarının ayrılıkçılık çıkmazında kaybolup gideceği kaygıları pek de yersiz görünmüyor. Dünya çapında yeni ve adil bir düzen hayalini bozan öteki etkenler Kuzey ve Güney arasında katlanarak artan nüfus farkı ile teknolojik ırk ayrımcılığı diye adlandırabileceğimiz olgudur. Çin ve Hindistan'ın nüfusuna her ay 2.7 milyon kişi ekleniyor. Öte yandan Tokyo'daki -faks ve bilgisayarlar bir yana- telefon sayısı, Afrika kıtasındaki toplam telefon sayısından fazladır."</span></p>

  <p class="calibre2"> Amacımız kimlik sorunu teorisini ya da tarihsel akışını irde -lemek olmamakla birlikte etnik kimlikten milliyetçiliğe ve ayrılık isteklerine değişimi üzerinde kısa da olsa durmak çözüm için önerilen yöntemleri de bir eksene oturtabilir düşüncesindeyiz.</p>

  <p class="calibre2"> Günümüz dünyasında, etnik kimlik taleplerinin özellikle ayrılıkçı akımlar tarafından dile getirildiği gözlenmektedir. Bu akımlar varlıklarını bir etnik kimlik iddiasına dayandırdıklarında, etnik kimlik ile milliyetçilik çakıştırılmaktadır. Terör konusuna eğilen yazarların çoğu, bunun siyasal niteliğinin ağır bastığını vurgulamışlar, ama eylemlerin güçlü bir etnik kimlik oluşturmaya yönelik işlevini ihmal etmişlerdir.</p>

  <p class="calibre2"> Etnik kimlik, belirli bir topluluğun üyelerinin kendilerini, diğer topluluk üyelerinden ayırt eden, farklılaştıran bir aidiyet duygusudur. Bu duygu, topluluk üyelerinin kendilerini bir "biz"in mensupları olarak, "onlar"dan farklılıklarını vurgulayarak kendi içlerinde birleştirmektedir. Etnik veya ulusal kimlik, sosyal ve politik bütünlüğün güçlü bir aracıdır. Toplumda sosyoekonomik düzey, yaş, cinsiyet, din gibi çeşitli boyutlardaki farklılıkların yarattığı ayrılıkları, bölünmeleri telafi edici bir etkiye sahiptir. Ayrıca sosyal olarak marjinal veya alt düzeylerde bulunan grupların toplumda bir yer bulmasını ve entegrasyonunu sağlamaktadır. Bu temsiller, çeşitli insan kümelerinin kendini tanımlamasını ve kanıtlamasını sağladığından kimlik, diğerlerine karşı çıkmanın, sınırlandırmanın, kendini çevrelemenin bir tarzı ve bir kapalılık olarak belirmektedir. Bunun sonucunda bir tür dar cemaatçilik veya kabile varlığı yaşantısına kayılabilmektedir.</p>

  <p class="calibre2"><span class="calibre3"> Jean Francois Bayart</span> bunu "Kimlik Yanılsaması"nda (1999, 160) şöyle açıklıyor: "Elbette aşırı durumlardır. Ama komplo düşünün siyasal tahayyüllerin güçlü ve evrensel bir unsuru olduğunu hatırlatmaktadır... Ruanda ve Burundi'de, siyasal ve toplumsal bölünmelerin etnik terimlerle tanımlanması, artık 'kendi kendini gerçekleştiren bir kehanet' gibi işlemektedir; her grup diğer grubun kendisini son ferdine kadar yok etmeyi planladığını düşünmekte ve buna göre davranmaktadır."</p>

  <p class="calibre2"> Körfez Savaşı sırasında <span class="calibre3">George Bush'un</span> ortaya attığı "Yeni Dünya Düzeni" kavramı ve ardından formülleştirilen küreselleşmenin yapılandırılma süreciyle birlikte ortaya çıkan sorunlara da, yine Soğuk Savaş sonrasına uygun kavramlar (önce üretilenler de dahil edilerek) çözümler aranmaya başlandı. Bunlardan birisi de etnik terörü durdurmaya etkili olabileceği düşünülen ve stratejiye dönüştürülebilecek olan çokkültürlülük/çok-kültürcülüktür.</p>

  <p class="calibre2"> Günümüzde "demokrasileri tehdit eder" boyuta ulaşan "etnik teröre" çözüm bulmaya uğraşanlar iki temel soru sormaktadır. Birinci soru: Ülkedeki etnik farklılıklar korunmalı ve geliştirilmelimidir? İkinci soru: Ülkedeki farklı etnik kümeler arasında olumlu ilişkiler kurulmalı ve geliştirilmeli midir?</p>

  <p class="calibre2"> Bu sorulara verilen yanıtlarla dört temel ilişki biçimi tanımlanmaktadır.</p>

  <p class="calibre2"> "Her iki soruya 'evet' yanıtı veriliyorsa, yani bir yandan etnik çeşitliliğin korunması hedefleniyor, diğer yandan ise farklı etnik kümeler arasında olumlu ilişkiler amaçlanıyorsa, ortaya çıkan model 'çokkültürlülüktür'. Eğer etnik kümeler arasında olumlu ilişkilerin kurulması isteniyor ancak etnik kökenlerin farklılığından kaynaklanan kültürel çeşitliliğin korunması ve geliştirilmesi değerli bulunmuyorsa, kısacası birinci soruya 'hayır' ikinci soruya ise 'evet' karşılığı verildiği durumda, etnik ilişkilerde 'özümseme' (assimilation) sonucu ortaya çıkmaktadır. Birinci soruya 'evet' denirken ikinci soruya 'hayır' deniyorsa, diğer bir söyleyişle etnik çeşitliliğin varlığı ve geliştirilmesi olumlu görülürken etnik kümeler arası ilişkilerin olumluluğu değerli bulunmazsa tanımlanan 'ayrımlaşma' (segregation) olmaktadır. Son olarak, ne etnik çeşitliliğin korunması ne de etnik ilişkilerdeki olumluluk değerli bulunmuyorsa, her iki soruya da 'hayır' karşılığı verildiği durumda, etnik-kıyım (ethnocide) etnik ilişkilerin aldığı biçim olmaktadır. İlk iki model, çokkültürlülük ve özümseme, etnik kümeler arasındaki ilişkiler açısından olumlu bir konumu içermektedir. Diğer iki model ise aynı ilişkiler açısından olumsuzdur, birlikteliği değil ayrımlaşmayı ya da yok oluşu getirmektedir."</p>

  <p class="calibre2"> Çokkültürlülük postmodern bir fantezi değil, Soğuk Savaş sonrası uluslararası yapılanmanın gereksinimidir. Göçler, etnik ve dinsel uyanışlar, yabana düşmanlığı, sığınmacılık hızla artınca yeni konsept ve çözüm stratejileri belirleme zorunluluğu doğdu.</p>

  <p class="calibre2"> Çokkültürlülüğü kabul, içe sindirme, tanım ve kapsamı konusunda ülkeler arasında farklı yaklaşımlar olduğu saptanabilir; İspanya, İsveç, Finlandiya, Kanada, Avustralya, İsrail, Çin, Rusya örneklerine baktığımızda "çokkültürlülüğü" algılayış ve toplumsal barış yaratma argümanı olarak kabulleniş arasında ne denli farklılıklar olduğu kolayca görülmektedir. Örneğin, Avrupa hükümetleri "azınlık" politikaları geliştirirken, Avustralya "çokkültürlülük" stratejisi geliştirmektedir. Türk etnik grubu kültürel kimliğini koruyarak Avustralya'da çok rahat yaşarken, işgücü göçü sonucu gittiği Avrupa ülkelerinde "azınlık" muamelesi görmektedir.</p>

  <p class="calibre2"> Balkanlar, Kafkasya gibi "mikromilliyetçi" taleplerin "etnik teröre" ve "etnik temizliğe" tırmandığı coğrafya parçalarına barış yönünde müdahale etmeye çalışan Avrupa ülkelerine göz gezdirdiğimizde "kendilerinden olmayanlara" karşı uyguladıkları azınlık politikalarını farklı adlarla ifade etmektedirler: Almanya'da "yabancılar politikası", Fransa'da "göçmenler politikası", Hollanda'da ise "azınlıklar politikası"... Görüldüğü gibi adı geçen Avrupa ülkeleri "farklılığın kabulüne" yanaşmayıp, "asimilasyona" yönelik devlet politikası üretmektedir.</p>

  <p class="calibre2"> Çokkültürlülük üzerine yaptığı çalışmada <span class="calibre3">Charles Taylor,</span> çokkültürlülüğü farklılıkların tanınması kapsamında ele alırken; kanada toplumuna yönelik analizinde <span class="calibre3">Will Kymlicka</span> da "Çokkültürlü Yurttaşlık" adlı yapıtında yine kimliklerin tanınması ve kültürel farklılıklara saygı gösterilmesi düşüncesini eksen alarak "Çokkültürlü terimi, her biri kendi meydan okuyuşunu ortaya koyan, birbirinden farklı kültürel çoğulculuk biçimlerini kapsıyor," yorumunu yapmaktadır.</p>

  <p class="calibre2"> Öteki kavramların tanımındaki zorluk, çokkültürlülüğün tanımında da karşımıza çıkmaktadır. Unutmamak gerekir ki çok-kültürlülüğü tanımlamak aslında -çok da- kolay değil, çünkü çokkültürlülük politikası alışılmış kültür anlayışı gerçeğinden çok farklıdır. Birçok çevreye göre kültürel çeşitlilik ya da çokkültürlülük, çok sayıda yorumu bulunan belirsiz ve bulanık bir kavramdır.</p>

  <p class="calibre2"> Çokkültürlülüğü tanımlamak gerçekten zor görünüyor çünkü, "kültür" teriminin tanımındaki farklılık, çokkültürlülüğe farklı ülkelerde (ABD, Kanada, Avustralya, Avrupa) değişik anlamlar yüklenmesine yol açıyor. Çokkültürlülüğün içinde yer alan iki terimin de tanımlanmasındaki farklılıklar karışıklık yaratıyor, bunlar; "ço kuluslu" ve "çoketnikli"dir. Her siyasi güç bu terimleri işine geldiği gibi tanımlamaktadır.</p>

  <p class="calibre2"> Bu konudaki farklı tanımlardan birisini W. <span class="calibre3">Kymlicka</span> yapmaktadır: "Bir devlet, eğer üyeleri ya farklı uluslara ait (çokuluslu devlet) ya da farklı uluslardan kopup gelmişse (çoketnikli devlet) ve bu olgu bireysel kimliğin ve siyasi hayatın önemli bir yanım teşkil ediyorsa, o devlet çokkültürlüdür."</p>

  <p class="calibre2"> Burada tanımlanan çokkültürlülük ulusal ve etnik farklılık lardan doğan bir terimdir. O halde "çokkültürlülüğü" bir yönetim sistemi ya da strateji olarak değerlendirdiğimizde "farklılığın yönetimidir" tanımını yapabiliriz.</p>

  <p class="calibre2"> Çokkültürlülük devlet stratejisi ya da hükümet politikası şeklinde görülüp, toplumsal barışı sağlayıcı unsur olarak algılandığında öncelikle sınırların bölünmezliği, birinci dil gibi dört beş maddelik ana ilkeler belirlenir, ardından da bunlara uyulduğu takdirde etnik gruplara kültürlerini, dillerini serbestçe kullanma, uygulama hakkı tanınabilir. Ayrıca her etnik grup, değişik kültürlere de saygı ve hoşgörü göstermek zorundadır.</p>

  <p class="calibre2"> "Farklılıkların yönetimi" olarak stratejik tanımı yapılan "Çok-kültürlülük" devleti yaşatarak etnik gruplar arasında barışı sağlayacak ödünler verilmesini gerektiren sistemin adıdır ve kurulması da mucizelere bağlı değildir.</p>

  <p class="calibre2"> Okuma Kaynakçası:</p>

  <p class="calibre2">Emin Gürses; Milliyetçi Hareketler ve Uluslararası Sistem.</p>

  <p class="calibre2">Emin Gürses; Ayrılıkçı Terörün Anatomisi.</p>

  <p class="calibre2">Pulat Tacar; Terör ve Demokrasi.</p>

  <p class="calibre2">Pulat Tacar; Kültürel Haklar.</p>

  <p class="calibre2">Vamık D. Volkan; Kanbağı Etnik Gururdan Etnik Teröre.</p>

  <p class="calibre2">Kadir Canatan; Göçmenlerin Kimlik Arayışı.</p>

  <p class="calibre2">Suavi Aydın; Kimlik Sorunu, Ulusallık ve 'Türk Kimliği".</p>

  <p class="calibre2">Nuri Bilgin; Kimlik Sorunu.</p>

  <h2 id="sigil_toc_id_31" class="calibre7"><a id="bookmark1" class="calibre8"></a> KARAPARAYI ELEKTRONİK PARAYA ÇEVİREN ÖRGÜT: MAFYA</h2>

  <p class="calibre2"><span class="calibre10"> Mafya bağlantılı politik güçler, büyük paralar kazandıkları Doğu Anadolu'dan kanundışı olarak mültecilerin ihracını örtbas etmek için Kürt sorununa karşı teklif edilen bütün çözümleri geri çevirmiştir. 1990'larda aynı güçler, PKK karşıtı aktiviteleri de eroin parası ile sağladılar.</span></p>

  <p class="calibre2"> İster piyasa ekonomisi; ister karşılıklı bağımlılık ya da ulus-devletlerin çöküşü olarak tanımlayın; klasik tehdit unsurlarına bu bölümde gösterdiğimiz yeni eklemlenmeler olduğu göz ardı edilemez. Bunlar arasında her türlü kaçakçılık organizasyonları (göç mafyası ve insan kaçırma dahil) ve terörizmdir. Tüm bu suçlar ancak ciddi bir örgütlenmeyle işlenebilir. Bu örgütler hangi başlıklar altında toplanabilir? Mafya, terörist gruplar, uluslararası finansal kuruluşlar ve suç ekonomisi.</p>

  <p class="calibre2"> Uluslararası finansal kuruluşlar ekonomik yapılanmanın anlatıldığı bölümlerde işlendi. O nedenle sondan başlayalım. Suç ekonomisinin nedenleri üç ana grupta toplanmaktadır: Sosyo-politik nedenler, ekonomik nedenler, kamu otoritesinin yetersizliğinden kaynaklanan nedenler. Daha da ayrıntılandığında ise bu nedenlerin, hızlı nüfus artışı, kentleşme, toplumsal değişim ile yasaklar, işsizlik, gelir dağılımında bozukluk ve siyasal yapılanma, adalet sistemi ve bürokrasiden kaynaklandığı söylenebilir.</p>

  <p class="calibre2"> Nedeni ya da nedenleri ne olursa olsun ortaya çıkan "suç ekonomisi" fenomeni, bölgesel ölçekte marjinalleşmeyi ortaya çıkararak, küreselleşmenin matematiksel formülasyonu olan "karşılıklı bağımlılığın" sağlamlık kazanmasını ya da daha sağ lam temeller üzerine oturtulmasını engelleyici bir görüntü vermektedir. Hiç kuşkusuz bunu olumlayanlar da vardır.</p>

  <p class="calibre2"> Marisol Touranie'ye (Altüst Olan Dünya) göre karşılıklı bağımlılık kendini üç biçimde tanımlamaktadır: Öncelikle ekonomik niteliklidir ve dünyasallaşmaya götürmektedir. En başta ihracat akımlarının gelişmesiyle (uluslararasılaşma), sonra yaba ncı ülkelerdeki yatırımların gelişmesiyle (uluslarötesileşme), nihayet dünya ölçeğindeki üretim ve bilgi şebekelerinin kurulmasıyla, teknolojik ilerleme ve enformasyonların yayılmasıyla (globalleşme) gerçekleşmektedir. <span class="calibre3">(Touraine 1997, 178)</span> Çalışmamız, kavramların açıklanması ve teknik analizlerle uğraşmamakla birlikte, karşılıklı bağımlılıkta olumsuzlukları savunanları haklı çıkaracak "uluslararası finans kuruluşlarını" yani borsa aktörlerini göz ardı edememektedir.</p>

  <p class="calibre2"> İletişim devrimi sonucu, anlık öğrenmenin sıradanlaştığı dünyamız, ilki 1997 Temmuz ayında Tayland'da başlayıp, Ma lezya, Endonezya ve Hong Kong'u da içine alan "Asya kriziyle" sarsıldı. Zaten Rusya daha önce çöküntüyü yaşamıştı ve böylece küresel kapitalist sistemin yıkılışı da yaşanıyordu. Tüm bu ekonomik çöküşler uzmanlarca analiz edildi. Kitabın yazarı olarak, yalnızca spekülatörlerin, kural tanımaz finansal güç odaklarının ve Malezya örneğinde olduğu gibi "borsayı" şişiren yönetimlerin küreselleşme dinamiğine set çekebileceklerinin altını çizmek istedik.</p>

  <p class="calibre2"> Küreselleşmenin geleceğini etkileyecek önemli etkenlerden birisi de mafyadır. 1990 sonrası Avrupa ve ABD'de faaliyetlerini artıran Rus ve eski Doğu Bloku suç örgütleri Weraer <span class="calibre3">Raith'ın</span> adlandırmasıyla "yeni mafya karteli" oluşturmaktadır. Bu "kartelin" faaliyet alanı; borsa, bankalar kurmak ve satılanları almak, basın karteli oluşturmak, gölge ekonomisi yaratmak, silah ve nükleer madde kaçakçılığı organize etmek, karaborsa yaratmak, serbest piyasayı yok edecek yolsuzlukların önünü açmak gibi sayısını daha da artırabileceğimiz girişimlerdir.</p>

  <p class="calibre2"> Soğuk savaş döneminde klasik "mafya" etkinlik alanı uyuşturucu kaçakçılığı organizasyonu ile şans oyunları ve borsayla sınırlandırılırken, bazı devletler de (görevliler demek daha doğru olacak) <span class="calibre3">Gladio</span> türü derin devlet kurumlan yaratarak, yeraltı dünyası ile kirli ilişkiler kurmaktaydı. 1990 sonrası "mafya sermayesinin" hızla uluslararasılaştırılması çabası, "Yeni Dünya Düzeni" ya da "küreselleştirmecilerin", mimari yapısını kurmaya çabaladıkları (yada iddia ettikleri) demokratikleşme, zenginleşme, karşılıklı bağımlılaşma planlarını da altüst edebilecek düzeye gelmiştir değerlendirmesini yapmak pek de gerçekdışı değildir.</p>

  <p class="calibre2"> Örneğin, Şubat 1994'te affedilen isyancı milletvekilleri, Başkan Yeltsin'in Rusya'yı tümüyle yabancı sermayeye açma girişimini şiddetle eleştirmiş, bu girişimin yasadışı işlerden kazanılan paraları Rusya'ya çekmekten başka bir işe yaramayacağını iddia etmişlerse de bu davranışlarının aynı zamanda Rusya'nın demokratikleşme çabalarını engellemeye yönelik olduğu da gözden kaçmamıştır.</p>

  <p class="calibre2"> Aynı dönem içinde Almanya, İtalya, Fransa, İngiltere, İsviçre ve Avusturya'daki eski Doğu Bloku uyruklu kişilerin katılımı sonucunda 208 kişi öldürülmüştür. Yine aynı dönemde AB, İsviçre ve İskandinav ülkelerinde, BDT kökenli 4007 kişi, kriminal amaçlı çete kurma iddiasıyla tutuklanmıştır. Rusya İçişleri Bakanlığı Müsteşarı General Mikail Yegerov, 26 Mayıs 1994 tarihinde Amerikan Senatosu'nda verdiği brifing sırasında Rus makamlarının yaptığı tespitler sonucunda Almanya'da 47 Rus gangster grubunun, İtalya'da ise 60’ın üzerinde grubun faaliyet gösterdiğini bildirmiştir.</p>

  <p class="calibre2"> Öte yandan CSIS (Stratejik ve Uluslararası Çalışmalar Merkezi) Washington'da Eylül 1997'de Kongre'ye bir rapor sunar. Rusya Federasyonu İçişleri Bakanlığı'nın istatistiklerine bakılırsa, özel teşebbüsün % 40'ı, KİT'lerin % 61 'i ve ülkedeki 1740 bankanın yandan fazlası organize suçun pençesine düşmüştür. Yeltsin'in rahatsızlığından yararlanan organize suç şebekeleri devlete iyice yerleşmişlerdi. Ne var ki, bu yayılma ülke sınırlarını aşı yor ve küreselleşmenin nimetleriyle Amerikan muadilleriyle işbirliğine bile girişiyordu. CSIS Raporu'yla, 280 suç örgütü araştırmasında Amerikan mafyalarıyla birlikteliği saptanıyordu.</p>

  <p class="calibre2"> Rusya Bilimler Akademisi Analitik Merkezi'nin de incelemeleri servetin %55'inin ve hisselerin %80'inin, dahili ve harici mafyanın eline geçtiğini doğrulayacaktı.</p>

  <p class="calibre2"><span class="calibre3"> Deniz Ü. Arıboğan'ın</span> (Globalleşme Senaryosunun Aktörleri) analizine göre 1992 sonunda başlayan ve 1993 boyunca da devam eden İtalya'daki siyasi skandallar zinciri Mafya'nın gerek siyasi, gerekse ekonomik hayata ne kadar girdiğini göstermek ve ne kadar güçlü bir örgütlenme olduğunu belirlemek açısından iyi bir örnek teşkil etmektedir. Ayrıca bu örgütün yalnızca İtalya'da değil, dünyanın dört bir yanında faaliyetlerde bulunan bir yapılanması olduğu düşünülürse karşımızda tam anlamıyla global bir aktörün varlığından söz etmek mümkündür. Bunun da ötesinde bağımsız hale gelmiş faaliyetleriyle, birçok devlet bütçesini aşkın mali olanaklarıyla ve silahlı eylem gücüyle Mafya'nın devlet otoriteleriyle rekabet ettiğini iddia etmek de çok yanlış olmayacaktır. Çünkü bugün devletler dışında hiçbir aktör hem bu kadar büyük bir mali güce sahip olup, hem silahlı eylem yapabilme, hem de yasalarla bağlı olmayabilme ayrıcalığına sahip bulunmamaktadır.</p>

  <p class="calibre2"> Mafya'nın yazılı ve görsel medyaya bile yansıyan eylemleri silah ve uyuşturucu ile insan kaçakçılığı ön plana çıkarken, her yıl dünyada 600 milyar dolarlık uyuşturucu el değiştiriyor. 1995 yılı rakamlarıyla dünyanın en büyük şirketlerinden bazıları Mafya'nın ciroları açısından bir karşılaştırma yapmak sorunun boyutunu belirlemeye yardımcı olacaktır. Uluslararası örgütlü suç 500 milyar dolar, General Motors 124, Exxon 103, IBM 65, BP 58 milyar dolardır.</p>

  <p class="calibre2"> Mafya konusunda Türkiye'deki tek uzman Murat Çulcu'nun (Dünyayı Saran Mafya) küreselleşme ile birlikte mafyanın en önemli gelir kaynağı olan uyuşturucu ticareti arasında bir "taktik" ilişki kurulduğu içeriğindeki analizine gözatmak gerekiyor. Buna göre; "Yeni Dünya Düzeni'nin" en kısa tanımı tek sözcük ile yapılıyor: Globalleşme... Yani küreselleşme... Böyle bir yapılanmada kitleler artık belirli otoritelerin denetiminden çok, ekonominin oluşturduğu disiplinler çerçevesindeki bir yaşama doğru yönlendiriliyor. Bir başka ifadeyle, klasik devlet otoritesinin yerini alan yeni ekonomik otorite uyuşturucuyu; hem bir yönetim aracı olarak kullanıyor, hem de yeni dönemin gerçeği biçiminde kabul ediyor.</p>

  <p class="calibre2"> Uluslararası örgütlü suç şebekeleriyle mücadele kolay mı? Mücadele zordur. Yüksek teknoloji, uluslaraşırı suçlulara ola naklar sunmaktadır. Bilgisayarların yarattığı sanal ortamlarda Antiqua'da "Avrupa Ticari Bankasını" açanlar, internet bankacılığı ile pek çok ülkeden mudi toplamışlar ve bir yaz sabahı web sayfalarını kapatıp, sırra kadem basmışlardır. Bu bankanın Rus organize suç şebekelerinden birine ait olduğu daha sonra ortaya çıkacaktır.</p>

  <p class="calibre2"> Dünya nüfusunun yüzde 4.1 'i uyuşturucu madde kullanıyor ki bu oranın karşılığı 200 milyon kişiye ulaşıyor. Bunlardan 140 milyonu Kannabis otu kullanıyor. Dünya yüzündeki eroin bağımlılarının 8 milyon kişi olduğu saptanmış bulunuyor. 30 mil yon sentetik uyuşturucu, 13 milyon da kokain bağımlısı var. Uyuşturucunun en fazla tüketildiği ülkelerin başında ise şunlar yer alıyor: ABD, İngiltere, Avustralya, Kolombiya, İtalya, Pakistan, İsveç ve Tayland. İstatistiklerde adı geçmemekle birlikte, uyuşturucu tüketim ve üretiminde, en büyük potansiyeli Kızıl Çin oluşturuyor.</p>

  <p class="calibre2"> Etkili olup olmadığı tartışmasını bir yana bırakırsak hiç kuşkusuz mafyanın faaliyetlerine göz yumulmuyor. Uluslararası narkotik trafiği (nükleer madde kaçakçılığı vs.) ile mücadele Washington'un güvenlik siyasetinin başlarında gelmektedir. Uzmanlar artık, yönetim tarafından uygulanan ve arzın kaynağını kurutmaya yönelik stratejinin Latin Amerika'da dökülen onca paraya rağmen, fiyaskoyla sonuçlandığını, hatta tam aksine bir netice verdiğini itiraf etmek gerektiğini kaydediyorlar. Uyuşturucu ile mücadelede Latin Amerika idarecileri, bilinen nedenlerle, siyasi kararlılık gösteremedikleri gibi, Amerikan askeri ve iktisadi yardımını alarak ülkelerinde ciddi insan hakları ihlallerinin ve yolsuzlukların artmasına da neden olmuşlardır.</p>

  <p class="calibre2"> Öyle görünüyor ki mafya 21. yüzyılın (en azından ilk çeyre-ğinde) yeraltı ekonomisinin patronu olmaya devam edecek. Küreselleşme süreci 1990 sonrasında Afrika'yı da mafya için bir çekim alanı haline getirmiştir.</p>

  <p class="calibre2"> Kazakistan, Kırgızistan, Tacikistan, Özbekistan'da da afyon ve marihuana ekimi yapıldığı BM raporlarıyla ifade edilmekte dir. Bu, ürkütücü olmakla birlikte şaşırtıcı değildir; çünkü, Bolivya, Kolombiya gibi ülkeler ekonomilerini uyuşturucu ihraç ederek düzeltmişler; bazı Afrika ülkelerinde uyuşturucu Nijerya, Kamerun ve Senegal başta olmak üzere, sıkça başvurulan bir zenginleşme yolu haline gelmektedir. Uyuşturucudan gelen karaparanın aklanması, Kongo ve Zaire'de büyük ölçeklerde uygulanan bir işlemdir.</p>

  <p class="calibre2"> Sonuç olarak; yeraltı ekonomisinin ana gelir kaynağı olan uyuşturucu trafiği güzergâhı ve karapara aklama operasyonları ile nükleer kaçakçılığı Asya ve Afrika'da zaten potansiyel tehlike olan etnik ve sınır çatışmalarını körükleyerek sorunları yerel ve bölgesel olmaktan çıkarıp küreselleştirebilir.</p>

  <p class="calibre2"> Öte yandan, küreselleşen dünyada aklanmış karapara, elektronik paraya dönüşüp hızla Batı'ya aktarılarak tüm ekonomik dengelerin altüst olmasına yol açabilir.</p>

  <p class="calibre2"> MAFYA VE POLİTİKA</p>

  <p class="calibre2"> Merkezi Uyuşturucu ile Mücadele Bölümü Başkanı Ünal Uysal, 1991 'in başlarına tekabül eden bir tarihte, OGD ile yapmış olduğu konuşmasında, sözlerini hiç sakınmıyordu. "Uyuşturu cular ve yasadışı göç şebekeleri bir ve aynıdır." Daha kesin ve açıklıkla ifade ederek ekledi: "Türk mafyası derinlemesine eroin ticaretinde yer almaktadır. 1999'dan beri, fenomen faaliyet alanı içinde büyüdü, çünkü eroin ekonomisi bir gerileme içerisine girdi. Bu da suçlu şebekelerin geniş bir alanda diğer kanun dışı işlerde çeşitlenmesine sebebiyet verdi. Türk mafyası halihazırda olarak şebekelere, bağlantılara, ulaştırma araçlarına sahiptir; değişen yalnızca ticareti yapılan ürün ile ilgilidir."</p>

  <p class="calibre2"> Geniş ve karışık kapsamlı sebepler, eroin ticaretinin yavaşlamasını açıklar. Bunlardan biri, Batı Avrupa'da yürütülen yerine koyma programları (substition programmes) eroin kullanıcılarının sayısının azalmasında sürekli yükselen bir başarı elde edilmiş olmasıdır. Türk organizasyonları, itiraf edileceği gibi İngiltere ve Portekiz gibi önemli iki tüketici marketin kontrolü altındadır. Bununla beraber bazı İskandinav ülkelerini de unutmamak gerekir. Son zamanlarda "kahverengi şekeri" Afgan'dan hammadde olarak imal eden BDT'den (özellikle Tacikler ve Azeriler) uyuşturucu şebekeleri, Orta Avrupa'nın arzını karşılamaktadır. Bölgede her yerde, onların "kahverengi şekeri", el yapımı ve çok yaygın olarak kullanılan eroin çeşitlerinin <span class="calibre3">(Kompot</span> ve <span class="calibre3">Shirka)</span> yerini yavaş yavaş almaya başladı. Geleneksel olarak, Türk baronlarının "özel mülkiyeti" olan Balkan rotası bile, Kosova'dan bazı şebekeler tarafından istila ediliyor. Sonuç olarak 2000 yılında Türk ticaretçileri tarafından satılan eroin tüm zamanların en düşük seviyesine ulaştı. Ve 2001'de düşmeye devam edecek çünkü Afganistan'ın afyon üretimi çok düşük olacak. Gerçekten Orta Asya suç organizasyonları, ki bu organizasyonlar geçen yıl Afgan afyon üretimine hızlı bir ivme kazandırarak geniş uyuşturucu stoklan elde etmişlerdi, bu sayededir ki Taliban ile pazarlık şansına sahip olmuştu. Sebeplerden ikincisi; önümüzdeki iki veya üç yıl esnasında haşhaş bitkisinin üretilmesinin "dondurulması" dır. Bu durum Türk mafyası için bir strateji değişimini ima eder.</p>

  <p class="calibre2"> Türkiye'de bazı güçlü resmi şahsiyetlerle suç aktiviteleri sıkıca birbirine sarılmış durumdadır ve bu işbirliği, benzeri görülmemiş bir sermaye birikimine ivme kazandırır. Milyarlarca dolar olarak ifade edilen karapara, bu kârlı işte yatırıma dönüşme yi beklemektedir. Bu yüzden açıkça ekonomik durumlar, krizler ilk ve önemli ölçüde politiktir. Pazarın kaybı veya onun ağır hareket eder hale dönüşmesi bütün sistemi tehlikeye atar. Bundan dolayıdır ki Türk toplumundaki en milliyetçi gruplar bile ekonominin normalleşmesine ve liberalleşmesine karşı çıkmaktadırlar.</p>

  <p class="calibre2"> Politik güçler hem mafya bağlantılarını hem de Doğu Anadolu'dan kanundışı olarak yapılan ve büyük paralar kazandıkları mültecilerin ihracını örtbas etmek için Kürt sorununa karşı teklif edilen bütün çözümleri geri çevirmiştir. 1990'larda aynı güçler, PKK karşıtı aktiviteleri de eroin parası ile sağladılar.</p>

  <h2 id="sigil_toc_id_32" class="calibre7"><a id="bookmark2" class="calibre8"></a>İRAN-ALMANYA-ÇİN ÜÇGENİNDE UYUŞTURUCU LOBİSİ</h2>

  <p class="calibre2"><span class="calibre10"> Müthiş uzay teknolojisiyle, Kızıl Meydanda okunan gazetenin manşetini uydularıyla gözleyen NASA nasıl oluyor da, Çin'in binlerce dönümlük alanlara uyuşturucu ekmesini saptayamıyordu ve hâlâ da saptayamıyor?... Ne dersiniz? Bu işlerde bir gariplik yok mu?</span></p>

  <p class="calibre2"> Sizleri 1997 yılına götürüyoruz. Şimdi lütfen sıkı durunuz... Zira, inanmakta zorlanacağınızı sandığımız bazı rakamlar verecek ve İran'da gerçekleştirilen uyuşturucu operasyonları hakkında bilgiler vereceğiz...</p>

  <p class="calibre2"> Bu ülkede yayınlanan <span class="calibre3">Hemşehri</span> gazetesinde yer alan bir habere göre Huaf kentinde kolluk kuvvetleriyle kaçakçılar arasın da çatışma çıktı ve birkaçı öldürüldü. Bu olay sonucu yapılan aramada 378 kilo çeşitli türden uyuşturucu ele geçirildi. Ayrıca iki adet Kalaşnikof ile 160 adet de mermiye el konuldu.</p>

  <p class="calibre2"> Aynı hafta içinde yine İran'ın Liyane kentinde bir kamyonda yapılan arama sonucu 500 kilodan fazla morfin yakalandı. Kaçakçılar kaçmayı başardı.</p>

  <p class="calibre2"><span class="calibre3"> Cumhuri İslam</span> gazetesi ise başkent Tahran'da iki büyük uyuşturucu dağıtım örgütünün çökertildiğini duyurdu. Habere göre 22 uyuşturucu kaçakçısı ve satıcısı yakalandı. Operasyon da 179 kilo</p>

  <p class="calibre2"> 500 gram afyon ele geçirildi.</p>

  <p class="calibre2"> Son olarak da kolluk kuvvetleri Yezd eyaletinde bir uyuşturucu operasyonu gerçekleştirildi. Bu operasyonda 519 kilo uyuşturucu ortaya çıkarıldı.</p>

  <p class="calibre2"> Ele geçirilen uyuşturucu miktarı tam bir ton 576 kilo 500 gram... Görüldüğü gibi bir haftalık bilançonun sayıları böyle.</p>

  <p class="calibre2"> Hemen kaydedelim...</p>

  <p class="calibre2"> Bunlar sadece ele geçen uyuşturucular. Bir de ele geçmeyenler var ki, gerisini siz ona göre hesaplayın...</p>

  <p class="calibre2"> Tabii ele geçmeyen uyuşturucuların önemli bir bölümü de yurda sokuluyor. Aynı tarihte (Haziran 1997) Van'a bağlı Gürpınar ilçesinde -ki burası İran'dan kaçak girdilere en elverişli ilçe- bir evin yanındaki barakada tesis edilmiş olan uyuşturucu imalathanesi basıldı. Baskında, imal edilmiş ve kurumaya bırakılmış tam 75 kilo eroin ele geçti.</p>

  <p class="calibre2"> Bu eroinin o günkü piyasa değeri 175 milyar lira olduğu bildirilmişti.</p>

  <p class="calibre2"> Kolombiya'dan boşalmış tahta İran oturmuş gibi görünüyor.</p>

  <p class="calibre2"> Bu uyuşturucu imparatorluğunun tahtında kim oturuyor, bugün için bilinmiyor.</p>

  <p class="calibre2"> EROİNDE BÜYÜK PATRON: ALMANYA</p>

  <p class="calibre2"> Almanya hiçbir zaman uyuşturucu kaçakçılarından şikâyetçi olmadı...</p>

  <p class="calibre2"> Almanya bugüne kadar ülkeye uyuşturucu sokulması yönünde elinden geleni yaptı... Dahası... Almanya bugüne kadar tüm uyuşturucu kaçakçılarına kucak açıp onları bağrına bastı. Sonra ne oldu? Almanya uyuşturucu kaçakçılarından dert yanıp Türkiye'yi suçlamaya başladı!</p>

  <p class="calibre2"> Ne oldu da Almanya Türk hükümetlerini uyuşturucu kaçakçılarını himaye etmekle suçlamaya başladı (1997).</p>

  <p class="calibre2"> Almanya'nın uyuşturucu ile ilgili son 20-25 yıllık politikaları nasıl oluştu, nasıl gelişti?</p>

  <p class="calibre2"> 1970'lerden sonra uyuşturucu kaçakçılığının ağır baskısıyla karşılaşan Almanya, başlangıçta gerekli önlemleri mümkün olduğunca samimiyetle almaya çalıştı. En azından öyle göründü.</p>

  <p class="calibre2"> Fakat 70'lerin ikinci yarısından sonra bu önlemlerde nedense hızlı bir gevşeme izlendi.</p>

  <p class="calibre2"> Nitekim, aynı dönemde Almanya'ya sokulan uyuşturucu maddelerin miktarı da yoğunluk kazanmaya başladı.</p>

  <p class="calibre2"> Bu dönemde Almanya, yabancı işçi politikasında da değişik lik yaptı. Yasal yollardan ülkeye gelen yabancı işçileri istihdam etmek yerine, daha ucuz buldukları kaçak ve siyasi sığınmacı işçileri kollamaya başladılar.</p>

  <p class="calibre2"> Ülkeye giren siyasi mülteci görünümlü kaçak işçiler, bir süre sonra kendilerini buralara getiren yasadışı örgütler tarafından kullanıldılar. Başta PKK olmak üzere yasadışı örgütler, Almanya'yı boğazına kadar uyuşturucu bataklığına soktular.</p>

  <p class="calibre2"> Ne var ki Alman makamları bu tablo karşısında gerekli önlemleri almak yerine, kaçakçıları kullanan PKK ile iyi geçinmeye çalıştılar.</p>

  <p class="calibre2"> Bir başka ifade ile Alman makamları, PKK’yı finanse etmek için uyuşturucu kaçakçılarıyla işbirliği yaptılar. Kaçakçıları hem istihdam edip, hem de kovuşturmaya girişmeyerek kolladılar.</p>

  <p class="calibre2"> Bu işbirliğinin bir başka göstergesini de aynı dönemde Almanya'nın Türkiye'ye karşı uyguladığı ambargo teşkil etti.</p>

  <p class="calibre2"> Alman makamları, yine bu dönemde uluslararası piyasada aranan uyuşturucu kaçakçılarına oturma müsaadesi vererek onları ülkede barındırdılar. Dahası... Uyuşturucu-siyaset bağlantısını, kendi çıkarları doğrultusunda kullanmak için ellerinden geleni yaptılar. Sonra geri dönüp Türkiye'yi suçladılar.</p>

  <p class="calibre2"> EROİNİN ADRESİ: ÇİN</p>

  <p class="calibre2"> 1997 yılı Mart ayında Jiangzi bölgesinde seyretmekte olan Kanton-Şanghay treninde arama yapan Narkotik Şube Polisleri Zingjyanglı 25 yaşındaki işçinin bavulunu da kontrol etmek istediler.</p>

  <p class="calibre2"> Yi Baolin adlı bu genç işçi direnmeye çalıştı. Ancak polislerin elinden kurtulamadı.</p>

  <p class="calibre2"> Bavul arandı ve içinden 100 kilo eroin çıktı.</p>

  <p class="calibre2"> Bu olayla ilgili bir açıklama yapan Kızıl Çin güvenlik güçleri, özellikle ülkenin güneyindeki Yunnan ve kuzeydoğusundaki Zinjiyang eyaletlerinde uyuşturucu kaçakçılığı merkezleri oluştuğunu belirtti.</p>

  <p class="calibre2"> Daha da önemlisi. Kızıl Çin'de 1995 yılında 2 ton 380 kilo eroin ele geçirildi. Bu rakam 1996 yılında 4 ton civarındaydı.</p>

  <p class="calibre2"> Peki bu uyuşturucu için gerekli hammadde nerede yetiştirilip imal ediliyor? Bunun yanıtını elbette ki Kızıl Çin vermiyor.</p>

  <p class="calibre2"> Veremiyor. Onu da biz söylüyoruz...</p>

  <p class="calibre2"> ABD'nin denetiminde, Kızıl Çin'de...</p>

  <p class="calibre2"> Çin dünyanın en çok uyuşturucu üreten ülkelerinin ilk sıralarında yer alıyor. Bu ülkede ne kadar afyon üretildiği ve ne kadarının ülke dışına kaçırıldığı bilinmiyor.</p>

  <p class="calibre2"> Ancak, İngilizce yayınlanan <span class="calibre3">China Daily</span> adlı gazeteye bir de -meç veren Kamu Güvenliği Bakanı Tao Siju'nun; son 6 yıl içinde 21 bin 471 kilo eroinin, 12 bin 606 kilo afyonun ve 8 bin 491 kilo esrarın imha edildiğini açıklaması (1997 Temmuz), bu ülkenin gırtlağına kadar uyuşturucuya gömüldüğünü ortaya koyuyor.</p>

  <p class="calibre2"> Ülkede 520 bin uyuşturucu bağımlısı bulunduğunun açıklanması bile gerçekçi araştırmalara dayanmıyor. Bağımlıların gerçek sayısının bunun birkaç misli daha üzerinde olduğu ileri sürülüyor. Bunun bir sonucu olarak da gençler sürekli olarak uyuşturucuya karşı uyarılıyor.</p>

  <p class="calibre2"> Öte yandan, uyuşturucudan ürkmeye başladıklarını gizlemeyen İnterpol Şefi Zhu Entao, uyuşturucu ile mücadele edebilmek için küresel boyutta yeni bir örgütlenmeye gidilmesinin şart olduğunu açıkladı.</p>

  <p class="calibre2"> Ortaya dehşet verici bir soru çıkıyor: "Çin, ekonomisini ayakta tutabilmek için dünyaya el altından eroin mi ihraç edi yordu?"</p>

  <p class="calibre2"> Ne de olsa İngilizler yıllarca Çinliler'i afyonla uyutarak yö-netmişti. Acaba, şimdi de Çin mi dünyayı, aynı yöntemle zehirliyordu? Bu sorular o denli abartılı ve haksız sayılmazdı.</p>

  <p class="calibre2"> Zira 600 kilo eroin 6 ton bazmorfinden elde edilebilirdi. 6 ton bazmorfin ise 60 ton afyon ürününü gerektirirdi.</p>

  <p class="calibre2"> 60 ton afyonun elde edilmesi için binlerce dönüm alana afyon ekimi yapılması gerekirdi. Mülkiyet hakkının bulunmadığı Çin'de bu denli geniş bir alanda afyon ziraatini ancak devlet yapabilirdi. Böyle bir ekim devletten habersiz yapılamazdı...</p>

  <p class="calibre2"> Şimdi işin en can alıcı noktasına geliyoruz. Diyelim ki Çin devlet eliyle yıllardır bu işi yapıyor ve Batılı ülkelerin gençliğini bu yoldan zehirleyip büyük paralar kazanıyor.</p>

  <p class="calibre2"> Ya ABD ne yapıyordu? Daha 1970'Ierin başında haşhaş ekimini yasaklamak için Türkiye'ye "ambargo koymaktan" kaçınmayan ABD'nin olan bitenden haberi yok muydu?</p>

  <p class="calibre2"> Müthiş uzay teknolojisiyle, Kızıl Meydan'da okunan gazetenin manşetini uydularıyla gözleyen NASA nasıl oluyor da, Çin'in binlerce dönümlük alanlara uyuşturucu ekmesini saptayamıyordu ve hâlâ da saptayamıyor?.. Ne dersiniz? Bu işlerde bir gariplik yok mu ?</p>

  <p class="calibre2"> Kaynak:</p>

  <p class="calibre2">Murat Çulcu, "Mafia Üzerine Notlar", İstanbul 1998'den katkıyla hazırlanmıştır.</p>
</body>
</html>
