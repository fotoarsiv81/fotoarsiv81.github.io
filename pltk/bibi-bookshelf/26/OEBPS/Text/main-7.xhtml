<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h1 class="calibre4"><a id="bookmark0" class="calibre8"></a><span class="calibre5">İKİNCİ BÖLÜM ULUSLARARASI İLİŞKİLER EKONOMİ</span></h1>

  <h2 id="sigil_toc_id_18" class="calibre7"> ULUSLARARASI İLİŞKİLERDE KOMPLOCULUK</h2>

  <p class="calibre2"> Dünya siyasal sisteminin "levyesi", devletlerin dış politikalarımı, yoksa makro düzeyde mekanizmanın ruhu ve o ruhun yön verdiği küresel "trend"ler midir? Uluslararası bilim disiplininde bu sorunsal Homeros'tan bu yana tartışılıyor.</p>

  <p class="calibre2"> Ancak, her iki analiz düzeyinde de komplo teorileri sistemin temel "dönüştürücüsü" olarak düşünülmekte... Komploculuk, devletlerin meşru yollardan sistemden tahsil edemediklerini alma çaresizliği mi, yoksa sistemin bizzat doğasından kaynaklanan bir unsuru mu?</p>

  <p class="calibre2"> Her uluslararası adım ya da literatürün deyimiyle, "girdisinde" bir komplonun şifresini aramaya, hatta çözdüğümüzü iddia etmeye pek meraklı stratejiler, her ülkede vardır.</p>

  <p class="calibre2"> Yine de, şu da bir gerçek ki, devletlerin zaman zaman savaştan bir önceki eşikte medet umdukları yöntem olarak komploculuk, dış politika yazımının bugüne değin ihmal edilmiş bir alanıdır. Burada en sağlıklı değerlendirme şu olmalıdır: Her devlet (veya içindeki birimler) konjonktürel periyotlarında bu silaha uzanır ve kullanırlar. Bu çerçevede olguyu günümüzle anlamlandırırsak, karşımıza Kuzey Irak'taki gelişmeler çıkıyor. Kim burada neler yapmaya çalışıyor; bunu resmi ağızlardan öğrenmek mümkün değil. Fakat, dışişleri labirentlerinde kapalı kapılar ardında, neler konuşulduğunu ancak elli-yüz sene sonra arşivler açıldığında göreceğimize göre, bu alanda bir yerde spekülasyon affedilir olmaktadır. Tabu, bu komplo teorileri dozunda üretilirse (!)..</p>

  <p class="calibre2"> Dün olanlar, belli koşullar ışığında, bize günümüzün aynasıdır. İşte bu açıdan Mim Kemal Öke'nin <span class="calibre3">Musul-Kürdistan Sorunu-1918-26</span> adlı eseri ciddi bir pusula olmaktadır. Öke, bu yıllarda resmi söylem dışındaki gelişmeleri bizzat arşiv belgelerini tarayarak yeniden inşa etmiş. İlk kez gün ışığına çıkan dokümanlarda başta İngiltere olmak üzere "Büyük Güçler"in bugün savaşın eşiğine gelen o yörede ne komplolar peşinde koşmuş olduklarını, açıp okuyunuz. Binbaşı Noel'in "Kürdistan misyonu", tahrikler, komplolar adeta bir kirli işler geçit resmi olarak sayfalara dökülmüş. Demek ki, İngiltere, işin ısınmasıyla arşivleri boşuna kapatmamış. Ne var ki, kitap bir kez raflara konmuş, iş işten geçmiştir.</p>

  <p class="calibre2"> Öke'nin kaleminden İngiliz istihbarat birimlerinin savaş / diplomasi ekseninde ulaşamadıklarına komplo düzenleyerek varmak istedikleri bütün çıplaklığı ile ortaya çıkıyor. Bu bağlamda, bazı noktaları belirtmekte de yarar var:</p>

  <p class="calibre2"> Bir kere, komploculuk merakı (ve işlemleri) bir misyon olarak bazı ajanlara verildiğinde, dışişleri camiasında düşünce birliği yok. Karşı çıkanlar da olmuş. İkincisi, James Bond'ları göreve gönderdiğinizde, "malum" kişiler işgüzarca bir yaklaşımla misyonlarını da abartmış, hatta resmi sınırlarını da aşmışlar çoğu kez. O zaman devlet, benim bunlarla işim yok deyip, ortadan çekilivermiş.</p>

  <p class="calibre2"> Dahası, her kurgulanan komplonun başarılı olması gibi bir tarihsel determinizm de yok. Bu da kitaptan görülüyor. Mustafa Kemal Paşa’nın resmi ve meşru sınırlar içindeki hamleleri, bu kabil atakları etkisiz hale getirebilmiş. Bu da cumhuriyetin kuruluşuna giden yıllarda Atatürk'ün yasallığa verdiği önem ve özeni bir yerde bize yansıtmakta. Komploların bir şekilde toplum mühendislerinin elinde patlamasını da pek güzel göstermekte.</p>

  <p class="calibre2"> Buradan günümüze göndermelere gelince... Tabii ki, Kuzey Irak üzerinde emelleri olan dış politika aktörleri, kendi resmi ağızlarını yalanlarcasına, kim bilir bugün neler tasarlıyorlardır, diyebilmeye hakkımız vardır. Bu komplo teorileri, artık B planları, D-Day senaryoları olarak üretilmektedir. ClA'in hele Irak'ta nasıl çırpındığını da bu bağlamda dile getirebilir miyiz? Irak'tan sonra e ğer İran'a ABD saldırısı, eğer olacaksa, bu komploların sisteme sokulmaması ya da sokulmuşsa bile, başarısız olmaları sonucunda gerçekleşecektir. Bu çerçevede savaş, son seçenektir ve komplolar tükendiğinde devreye girecektir. "Saldırı bugün / yarın" diye diplomatik zaman kazanma çabaları, bu komploların semeresini verip veremeyeceğini bekleme sürecinden başka bir şey değildir, kanısındayım.</p>

  <p class="calibre2"><span class="calibre3"> Teori: Pearl Harbor’a Japonların Yaptığı Saldırıya Başkan Roosevelt ve Generalleri Bilerek Göz Yumdu</span></p>

  <p class="calibre2">Tarihçi John Toland, <span class="calibre3">"Milyonlar tarafından saygı gören ve şerefli kabul edilen bir grup insan, devletin iyiliği için şerefsizce davranmanın gerekli olduğuna kendilerini inandırdılar ve Japonlar'ın kaçınmaya çalıştıkları savaşı ateşlediler,"</span> diye yazmıştır.</p>

  <p class="calibre2"> Aralık 1941 akşamüstü Amerikan Başkanı Franklin Delano Koosevelt, Amerikan donanması tarafından ele geçirilmiş bir mesaj aldı. Mesaj, Tokyo'dan Washington'daki büyükelçiliğine gönderilmiş ve Japonların üst seviye "mor kod"unda kodlanmıştı. Fakat mor kodu uzun süre önce çözen Amerikalılar için bu bir problem değildi. Başkan'ın mesajı bir an önce görmesi çok önemliydi çünkü mesaj; Japonlar'ın Batının ekonomik baskısı altında Amerika ile bütün ilişkileri kestiğini belirtiyordu. Koosevelt 13 bölümlük mesajı okuduktan sonra, "Bu, savaş demek," dedi. Fakat sonra kendi durumundaki bir başkan için çok garip bir şey yaptı: Hiçbir şey! Ancak gizli Japon savaş ilanı en çok bilmesi gereken kişilere hiç ulaşamadı. Pearl Harbor, Hawaii'deki Amerikan Birleşik Devletleri Pasifik Filosu Kumandanı Amiral H.E. Kimmel ve General Walter Shprt'a. Fakat şu kesindi, Japonlar saldırırlarsa hedefleri Pearl Harbor olacaktı. Bir sonraki gün şafak vaktinde Japon uçakları Pearl Harbor' ı bombaladı. Bu büyük bir sürpriz olmuştu, en azından Kimmel, Short ve ölen 4575 Amerikan askeri için. Fakat General George C. Marshall, Leonard T. Gerow, Amiral Harold R. Stark ve Richmond Kelly Turner için bu bir sürpriz değildi. Onlar askeriyenin Washington'daki en yetkili kişileriydi ve aynı zamanda bu olaydaki gibi hassas mesajları komutanlara iletme yetkisi olan kişilerdi. Fakat Kimmel ve Short'a ne savaş ilanı ne de saldırının çoktan sonuçlandığı sabaha kadar ulaştı.</p>

  <p class="calibre2"> 1944'teki donanma ve dahili askeriye soruşturması Stark ve Marshall'ı Hawaii'deki komutanlara mesajı iletmediklerinden görev ihlalinden dolayı suçlu buldu. Fakat bu bilgiler askeriye tarafından örtbas edildi. Halkın bildiği kadarıyla saldırıya ilişkin son gerçek bulgular olaydan 11 gün sonra Yüksek Mahkeme Hâkimi Owen Roberts başkanlığında oluşturulan Roberts Komisyonu tarafından ortaya çıkarıldı.</p>

  <p class="calibre2"> 20 yıl sonra başka bir konuda yine Yüksek Mahkeme yargıçlarının başkanlık ettiği bir soruşturma komisyonunda olduğu gibi Roberts Komisyonu'nun suçluları önceden kararlaştırıp şüphelileri suçlu çıkarmak için gerçekleri saptırdığı ortaya çıktı. Bu olayda günah keçileri Kimmel ve Short idi. Kimmel ve Short halk ın eleştiri odağı olmuş, emekli olmaya zorlanmış ve istedikleri halde konu ile ilgili açık oturumlara katılamamışlardı. Roberts Komisyonu panelistlerinden Amiral William Stanley, Roberts'ı bulgular konusunda "Bir yılan kadar yalancı" olarak değerlendirdi. Pearl Harbor ile ilgili toplam 8 soruşturma yapıldı. Bunların en inanılmazı Roberts Komisyonu sonuçlarını da inceleyen Beyaz Saray-Senato ortak soruşturmasıydı. İnanılmaz bir şekilde Marshall ve Stark ifadelerinde sava ş ilan ın ın geldiği akşam nerede olduklarını hatırlamadıklarını belirttiler. Fakat yakın arkadaşları, donanma sekreteri Frank Knox o ak şamı Marshall, Stark ve kendisi Beyaz Saray'da Roosevelt'le beraber Pearl Harbor'ın bombalanmasını ve böylece Amerika'nın İkinci Dünya Savaşı'na girebilme şansını bekledikleri gerçeğini ortaya çıkardı. Geniş bir örtbas operasyonuyla konu kapatıldı. Tarihçi John Toland'a göre Pearl Harbor saldırısından birkaç gün sonra Marshall yüksek rütbeli subaylarına, "Beyler; bu bizle mezara gider," dedi. General Short, Marshall'ı gerçekten arkadaşı zannetmişti. Yanıldığını anladığında çok geçti. Short bir keresinde eski arkadaşı adına üzüldüğünü çünkü Marshall'ın otobiyografisini yazamayacak tek general olduğunu belirtmişti.</p>

  <p class="calibre2"> Pearl Harbor'daki filo kumandanlarından saklanan başka mesajlar da vardı. "The Winds Code" adlı şifreli mesaj bunlardan belki de en şoke edicisi: Bir Japon kısa dalga istasyonundan yapılan sahte hava durumu raporunda yer alan "nigashi no haze ame" sözleriydi. Bu sözlerin anlamı "doğu rüzgârı, yağmur" idi. Amerikalılar bunun Japonların ABD ile savaş kodu olduğunu biliyorlard ı. Amerikan üst kademe askeri görevlilerin tepkisi ise "Winds Code"u yalanlamak ve böyle bir mesaja ulaşıldığına dair bütün kanıtları yok etmeye teşebbüs oldu. Fakat böyle bir mesaj vardı ve fark edilmişti. Avustralya istihbarat örgütü saldırıdan 3 gün önce Hawaii istikametinde yol alan bir Japon uçak gemisi filosu fark etti. Washington'a acilen ulaştırılan uyarı Roosevelt tarafından Cumhuriyetçiler'in çıkardığı politik amaçlı dedikodu olarak değerlendirildi.</p>

  <p class="calibre2"> Almanlar'dan bilgi aktaran çift taraflı bir İngiliz ajanı Japonlar'ın niyetini öğrenip Washington'u uyarmaya çalıştı fakat boşuna.</p>

  <p class="calibre2"> Roosevelt ve Amerika'nın üst rütbeli komutanlarının, bırakın binlerce askeri, koskoca bir Pasifik filosunu feda etmelerinin nedeni neydi?</p>

  <p class="calibre2"> Pearl Harbor saldırısından uzun süre önce itilaf güçlerine karşı savaşın bir zorunluluk olduğu kararına varılmıştı. Amerikan halkı bu fikre karşıydı. Amerikan toprağına yapılacak büyük çaplı bir saldırı bunu elbette değiştirecekti. <span class="calibre3">"Bu, Başkan'ın sorunuydu,"</span> diye yazdı Pearl Harbor Destroyerleri Komutam Amiral Robert A. Theobald; <span class="calibre3">"ve çözümü şu basit gerçek üzerine dayanıyordu; savaş için iki devlet gerekir fakat kimin başlattığı fark etmez."</span></p>

  <p class="calibre2"> Toland, "Milyonlar tarafından saygı gören ve şerefli kabul edilen bir grup insan, devletin iyiliği için şerefsizce davranmanın gerekli olduğuna kendilerini inandırdılar ve Japonların kaçınmaya çalıştıkları savaşı ateşlediler," dedi.</p>

  <p class="calibre2">Kaynaklar</p>

  <p class="calibre2">1.    Komplo Teorileri, 2002/05</p>

  <p class="calibre2">2.    Komplo Teorileri, 2002/04</p>

  <h2 id="sigil_toc_id_19" class="calibre7"><a id="bookmark1" class="calibre8"></a> AB PARA  BİRİMİ EURO ALMANYA'NIN ETKİSİNİN AZALTILMASINDA  BİR ARAÇTIR</h2>

  <p class="calibre2"> AB'nin tek para birimine geçiş tartışmalarının yapıldığı yıllarda her ülke bu yeni birimi ulus devletin en önemli öğelerinden birisinin yok edilişi olarak değerlendirip karşı çıkıyordu. Farklı tartışmalardan birisi de Almanya'da yaşandı. Acaba Euro Almanya'nın etkisinin azaltılması yönünde atılmış bir komplo adımı mıydı?</p>

  <p class="calibre2">Bunun yanıtını ünlü Sinolog 36 Çin strategemi yazar ı Harro Von Senger'den aktarıyorum.<a id="footnote1"></a><sup class="calibre9"><a href="#bookmark2">1</a></sup></p>

  <p class="calibre2">Von Senger yeni para biriminin kullanıma başlanmasına çok az kala 1998'in sonunda senaryosunu üstelik Çin kaynaklarına dayandırarak yazıp kamuoyu ile paylaşmıştır.</p>

  <p class="calibre2">"1999'da yürürlüğe girmesi beklenen Avrupa para birimi, Maastricht Anlaşması'nın öngördüğü amaçlardan biriydi. O, Amerikan Doları ve Japon Yeni karşısında güçlü bir rakip olmalı ve Avrupa Birliği ihracatının artmasında motor görevi üstlenmeliydi." Bunlar, şüphesiz, Avrupa Birliği'nin tutumunu yansıtacak şekilde, birlik için "Euro" adıyla tek bir para biriminin yürürlüğe konulmasının gerekliliği konusunda ileri sürülen nedenlerdi. Ve bu satırlar, Pekin'de Almanca yayınlanan <span class="calibre3">Beijing Rundschau</span> (Pekin Panaroma) adlı bir haftalık dergide, yorumsuz olarak alıntılanmıştı.</p>

  <p class="calibre2"> Ne var ki, Çinliler'in Avrupa ülkelerinin bu resmi deklarasyonlarının arkasında gördüklerine inandıkları şeyin ne olduğu araştırılmak istendiğinde, Çin dilinde yayınlanan gazete ve dergilere bakmak gerekir. Bu yayınlarda şöyle saptamalara rastlanır:</p>

  <p class="calibre2"><span class="calibre3">"Fransa, yeniden birleşen Almanya'nın hiçbir engel olmaksızın bir ekonomik süper güç olarak gelişmesinden ve Alman Markının Avrupa ekonomisinin kaderine hâkim olacak bir kuvvet haline gelmesinden korkar. Bu nedenle Fransa, bir Avrupa Birliği para biriminin yürürlüğe konulması suretiyle Alman Markı'nın boynunun kırılmasını </span><span class="calibre3">arzu eder."</span></p>

  <p class="calibre2"> Bu analiz, "Fransız-Alman Ekseni Gevşerken 'İngiliz-Fransız Dayanışması' Sıkılaşıyor" başlıklı bir makalede yer alm ıştır <span class="calibre3">(Kulturtreff-Zeitung</span> [Kültür Buluşmaları Gazetesi], Şanghay 25.12.1995). Şanghay Uluslararası Sorunlar Enstitüsü'nün Avrupa seksiyonu şef yardımcısı, yazar Zhou Guodong, Fransa'nın Almanya politikasını 19 numaralı strategemi<sup class="calibre9">[2]</sup> göre şöyle yorumlamaktadır: Fransa, Almanya'nın gelecekte büyük bir güç olmasını sağlayacak temelleri, Alman Markı'nın devredışı bırakılması yoluyla, onun altından çekip almak istemektedir. Euro, buna göre hiç de kendi başına bir amaç değildir; tersine o sadece özel bir amaç için, yani bir tehdit olarak algılanan kuzeydeki komşunun (Almanya'nın) sürekli olarak zayıf kalması için bir araçtır. Jiang Jianguo'nun yorumu da bu doğrultudadır: "Fransa'nın 80'li yılların sonunda Avrupa para birliğinin sağlanması konusunda sürekli, aktif olmasının altında yatan esas neden, Alman Mark ı'nın Avrupa'daki hâkim konumunu elimine etmek ve Avrupa üzerindeki Alman etkisine ket vurmaktır." <span class="calibre3">(Volkszeitung</span> [Halk Gazetesi], Pekin 8.5.1998, s.7)</p>

  <p class="calibre2"> Benzeri yorumlar Avrupa'da da yayınlanmıştır: "Ortak para birimi olacaktır, böylece ekonomi ve para politikasında Almanya'nın üstünlüğü (ve böylece aynı zamanda esasında her zaman fiiliyata dönüştürülebilir olan politik ağırlığı) kırılacaktır. Para politikası bundan sonra ortak olarak yürürlüğe girecektir. Bu, Fransa'n ın eski ve yıllardan beri inatla izlediği yoldur. Ayn ı zamanda Paris kendi dış politikasını, güvenlik ve savunma politikalarını belirleme ve yürütme hakkını başkalarına bırakmış olmayacaktır. Politik birlik anlaşması, buna göre, artık bir niyet açıklama paketinden başka bir şekilde görülemez" <span class="calibre3">(Neue Zürcher Zeitung</span> [Yeni Zürih Gazetesi], 8./9.5.1993, s.33). "Fransa [Mitterrand], [Alman Mark ı'nın devre dışı bırakılmasın ı] 80 milyon Alman'ın kontrol altında tutulmasını sağlayacak, başarısı kanıtlanmış biricik araç olarak görmüştür" <span class="calibre3">(Der Spiegel,</span> Hamburg Nr. 18, 1998, s.109). "Avrupa para birliğinin tesisi süreci, şu günlerde, Alman Markı'nın ve Alman Merkez Bankası'nın üstün gücünü nötralize etme girişimi olarak anlaşılabilir" (Werner Link: "Gleichgevvicht und Hegemonie" ["Eşit Ağırlık ve Hegemonya"], <span class="calibre3">Frankfurter Allgemeine Zeitung,</span> 19.9.1997, s.13). "Bu Alman üstünlüğüne Euro'nun yürürlüğe konulmasıyla sürgü çekilmiş olacaktır." (["Bir Alman Basan Modelinin Sökümü], <span class="calibre3">Neue Zürcher Zeitung,</span> 20./21.6.1998), s.21). Euro, "Almanların Avrupa Birliği içinde varsayılan üstünlüğünden kaçınmak" için oldukça uygundur. <span class="calibre3">'Maastricht',</span> Figaro'da 1992'de yer alan bir yazıya göre, 'savaşmadan kazanılmış Versaille antlaşmasıdır' <span class="calibre3">{Der Spiegel,</span> Hamburg, Nr.17/1998, s.141). "Euro işi tamamen tersine dönmüştür; çünkü onunla ilk planda Avrupa'nın geleceği değil, tersine Almanya'yı zayıflatmak amaçlanmıştır" (Rudolf Augestein, <span class="calibre3">Spiegel Speical,</span> Hamburg Nr. 2/1998, s.18).</p>

  <p class="calibre2"> Çinliler'in bakış açısından görüldüğünde, Euro'nun 19 numaralı strategemin bir aracı olarak görüldüğü o kadar açıktır ki, buna göre, Fransa Almanya'nın gerçekten de suyunun kesilmesini arzu etmektedir. Çünkü "Almanya'nın para birliğ inin yürürlüğe konulmasına karşı geliştirdiği tavır hiç de yumuşak değildir. Ancak ve sadece, değer ve istikrar bakımından Alman Markı'na denk olacak bir para birimi Alman Markı'nın yerini alabilir."</p>

  <p class="calibre2"> Zhou Guodong, Almanya'n ın Fransa'nın strategemini gördüğünü ve onu önlemeye çalıştığını yazıyor. Yeni para birimi Alman Markı'yla aynı değerde olmalıdır. Alman Markı, Euro için ölçüt alınmalıdır. Zhou Guodong'a göre, bu şekilde, Almanya'nın gücü sarsılmadan kalır; çünkü Almanya yeni para biriminin en yüksek hamisi ve garantörü olarak görünür. Fransa'nın 19 numaralı kuvvetten düşürme strategemini kullanması, boşluğa atılmış bir yumruk olarak kalacak, hatta Almanya tarafından kendi yerini güçlendirmekte kullanılacaktır.</p>

  <p class="calibre2"> Bu tezleri Batılı yayın organlarında yeniden bulmak mümkündür: "Avrupa Birliği'nin yansı Kohl'ü, para birliğinin sağlanmasında tüm diğer ülkeleri Alman Markı'nın istikrarının korunması için Almanlarca alınmış olan önlemleri almaya zorlamakla itham ediyor. Bu, ekonomi devinin kaslarını gerdiği anlamına gelir" <span class="calibre3">(Büd,</span> Hamburg 8.1.1992, s.4). "Magazin eki <span class="calibre3">la Vie Française</span> için 'kibirli' Almanlar para birliği konusunu rafa kaldırmak istiyorlar. 'Almanlar 125 yıl içinde Fransa'yla olan üç silahlı çatışmada bunu başaramadılar’. Önceki devlet başkanı Frartçois Mitterrand' ın özel danışmanı Jaques Attali, Almanların tek bir rüyası olduğunu yazıyor. 'Avrupa Alman Mark ı' yaratmak ve onunla 'Batıya ekonomik ve Doğuya politik yönden hakim olmak'" <span class="calibre3">(Die Zeit,</span> Hamburg, 18.10.1996, s.41). "Şüpheciler ve eleştirmenler Avrupa para birliğinde, Almanların tüm Avrupa'yı Cermenleştirmek amaçlarının gerçekleştirilmesinde kullandıkları bir hegemonya aracını görüyorlar. Tabii bu kez silah yoluyla değil, tersine Alman ekonomik gücünün, Euro kılığına büründürülmüş Alman Markı'nın yardımıyla gerçekleştirilecek bir Cermenle ştirmenin aracı olarak (Cark Marsala: "Italien und die europaische VVahrungsunion" ["İtalya ve Avrupa Para Birliği"], KASAI içinde, Bonn 12/1997, s.16).</p>

  <p class="calibre2"> Gerçekten de Almanya Euro'yu düşmekte olan Alman Markı'yla eşdeğer kılmak ve Avrupa Merkez Bankası'nı gitgide "Alman Merkez Bankası'nın ölçütlerine göre düzenlemek" mi istiyor ve buna muktedir mi? <span class="calibre3">(Tages-Anzeiger,</span> Zürih 5.5.1998, s.5) veya burada sadece Alman yönetiminin safdilli bir isteği veya Alman seçmeninin evet veya amen [amin] diyece ği, 17 numaralı<a id="footnote2"></a><sup class="calibre9"><a href="#bookmark3">2</a></sup> strategem anlamında bir makul vaat mi söz konusudur? Alman etkisinin Avrupa'da nasıl olabildiği, 1993 Mayısında görülmüştür: Alman parlamenterlerin itirazlarına rağmen, Avrupa Konseyi Parlamentosu,</p>

  <p class="calibre2"> Almanca'nın Avrupa'daki üçüncü resmi dil olmamasını karara bağlamıştır. Almanca'ya yapılan çeviriler yılda 21,5 milyon marka mal olmaktadır (broşürler, protokoller, mektup kâğıtları, çevirmenlik ücretleri). Bu resmi gerekle, sadece, gerçek sebebin strategemik yoldan örtülmesini sağlamak olabilir. Gerçek sebep, Almanlar'ın Avrupa'daki sınırlı prestijlerini artırmalarının önünü kesmek olabilir. Hollandalı bir parlamenter, Konsey'in bu kararını şöyle kalaylıyor: "Yeni bir resmi dil yürürlüğe konulacaksa, buna o dilin kültürü de ait olmak zorundadır" <span class="calibre3">{Bild,</span> Hamburg 14.5.1993). Bu örnek, Almanlar'ın Avrupa'daki sınırlı etkisini açığa vurur görünüyor.</p>

  <p class="calibre2">"Euro'nun güçlenmesine karşı duyulan şüphe", ilgili olarak "Euro'nun esasen zayıf bir para birimi olacağı konusundaki korku" böyle gelişiyor. Fransa tarafından Alman Markı'nın elimine edilmesinin yanı sıra açıkça gözlenen amaca, Amerikan Doları'nın altını oyma amacına, zayıf bir para birimiyle ulaşılamaz. Çünkü, "ekonomik manzaraya ve yakınlaşma ölçütlerine birazcık olsun bakılması" suretiyle bile, "politik düzlemde hiçbir ölçütün para birliğini yaşama geçirmekte ihmal edilmediği görülür." "Yakınlaşma taleplerinin titiz / sıkı bir şekilde yorumlanmasına duyulan ilgi, öyle görünüyor ki, giderek azalıyor; öyle ki para birliğinin kabulüne karar verildiği ana yaklaşılıyor." "Ölçütlerin sıkı bir şekilde yorumlanması vaadi, giderek sadece bir retorik olarak görülüyor ('retorik', Almanca'da hile içeren bir durum için konuşma ve yazı dilinde sık sık kullanılan önemli bir terimdir)." "Tek tek ülkelerin para birliğine katılmaları hakkında politik karar alınmasına ilişkin olarak ne büyük (strategemik olarak hep kendine yontma kokan) bir yorum alanı olduğu (... ) açıkça görülüyor. Bunun dışında 'yaratıcı (hileli) defter tutma usulü'<sup class="calibre9">[4</sup> ve diğer hileler önemli bir rol oynuyor olmalıdır" <span class="calibre3">(Nene Zürcher Zeitung</span> 16.9.1996, s.9). "İtalya ve Belçika'ya birlikte, (...) politik mülahazalarla (...) bazı ülkeler de Euro klübüne kabul edilir nitelikte bulunuyor. Onların süregiden yakınlaşması her türlü şüphenin üstüne çıkmış değildir" ("Euro. Cesur Bir Bütünleşme Adımı", <span class="calibre3">Neue Zürcher Zeitung,</span> 30.6.1998, s.Bl).</p>

  <p class="calibre2"> Bu noktada Çinliler'in Euro konusunda Fransızlar'ın hilesi ve Almanlar'ın karşı hilesi üzerine analizlerine bakıldığında, şu sorular önümüze dikiliyor: Çinli gözlemci özelde Michel'in (safdilli Almanlar'a "Michel" denir) ve genelde bir zamanlar bir boğa tarafından aldatılan</p>

  <p class="calibre2"> Avrupa'nın<sup class="calibre9">[5</sup> hilebazlığına hiç de öyle fazla inanır görünmüyor olmasın? Acaba para birliği en sonunda (pek tabii hiç kimsenin arzulamayacağı) klasik bir budalalıktan başka bir şey olmasın? Çünkü "Alman Michel bir kez kenara itildiği izlenimini edinirse, onun öfkesi tamamıyla Avrupa'nın bütünleşmesine karşı yönelecektir" (Roland Vaubel, Mannheim Üniversitesi'nde ekonomi öğretileri profesörü ve Alman Ekonomik Bakanlığı Bilimsel Danışma Kurulu üyesi; <span class="calibre3">Die Zeü,</span> Hamburg 27.6.1997, s.26).</p>

  <h2 id="sigil_toc_id_20" class="calibre7"><a id="bookmark4" class="calibre8"></a> AB 'HIRİSTİYAN KULÜBÜ 'DÜR!</h2>

  <p class="calibre2"> Geçmişte çok sıkça duyduğumuz bir ifade vardı. "AB, bir Hıristiyan Kulübüdür". Tesadüf müdür bilemiyorum ama, Kemal Derviş'in Türkiye'ye gelişiyle birlikte bazı vurgulamalar değişti. Hele AKP'nin ısrarla AB'den müzakere tarihi alma kovalamacası, Milli Görüş'ün temel söylemlerinden birisi olan bu tanımlamayı rafa kaldırmış görünüyor. Bu bir taktiktir ya da değildir ancak bir süre daha bu "deyişi" yaratan Necmettin Erbakan'ın öğrencilerinden bunu duymayacağız.</p>

  <p class="calibre2"> Ama ne var ki hem Türkiye'de hem de Avrupa'da bu görüşün tersini savunanlar da var.<a id="footnote3"></a><sup class="calibre9"><a href="#bookmark5">3</a></sup></p>

  <p class="calibre2"> 2003 yılında Federal Almanya'da muhalefetin başı ve gelecek seçimlerden sonra şansölye olması beklenen Edmund Stoiber Türkiye'deki "elit" dışında hiçbir Türk'ün AB'nin "kültürel ve dinsel" standartlarına uymadığı inancındadır.</p>

  <p class="calibre2">'AB'nin dini var mı?' sorusunun yanıtını Altındal şöyle veriyor: AB'nin dini, Gnostik-Hıristiyanlığın açık / gizli örgütleri tarafından "yeniden inşa" edilmiş olan "sekülerliktir". Tanrısı, kutsal kitapların anlattığı "God" (Tanrı) değil, Deizm'in tasarımladığı "Demiurge"dür. Mason Tanrısı, "Kâinatın Ulu Mimarı" AB'nin de Baş Mimarıdır. AB'nin ahlâki değerleri, masonluğun öngördüğü ahlâki değerlerdir: "Libertinizim" AB'nin "varoluş" inancı ise, Kutsal Kitaplar’da anlatılan 'The Fail of Man" (İnsanın / erkeğin / düşüşü - çenetten kovuluşu) değil, Gnostik-Hıristiyanlığın büyü, sihir, kehanet ve oracle'lara dayalı formüllerle oluşturduğu "The Rise of Womanhood" (Dişil ilkenin yükseltilmesi)dir.</p>

  <p class="calibre2"> Gnostik Hıristiyanlar yol gösteren ve Magi ve / veya Megus diye tanınan kişilerin kullandıkları şifreleri, kodları, gizli alfabeleri, özel dili ve hayata geçirmeye yemin ettikleri düşleri, kehanetleri, uzgörüleri anlamadan AB'nin 12 y ıldızlı bayrağı altında, 12 kapısında yalvar yakar içeri alınmayı bekleyen Türkiye'nin aşağılık duygusuyla özürlü, zavallı siyasetçilerine sormak gerekiyor:</p>

  <p class="calibre2"> AB'nin kurucuları ve Yeni Dünya Düzeni'nin baş mimarları kendi geleneklerinde yer alan "organized" örgütlü (Kilise = Vatikan Ortodoks ve Lutheran) Hıristiyanlığın din anlayışını ve Tanrısını kiliselerinin vaaz ettikleri tarzda anlamıyor ve kabul etmiyorken, 1400 yıldır hiçbir değişim geçirmemiş olan İslamiyet'i ve onların Allah inancını bağırlarına basarlar mı hiç?</p>

  <p class="calibre2"> Bugünkü Avrupa Birliği Christendome'dur ama artık Kilise (Vatikan) Hıristiyanlığının egemen olduğu bir Hıristiyan Kubbesi değildir bu. Bu nedenle Avrupa Birliği Devleti'nin Anayasası'na Kilise'nin Tanrı anlayışı konulmuştur. Bugünkü AB, tam anlamıyla Seküler / Dünyevi bir "Yeni Kudüs"tür. Egemen kültür, Deizm üzerine inşa edilmiştir; Laik ve / veya Ateistçe değildir. AB'nin tanrısı, Gül ve Haç Kardeşliği'nin tanımladığı ve daha sonra da Masonlu ğun kabul ettiği Deist Tann anlayışıdır. Bu anlayış ise, özellikle Protestan Etiği ve Ethosu ile belirlenmiştir; Kilise'nin "kutsal" saydığı kitaplarda anlatılan "kutsallıkla" hiçbir ilişkisi olmayan "Hümanist" bir "dünya görüşü"dür. Kısacası, yaratıcılık misyonunu kutsal kitaplardan alıp kendilerine mal etmiş olan bazı gizli örgütlerin yarattıkları bir din ve Tanrı için hazırlanmış seküler bir <span class="calibre3">Yeni Kudüs'tür Avrupa Birliği.</span></p>

  <p class="calibre2"> AB'nin bayrağıyla ilgili de ciddi eleştiriler yapılmaktadır. Bu konuya Altındal'dan devam edeceğim ancak araya bir araştırmacının daha görüşünü sokmak istiyorum. Uzun yıllar harp akademisinde jeopolitik dersi veren emekli Korgeneral Suat İlhan Avrupa Birliği'ne neden hayır dediğini açıklarken, Avrupa Birliği'nin Hıristiyan bayrağı konusuna da değiniyor.<sup class="calibre9">2 [7]</sup></p>

  <p class="calibre2"> Avrupa Birliği de kendisini özel bir bayrakla temsil ederek egemenliğini, kimliğini belirlemek istemiş ve bu kararını gerçekleştirmiştir. Bilindiği gibi AB bayrağı; lacivert zemin üzerinde, orta yerde daire şeklinde dizilen yaldız rengi (veya sarı) 12 yıldızdan oluşuyor.</p>

  <p class="calibre2"> AB üye sayısı değişmekte, fakat bayraklarındaki yıldız sayısı değişmemektedir. Halen AB üye sayısı 15 olduğu halde bayraktaki yıldız sayısı 12 olarak kalmıştır. Bunun anlamı; ABD bayrağındaki yıldızlardan her birisinin bir eyaleti temsil etmesine benzer şekilde, AB bayrağındaki yıldızlardan her birinin bir üyeyi temsil etmediğidir.</p>

  <p class="calibre2"> AB bayrağı ile ilgili olarak elimizde hiçbir belge yok. Buna rağmen emin olmamız gerekir ki, Türkiye'de tamamını hemen hemen hiç kimsenin okumadığı, fakat okumadan uymaya, uygulamaya gözü kapalı istekli olduğumuz ve 120 bin sayfa olduğu söylenen AB belgeleri arasında, bu bayrakla ilgili bir yönetmelik, karar, vb. vardır.</p>

  <p class="calibre2"> AB bayrağının yansıttığı anlamla ilgili resmi bir açıklama da bulunmuyor. Bu sebeple tartışmalar sürüyor, yorumlar çeşitleniyor, zenginleşiyor. Bu konuda iki ayrı yorum bulunmaktadır.</p>

  <p class="calibre2"> Önemli olan husus şu: Açıklamalar, yorumlar farklı, fakat sonuç aynı. Bütün bilgiler ve yorumlar, AB bayrağının bir hıristiyanlık simgesi olduğu noktasında düğümleniyor.</p>

  <p class="calibre2"> AB bayrağı ile ilgili olarak yapılan ilk yoruma göre; 12 yıldız Hz. İsa'nın 12 havarisini temsil etmektedir.</p>

  <p class="calibre2"> 12 havariler için kutsal sayıdır. 12 sayısını Yahudilerin 12 kabilesi ile irtibatlandıranlar da var.</p>

  <p class="calibre2"> İnternetteki<a id="footnote4"></a><sup class="calibre9"><a href="#bookmark6">4</a></sup> yayına göre bayrakla ilgili bilgiler şöyle anlatılıyor:</p>

  <p class="calibre2"> Başlangıçta, 12 yıldızın, ABD bayrağında olduğu gibi 12 üye ülkeyi temsil ettiği zannedildi. Nitekim 1986-1996 arasında AB'nin 12 üyesi bulunuyordu. Fakat sonradan görüldü ki üye sayılan arttığı halde yıldız sayısı değişmiyor.</p>

  <p class="calibre2"> Protestan olduğu anlaşılan İngiliz yazar "kandırıldık" diyor.</p>

  <p class="calibre2"> 12 rakamının bütünlüğün ve mükemmeliyetin işareti olduğu (12 ay, 12 saat, Hz. İsa'nın 12 havarisi, Jüri üyeleri, Yahudi kabileleri '12', 12 burç) açıklanıyor.</p>

  <p class="calibre2"> Aynı yazının bir diğer yerinde de, Mukaddes Kitap'ta Eski Ahit'teki 12 patrik ile Yeni Ahit'teki 12 Havari veriliyor. Yazar soruyor: "AB bayrağı Avrupa'nın Yahudi Hıristiyan mirasını temsil ediyorsa; bu iyi bir şey mi?"</p>

  <p class="calibre2"> Daha tutarlı bir yorum olarak 12 rakamı "Vahiy 12-1 "deki açıklamaya bağlanıyor: <span class="calibre3">Gökte ulu bir belirti görüldü. Güneşi kuşanmış bir kadın, ayaklarının altında ay, başında 12 yıldızdan bir taç.</span>"</p>

  <p class="calibre2"><span class="calibre3"> Yazar,</span> AB bayrağı sembolünün, Roma kilisesinin bu cümlelerdeki kadını Meryem Ana olarak yorumlamasına dayandığı görüşünde. Bu açıklamanın kiliselerdeki heykellere de yansıdığı açıklanıyor.</p>

  <p class="calibre2"> Meryem Ana'nın başındaki taçtan ayrı olarak, geleneksel mavi pelerinin de, AB bayrağına renk verildiği belirtiliyor.</p>

  <p class="calibre2"> Bayrağın şekil ve renginin nasıl belirlendiği hakkında da şu bilgiler veriliyor:</p>

  <p class="calibre2"> 1955 yılında Strazburg'da, Konsey bayrak için seçim yaparken Arşene Heitz'in tasarısını yeğledi. Tasarı sahibi kendisini Meryem Ana'ya adamış bir kişidir. Tasarı Ahit'ten ilham almıştır. AB Konseyi Genel Sekreteri Leon Marchal da Meryem Ana hayranıdır. Başkan Jack Delors da Roma Kilisesi'nin sadık üyesidir. Bu projeyi kendi pozisyonunu yaymak için kullanm ıştır.</p>

  <p class="calibre2"> İngiliz yazar bundan sonra eleştirilerini sürdürüyor: <span class="calibre3">Eğer Roma Kilisesi Meryem'i tanrıça olarak göstermek isterse bunu yapmakta serbesttir. Protestanlar bu kadar yüceltmek istemiyorlar... Açık ki AB bayrağının tasarımı Roma Kilisesi'nin Meryem imajına dayanıyor. İngilizler için uygun değildir. Çünkü "Reform" kanunlar tarafından desteklenir ve Kraliçe'nin güvencesi altındadır. Diğer "Reform" ülkeleri bu sembolizmin farkında değildi. Özellikle doğuştan gelen haklarını AB potası karmaşası için satmayı seçtiler. AB'ne karşı olan Katolikler ise; kendi sembollerinin özellikle kullanılarak, AB'ye inandırılmaya çalışıldığını söylüyorlar.</span></p>

  <p class="calibre2"> Avrupa Birliği'nin 12 yıldızlı bayrağının gizli şifresiyle ilgili ilk ciddi eleştiriler, İngiltere Bağımsızlık Partisi (UKIP) taraf ından 2002 yılında başlatılmıştır. Bu siyasi parti İngiltere'de Sterlin'in Euro ile değiştirilmesine karşıdır ve İngiltere'nin 1972'de imzaladığı Avrupa Birliği üyeliğinden çıkmasını istemektedir. İsveç'te de benzer bir parti vardır. Bu partiye göre 12 Yıldız, Meryem Ana'yı sembolize etmektedir.</p>

  <p class="calibre2"> İnternette yukarıdaki bilgileri yayınlayan Protestan inanca sahip bir yazarın anlattıkları ışığında değerlendirdiğimizde, AB bayrağının üye Hıristiyan ülkeleri bile birleştirici bir unsur olmadığını söyleyebiliriz.</p>

  <p class="calibre2"> Buna uygun sorunun tam yeri geldi. AB bayrağının tasarımı kime yaramış: Katolikler kazanmış, Protestanlar kaybetmiş! Ya Müslümanlar?</p>

  <h2 id="sigil_toc_id_21" class="calibre7"><a id="bookmark7" class="calibre8"></a> GİRİT GİBİ KIBRIS'I DA ALACAKLAR</h2>

  <p class="calibre2"><span class="calibre10">Türkiye AB üyesi olmadıkça, Kıbrıs'ın bir parçası halinde ve tek temsil altında AB'ne katılacak KKTC'nin geleceği parlak gözükmemektedir. Zamanla eriyip giderler.</span></p>

  <p class="calibre2">  Zamanında belleğimize iyice yerleşmiş olan, Yunanlılar'ın, "Girit gibi Kıbrıs'ı da bir gün ilhak edeceğiz" sözünü nedense unuttuk veya unutmuş gözüküyoruz. Her şeyi bilir geçinenlere bir unutkanlık araz oldu. Her konuda ahkâm keserken sıra Kıbrıs'a ve bu bağlamda AB'ye geldi mi, dillerinden "bugün şartlar farklı" sözü düşmüyor. Yunanlılar daha seksen yıl önce Anadolu'nun içerlerine kadar gelmişlerdi deseniz hemen yüzünüze bu lafı yapıştırırlar. Kıbrıs'ta 1963 kanlı Noel'i ile başlayan krizin en hızlı günlerinde, tartışmalı geçen bir görüşme sırasında Dışişleri Bakanı Kostopulos, Atina'daki Türk Büyükelçisi'nin yüzüne alenen, "Girit gibi Kıbrıs'ı da bir gün alacağız," demiş diye anımsatsanız, yine aynı yanıt çıkacaktır ağızlarından. Yunanistan'da iki nesil Türk düşmanlığını körüklemiş bulunan Papandreu ailesinin günümüzde Dışişleri Bakanlığı yapan üçüncü kuşak politikacısı II. Yorgo Papandreu dostluk gösterilerinde bulunuyor diye neden yelkenleri indiriyorsunuz birden, ya adam takiyye yapıyorsa? Bugüne kadar iki dudağının arasından, temel görüşlerinde değişiklik olduğunu kanıtlayacak bir söz çıktı mı, demek hakkınızdır ama kim takar sizi, ortada AB üyeliği var şimdi. Neredeyse hakaret edecekler insana. " Şartlar değişti, siz hâlâ eski teraneyi sayıklıyorsunuz. Bırakın bu dırdırı artık. Türkiye'nin kaderiyle oynadığınızın farkında mısınız?"</p>

  <p class="calibre2"> İş bununla bitse gerçeklere ulaşmak o kadar zor olmayacak. Bilgiçler korosu fütursuzca devam etmektedir: "AB'ye sonradan üye olmuş İspanya, Portekiz ve Yunanistan'a bakınız, daha önce bizden pek farkları yoktu, şimdi almış başlarını gidiyorlar. Fert başına milli gelirleri on bin doları çoktan geçti, biz iki binlerde sayıyoruz." Doğru da, sanki AB hakkında tereddüt gösterenler bunun farkında değil. Saydıkları ülkelerin birinde Franco ölmüş, diğerinde Salazar devrilmiş, üçüncüsünde ise Makarios'a karşı darbe tertipleyen Albaylar Cuntası Türkiye Kıbrıs'a müdahale edince çökmüş. Diktatörlüğün sona erişiyle hürriyet ışığını gören bu üç ülkenin, geriye dönüş olmasın diye, şarta şurta bakılmaksızın, apar topar AB'ne sokulduğu ne çabuk unutuldu. "Fakat o zaman Kopenhag kriterleri yoktu," diyenlere rastlayabilirsiniz. Tabu yoktu da, demokrasinin ana kuralları da mı yoktu? Bu ülkeler kaşla göz arasında mı demokrat kesildiler? Yoksa AB'ye girerken akan Euroların yarattığı olumlu ortam mı muhtemel iç mücadelelerin ikinci plana itilmesini sağladı. Bir buçuk yüzyıldır <span class="calibre3">Batılılaşmayı</span> hedeflemiş olan Türklerin devamlı surette itelenmesinin gerisindeki neden nedir acaba? Din ve kültür farkı olmasın sakın? Buna bir de kılıf uydurmuşlar: "Medeniyetlerarası Çatışma".</p>

  <p class="calibre2"> Yunanistan'ın Kıbrıs davası, sanıldığı gibi İkinci Dünya Savaşı'nı takiben Grivas ve EOKA tarafından başlatılmış değil. C.D. Booth ve Isabelle Bridge Booth'un birlikte kaleme aldıkları, <span class="calibre3">Italy's Aegean Possessions</span> adlı kitap gözünüze çarptı mı bilemem, içinde ilginç bazı bilgiler vardır. Bir yerinde der ki: "26 Nisan 1915 tarihli gizli Londra Anlaşması'na göre İtalya'ya 12 Ada üzerinde egemenlik hakkı tanınmıştı. 1919 yılında daha geniş bir yayılma planı geliştiren Dışişleri Bakanı Tittoni, Yunanistan ile giriştiği bir pazarlık sonucu bu adaları terk etmeyi kabul eder." Ancak, Rodos İtalya'da kalacaktır. İngiliz hükümeti Kıbrıs'ı Yunanistan'a terk etme niyetini açıklayıncaya kadar! Yani Kıbrıs daha 1919 yılından itibaren, İtalya, Yunanistan ve İngiltere arasında bir pazarlık konusudur.</p>

  <p class="calibre2"> 1920 yılında işin içine bir de Batı Anadolu toprakları girer. Nasıl mı girer? 22 Temmuz 1920 tarihinde Kont Sforza, Yunan hükümetine gönderdiği bir mektup ile 1919 tarihli Tittoni-Venizelos Antlaşması'nı feshettiklerini bildirir. Nedenleri arasında müttefiklerce</p>

  <p class="calibre2"> Batı Anadolu hakkında alınan karar da zikredilmektedir. Venizelos tepki gösterir ve Sevr Antlaşması'nı imzalamayı geciktirir. Araya giren İngiliz diplomasisi işi tatlıya bağlamakta gecikmez. 10 Ağustos 1920'de İtalya ile Yunanistan arasında yeni bir pakt yapılır ve aynı gün Sevr Antlaşması da imzalanır. Söz konusu Pakt'ın ilgili maddesinde sayılan adalar Yunanistan'a verilecek, Rodos da, İngiltere Kıbrıs'ı Yunanistan'a devredeceğini açıklayıncaya kadar, İtalya'nın kontrolünde kalacaktır.</p>

  <p class="calibre2"> Batı Anadolu toprakları ve bu konuda Müttefiklerce alınan karar nereden çıktı, diyebilirsiniz. İsterseniz 1915 yılında Londra'da imzalanan gizli anlaşmaya geri dönelim. Metni açıklandığına göre gizli tarafı filan kalmamış. İçinde İtalya'yı Birinci Dünya Savaşı'na sokabilmek üzere Müttefiklerce öngörülen toprak vaadlerine yer verilmektedir. Örneğin, Batı Anadolu Müttefikler arasında taksim edildiği takdirde, İtalya'ya da Antalya civarında önemli bir hisse düşecektir. Arkadan İngiltere, Fransa ve Rusya arasında Sykes-Picot Antlaşması imzalanır. Bunun dışında bırakılan İtalya itiraz edince, onunla da 17 Nisan 1917 tarihinde Saint Jean de Maurienne Antlaşması yapılır. İhtilal dolayısıyla, Rusya tasdik işlemini tamamlayamamış olmakla birlikte, İtalya söz konusu anlaşmayla bütünleşmiştir. Neden bütünleşmesin ki, İzmir dahil, Batı Anadolu'nun önemli bir bölümünün verileceği vaadini almıştır.</p>

  <p class="calibre2"> Sevr'de barış müzakereleri başlayınca gizli anlaşmalar ortaya konur. İtalya, bunlara dayanarak Antalya'ya kuvvet çıkartır. Paniğe kapılan Yunanistan hemen harekete geçer. Batı Anadolu'da asıl onların gözü vardır. Venizelos, Müttefikleri ikna ederek, İngiliz, Fransız ve Amerikan savaş gemilerinin koruması altında, 15 Mayıs 1919 günü İzmir'in işgalini başlatır. Amaç İtalya'nın önünü kesmektir. Tabii onlar da bunu yutmaz. Yunan kuvvetlerini güç durumda bırakmak üzere ellerinden geleni geri komazlar. Milli Mücadele kuvvetlerine el altından silah ve mühimmat sevk ettikleri günler bile olur. Gerisi malum, Anadolu harekâtı Yunanistan'ın hezimeti ile son bulur, İtalya ise Lozan'da 12 Ada'nın ilhakını sağlar. Ancak dava bununla bitmez. Lozan Antlaşması'nın 16. maddesinde geçen, antlaşma ile çizilmiş hudutların dışında kalan toprak ve adalardan Türkiye feragat eder; bu toprak ve adaların geleceği ilgililer tarafından tayin edilmiş veya edilecektir, hükmündeki "ilgililer" kelimesinin kapsamına kendilerinin de dahil olduğunu Yunan tarafı iddia eder durur. Bu sayede, İkinci Dünya Savaşı'nı takiben 12 Ada'yı rahatça ilhak ederler. Keyfiyet "İnönü bu adaları göz göre göre kaçırdı" tezini savunan kesimin dikkatine sunulur. "Sevr sendromu yine tepişti" diye şikâyet edenlere ise, komplonun hareket noktasının 1915 olduğu anımsatılır. Güdülen amaca gelince; Osmanlı İmparatorluğu'nu parçalamaktan öteye, Türkleri denize çıkışı olmayan bir toprak parçasına hapsetmek suretiyle, belki de yok edilmelerini sağlamaktır.</p>

  <p class="calibre2"> Kuşkusuz, o günlerden bu yana, üççeyrek yüzyıldan fazla bir zaman geçti. Batı medeniyetine ulaşmayı hedef aldı Atatürk. Bu amaçla köklü reformlar yapıldı. Alfabesiyle birlikte, ulusumuz temelinden değişti. NATO dahil, tüm Avrupa örgütlerine üye olduk. Soğuk Savaş'ın getirdiği yükün önemli bir bölümünü sırtımızda taşıdık. Bela başımızın üstünde gezinip dururken sırtımız sıvazlandı. Ortadoğu'da jandarmalık görevi söz konu su oldu mu arkadan itildik. Kıbrıs'ta garantör devlet işlevini yerine getirmek istediğimizde ise karşımıza dikilmeyen kalmadı.</p>

  <p class="calibre2"> Makarios'u yerine oturt ve git, gerisi senin işin değil diyeceklerdi, neredeyse. Darbeyi yapanları inkâr edemiyorsunuz da, pekiyi kanlı Noel'i kim başlattı? Koruduğunuz Makarios sütten çıkmış ak kaşık mıydı? Ankara'ya resmi ziyaret yaptığında, "Ben anayasayı değiştirmek istiyorum," diyen o değil miydi? Kusur hiç Yunan-Rum ikilisinde olur mu? Onlar Batı medeniyetine beşiklik etti, bizler ise "barbar" Türkler.</p>

  <p class="calibre2"> Şimdi geldikleri noktaya bakınız: "Batı medeniyetine ulaşma çabanız final çizgisine yaklaştı. Söz dinleyip beklenen reformları bir an evvel tamamlayınız. Bizim size uyguladığımız kısıtlamaları dikkate almadan, siz ne tür serbesti varsa uygulayınız. AB'ye girdiniz mi gam tasa kalmaz. Artık bir eliniz yağda bir eliniz balda olacaktır. Dış sermaye akın akın gelir. Hepiniz rahatlıkla iş bulursunuz. Avrupa'da çalışmayı ikinci planda tutmanızda yarar vardır. Biz sizin ayağımıza geliriz. Örf ve âdet açısından bizden çok farklısınız. Birlikte yaşamaktan bizim kadar siz de rahatsız oluyorsunuz. Baksanıza kadınlarınız hemen örtünüveriyor."</p>

  <p class="calibre2"> Şaka bir tarafa, Türkiye'nin geleceği açısından, AB'ye üye olmanın yararlarını görmeyen kördür, yeter ki alsınlar. Zaten sorunun püf noktası burada. Adamların bir kısmı "sizi istemiyoruz" diye bağırıp duruyor. Diğerleri "isteriz ama bunun bazı şartları var" safsatasını sürdürüyor. Bunlar öyle şartlar ki, siz birini sildikçe alt sıraya yenileri ekleniyor. Yoksa bizimle gırgır mı geçiyorlar? Almayacağım seni demek yerine, al sana sonu gelmeyen şartlarım şeklinde bir direniş mi var? Üstelik, karşımıza çıkart ılan olabildiğince antipatik sözcüler sanki ortalığı iyice karıştırsınlar diye seçilmiş. Puslu havada önünü gördüğünü iddia edenlerimiz de hiç eksik olmuyor. Uyarıları birbirini izlemekte. "AB treni kaçtı mı bölünürüz", "Bu sefer kadınlarınız temizlik işçisi olarak Bulgaristan'a gider ha!", "Güvenlik sorun olur, Yunanistan ile kapıştık mı AB Ordusu başımıza dikilir", "ABD'nin kucağına otururuz", "Geri kalmış Üçüncü Dünya devletlerinden farkımız olmaz". Üşenmesem daha neler yazarım neler. Hepsi de anlamlı sözler. Ya gerçekleşirse diye korkan adam sorunun yanıtını her yönüyle araştırıp bulmak zorundadır.</p>

  <p class="calibre2"> Şimdi kafamızı kullanalım. Halkın yüzde 70'i AB üyeliğini istiyor lafına gerek bile yok. Ben diyeyim herkes istiyor. Veren var mı? Bizi oyalıyorlarsa amaçları ne? Ver vereceğini, al elma şekerinin yarısını, o sana yeter mi diyecekler sonunda. Bak Gümrük Birliği'ni kaç yıldır pekâlâ yürütüyorsunuz. Ticaret açığının bir daha kriz boyutuna gelmesine meydan vermeyiz. ABD sağ olsun, IMF ve Dünya Bankası harekete geçer, kredi muslukları açılır, biz de kendimize düşeni yaparız. AGSP fındık fıstık. Biz savaşmak istemiyoruz ki başınıza bela olalım. Bilakis, bizim başımız sıkıştığında şanlı Türk Ordusu yardıma gelirse seviniriz. Geriye kaldı serbest dolaşım. Onu da şöyle halledelim, biz ihtiyaç duyarsak, 1960'lı yıllarda yaptığımız gibi sizden işçi isteriz, diğer işsizleri de Orta Asya'daki yatırımlarda kullanırız. Hem sizinkiler ibadet sıkıntısı da çekmez oralarda. Zaten anavatan kabul ettiğiniz yer Orta Asya değil mi?</p>

  <p class="calibre2"> Benim korkum bu. Gözünü kapayıp AB havuzuna balıklama atlayanların dışında kalanların da derdi bu. Aldatıldığımız ortaya çıkar ve bu arada Kıbrıs da elden giderse halkın ne denli bir tepki göstereceğini düşünebiliyor musunuz? KKTC boşalır demek kolay da, 70 milyonluk Türkiye boşalır mı? Boşalmayacağına göre, "yüz altmış yıllık mücadeleden sonra Avrupa'dan dışlandım" duygusuna kapılacak halkın tepkisi ne olur? Atatürk reformları karşıtlarının davranışı hangi boyutlara gelir? Hiç merak edip düşündünüz mü?</p>

  <p class="calibre2"> Girit diye başladık da, Kıbrıs'ta sergilenen oyunun son perdesinde neler oluyor farkında mıyız? "Denktaş uzlaşmaz taraf, biraz daha esnek davransın" görüşünü dilimize dolarsak nereye varılır dersiniz? Bence, bir orta yol bulunup anlaşmaya varılması şansı toptan yok olur. Kıbrıslı Rumlar hiçbir şekilde tavize yanaşmaz. Yunanistan da AB'nin genişleme sürecini vetolarım der. Doğu Avrupa'ya doğru ekonomik yayılmayı amaçladığı için, bu ihtimalden korkan ve Türk işçilerinin fazlalığından yakman Almanya AB üyeliğimize karşı tavır koyar. Aşırı sağcı partilerin güçlenmekte olduğu bir Avrupa'da bu tutumu destekleyenler ağırlık kazanır. Olan Türkiye kadar küreselleşme sürecine de olur. Batılı olmayı hedef seçmiş, orta boy bir Müslüman ülke ile uzlaşmayı göze alamayan Avrupa, farklı medeniyetleri temsil eden, kimisinin nüfusu milyarı aşmış diğer Asya ülkeleriyle nasıl uzlaşacaktır?</p>

  <p class="calibre2"> Türkiye'yi desteklediklerine inanılan Avrupa ülkelerinin elini güçlendirmek için bir şeyler yapılması gerektiği açık. En büyük güçlüğü çıkartan ülke Yunanistan ise ve dostluk havası içinde takiyye yapıyorsa, bunun ortaya konabilmesi lazım. Şimdilik ana konumuz Kıbrıs. İki toplumlu olduğu 1960 anlaşmalarıyla tescil edilmiş. Bu anlaşmaları bozan taraf Kıbrıslı Rumlar olduğuna göre, varılacak yeni mutabakatın 1960'tan daha güvenceli olması kaçınılmaz. Müzakerelerde Kıbrıs'ın AB'ye tek temsille girmesi benimsenmiş gözükmekle, gerisi kolay. Anlaşmaya niyetli olan incilerini döker. En zoru hukuki sorunları çözmektir. İki lider de hukukçudur. Onların birbirine olan yakınlığının bir başka örneği yoktur. Çözüm bulunacaksa onlar bulacaktır.</p>

  <p class="calibre2"> Tuzu kuru komşumuz Yunanistan'a düşen görev takiyye yapmadığını ispat etmektir. Tavizleri verecek olan Türk tarafının durumu Türkiye'nin AB üyeliği kesinleşinceye kadar askıdadır. Herhangi bir üye ülkenin parlamentosu Türkiye ile varılacak anlaşmayı tasdik etmediği takdirde bütün gayretler boşa gidecektir. Atatürk ile Venizelos'un başlattığı 40 yıllık dostluk döneminin sağladığı yarar dahi kısıtlı kalmıştır. Şimdi entegrasyon içinde kalıcı bir dostluğun kurulmasına ihtiyaç vardır. Türk yöneticilerinin bir k ısmı AB'ne karşı diyerek zaman kaybına yol açmakla belki Yunanistan bir şeyler kazanır ama bölgede kalıcı barış zor kurulur.</p>

  <p class="calibre2"> Türkiye AB üyesi olmadıkça, Kıbrıs'ın bir parçası halinde ve tek temsil altında AB'ne katılacak KKTC'nin geleceği parlak gözükmemektedir. Zamanla eriyip giderler. Uzun yıllar sabrettikten ve Yunan/Rum ikilisinin Ada'da sergiledikleri türlü rezaleti büyük fedakârlıklar pahasına göğüsledikten sonra, 1974 Temmuz ayında Kıbrıs'a askeri müdahalede bulunmak zorunda kalan Türkiye, müzakere taktiğini iyi kullanmaz ve AB'ye gireceğim diye, tavizleri başında verir fakat sonunda avcunu yalarsa, Yunanlılar' ın kehaneti de gerçekleşmiş olur. Girit gibi Kıbrıs'ı da ilhak ederler. Bunun açık birleşme şeklinde olması şart değildir. AB içinde birlikte hareket etmeleri ve Türkiye'ye karşı devamlı surette "veto" oyunu kullanmaları yeterlidir. Bunu önlemek için Türkiye'nin AB üyesi olması gerekir sözü çözüm getirmez. Üyelik yolunun tek yönlü tavizden geçmediği bilincine de sahip olmak gerekir.</p>

  <p class="calibre2"> Politikalar kolay değişmez. Unutulmuş gözükseler bile bir gün tekrar ön plana çıkabilirler. Türkiye'de Sevr sendromu denen tepkinin arada bir hortlaması kimseyi şaşırtmamalıdır. Benzer girişimleri görünce geçmişi anımsar, irkilirsiniz birden. Türk-Yunan dostluğunun bu kez sağlam temele oturtulması iki ülkenin de yararınadır. Küreselleşme sürecinde kaybolup gitmek de vardır işin içinde. Ortak çıkarlar söz konusu olduğunda komploya yer kalmamalı. Giritli Türkler'in acısı hâlâ dinmedi. Kıbrıslı Türkler'in acısını buna eklemeye ne gerek var? Bırakın iki ulus Avrupa Birliği içinde birlikte yaşasın, birbiriyle kaynaşsın artık. Genç, ihtiyar insanlarımız ortak kültür anlayışından uzaklaşmamışlar henüz. Herkesin ağzından Rumca veya Türkçe kelimeler dökülüyor hâlâ. Küfürlere bile uzanmış bu birliktelik. Hele sıra müziğe geldi mi, birlikte söyleyip birlikte dansediyoruz. Bitsin artık bu çile. Geride kalması gereken şey Bizans entrikaları.</p>

  <p class="calibre2"><a id="bookmark2"></a><a href="#footnote1">1</a></p>

  <p class="calibre2">   Kökünü kurutmak; köküne kibrit suyu dökmek/ kökünü kurutuncaya kadar savaşmak; bir problemi kökünden çözmek; (bir şeye yol açan) nedenleri ortadan kaldırmak; bir şeyi, temelini kemirerek kurutmak. Kökünü kurutma strategemi</p>

  <p class="calibre2">2.    Bir kimsenin/şeyin elinden/ altından desteği, payandayı, temeli çekip almak. Ayağının altından halıyı çekmek; akan suyun yolunu yeri kazarak değiştirmek; rüzgârı yelkenden kaçırmak; verimli toprağı kurutmak; bataklığı akaçlamak; ana karnındaki embriyonun göbek bağını kesmek; bir şeyi cansız, ruhsuz hale getirmek; bitkinin topraktan beslenmesinin önlemek; bir şeyin altını oymak; lağım açarak dibinden kurutmak; el altından karıştırmak; dibini kazımak; canını çıkarmak. Güçten, kuvvetten düşürme strategemi.</p>

  <p class="calibre2">3.    Karşıtlar arasındaki veya tek bir karşıtla olan bir bunalımı belli bir dereceye kadar koyulaştırmak ve kısa veya uzun vadede küçük bir ateş üstünde yeniden pişirmek; çünkü onun yanmasıyla ilgili olarak mümkün çözüm, kendi lehimize aykırı olacağından ötürü. Bunalımı pompalama strategemi. Köstebek strategemi.</p>

  <p class="calibre2"><a id="bookmark3"></a><a href="#footnote2">2</a></p>

  <p class="calibre2">17 numaralı strategem: Bir Yeşim Elde Etmek İçin Bir Tuğla Fırlatmak. Bağlantılı çeviri: bir yeşimi beriye çekmek için bir tuğla fırlatmak. Birisine, ondan değerli bir şeyi kapmak için daha az değerli bir şey vermek. Önemsiz-değersiz bir şey vererek büyük kazanç elde etmek. Sonradan değerli bir şey elde etmek amacıyla, birine o an için kendisinden feragat edilebilir olan bir şey vermek.</p>

  <p class="calibre2">Özü</p>

  <p class="calibre2">Ver-al strategemi.</p>

  <p class="calibre2">Yem-balık strategemi.</p>

  <p class="calibre2">Yem verme strategemi.</p>

  <p class="calibre2"><a id="bookmark5"></a><a href="#footnote3">3</a></p>

  <p class="calibre2">Aytunç Altındal <span class="calibre10">Gül ve Haç Kardeşliği,</span> Alfa Yayınlan s.175-183.</p>

  <p class="calibre2"><a id="bookmark6"></a><a href="#footnote4">4</a></p>

  <p class="calibre2">http: //freespace.virgin.net/peterİ.K/EUFlagPage1 htm</p>
</body>
</html>
