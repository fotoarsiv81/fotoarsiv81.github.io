<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a> SEVR'DEN MAI'YE DAR GEÇİT AŞILIRSA</h2>

  <p class="calibre2"> Basında Haziran 1998'de çıkan haberlere göre, 1988 yılında dönemin Başbakanı rahmetli Turgut Özal tarafından gizlice imzalanmış bir protokol var. Çok Taraflı Yatırımlar Garanti Anlaşmaları (MIGA) olarak bilinen şirket niteliğindeki bir kurum ile yapıl an şartlaşmaya göre Eurogold şirketinin Türkiye aleyhine dolaylı yoldan (çünkü Eurogold Türk kanunlarına göre kurulmuş bir şirkettir) tazminat davası açması beklenebilir. MIGA'ya göre bu şirketin yatırımlarını sigortalayan çokuluslu sigorta şirketleri, konuyu uluslararası tahkime götürebilecektir. Gönül is ter ki, devletimizin karar mercileri hukuk devletinin daha fazla yıpranmasına göz yummadan bu anlaşmaların doğurabileceği sonuçları göze alsınlar. Bu ülkede devletini uluslararası tahkim önünde de savunabilecek sayısız hukukçu ve bilim adamı var! Çokuluslu altın tekellerinin, devlet organlarını ve yetkililerini tedirgin etmelerine <span class="calibre3">yabancı sermayeyi temsil ettiklerini iddia ederek, kendilerine engel olunması durumunda yabancı sermayenin gelmeyeceği</span> tehdidini savunmalarına bizler katlanmak zorunda değiliz. 1996 yılında Türkiye'ye giren toplam Fransız sermayesi 2.734 milyar dolardır. Eurogold'un % 32 hissesine sahip Fransız BRGM şirketinin koyduğu sermaye ise kredi payları ile birlikte 7.8 milyon dolar tutmaktadır. Yani toplam Fransız sermayesinin % 0.329'u... Alsınlar bu binde üçü, başlarına çalsınlar !</p>

  <p class="calibre2"> OECD'ye üye (Türkiye'de dahil) 29 zengin ülkenin 3 yıldır gizlice oluşturmaya çalıştıkları ve kısaca MAI diye bilinen çok taraflı yatırım anlaşmaları metninin hazırlıkları geçtiğimiz Ocak ayı sonundan itibaren gizliliğini yitirdi. Başlangıçta 4 Nisan 1998 günü imzalanması planlanan bu anlaşmalar, üye ülkelerin demokratik kitle örgütleri ve değişik partilerden siyasetçileri tarafından <span class="calibre3">çokuluslu şirketlerin, ulusaşan sermayenin anayasası</span> olarak görülmüş ve yoğun bir eleştiri bombardımanı altına alınmıştır. Anlaşmaların imzaya açılması şimdilik altı ay daha ertelenmiş bulunuyor. Eurogold şirketi ile ilgili yargı kararlarının bir türlü uygulanmamasının, ardı arkası gelmeyen temyiz ve tashihi karar istemleri ile hukuk sürecinin yılan hikâyesine çevrilmesinin altında yatan amaç, davayı MAI'ye yüklemeye kalkışmak mıdır acaba? Görünen o ki, OECD örgütü MAI anlaşmalarının hayata geçirilmesi için fazla demokratik geldi ve bu işin artık IMF'ye ihale edilme ihtimali var. Artvin'de Cominco 2000 yılma kadar kontakt kapattığını açıklıyor. Eurogold şirketi Gümüşhane-Mastra'da açtığı galerinin ağzını demir parmaklıkla kapatıyor ve hem burada hem de Bergama-Ovacık'taki çalışanlarını işten çıkarıyor. Demek ki, MAI düğümünün 2000 yılında çözüleceğini bekliyorlar. MAI çokuluslu şirketlerin, yani aslında vatansız sermayenin anayasası... Vatansız sermaye kimsenin vatanını korumayı düşünmez. Görünen şu: Sanayileşmelerini tamamlamış 20 kadar ülke kendi devlet yapılarını inanılmaz şekilde pekiştirmekteler. Sosyal devletin, hukuk devletinin ve demokrasinin köklendirilmesi yolunda her türlü önlemi kendi ülkelerinde almaktalar. Ama bu ülkelerin seferber ettiği sermayenin çokuluslulaşması ve kendi sınırlarını aşması, globalleşme ve neoliberalleşme adı altında oralardaki zenginliğin daha da büyümesini sağlayacak. Elbette bu, hedef ülkelerde her türlü talanın güvence altına alınmasıyla mümkün olacak. MAI'nin yaratacağı tahribat gelişmekte olan ülkelerin hukukunda, sosyal güvence sisteminde, çevresinde ve ekonomisinde büyük benzerlikler göstererek gerçekleşecektir. Çok taraflı yatırım anlaşmalarının çevre üzerinde doğuracağı ağır sonuçların üçü özel önem taşımaktadır: Birincisi, doğal kaynakların insafsızca tüketimi; ikincisi, çevre standartlarının yükseltilmesine konacak engeller; üçüncüsü ise, var olan çevre yasalarının işlemez hale getirilmesi. Yabancı yatırımcının, yeni söylemiyle ulusötesi sermayenin herhangi bir <span class="calibre3">pazara</span> engelsizce dalmasını sağlamak, MAI'nin te mel hedeflerinden biridir.</p>

  <p class="calibre2"><span class="calibre10"> Doğal Kaynakların İnsafsızca Tüketimi</span></p>

  <p class="calibre2"> Özellikle gelişmekte olan ülkelerde, yasalarla henüz yeterin ce emniyet altına alınmamış ekolojik duyarlı faaliyet alanlarıki bunların başında ormanlar, balıkçılık ve biyolojik çeşitlilik gelir-büyük bir tehlike altına girecektir. Ev sahibi ülkedeki yasal boşluklardan yararlanılarak ormanlar satın alınacak; ülkelerin sahillerinde ve göllerinde balıkçılık faaliyetleri türlerin yok edilmesi boyutuna vardırılacak; bitkisel gen kaynakları alabildiğine istismar edilecektir. Ve bütün bunlar yapılırken ev sahibi ülkeye herhangi bir tazminat ödenmesi söz konusu olmayacaktır. Ulusötesi sermaye, tecavüz ve suiistimalini tamamlayıp doğal kaynağı tükettikten sonra, "pardon" bile demeden çekip gidecektir. Bazı ülkelerde arazi satın alımı ve doğal kaynak kullanımı konusunda yabancı firmalara getirilmiş yasal kısıtlamalar, ya hemen kaldırılacak ya da MAI bünyesinde, o ülkeye özgü istisnalar olarak tahammül görecektir. Ancak bu tür yasal kısıtlamalar anlaşma metninin imzalanmasından itibaren, MAI'nin "geri etkime" (roll-back) prensibine göre sürekli neoliberalleştirme baskısı altına alınacaktır. Doğal kaynakların tüketimi açısından hayati önem taşıyan başlıca konular:</p>

  <p class="calibre2">1.    Ormanların ciddi şekilde talan edilme riski.</p>

  <p class="calibre2">2.    Sahillerin balık çiftlikleriyle kuşatılması.</p>

  <p class="calibre2">3.    Bitkisel gen kaynaklarının yok edilmesi. Kardelenler kökleriyle sökülüp gizlice yurtdışına kaçırılmakta. MAl ile bu iş açıkça ve çok daha büyük miktarlarda yapılacak. İlaç yapımında çok önemli bir rolü var oysa! Dünyada 7 büyük gen havuzu vardır. Bunların ikisi Anadolu topraklarındadır:</p>

  <p class="calibre2"> İşte MAI'de, bunların talanını son derece hızlandırabilecek hükümler var. Kanadalı Cominco şirketi, Artvin'de altın ve bakır üretmeye kalkıyor ve o güzelim Kafkasör'de, Milli Park'nın burnunun dibinde, inanılmaz güzel ladin ormanı içinde, 200-250 bin ladin ağacını kesmeyi planlıyor.</p>

  <p class="calibre2"> Sadece Kafkasör projesindeki ruhsat alanı 1700 hektar. 17 kilometrekare. Bu ruhsat alanı içerisinde 770 bin 100 ağaç var. Başka bir şey söylememe gerek yok.</p>

  <p class="calibre2"><span class="calibre10">Çevre Standartlarının Yükseltilmesine Konacak Engeller</span></p>

  <p class="calibre2"> Alınması düşünülen liberalleşme önlemleri sonucunda yatırım ülkesi olma konusunda ortaya çıkacak uluslararası rekabet pek çok ülkenin hükümetlerini yatırım engellerini ortadan kaldırmaya yöneltecektir. Bir çokuluslu şirket çıkacak "Benim elimde 2 milyar dolar var; hanginize yatırayım?" diye soracak. Üçüncü Dünya'dan yukarıya doğru uzanan eller "bana gel, bana gel... " diye yalvaracak. O da diyecek ki: "Beni en çok rahat ettirecek ülkeye gideceğim; senin çevre standartların yüksek, sana gelmem, başıma iş açarsın!" Bu uyum sağlama veya cazip görünme yarışı, sosyal ve iş hukukuna ilişkin normların yanısıra özellikle çevre politikalarını vuracaktır.</p>

  <p class="calibre2"> Cazipleşme rekabeti tüm çevresel normların düşürülmesini, çevresel yasa ve yönetmeliklerin gevşetilmesini ve laçkalaştırılmasını beraberinde getirecektir. Çevre koruma düzeyi zaten düşük olan pek çok ülkede MAFnin uzun vadeli etkileri mutlaka daha ağır ve acı hissedilecektir.</p>

  <p class="calibre2"> Yatırım hedefi olarak cazibelerini koruma amacıyla Üçüncü Dünya ülkelerinin hükümetleri, çevre standartlarını yükseltici uluslararası anlaşmalara imza koymaktan kaçınacaklardır. Bu trajik eğilim, MAI bünyesindeki "olduğun gibi kal" (stand-still) prensibiyle daha da körüklenecektir. Çünkü söz konusu pren sip, MAI ile uyumlu olmayan herhangi bir yasanın çıkarılmasına yasak koymaktadır.</p>

  <p class="calibre2"><span class="calibre10">Var Olan Çevre Yasalarının İşlemez Hale Getirilmesi</span></p>

  <p class="calibre2"> Yatırımcı yabancı şirket ile yerli devlet arasında ortaya çıkacak anlaşmazlıkların uluslararası tahkime götürülecek olması, yatırımcının eline öyle bir silah vermektedir ki, onunla, her türlü sevimsiz çevre yasasını kurşuna dizmek mümkün olacaktır. Bu olasılığı kuvvetlendiren iki tanım var MAI'de. Bunlardan biri, <span class="calibre3">fiili ayrımcılık,</span> diğeri <span class="calibre3">dolaylı kamulaştırma.</span> Yatırımcı şirket, faaliyet gösterdiği ülkede yeni çıkarılan çevre yasasından rahatsızlık duyarsa, ev sahibi ülkeye ayrımcılık yâda "namüsaitleştirme" nedeniyle tazminat davası açabilecektir. Aynı şekilde devletin koyacağı herhangi bir çevresel önlem, örneğin atıksu yönetmeliğinde kirlilik oranının düşürülmesi zorunluluğu gibi, yabancı sermayenin kâr beklentisini azaltırsa; bacalardan atılan zehrin daha aşağıya çekilmesi yönünde bir yönetmelik yayınlanırsa; bu, yabancı sermayenin kâr beklentisini azaltacaktır. Böyle bir resmi düzenleme, yabancı şirket tarafından dolaylı kamulaştırma ya da istimlak olarak nitelenecek ve ona devletten zarar telafisi talep etme hakkı verecektir.</p>

  <p class="calibre2"><span class="calibre10"> NAFTA'dan Örnekler</span></p>

  <p class="calibre2"> Dünyaya giydirilmek üzere MAI kaftanı biçilirken, Kuzey Amerika Serbest Ticaret Anlaşmaları (NAFTA) manken olarak seçilmiştir. NAFTA, sadece bir ticaret anlaşması olmayıp, yatırımları da kapsar. Ve tıpkı MAI gibi, yabancı yatırımcıya, ev sahibi devlet aleyhine dava açma ve bu davayı kazanma durumunda tazminat talep etme hakkı verir. Dava'nın görüleceği yer ise ICSIT (International Centre for the Settlement of Investment Disputes) adlı uluslararası tahkim kuruludur. Yabancı şirketler tarafından, bu tahkime gitme hakkının nasıl kullanıldığına dair ilginç örnekler var.</p>

  <p class="calibre2"> Birinci Örnek: 1997 Nisanı'nda Kanada Parlamentosu, benzi ne katkı maddesi olarak kullanılan MMT adlı maddenin ithalatım ve nakliyatını yasaklar. Gerekçe olarak, MMT'nin ağır sağlık riskleri taşımasını gösterir. Kanada'da bu maddeyi üreten tek firma olan Amerika'lı Etyl Corporation, NAFTA tahkim kuruluna başvurarak, Kanada hükümetinden 251 milyon dolarlık tazminat talep eder. Gerekçesi: MMT yasağı, firmaya ait tesislerin değerini ve gelecekteki cirosunu düşüreceğinden bir çeşit kamulaştırmadır. Ve NAFTA kurallarına göre, Kanada hükümetince maddi olarak telafi edilmelidir.</p>

  <p class="calibre2"> İkinci Örnek: 1997 Ocak ayında ABD'li atık tüccarı Metalclad Corporation, tahkim kuruluna başvurarak, bir Meksika eyaleti olan San Luis Potosi'yi tazminat istemiyle mahkemeye vermiştir. Federal hükümet, firmanın bir çöp imha ve katı atık bertaraf etme tesisi açmasına çevresel nedenlerle izin vermemiştir. Bu kararın dayanağı San Luis Potosm Üniversitesi'nin jeolojik bilirkişi raporudur. Raporda, bölge halkının içme suyunun zehirlenme riskinden söz edilmektedir. Eyalet Valisi bunun üzerine, içinde firmaya ait tesisin de bulunduğu yöreyi çevre koruma alanı ilan etmiştir. Amerikalı şirket, NAFTA kurallarının çiğnendiği ve kamulaştırma yapıldığı iddiasıyla 90 milyon dolar tazminat talep etmektedir.</p>

  <p class="calibre2"> MAI görüşmeleri sırasında OECD ülkeleri, çevreci sivil top lum örgütlerinin yoğun ve etkin uyarıları sayesinde, anlaşmaların taşıdığı ekolojik riskler konusunda daha duyarlı tavır sergilemeye başlamıştır. Daha doğrusu öyle görünme zorunluluğunu duymuşlardır. Sosyal ve iş hukukuyla ilgili görüşlerin yanı-sıra çevre politikaları da anlaşm a metninin 3 ayrı yerine "kancalanmaktadır" (three anchor approach).</p>

  <p class="calibre2">1.    Sunuş (preamble, mukaddime) bölümüne,</p>

  <p class="calibre2">2.    Çevre standartlarının düşürülmesini engelleyecek bir madde olarak ana metne,</p>

  <p class="calibre2">3.    Anlaşma metnine ek olarak asılması düşünülen, çokuluslu şirketlerle ilgili temel prensipler adı altında bir bölü me.</p>

  <p class="calibre2"> Bu üç kancadan birincisi ve üçüncüsü bağlayıcı değildir ve bu nedenle de politik yaptırım gücünden yoksundur. İkinci kanca ise, görünüşe göre çevre standartlarının düşürülmemesini (hiç olmazsa olduğu gibi korunmasını) sağlama iddiasındadır. Buna karşılık, çevre standartlarının yükseltilmesine ambargo konmasını, transnasyonal şirketler tarafından çevre yasalarının torpillenmesini ve doğal kaynakların talan edilmesini önlemekten uzaktır.</p>

  <p class="calibre2"><span class="calibre10"> Nasıl Bir Yirmi Birinci Yüzyıl?</span></p>

  <p class="calibre2"><span class="calibre3"> Hukukunu haykırmak, ancak kudretli ağızlarda ahenkdar hissolunur. Tıpkı aç aslanın kükremesi gibi... Cenab Sahabettin</span></p>

  <p class="calibre2"> Sanayileşmiş ülkeler ve bunların yarattığı çokuluslu serma ye kendileri dışında kalan 160 küsur devletten nasıl birer devlet olmalarını bekliyor: Ulusötesi sermaye anlaşmalarını, sözleşmelerini, imtiyaz şartlaşmalarını mutlaka bir muhatapla yapacak. O muhatap kim? Devletler! Bir şirketle bir devletin sözleşme imzalaması, bu haliyle bile utanç vericidir. Globalleşme mantığına göre anlaşmazlık durumlarında ülkenin yasalarının ve ulusal mahkemelerinin hiçbir değeri ve yetkisi yoktur. Çünkü uluslararası tahkim kurulu bakacak o işlere ve her şey çokuluslu şirketlerin anayasasına göre yargılanıp karara bağlanacaktır. Özellikle grevler, ilgili devlet tarafından önlenmezse kâr kaybı nedeniyle tazminat söz konusu olacak. Grev, dolaylı kamulaştırma sayılacak. Rejim değişiklikleri ve ihtilallerden ya -bancı sermayenin etkilenmemesi garanti altına alınacak. Yani ev sahibi ülkenin nasıl yönetildiği, iç hukuk sistemi, sosyal adaleti ve insan haklarına bakışı, ulusötesi sermayenin umurunda bile olmayacak.</p>

  <p class="calibre2"> Tüm bunlar ulus devletin içinin boşaltılması girişimidir. Geriye sadece bir kabuk kalıyor: Bu kabuğun da mümkün olduğu kadar sertleştirilmesi istenecek. Nedir o kabuk? Polis ve jandarmadır. Yani çokuluslu şirketlerin imza yetkisine sahip muhataplar olarak karşılarında görmek istedikleri devletler, aslında birer ileri karakoldur. Çokuluslu sermayenin çıkarlarını incitecek en ufak yerli kıpırdanışlar bile o kabuk devlet tarafından şiddetle bastırılacaktır. Dünyayı tek bir köy olarak sunup gelişmekte olan ülkeleri globalleşme mavahyla uyutanlar, pek iyi bilmektedirler ki, <span class="calibre3">hukuk sistemiyle, sosyal nitelikleriyle, yurttaş ve insan haklarıyla hak edip koruduğu ulusal bağımsızlığıyla, yaratıcılığı, bitime katkısı ve kültürüyle uluslararası arenada birey olarak saygınlık kazanamamış bir ülke, yaptığı bağdaşmalarda, katıldığı topluluklarda söz sahibi bir üye ola maz-Ancak uşak olur.</span> Günümüzde bir devletin bu saygınlığı ve gücü uluslararası düzeyde elde etmesinin yolu, önce kendi yurttaşlarının hakkına ve kendi hukuk sistemine, hukukun üstünlüğü ilkesine saygılı olmaktan geçiyor.</p>

  <p class="calibre2"><span class="calibre10"> Türkiye'de MAI Yelleri</span></p>

  <p class="calibre2"> 9 Şubat 1998 günü basında çıkan haberlere göre, Enerji ve Tabii Kaynaklar Bakanlığı, yabancı şirketlerin yatırımlarda koşul olarak öne sürdükleri uluslararası tahkime olanak tanımak amacıyla yasa tasalığı hazırlıyor.</p>

  <p class="calibre2"> 23 Nisan 1998 Perşembe günü yayınlanan bir haber de aynen şöyle: Özelleştirmelere yabancı yatırımcı çekilmesi için "Uluslararası Tahkim Komisyonu" kurulmasını isteyen TÜSIAD'a, Başbakan Yılmaz'ın da destek verdiği öğrenildi.</p>

  <p class="calibre2"> Yine 1998 Şubat ayı başında bir ABD heyeti Sayın Süleyman Demirel'i ziyarete geliyor.</p>

  <p class="calibre2"> Demirel'in ağzından aktarıyorum: "Onlara 30 milyar dolarlık altyapı projemiz olduğunu, ilgilenmelerini söyledim. Ben bir sorununuz var mı diye sorunca, oturanlardan biri Türkçe olarak 'Danıştay' dedi. Bunun için Anayasa'yı değiştirmemiz lazım." Bunlar, Demirel'in sözleri... 23 Nisan günü yine bir gazetede küçücük bir haber: "Özelleştirme ve yabancı yatırımların önündeki tek engel Danıştay. ABD Büyükelçisi Mark Parris şu açıklamayı yapıyor: Amerikalı şirketler Türkiye'ye 30 milyar dolar getirmeye hazır, ancak Danıştay'ın kalkması lazım." MAI gecikti ve bunlar tutuştu. O halde ne yapalım, devletin karnına biraz yumruk atalım. Yaptıkları bu, "Danıştay'ı kaldırın yoksa size yabancı sermaye gelmeyecek" tehdidini bu devlete karşı savurabiliyor bunlar. Ve bunu bir büyükelçi utanmadan da söyleyebiliyor. Bu, bir devletin iç işlerine karışmak değil midir? Anayasa hükmüyle kurulmuş bir Yüksek Mahkemeyi ilga ediniz diye telkinde bulunmak, hangi devletin büyükelçisine böyle bir hak verir? Bunlar kendilerini gerçekten genelev kapısında sanı yorlar. Hani, parayla her şeyi elde edebilecekler. İstemiyoruz, gelmesinler! 1924 Anayasası ile, Mustafa Kemal'in Meclis'e bıraktığı bir yetki var. Yabancı imtiyaz sözleşmeleri ve şartlaşmaları Meclis vizesine tabidir.</p>

  <p class="calibre2"> 1960 Anayasası'yla Danıştay'a verildi bu yetki. Ki Danıştay 130 yıllık bir kurum. Onu da devreden çıkarttığınız zaman, ülkenin tüm yabancı sermaye denetimiyle ilgili idari mekanizmalarının hukuksal altyapısını yok etmiş olursunuz.</p>

  <p class="calibre2"> Yakında yakalarımıza kokartlar takacağız, arabalarımıza çıkartmalar yapıştıracağız, "Danıştay'ıma dokunma" diye. Bu bağlamda Mustafa Kemal'in 1923 yılında Maurice Pernot'ya verdiği bir mülakattaki sözlerini hatırlatalım:</p>

  <p class="calibre2"><span class="calibre10">"....Eğer ecnebi düşmanlığından o kadar pahalı elde edilen bağımsızlığa gölge düşürebilecek her şeyden nefret etme anla mı çıkarılırsa, evet bizim ecnebi düşmanı</span></p>

  <p class="calibre2"><span class="calibre10">olduğumuz söylenebilir</span>..... <span class="calibre10">Ecnebi teşebbüslerinin,</span><span class="calibre10">ecnebi amaçlarının içimizde uyandırdığı kaygılar bütünüyle ortadan kalkmış değildir. Eğer bazen ihtiyatlı hareket ediyorsak, aşın derecede kuşkulu davranıyorsak, bize çok pahalıya malalan özgürlüğümüzü kaybetme korkumuzdandır."</span></p>

  <p class="calibre2"> Evet bizi pasaportla bile ülkelerine sokmuyorlar. Sermayenin serbest dolaşımı kanunlarına imza atmamızı istiyorlar. Emek serbest dolaşabiliyor mu? Dolaşamıyor. Hani üretimin iki ayağı vardı? Bu ulus-devleti yaşatmayacaklarsa, hukuk devleti olarak bu ulus-devletini korumayacaklarsa, bunu şimdiden bilelim. Ama bu toprakların altında yatan yüzbinlerce şehide anlatsınlar önce maruzatlarını. Ben sadece Çanakkale'de 283 bin (57 bin 263, E.M.) şehit verdim, birileri bu ülkeyi satsın diye değil!</p>

  <p class="calibre2"> Bu ülke, vatansız sermayenin parasına para katacağı bir pazar meydanı olamaz. Zenginlik getirme vaatleriyle tekuluslu veya çokuluslu hiçbir şirketin bu toprakları çöplüğe ve siyanür deposuna çevirme hakkı yoktur. Bu ülkenin dağları yalnızca güzel manzaralı engebeler değil, aynı zamanda mitoloji sahneleridir. Yalnızca Truva'dan Efes'e kadar uzanan kıyı şeridi üzerinde 60 ayrı yerde siyanürlü altın üretimi planlandı. Bergama'daki dar geçit aşılırsa, topraklarımızın yüzlerce yerinde her biri yüzlerce dönümlük siyanür yaraları açılacak. MAI'nin saldırgan öncülerine geçit vermemek, bu ülkede yaşayan her yurtsever insanın görevidir. Demokrasiyi <span class="calibre3">söylenenler</span> değil, <span class="calibre3">söyleyenler</span> yapar. Bir öğretim üyesi olarak ben ve hukukçular olarak sizler, sırtımızdaki cüppeleri <span class="calibre3">söylemek</span> için giyiyoruz. Anayasamızın çok şükür halen geçerli olan 17. Maddesi "....çevreyi geliştirmek, çevre sağlığını korumak ve çevre kirlenmesini önlemek Devlet'in ve vatandaşların ödevidir" diyor.</p>

  <p class="calibre2"> Bu vatandaşlık ödevine hepimiz sahip çıkalım. Yöreleri kirletilecek tüm kentlilerimiz ve köylülerimiz için, Bergamalılara hukuk ve bilim desteği verelim. <span class="calibre3">Çünkü onlar bizim onurumuzu koruyorlar.</span> Aynı desteği, içinde bulundukları çıkmazdan kurtulabilmeleri için siyasilerimize ve bürokratlarımıza da verelim. Danıştay ve mahkeme kararlan anayasamızın övünç kaynağı olan, 17. ve 56. maddelerine dayanılarak verilmiştir. Bu maddeler, kendilerini gelişmiş kabul eden pek çok ülkenin Anayasasını imrendirecek niteliktedir. <span class="calibre3">Danıştay'ın ve Türk mahkemelerinin kararlan, ülkemize dünya çapında bir prestij sağlamıştır. Ve yine bu kararların uygulanması devletimize dünya çapında saygınlık kazandıracaktır</span>!</p>

  <p class="calibre2"> Gandhi yöntemleriyle en sevimli sivil itaatsizlik örneklerini veren Bergamalı'ların eylemleri, henüz kaza olmadan altına karşı gösterilen dünyadaki ilk çevre direnişidir. Binlerce yıl önce altın belasını dünyanın başına saran yerlerden biriydi Anadolu. Yine bu topraklardan yükselen direnişle siyanürlü altın belasını dünyadan Anadolu silsin! Bizi örnek alacak çok ülke çıkacaktır...</p>

  <p class="calibre2">Not</p>

  <p class="calibre2">Prof. Dr. İsmail Duman (İTÜ) tarafından yazılmıştır.</p>

  <h2 id="sigil_toc_id_56" class="calibre7"><a id="bookmark1" class="calibre8"></a><b class="calibre5"> MESAJLARINIZ ŞİFRELİ BİLE OLSA ONLARI AÇIP BAŞKA YERLERE YÖNLENDİRENLER VAR.</b>..</h2>

  <p class="calibre2"> Birilerine bir şeyler anlatacaksınız. Nasıl anlatırdınız? Mektup yazabilirsiniz. Fakat mektup oldukça yavaş gider. Eğer bir de bilgilerin özel ve gizli kalması gerekiyorsa (şirketinizin önümüzdeki yıl yapmayı planladığı yatırımlar ya da milyonlarca dolarlık arge araştırmaları sonuçları) herhangi birisi çok basit bir şekilde zarfı açıp daha sonra hiç dokunulmamış gibi kapatabilir. Mektup gibi bir riski göze alamıyorsanız telefon ya da faksı da deneyebilirsiniz. Ancak bu da pek iyi bir çözüm sayılmaz. Ne de olsa birkaç kabloyu birbirine bağlayan ve bazı temel bilgilere sahip herkes telefon dinlemeyi ve faks mesajını almayı becerebilir. Bunlar dışındaki seçenekler ise ya güvensiz ya da pahalıdır. Gelelim e-mail'in ne kadar güvenilir olduğuna. ABD'de yapılan bir araştırmada yöneticilerin yüzde 25'i çalışanlarının e-mail yazışmalarını okuduklarını kabul ettiler. Ancak bunlar işin sadece şirket içinde olan kısmı. E-mail internet üzerinden aktarılırken onu alabilmek de oldukça kolay olabili yor. Her durumda, bilginin mahremiyeti büyük tehlike altında.</p>

  <p class="calibre2"> İnsanların bilgilerini güvenlik içerisinde saklayıp istedikleri yere iletebilmeleri oldukça zor ve dünya üzerindeki devletlerin birçoğu bunu daha da zorlaştırmak için uğraşıyor. Fakat insanlar bunları aşmanın bazı yollarını buldular. E-mail'de mahremiyeti sağlamak için temelde atılabilecek iki adım göze çarpıyor. Birincisi, anonim mail araçlarını kullanmak; böylece e-mail'i alanlar gönderen kişinin kim olduğunu anlayamazlar. Fakat bu sizin bilgilerinizi değil, doğrudan sizi gizler, ikinci yol ise PGP (Pretty Good Privacy) yazılımı ile şifrelenmiş mesajlar göndermek. Günümüzde defacto standart olan</p>

  <p class="calibre2"> PGP, gönderilen e-mail'i ve bilgisayarınızdaki verileri şifrelemek amacıyla kullanılabilir. Böylece sizin dışınızda kimse bunları okuyamaz.</p>

  <p class="calibre2"><span class="calibre10">Şifreleme</span></p>

  <p class="calibre2"> Şifrelemenin temel mantığı gizli bir açıcı anahtara sahip olmayan üçüncü kişiler tarafından okunulamayacak hale getiril mesidir. Burada amaç, bilgileri okuması istenmeyen kişilerden onların şifrelenmiş bilgiyi görmesine engel olmadan saklamaktır. Birden fazla kullanıcılı ortamlarda, şifreleme güvenilir olmayan bir yoldan da iletişimi sağlayabilir. Oldukça sık karşılaşılan bir olay şöyle gelişir: Ahmet, Mehmet'e sadece onun okuması üzere bir mesaj göndermek ister. Ahmet, şifrelenmemiş mesajı bir şifreleme anahtarı ile şifreler. Şifrelenmiş metin Mehmet'e gider.</p>

  <p class="calibre2"> Mehmet, açıcı anahtarla elde ettiği şifrelenmemiş mesajı okur. Cengiz ise gizli anahtarı elde ederek veya şifreli veriyi anahtarsız açarak mesajı okumaya çalışır. Güvenli bir şifreleme ortamında açıcı anahtar olmadan normal veri elde edilemez. Sıradan kripto yöntemlerinde mesajı gönderen ve alıcı tek bir gizli anahtara sahiptir. Gönderen bununla mesajı şifreler ve alıcı da aynı anahtarla şifrelenmiş mesajı açar. Bu yöntem gizli anahtar kriptografisi (ya da simetrik kripto sistem) olarak bilinir. Burada en önemli problem gönderenin ve alıcının bir gizli anahtar üzerinde anlaşmasını sağlamaktır. Eğer birbirinden farklı fiziksel ortamlarda bulunuyorlarsa, bir kuryeye ya da telefona güvenmek zorundadırlar. Fakat anahtarı herhangi bir şekilde elde eden bir kişi, o anahtar ile şifrelenmiş tüm mesajları okuyabilir. Anahtarların üretimi, aktarımı ve saklanması işlemine anahtar yönetimi adı verilir ve bu tüm kripto sistemlerin önemle dikkate alması gereken noktalardan birisidir. Gizli anahtar kriptografisi güvenilir bir anahtar yönetim sistemine sahip değildir.</p>

  <p class="calibre2"><span class="calibre10">Günümüzde Kriptografi</span></p>

  <p class="calibre2"> 1976 yılında Whitfield Diffie ve Martin Hellman isimli iki ki şi anahtar yönetimi sorununu çözmek adına açık anahtar kritografisini geliştirdiler. Bu yeni sistemde herkesin kişisel ve açık anahtarı vardı. Açık anahtarı herkes biliyor, ancak kişisel anahtar gizli tutuluyordu. Bu yolla herkesin gizli anahtarı bilmesine gerek kalmıyordu. Gizli bir mesaj göndermek isteyen kişi mesajı açık anahtarla şifreliyordu ve bu şifrelenmiş mesaj sadece kişisel anahtarın sahibi olan alıcı kişi tarafından açılabiliyordu. Bu sistem aynı zamanda gönderen kişinin dijital imzası olarak da kullanılabilmektedir. Şifrelemenin mantığına bakacak olursak: Ahmet, Mehmet'e şifrelenmiş bir mesaj göndermek istiyorsa, bir anahtar sunucudan Mehmet'in açık anahtarını bulur ve bunu mesajı şifrelemek amacı ile kullanır. Mehmet, kişisel anahtarıyla mesajı açar ve okur. Bu anahtarın sahibinden başkası mesajı açamaz. Fakat, önemli bir nokta kişisel anahtarın iyi gizlenmesidir. Yine aynı şekilde, Ahmet gönderdiği mesajı imzalamak istediğinde ise mesajı ve kişisel anahtarını içeren bir hesaplama işleminin ardından ortaya çıkan dijital imzayı gönderdiği mesaja ekler. Mehmet bu imzanın doğru olup olmadığını görmek için mesajı, imzayı ve Ahmet'in açık anahtarını içeren bir hesaplama yaptırır. Eğer sonuç bu üçünü içeren basit bir matematiksel ilişkiyi doğru olarak sağlıyorsa, imza gerçektir. Eğer sağlamıyorsa ya mesaj değiştirilmiştir, ya da imza sahtedir. Böylece mesajın Ahmet'ten gelmediği anlaşılır.</p>

  <p class="calibre2"><span class="calibre10">Kriptografi Tarihi</span></p>

  <p class="calibre2"> 1977 yılında ABD hükümeti IBM tarafından geliştirilen bir şifreleme tekniğini standart olarak seçti. DES (Data Encryption Standart) olarak bilinen bu sistem gizli anahtar, simetrik kripto sistemiydi ve bugüne kadar en çok kullanılan kripto sistemlerden birisi oldu. 64 bitlik veri bloklarını 54 bitlik bir anahtar aracılığı ile şifreleyen DES, o zamanlar donanımda uygulanmak üzere geliştirilmişti. ABD'de NIST (National Institute of Standarts and Technology) tarafından resmi makamlarca kullanılacak kripto sistemler beş yıllık süreler için standart olarak belirlenmektedir. DES'in standart olarak kullanım süresi ise en son 1993 yılında beş yıl daha uzanmıştı. Gelecekte daha iyi bir sisteme geçilmesini isteyen NIST, bu konuda dijital imzaları (DSS) ve bilgi kodlanmasını içeren Capstone projesini başlattı.</p>

  <p class="calibre2"> Konu ile ilgili NIST, NSA (National Security Agency) isimli ABD devlet kuruluşuyla da yardımlaştı. NSA 1950'H yılların başlarında kurulmuş olan ve çok uzun süre gizli tutulan bir devlet kuruluşuydu. Görevi gereği ABD'nin tüm dış iletişimlerini kontrolü altında tutarak (telefon konuşmaları, e-mail yazışmaları gibi) ülkenin güvenliği ile alakalı olanları ayırmaktadır. Şifrelenmiş mesajların onun yaptığı bu görevi zorlaştırması nedeniyle günümüzün gelişmiş Kriptografi sistemlerinin yayılmasını da elinden geldiği kadarıyla engellemeye yönelik çalışmalarda bulunmaktadır.</p>

  <p class="calibre2"> 1977 yılında yapılan önemli çalışmalardan biri de Ron Ri vest, Adi Shamir ve Leonard Adleman tarafından RSA (soyadlarının baş harfleri) isimli kripto sisteminin icadı idi. Çok karmaşık olmayan mod ve üs hesaplamalarına dayanan matematiksel işlemlerin sonucunda iki büyük asal sayıdan birer tane açık ve kişisel anahtar üreten bu kripto-sistemin en büyük özelliklerinden biri kişisel anahtarın açık anahtarı oluşturan parçalardan üretilmesinin olanakdışı olmasıydı. RSA, DES alternatifi olarak üretilmişti. Hatta DES'in daha verimli kullanımını sağlamaktadır.</p>

  <p class="calibre2"> RSA ile bir verinin tamamını şifrelemek, gereken işlemlerin çok olması nedeniyle oldukça uzun bir zaman alıyordu. Ancak, ondan çok daha hızlı DES ile verinin şifrelenmesi ve daha sonra DES anahtarının RSA ile şifrelenerek şifreli veriye eklenmesi, işlemi oldukça hızlandırmaktadır. Fakat güvenliğin çok önemli olduğu durumlarda sadece RSA şifrelemeleri kullanılmaktadır.</p>

  <p class="calibre2"> RSA kripto sistemini kırmak için bir büyük sayıyı oluşturan iki asal çarpanın bulunması gerekmektedir. Önceleri 125 basamaktan oluşan bir sayı için ideal çözümün bulunması birkaç trilyon yıl sürüyordu. Fakat 1994'te yapılan bir denemede, dünya üzerindeki 1600 bilgisayarda sekiz ay süren bir çalışma sonucun da, 129 basamaklı bir sayının iki asal çarpanı bulunabildi. RSA'ya alternatif olması amacıyla birçok şifreleme sistemi üretildi; fakat bunlardan bir kısmi kırıldı. ElGamal tarafından üretilen ve Schnorr tarafından geliştirilen bir kripto sistem NIST'in projesin de yer alan DSS imza sistemini oluşturdu. Fakat bu sistem oldukça fazla eleştiri aldı; çünkü DSS, pek fazla test edilmemiş ve kınlamaz olduğu yeterince kanıtlanmamış bir kripto sistemdi.</p>

  <p class="calibre2"> Fakat, RSA'nin en büyük avantajlarından birisi olan hem anahtarları, hem de dijital imzayı aynı anda üretebilme kapasi tesine sahip olan diğer sistemler RSA'nin yakaladığı güvenilirliği yakalayamadılar. RSA bu gücü sayesinde Unix, Linux sis temlerin neredeyse tamamında ve Microsoft, Novell, Apple tarafından kullanılmaktadır. ISO (Internet Standarts Organization) ve CCITT (Consultative Committee in International Telegraphy and Telephony) tarafından standart bir kripto sistem olarak kabul edilmiştir. Intemet'te PEM (Privacy Enhanced Mail) ve PGP tarafından da kullanılmaktadır. Fakat ABD Hükümeti, NSA'ya ABD dışına çıkacak kripto sistemleri kontrol yetkisini tanıdı ve NSA da neredeyse tüm önemli kripto sistemlerin ABD dışına çıkartılmasını yasakladı.</p>

  <p class="calibre2"><span class="calibre10">PGP</span></p>

  <p class="calibre2"> PGP, Phil Zimmermann tarafından yazılan, RSA algoritmasını kullanarak verileri şifreleyen bir yazılımdır (Zimmermann sonraki zamanlarda PGP'nin internet üzerinden ABD dışına çı kartılmasına göz yumduğu için mahkemeye verildi). Fakat şifreleme yüzünden başı derde giren sadece Zimmermann değil. İran ve Irak'ta şifrelenmiş verilerin kullanılması yasak. Diğer bir örnek Rusya'da ise hükümet tarafından onaylanmamış şifreleme yöntemlerinin kullanılması yasaklanmıştır. Bunun yanı sıra NSA'nın sürdürdüğü politikalar yüzünden, ABD'de kullanılan PGP yazılımı ile dünya genelinde kullanılan PGP arasında bazı farklılıklar var. PGP'nin yasadışı son versiyonu 2.3'a idi. Sonra PGP'yi ABD'de yasallaştırmak adına yapılan çalışmalar sonucunda Zimmermann'ın da katkılarıyla MİT, yasal 2.6.2 versiyonunu çıkarttı. RSA'nin patent sahibi olan RSADSI ile yapılmış anlaşmalar gereği, 2.6.2 ile şifrelenen veriler 2.3'a ve daha önceki versiyonlar tarafından okunamıyor. Bilhassa ABD yönetiminin ve NSA'nın neden olduğu bu trajikomik duruma daha fazla değinmeden önce, PGP'den ve PGP'de anahtar yönetiminden bahsetmekte fayda var. PGP ilk kullanılacağı zaman, kendinize ait iki ayrı anahtar yaratmanız gerekir. Anahtarların üretiminde kullanılan iki asal sayı, sizin klavyenizden gireceğiniz rasgele karakterlere ve bu karakterleri girerken bıraktığımız zaman aralığına göre hesaplanıyor. Sonra üretilen kişisel anahtar yine sizin gireceğiniz, istenilen uzunluktaki bir şifre tarafından korunuyor. Size gönderilen açık anahtarlar da bir açık anahtar kütüğünde saklanıyor. Yazdığınız bir veriyi PGP ile ilk önce şifreleyip sonrasında bir başka program aracılığı ile (örneğin Outlook Express) göndermeniz gerekiyor. PGP'nin sahip olduğu önemli özelliklerden biri ise, size elinizdeki açık anahtarın güvenilirliğini sınıflandırma şansı tanımasıdır. Açık anahtarlar, belkide RSA sisteminin en hassas noktasını oluşturuyor. Bu anahtarların size şifrelenmiş mail göndermek isteyenlerin elinde olması şarttır. Peki bu anahtarları size şifrelenmiş mail göndermek isteyenler nasıl elde edecek? Daha önce verdiğimiz örneğe geri dönecek olursak; kötü adam Cengiz, Mehmet'in açık anahtarını bi liyor varsayalım. O, yeni bir kullanıcı, yeni bir özel-açık anahtar yaratıp, bunların Mehmet'e ait olduğunu öne sürerek yaysın. Ahmet, bu sahte anahtarlar ile e-mail'lerini şifreleyip Mehmet'e diye sahte kullanıcıya gönderir. Cengiz ise bu e-mail'i açıp Mehmet'in gerçek açık anahtarı ile şifreleyerek onun gerçek kullanıcısına aktarır. Bu sırada, mesajdaki her şeyi okuma ve değiştirme şansına da sahip olacaktır. Yine aynı şekilde sahte dijital imzalar da atabilecektir. Bu şekilde birçok önemli gizli bilgi ve belge kaybedilebilir ya da değiştirilebil ir. Bu tür olayların olmasını engellemek için, açık anahtarı ilk elden sahibinden ya da güvenilen kişilerden almak gereklidir. Bunun yanında açık anahtarların dolaşımını engellemek için birkaç tane açık anahtar merkezi oluşturulmuştur. Buralara gönderilen açık anahtarlara isteyen herkes ulaşabilir. Birisi anahtar yarattığında, bu merkezlere açık anahtarını göndererek, isteyen kişilerin onun anahtarına kolayca ulaşmasını sağlayacaktır. Fakat bu merkezler bile ilk elden veya güvenilir kişilerin aracılığından daha az emin olacaktır. PGP'nin dünya çapında kullanılan uluslararası versiyonu, tüm Unix, Limuc'larda, Mac'te ve Windows'a kadar birçok işle tim sisteminde kullanılabilir. Fakat yeterince dikkatli kullanılması şarttır. Özellikle newsgrouplar gibi kişilerin kimliğini kanıtlamak gibi bir zorunluluğa sahip olmadıkları yerlerde atılan mesajların PGP ile imzalanması, bir lokantada cep telefonunu çıkartıp herkesin görebileceği bir şekilde masasının üzerine koyması gibi gösterişe yönelik bir harekettir.</p>

  <p class="calibre2"><span class="calibre10"> Mahremiyetin Geleceği</span></p>

  <p class="calibre2"> Bütün bunların yanı sıra yönetimler kolayca çözemeyeceği şekilde şifrelenmiş mesajlarla iletişimi doğru bulmuyor ve onaylamıyor. Bu konuda alınan tüm kararlarda hâlâ bilgi trafiği ve aktarımı açısından İnternet'in lideri ve geliştirici si durumunda olmalarından dolayı tüm dünyayı etkileyebiliyor. Öne sürdükleri iddialara göre, kötü kişilerin şifrelenmiş mesajlarla haberleşmesi gibi bir durumda bunu rahatlıkla açıp okuyamamaları ABD'nin ve insanlığın zararına terörist ve kanun dışı gruplar rahatça haberleşebilecekler.</p>

  <p class="calibre2">Bu tarz sınırlandırmalar ile iletişim çağı'nın insanlar arasın daki açıklığının soğuk savaş dönemindeki gibi bir ortama donüştürülmesine karşı tüm dünya kullanıcıları ortaklaşa ABD Senatosu'na protesto mesajları göndererek, duyarlılığını kanıtladı. Dileğim bu tarz kontrol mekanizmalarıyla tehlikeli ve zararlı bulunan bilgilerin yayılmasını durdurmak için, İnternet'in sansürlenmesi yolundaki çalışmaların durdurulması. Birilerinin bunun bir kaşıkla seli durdurmaya çalışmaktan farklı olmadığını bir an önce fark etmesi gerek.</p>

  <h2 id="sigil_toc_id_57" class="calibre7"><b class="calibre5"><a id="bookmark2" class="calibre8"></a>YENİ OYUN: BİTKİLERE GEN NAKLİYLE FRANKENŞTAYN BİTKİLER YARATMAK</b></h2>

  <p class="calibre2"><span class="calibre10"> Gen kirliliği adı verilen bu kirlilik, bitkilerin tozlaşma döneminde bu genlerin doğal bitkilere de bulaşma riskini taşır ve bu öyle sanıldığı gibi küçük bir risk değildir. Bitkiler; rüzgâr, böcek ve kuşlar aracılığı ile tozlaşır, yani kirlilik yapacak bu genler kilometrelerce uzaktaki doğal bitkiye bile ulaşabilir ve onunla tozlaşabilir. Sonuçta tüm doğal dengeyi bozacak Frankenştayn bitkilerin ortaya çıkmasına neden olacak bir sürecin başlaması işten bile değildir.</span></p>

  <p class="calibre2"> Sermaye şimdi bitkilerin genleri ile oynuyor, genlerini değiştiriyor. Emperyalizmin yeni oyuncağı: Genler! Üstelik bunun "dünyadaki açlığa çare için" yapıldığı iddia ediliyor. Sanki dünyadaki açlığın nedeni kendileri değilmiş gibi, sanki dünyadaki gelirin yüzde sekseninin, dünya nüfusunun yüzde beşinin elinde tuttuğu bir dünyada açlık olmazmış gibi ve sanki bu "şanslı" yüzde beşlik nüfus kendilerinden oluşmuyormuş gibi! Böylesi bir pişkinlik karşısında söz gerçekten tükeniyor!</p>

  <p class="calibre2"> Diyorlar ki; artık mısırlarda kurt olmayacak, patatese zarar veren böcek, domatese zarar veren böcek olmayacak, çiftçi de bunlar için tarım ilacı kullanmaktan kurtulacak! Ama genleri değiştirilmiş bu yeni bitkiler için başka tarım ilaçları gerektiğini ve bu yeni tarım ilaçlarını da yine kendi şirketlerinin ürettiğini açıklamaktan köşe bucak kaçıyorlar.</p>

  <p class="calibre2"> Bilim dünyası, genleri değiştirilmiş bitkilerin insan sağlığına zararlı olup olmadığını tartışıyor son yıllarda. Bilim dergilerin de bununla ilgili çok sayıda makale yazıldı. Bunların insan sağlığına zararlı olmadığını iddia edenlerle, olası zararlarından kaygı duyan bilim insanlarının tartışmaları sürüyor bilim dergilerinde. Bilim dünyasında bile bu konu hâlâ tartışılırken, bilim henüz buna kesin bir yanıt bulamamış ve kesin bir karara varamamışken her şeyi hiçe sayarak, pervasızca bu bitkilerin ekilmesine ve gıda olarak kullanıma sunulmasına şaşmamak elde değil. Bugün dünyada genleri değiştirilmiş bitkilerin toplam ekim alanı 160 milyon hektara ulaştı ve bunu üreten şirketlerin hemen tümü ABD'li.</p>

  <p class="calibre2"> Genleri değiştirilmiş bitkiler insan sağlığı için pek çok açıdan risk içeriyor:</p>

  <p class="calibre2"> Birincisi, bağışıklık sistemi (İmmün Sistem) üzerine olası zararlı etkileridir. Hücrelerin içindeki her gen bir protein üre tir, bitkinin içine yerleştirilen bu yeni gen de bir protein üretecektir ve bu protein insanın o güne kadar bilmediği, yemediği, bağışıklık sisteminin tanımadığı bir proteindir. Gen naklinden sonra ortaya çıkan bu yeni proteinlere karşı bağışıklık sistemi tepki verebilecek, bu tepki basit bir kurdeşenden astıma kadar uzanan geniş bir yelpazeye yayılan alerjik reaksiyonlara neden olabilecek, hatta anafilaktik şok adını verdiğimiz aşırı alerjik reaksiyon sonucu tıpkı penisilin alerjisinde olduğu gibi ölümler olabilecektir. Ya da, bağışıklık sistemi bu yeni genlere tepki verirken yanlışlıkla kendi vücuduna karşı da tepki verebilecek ve kendi vücuduna saldırarak otoimmün hastalıklar adını verdiğimiz romatizmal hastalıklar ortaya çıkabilecektir. Bağışıklık siteminin önemini açıklamak için, baskılanmış bağışıklık sistemi ya da başka bir deyişle zayıf düşmüş, tükenmiş bağışıklık sisteminin kanserin temel nedeni olduğunu belirtmek yeterlidir.</p>

  <p class="calibre2"> İkincisi, bitki hücrelerinin içine sokulan bu yeni genlerin bitkideki bazı maddelerin yapımını azaltabileceği hatta yok olmasına neden olabileceği -ki bu durumda beslenmede eksiklik ortaya çıkacaktır- ya da bazı maddelerin yapımının aşırı artabileceği -ki bu durumda bu maddenin artışına bağlı olarak - zehirlenmelerin ortaya çıkabileceğidir. Çünkü DNA içinde sıralanmış her gen sağındaki solundaki genin çalışmasını etkiler, ya onun çok çalışmasına ya da az çalışmasına ya da hiç çalışmamasına neden olur. Onun için genlerin sıralaması son derece önemlidir ve bazı kanserlerde sadece gen sıralaması değiştiği için ortaya kanser tablosu çıkmaktadır.</p>

  <p class="calibre2"> Bitkiye nakledilecek genler de bu doğal sıralamayı değiştireceği için yukarıdaki değişikliklerin oluşması kaçınılmazdır. Ama neyin ne kadar değiştiğini saptamak o kadar kolay değildir, çünkü, bugün bitkilerin normal hallerinin bile kimyasal içeriği tümüyle bilin memektedir. .</p>

  <p class="calibre2"> Üçüncüsü, gen naklinde kullanılan teknolojiye bağlı oluşabilecek zararlardır. Bitkilere nakledilen bu genlerin bağırsaklarda sindirim sırasında insan hücrelerine geçme riski vardır. "Bunda ne var?" diye düşünebilirsiniz, "Bugüne kadar yediği miz bitkilerin genleri hücrelerimize geçmedi de şimdi bu mu tehlikeli olacak?" diyebilirsiniz, ama şimdiki durum farklıdır. Çünkü, bu yeni gen bitkilerde olmayan yeni bir gendir, ayrıca bir genin çalışabilmesi için tetikleyici gene gereksinimi vardır ve bitkilere gen naklederken, bu genin bitkinin içinde çalışır hale gelmesi için tetikleyici gen de beraberinde bitki ye nakledilir. İşte bu tetikleyici genler virüslerden elde edilir ve bu gen ler aynı hepatit-B virüsü (mikrobik sarılık yapan virüs) ya da AİDS hastalığını yapan virüs gibi bir işleve sahiptir. Bu tetikleyici genin bağırsaklarda sindirim sırasında insana geçmesi aynı AİDS gibi, hepatit gibi bir hastalık tablosunu ortaya çıkarabilir. Üstelik bu gen artık insanın genlerinin içine yerleştiği için yapacak bir şey de kalmaz. Çünkü bugün biliyoruz ki genler deki bir bozukluktan ya da değişiklikten kaynaklanan hastalıklara karşı tıbbın eli kolu bağlıdır. Yine teknik olarak, gen nakli sırasında genin bitkinin içine girip girmediğini anlamak için antibiyotiklere direnç geni kullanılır. Bu genin yine sindirim sırasında insan hücrelerine geçme riski vardır, bu riskin anlamı ise; antibiyotik kullanmamız gerektiğinde o antibiyotikten hiçbir şekilde yararlanamayacağımızdır. Yine bu gen kendi genle -rimizin içine yerleşeceğinden bu da ömür boyu sürecek bir du rumdur. Bir başka risk; özellikle domates, patates gibi sebzelerin üzerinde yaşayan zararlı böceğe karşı yapılan gen naklidir ve bu gen yine bir bakteriden elde edilir. Domatesi, patatesi böcekten kurtarırken biz de bu bakteri genini afiyetle yiyeceğiz. Domatesteki, patatesteki bu geni yiyen böcek ölecektir, ama yanısıra insanın ölmesinin ya da sakat kalmasının bir sakıncası yoktur!..</p>

  <p class="calibre2">Bu genlerin doğaya olan etkileri ise bir başka geri dönüşsüz felaketler dizisine yol açacaktır. Gen kirliği adı verilen bu kirlilik, bitkilerin tozlaşma döneminde bu genlerin doğal bitkilere de bulaşma riskini taşır ve bu öyle sanıldığı gibi küçük bir risk değildir. Bitkiler; rüzgâr, böcek ve kuşlar aracılığı ile tozlaşır, yani kirlilik yapacak bu genler kilometrelerce uzaktaki doğal bitkiye bile ulaşabilir ve onunla tozlaşabilir. Sonuçta tüm doğal dengeyi bozarak Frankenştayn bitkilerin ortaya çıkmasına neden olacak bir sürecin başlaması işten bile değildir.</p>

  <p class="calibre2"> Mezopotamya'nın çölleşmesi, dev eğreltilerin, dinazorların yok olması dünya tarihinde doğadaki küçük değişikliklerin büyük felaketlerine örnektir. Böyle bir felaketin yaşanmayacağını kimse garanti edemez, doğada olaylar zincirleme bir biçimde birbirinden etkilenir, bitki örtüsündeki değişim iklimi değiştirir, iklim değişikliği ise, sağanak yağmurların ya da çölleşmenin ortaya çıkması ya da tüm buzulların eriyerek dünyanın sular altında kalması ya da susuz bir dünyada yaşamın yok olması olasılıklarını içinde barındırır. Ve böyle bir zincirleme olay bir başladı mı, bunu durduracak hiçbir güç yoktur. Doğa yeniden kendi dengesini buluncaya kadar felaket sürecektir. Ama bu yeni doğal dengede insana hâlâ yer var mıdır? İşte bu bilinmez...</p>

  <p class="calibre2"> Dünya Ticaret Örgütü (DTÖ); GATS anlaşmalarının kendisine sağladığı yeni pazarları ele geçirmeye çalışırken, bu yeni teknolojik ürünlerle pazara girip klasik teknolojik ürüne sahip olan sermayenin elinden pazarın tümünü kapmaya çalışırken, yani sermayenin bu el değiştirme operasyonunda insanlığı kapkara bir gelecek beklemektedir. Sermayenin bu el değiştirme savaşının insana ait tüm değerleri ortadan kaldırmayı da birincil amaç olarak seçtiğine Irak hapishanelerindeki esirlere yapılan işkenceler çok açık kanıttır. Savaşlarda işkence dünya tarihi boyunca olagelmiştir, bu, savaşta direnci kırmaya, iradeyi teslim almaya yöneliktir, kabul edilebilir bir yanı da yoktur, ama Irak hapishanelerindeki işkence doğrudan insanı insan yapan değerlere saldırıdır ve insanın insanlıktan çıkması için uğraşılmaktadır. Bu yetmiyor, ruhlara saldırıdan sonra şimdi de en temel yaşam birimimiz olan insanın genlerine, hücrelerine saldırılıyor. Bitki genlerini değiştirme operasyonunun insanın yararına hiçbir yanı yoktur, bilimin, bu konuda çok fazla bilinmeyen, çok fazla risk olduğunu açıklamasına karşın bunların üretiminde hâlâ ısrar ediliyor. Dünyayı, ruhları sakatlanmış, hücreleri sakatlanmış insanlarla dolu bir dünya haline getirdikten sonra da yönetmenin çok ama çok kolay olacağının hesabı yapılıyor.</p>

  <p class="calibre2"> DNA protein toplar üzerine sarılarak paketlenir ve kromozomları oluşturur. Binlerce molekülden oluşan DNA'nın içine gen sokmanın en kestirilemeyen yanı nakledilen genin DNA zincirinde nereye yerleşeğinin belirlenmesidir; yani her şey tesadüfe bağlıdır. Gözümüzün önüne şöyle bir fotoğraf getirmeye çalışalım; soğuk sularda yaşayan ve donmaya karşı genleri bulanan balıktan, donmaya karşı dayanıklı hale getirmek üzere domatese bu genin nakli gerçekleştirilmiş olsun; sevimli gibi görünmesine karşın bu bir kara mizahtır. Doğanın neye benzeyebileceğine tipik bir örnektir.</p>

  <p class="calibre2">Sonuç: Frankenştayn bitkilerdir!....</p>

  <p class="calibre2">Kaynak:</p>

  <p class="calibre2">Doç. Dr. Şükran ŞAHİN (Immünolog) - Habertürk'te "Aynanın Arkasında anlattıklarından derlenmiştir.</p>
</body>
</html>
