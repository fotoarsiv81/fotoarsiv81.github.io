<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a>YAVUZ-HAVUZ DAVASI... "ÖYLE İCAP ETTİ!"</h2>

  <p class="calibre2"><span class="calibre3"> Yücedivan kararını verdi. Bakan suçlu bulunmuştu ama maddi menfaat sağladığı söylenmemişti. Bahriye eski Bakanı alınacak malzemenin fiyatına fesat karıştırmaktan suçlu bulunmuştu...</span></p>

  <p class="calibre2"> 1927 yılı Eylül ayının son günlerinde İsmet Paşa Cumhurbaşkanı Gazi Mustafa Kemal'e özel bir ziyaret yaptı ve O'na önemli bir olaydan, hükümet bünyesi içinde bir suiistimal olayından söz etti. Başbakan, "Hükümet bünyesi içinde bir suiistimal, irtikâp ve irtişa vardır," dedi ve bu olayın kahramanı olarak da Bahriye Bakanı İhsan'ın adını verdi. Başbakan kabinesinin bir bakanını en ağır ithamla suçluyordu.</p>

  <p class="calibre2"> Başbakan, Denizcilik Bakanı'nın <span class="calibre3">Yavuz</span> savaş gemisinin tamiri ve satın alınması sırasında ilgili firmalardan rüşvet aldığını, irtikâpta bulunduğunu iddia ediyordu.</p>

  <p class="calibre2"> Suçlanan Bakan İhsan (Eryavuz) Cumhuriyet'in ilk ve son Denizcilik Bakanı'dır.</p>

  <p class="calibre2"> Bu olaydan üç yıl öncesine gidelim. 22 Kasım 1924 tarihinde Başbakan İsmet (İnönü) istifa ediyor, aynı gün Ali Fethi (Okyar) yeni hükümeti kuruyordu. Başbakan Milli Savunma'yı da üstlenmişti. Yeni bir bakanlık kurulmuştu: Bahriye (Denizcilik Bakanlığı)... Bu yeni bakanlığa da Cebelibereket milletvekili, eski ittihatçı Topçu (Binbaşı) İhsan (Eryavuz) tayin edilmişti.</p>

  <p class="calibre2"> Bu tarihe kadar on bir bakanlı olan kabinede Bahriye Bakanlığıyla birlikte sayı on iki oluyordu. Fakat muhalefette olan Terakkiperver Cumhuriyet Fırkası (Partisi) milletvekilleri, başta eski bir deniz subayı Hüseyin Rauf (Orbay) olmak üzere bu bakanlığı gereksiz buluyorlardı. İzmir suikastı nedeniyle asılacak olan Eski şehir Milletvekili Ayıcı Arif şöyle diyordu:</p>

  <p class="calibre2"><span class="calibre3"> "Biz yeni bir vekâlet değil, yeni bir kapı çuhadarlığı kuruyoruz. Buna ne lüzum var?"</span></p>

  <p class="calibre2"> Başbakan Fethi ve hükümet arkadaşları ise üç yanı denizlerle çevrili olan Türkiye'de denizcilik işlerinin bir bakanlık bünyesinde toplanmasını zorunlu görüyorlardı.</p>

  <p class="calibre2"> Türkiye Cumhuriyeti Hükümeti'nde ilk ve son Denizcilik Bakanlığı'nın kuruluş tarihi 30 Aralık 1924'tür.</p>

  <p class="calibre2"> 1924-1927 arası ülkede pek çok olay oldu. Şeyh Sait ayaklandı; birçok önemli devrim gerçekleştirildi, Terakkiperver Cumhuriyet Partisi kapatıldı.</p>

  <p class="calibre2"> Gazi, Başbakan İsmet'e şimdiye kadar bu olayın nasıl olup da gizli kaldığını sordu, buna açık bir yanıt alamadı. Başbakan, <span class="calibre3">"Bana müsaade buyurursanız İhsan Bey hakkında meclis soruşturması isteyeceğim," dedi.</span></p>

  <p class="calibre2"> Bu arada yeni seçimler yapılmış ve İhsan (Eryavuz) BMM'nin üçüncü döneminde de bir kez daha Cebelibereket milletvekili olarak yerini almıştı. Fakat 2 Kasım 1927 tarihinde kurulan dördüncü İsmet (İnönü) kabinesinde ne Bahriye Bakanı İhsan vardı ne de Bahriye Bakanlığı.</p>

  <p class="calibre2"> Başbakan sorunu seçim sonrası Meclis'e taşıdı. Önergenin altında yalnızca Malatya Milletvekili İsmet imzası bulunuyordu. Önerge metninde şunlar yazılıydı:</p>

  <p class="calibre2"> "Eski Denizcilik Bakanı ve Cebelibereket Mebusu İhsan Bey'in, bakanlığının son günlerinde (savaş gemisi) <span class="calibre3">Yavuz'un</span> onarımı sözleşmesinin değiştirilmesi meselesinde güveni bozacak şekilde, Bakanlar Kurulu'nun kararma aykırı olarak ve kanuni yetkisinin dışında hareket ettiği, hazinenin menfaatlerine dikkat etmediği anlaşılmıştır. Bakanlığı sırasında ve bakanlık görevinden doğan bu hareketin sorumluluğunu alması ve Divan-ı Âli'ye (Yücedivan) gönderilmesi gerekmektedir. İçtüzüğün 169. maddesi gereğince hakkında Meclis Soruşturması yapılmas ın ı teklif ederim."</p>

  <p class="calibre2"><span class="calibre3"> Önerge Konusu Olan "Yavuz - Havuz" Olayı Nedir?</span></p>

  <p class="calibre2"> Cumhuriyet tarihimizin ilk Yücedivan konusu olan ve Bahriye Bakanı'nın hapse atılmasıyla sonuçlanan dava serüveni şöyle başladı:</p>

  <p class="calibre2"> Ünlü <span class="calibre3">Yavuz</span> zırhlısı Birinci Dünya Savaşı'nda ağır yaralar almıştı. Bu havuzun maliyeti 3 milyon lira civarındaydı. Yavuz'un onarımı için 1924 bütçesine iki milyon lira ödenek konulmuştu. Bu işi yapan şirketlerden teklifler alınıp incelendi.</p>

  <p class="calibre2"> Sözünü ettiğim dönemde kurulan tüm şirketler bünyelerine ortak olarak mutlaka bir milletvekili alıyorlardı. Yavuz'un onarımı için teklif veren şirketlerden birisinin ortağı da İhsan Bey'di. Fakat iş bu şirkete değil de Türkiye temsilcisi Babanzade Fuat'ın olduğu Alman Flender şirketine verildi. Ancak 1926 yılının Temmuz ayına kadar işe başlanılmadı. Bunun üzerine Fransız Saint Nazaire firmasının da ucuz teklif verdiği belirtilerek Başbakan'a sunuldu. Başbakan beş milyon sterlin şartı koydu. Havuz bulunmuştu. Yavuz'un şirkete teslim edilmesi gerekiyordu ama beklenmedik bir kaza oldu ve bunu fırsat sayan Fransız şirketi sigorta bedelinin düşürülmesini istedi. Şirket lehine bir milyon lira kazanç söz konusuydu.</p>

  <p class="calibre2"> Araya komisyoncular sokuldu, hatta Başbakan'ın kardeşi Rıza'ya bile aracılık teklif ettiler. İsmet Bey (İnönü) bu girişimleri "nüfuz arıyorlar" diye yorumladı. Şirketin sigorta süresini dört aya indirme teklifini Fen Kurulu onayladı. Ek teklife bir de uzman konmuştu.</p>

  <p class="calibre2"> Yukarıda belirttiğim gibi yeni kabinede artık Denizcilik Bakanlığı yoktu. Ama <span class="calibre3">"Yavuz - Havuz meselesi"</span> yeni hükümetin gündemindeki ilk maddeydi.</p>

  <p class="calibre2"> Eski Bakan İhsan Eryavuz giderayak "ek maddeli" bir metin hazırlamıştı. Örneğin ödeme iki yılda taksitlerle yapılacakken, iş yapıldıkça ödeme maddesi eklenmişti...</p>

  <p class="calibre2"> Başbakan'ın eski bakana kızmasının temel nedeni yapılan değişiklikler konusunda hükümete bilgi vermeyişi idi.</p>

  <p class="calibre2"> Sonunda 33 kişilik bir komisyon kuruldu. Karma komisyon araştırmasını 23 Ocak 1928'de imzaladı. Raporun özeti şuydu:</p>

  <p class="calibre2"> Denizcilik eski Bakanı İhsan Bey'le milletvekili Dr. Fikret Bey <span class="calibre3">Yavuz'un</span> havuzlanması ve onarımı meselesinde sorumlu idiler. Kendileriyle beraber başka sorumlular da vardı. 27 Ocak günü Meclis toplandı. Sekiz yıldır ilk kez bir "Bakan" ya Yüce-divan'a gönderilecek ya da aklanacaktı.</p>

  <p class="calibre2"> Suçlanan eski bakan şunları söylüyordu:</p>

  <p class="calibre2"> "Flender'e şartlarınız öteki firma ile eşittir diye yalan söyleyerek yüzde üç tenzilat yaptırdım. Bu meşru bir yalandı. Flender'den rüşvet almış olan bir adam onun aleyhine darbe indirir mi? Flender'le Saint Nazaire anlaşarak gelmişlerdi. Onları birbirinden ben ayırdım.</p>

  <p class="calibre2">I.300.000    lirayı hazineye kazandıran İhsan'dır."</p>

  <p class="calibre2"> Yücedivan 5 Nisan'da kararını verdi. Bakan suçlu bulunmuştu ama maddi menfaat sağladığı söylenmemişti. Bahriye eski Bakanı alınacak malzemenin fiyatına fesat karıştırmaktan suçlu bulunmuştu. İki yıl ağır hapis ile cezalandırılmasına ve iki yıl rütbe ve memuriyetten mahrum bırakılmasına oybirliğiyle karar veriliyordu.</p>

  <p class="calibre2"> Komisyon aldıkları sabit olan İttihat ve Terakki'nin önemli isimlerinden Sapancalı Hakkı bir yıl hapis ve bir yıl rütbe ve memurluktan mahrumiyetle cezalandırılıyordu.</p>

  <p class="calibre2"> Nazım ve Dr. Fikret'in cezaları ise dörder ay hapis ve yüzer lira para cezasından ibaretti.</p>

  <p class="calibre2"> Bu olayın seyrine baktığımızda bir rüşvet - iltimas davası gibi değerlendirebiliriz. Ancak aynanın arkasından baktığımızda farklı bir sonuç çıkmaktadır.</p>

  <p class="calibre2"> Bazı kaynaklarda ortaya atılan iddiaya göre <span class="calibre3">II. İnönü muharebesi</span> sırasında Yunanlıların taarruzları karşısında cephede bazı krizler ortaya çıkınca sinirleri bozulan Miralay İsmet birliklere kademeli olarak geri çekilmeleri emrini verir.</p>

  <p class="calibre2"> Geri çekilmeyi korumak için bırakılan artçı birlik komutanı aynı anda Yunanlıların da geri çekilmeye başladıklarını fark edince bizimkiler geri dönüp terk ettikleri siperlere yerleşirler. Bunun adı da</p>

  <p class="calibre2"><span class="calibre3">II.    İnönü Zaferi</span> olur.</p>

  <p class="calibre2"> O günlerde Gazi de (şifreli değil) açık metin ile İnönü'ye o meşhur, <span class="calibre3">"Orada yalnız düşmanı değil, milletin makûs talihini de yendiniz,"</span> telyazısını çekmiştir.</p>

  <p class="calibre2"> Gece Çankaya'da Binbaşı İhsan (Eryavuz) Gazi'ye, <span class="calibre3">"Paşam İsmet'in burada ne yaptığını hepimiz biliyoruz, neden böyle pohpohlayıcı bir telgrafa lüzum gördünüz?"</span> diye sorar. Gazi Paşa da cevaben, <span class="calibre3">"'Bugünlerde mecliste ve cephede pek çok kişi nizami ordu kurulmasını istemiyor, milis kuvvetleri ve Ethem'inki gibi, Kuvayi Seyyare olarak durumu kurtaracağımızı savunuyorlar. Nizami birliklerin de artık savaşacak ve muzaffer olacak bir duruma geldiğini belirtip moralleri yükseltmek için o telgrafı açık olarak gönderdim,"</span> der.</p>

  <p class="calibre2"> Yemekte bulunan Kerküklü eski bir jandarma subayı olan Ali Saip, yemeden içmeden hemen İnönü'ye koşup, "Miralayım, İhsan sizin hakkınızda Gazi'ye şöyle şöyle dedi," diye haber verir (Aynı Ali Saip, bakanın yargılandığı Yücedivan'da hiç ilgili olmadığı halde ifade vermiştir ve söyledikleri kanıtlanamamıştır).</p>

  <p class="calibre2"> İsmet İnönü ile İhsan Eryavuz arasındaki ikinci sürtüşme Sakarya Muharebesi'nden sonra, büyük taarruz hazırlıkları sırasında meydana geldi.</p>

  <p class="calibre2"> Birinci Dünya Savaşı'nda kolordu komutanlığı ve 5. Ordu komutanlığı yapmış olan Ali İhsan Paşa 1. Ordu Komutanı olmuştu. Miralaylıktan tuğgeneralliğe terfi eden İsmet (İnönü) Batı Cephesi komutanı olunca kıdem ve deneyim bakımından kendisinden kat kat üstün olan ordu komutanlarına emirler yağdırmaya başladı ve aralarında bir sürtüşme doğdu. İnönü, emirlerini dinlemiyor, orduyu itaatsizliğe yöneltiyor suçlaması ile Ali İhsan Paşa'yı başkomutanlığa şikâyet ederek, kendisinin isyana teşvik suçundan İstiklâl Mahkemesi'ne verilmesini ister.</p>

  <p class="calibre2"> Dosya Ankara İstiklâl Mahkemesi reisi sıfatı ile başkan İhsan'ın önüne gelir. O da dosyayı inceledikten sonra, "Cephe komutanının iddia ettiği gibi bir isyana teşvik suçu yoktur, olsa olsa iki kumandan arasındaki bir mesleki sürtüşmedir. Bunun çözüm yeri mahkememiz değil, Başkumandanlık makamıdır," der ve dosyayı iade eder. Buna rağmen Ali İhsan Paşa emekli edilir ve 1. Ordu komutanlığına da Sakallı Nurettin Paşa getirilir.</p>

  <p class="calibre2"> Üçüncü sürtüşme de, yine Topçu İhsan'ın başkanlık ettiği mahkemeye intikal eden bir davadır. Hüseyin Cahit (Yalçın) vatana ihanet suçlaması ile İnönü tarafından mahkemeye verilir ama suçsuz bulunur.</p>

  <p class="calibre2"> Bu üç olayın kini ile İnönü, <span class="calibre3">Yavuz</span> gemisi onarım işini bahane ederek Bahriye Bakanı'nı mahkûm ettirir. Bu bir komplodur.</p>

  <p class="calibre2"> "Öyle icap etmişti!"</p>

  <h2 id="sigil_toc_id_11" class="calibre7"><a id="bookmark1" class="calibre8"></a> ATATÜRK' Ü SAMSUN'A  GÖTÜREN BANDIRMA VAPURU GERÇEĞİ...</h2>

  <p class="calibre2"><span class="calibre3"> General Mustafa Kemal'i Samsun'a çıkaran gemi aslında yepyeni bir transatlantiktir!</span></p>

  <p class="calibre2"><span class="calibre3"> Gerçekten biz Dedem Korkut'un sözünü ettiği Altay'dan gelen yiğitler miyiz?</span></p>

  <p class="calibre2"> Birinci Dünya Savaşı Osmanlılar'ın da içinde bulunduğu ittifakın yenilgisiyle sonuçlanınca, ülkenin işgali başladı. Bunun ilk adımı olarak 54 parça gemiden oluşan bir donanma İstanbul Boğazı'na demirledi. 30 Ekim 1918'de Mustafa Kemal Güney Cephesi'nden İstanbul'a dönerken Bağlaşık filo gemileri de boğazdadır ve "geldikleri gibi giderler" öngörüsünde bulunmuştur. Bunun ardından Pera Palas'a yerleşir, arkadaşlarıyla birlikte Anadolu'ya geçiş ve bir örgütlü hareket planlan yapmaya başlar.</p>

  <p class="calibre2"><span class="calibre3"> Mustafa Kemal'in Sultan Vahdettin'le Son Görüşmesi</span></p>

  <p class="calibre2">14 Mayıs 1919 tarihinde, Padişah Vahdettin, Mustafa Kemal Paşa'yı Yıldız Sarayı'nın küçük bir odasında kabul etti. Salonun penceresinden Boğaziçi görünüyordu. Düşman zırhlıları, toplarını saraya çevirmişlerdi. Bu ikili görüşmeyi Mustafa Kemal şöyle aktarmıştır: "14 Mayıs 1919 Cuma akşamı saat yedi buçukta, Yıldız Sarayı'na gittim. Beni küçük bir odaya aldılar. Biraz sonra Padişah Vahdettin geldi. Ayağa kalktım. Beni yanına oturttu. O kadar yakın ki adeta diz dize idik. Padişah'ın sağında hemen dirseğini uzatarak dayandığı küçük bir masanın üstünde bir kitap vardı. Odada bir sessizlik hüküm sürüyordu. Anlaşılıyordu ki sarayda hiç neşe yok. Padişah geleceğini düşünüyor...</p>

  <p class="calibre2"> Odanın Boğaziçi'ne açılan görünümü şöyleydi:</p>

  <p class="calibre2"> Bağlaşık Devletler'in donanmaları sıra ile dizilmişler, topları Saray'a doğru çevrilmiş... Bu tehdit edici, korkunç bir görünümdü. Bu odada oturup da bu durumu görmemek olanaksızdı. Mehmet Vahdettin dedi ki:</p>

  <p class="calibre2">'Paşa paşa, sen şimdiye kadar devletimize çok hizmet ettin. Bunların hepsi artık bu kitaba geçti. Bu bir tarih kitabıdır," diye dirseğinin altındaki kitabı gösterdi ve sözlerine devam etti: Tarihe geçti bunları unutunuz, bundan sonra edeceğiniz hizmetler şimdiye kadar yaptığınızdan çok büyük olacaktır. Dikkat ve sadakatle çalışırsanız, devleti düştüğü bu felaketten kurtarabilirsiniz. Birçok komutanları Anadolu'ya gönderdim. Sizin göreviniz bunları denetlemek olacaktır.'</p>

  <p class="calibre2">'Bu hususta elimden geleni yapacağım, buna emniyet buyurunuz efendim.'</p>

  <p class="calibre2"> Vahdettin ayağa kalktı, elimi sıktı, sonra, 'Muvaffak olunuz... ' dedi. Huzurundan çıktığım zaman, benim öğretmenim olan Başyaver Naci Paşa hemen yanıma geldi. Elinde ufak bir korumalık içinde bir şey tutuyordu, bana, 'Zat-i Şahane'nin ufak bir hatırası,' dedi. Kapağının üzerinde Sultan Vahdettin markası işlenmişti."</p>

  <p class="calibre2"> Vahdettin'in yanından ayrılan Mustafa Kemal konuşmanın içeriğini çözmeye çalışıyordu. Kendi amacıyla Padişah’ın sözlerindeki amaç farklıydı.</p>

  <p class="calibre2"> Vahdettin ile Mustafa Kemal ilişkisi, Almanya gezisi ile başlamıştır. Bu gezi 15 Aralık 1917'de başlamış ve 4 Ocak 1918'de sona ermiştir. Mustafa Kemal'in fahri yaverliği ise 22 Eylül 1918'de verilecektir. Yalnız fahri yaverliği yaverlik ile karıştırmamak gerekir, fahri yaver padişah adına sadece resmi törenlere katılır.</p>

  <p class="calibre2"><span class="calibre3"> İzmir'in İşgali ve Hükümet</span></p>

  <p class="calibre2"> Padişah ile Mustafa Kemal görüşmesinden bir gün sonra İzmir'e Yunan askerleri çıkar ve hızla Ege bölgesi işgal edilir. Özellikle tecavüz ve öldürmelere karşı yöre halkının tepkisini İstanbul hükümeti "isyan" olarak niteler. Bir örnek verelim: İçişleri Bakanı Ali Kemal, Redd-i İlhak ve Müdafaa-yı Hukuk gibi yeni kurulan milli örgütlerin telgraflarının çekilmesini yasaklar ve Yunanlılarla çatışmaya başlamış olan milli kuvvetlerin bastırılıp dağıtılması için genelge yayınlar (18 Haziran 1919).</p>

  <p class="calibre2"> Hükümet işgalin protesto edileceği İstanbul mitinglerini yasaklar. İzmir ve çevresinde vahşet havası esmeye başladığı sırada, İstanbul'da Tuğgeneral Mustafa Kemal "kurtuluşun başlangıcına" Galata Rıhtımı'na hareket etmektedir. (16 Mayıs 1919)</p>

  <p class="calibre2"><span class="calibre3">Teori 1: Mustafa Kemal'i Samsun'a Vahdettin gönderdi</span></p>

  <p class="calibre2"> Doğru. Çünkü bir Osmanlı Generali olan Mustafa Kemal'in görevde olduğu sırada, bir başka resmi göreve padişah fermanı dışında bir görev emriyle gitmesi olanaksızdı. Başbakan Damat Ferit uygun gördü, Genelkurmay Başkanı önerdi, Padişah da onayladı.</p>

  <p class="calibre2"><span class="calibre3"> Mustafa Kemal'in Anadolu'ya Gönderilmesi</span></p>

  <p class="calibre2"> İstanbul Hükümeti'nden umudunu kesen devrimci kadro, çözümü Anadolu'da arama kararı aldı. Mustafa Kemal çözüm yolunu şöyle çiziyordu: "Uygun bir zaman ve ortamda, İstanbul'dan kaybolmak, basit bir düşünceyle Anadolu içine girmek, bir süre adsız çalıştıktan sonra, bütün Türk ulusuna felaketi duyurmak..."</p>

  <p class="calibre2"> Cumhuriyete ve bağımsızlığa doğru gidişte atılan ilk adım olan Samsun yolculuğu pek çok kitapta işlenmesine karşın yine de karmaşıklığını sürdürmektedir. Mustafa Kemal'in Anadolu'ya gidiş ya da gönderilişi dört ayrı düşüncede odaklanmaktadır.</p>

  <p class="calibre2">Bunlar:</p>

  <p class="calibre2">1.    Padişahın bilgisi ve teşvikiyle,</p>

  <p class="calibre2">2.    İngilizlerin bilgi ve onayıyla,</p>

  <p class="calibre2">3.    Padişah ve İstanbul Hükümeti'nin bilgisi ama İngilizlerden gizli olarak,</p>

  <p class="calibre2">4.    Kendi çabaları ve devrimci kadronun yardımıyla.</p>

  <p class="calibre2"> Resmi belgeler Mustafa Kemal'in, Anadolu'ya dokuzuncu ordu müfettişi olarak resmi bir görevle geçtiğini yazmaktadır. Bu görevin ayrıntısına geçmeden önce Mustafa Kemal'in bu göreve seçilişi üzerinde duralım.</p>

  <p class="calibre2"> Mustafa Kemal ve Sadrazam Damat Ferit daha önce tanışmamışlardır ve öncelikle ikisinin buluşması gerekmektedir. Kurtuluş Savaşı'nın önemli adlarından biri olan Ali Fuat Cebesoy'un kardeşi dönemin İçişleri Bakanı Mehmet Ali Paşa'nın kızıyla evlidir. Mustafa Kemal de Ali Fuat'ın babası İsmail Fazıl Paşa'nın aracılığıyla bakan ile tanışır. Bakan da Mustafa Kemal'e inanır ve güvenir; Damat Ferit ile bir araya gelmelerini sağlar. Birkaç gün sonra yemekte buluşan Sadrazam, Mustafa Kemal ve Cevat (Çobanlı) Paşa (daha sonra Harbiye Nazırlığı'na atandı) arasında yapılan konuşmalarda Ferit'in de güvenini kazanır.</p>

  <p class="calibre2"> Damat Ferit ile Mustafa Kemal'in buluştukları tarihin 13 Mayıs 1919 olduğu sanılıyor. Ferit'in Nişantaşı'ndaki konağında akşam yemeğinde bir araya gelirler ve Ordu Müfettişliği görevi konuşulur. Mustafa Kemal'in Padişah'la konuşması gerektiğini söyleyen Sadrazam'dır. Bu da ona verilen görevin önemini göstermektedir. Sadrazam Mustafa Kemal'e, "Her arzunuzu doğrudan bana yazabilirsiniz, derhal yapılacağından emin olunuz," der. Samsun dolaylarındaki nazik ve tehlikeli durumun önlem almayı gerektirmesi ve bu işin Harbiye Nazırı Şakir Paşa'ya havale edilmesi Mustafa Kemal'in işini kolaylaştırmıştır. Başbakan, Mondros hükümlerini uygulamak için bir koordinatör generali Anadolu'ya göndermek zorundadır. Bu subayın Almancı, hele hele Enver Paşa'cı olmaması gerekmektedir. Kadro gözden geçirilince Çanakkale'den de çok tanınmış bir general olan Mustafa Kemal adını Damat Ferit onaylamakta tereddüt etmez.</p>

  <p class="calibre2"> Yetki yönergesini kaleme alan Genelkurmay İkinci Başkanı Kâzım (İnanç) Paşa, Mustafa Kemal'in tasarılarından bilgi sahibiydi. Bu nedenle, görev ve yetki yönergesi Mustafa Kemal'in istekleri doğrultusunda hazırlandı.</p>

  <p class="calibre2"><span class="calibre3">Teori 2: Mustafa Kemal Samsun'a İngiliz Mührü ve Pasaportu ile Gitti</span></p>

  <p class="calibre2"> İşgal İstanbul'undan Karadeniz'e ya da Anadolu'ya geçmek için İngiltere işgal kuvvetleri komutanlığının izin belgesi gerekiyordu. Kâzım Karabekir de ötekiler de İngiliz pasaportu ve mührüyle çıkış yapmışlardır.</p>

  <p class="calibre2"><span class="calibre3"> Mustafa Kemal Niçin Bu Göreve Seçildi?</span></p>

  <p class="calibre2"> Mustafa Kemal'in Anadolu'ya nasıl gönderildiğinin yanı sıra niçin gönderildiği de karmaşıklığını sürdüren bir sorudur. Kimilerine göre İstanbul'dan uzaklaştırılmak için gönderildi. Kimilerine göre de tam tersi. Bazıları da bu göreve özellikle seçildiğini, İngilizlerce yolda rahatça öldürmek için seçildiğini, iddia ediyor!.. Bir ilginç yorum da şöyle: "Padişah, İttihatçıların arta kalanlarını da etkisiz kılmaya kararlıydı. Daha o tarihte hayli isim yapmış olan Mustafa Kemal, İstanbul'da Müttefikler aleyhine bir direniş hareketi örgütlediğinden, Padişah'a hayli zorluk çıkartmaktaydı. Vahdettin, onu Dokuzuncu Ordu Müfettişi olarak ve Osmanlı ordusunun kalanını dağıtmak emriyle Samsun'a gönderdi." (Peter Masfield, <span class="calibre3">Osmanlı Sonrası Türkiye ve Arap Dünyası,</span> s. 85)</p>

  <p class="calibre2"> Sina Akşin ise bu soruya oldukça geniş bir yorum getirmiştir: "Böyle bir göreve birisi atanacaktı, yoksa bu, Mustafa Kemal'in kendisi için uydurulmuş bir görev değildi. Bunun için, Mustafa Kemal'in uygun görülmüş olmasının olumlu bir yanı vardır. Padişah ve hükümet kendisine güvendikleri için onu atamışlardır. Jaeschke, Vahdettin'in Paşa'ya olan güveninin çeşitli olaylarla nasıl beslendiğini pek güzel özetlemiştir. Hükümet ve Hürriyet İtilaf çevrelerine gelince, bunlar arasında Mustafa Kemal'in de anlattığı üzere, iki düşünce vardı. Kimileri Mustafa Kemal'i çok tutuyor, kimileri de pek o denli tutmuyordu. Az da olsa, bu çevrelerce genel olarak tutulmasını gerektiren bazı nitelikleri vardı. Bunlardan en baştaki, Enver Paşa, dolayısıyla ön saf İttihat Terakkilileri ve Alman komutanlarıyla olan zıtlaşmasıydı. Sarayın onu tutması da temelde bu nedene dayanıyordu. Hükümet çevrelerinde onu destekleyenlerin başında İçişleri Bakanı M. Ali Bey geliyordu. M. Ali'nin, Mustafa Kemal'in İT'li (İttihat ve Terakki) olduğu kuşkusu giderildikten sonra, Ali Fuat'ın (Cebesoy) babası İsmail Fazıl Paşa'nın evindeki bir yemekte dost oldular. M. Ali bir-iki kez Mustafa Kemal'i Şişli'de evinde ziyarete gelir. Bir kez de M. Ali, Bahriye Naz ırı Avni Paşa'yı getirir. Sonra bu ikisi bir gün de Mustafa Kemal'i Cercle d'Orient'e yeme ğe çağırırlar. Avni Paşa, otomobilini göndererek Mustafa Kemal'i bakanlığa yemeğe çağırır. Harbiye Nazırı Şakir Paşa ise Avni Paşa'nın damadı idi.</p>

  <p class="calibre2"> İşte bu temaslar sayesindedir ki, Mustafa Kemal Anadolu'ya gönderildi."</p>

  <p class="calibre2"> Fakat Mustafa Kemal'in Anadolu'da görevlendirilmesi, kendi açısından bir nefy-ü teb'id, "herçibadabat benim İstanbul'dan uzaklaşmamı arzu edenlerin icadettikleri" bir sebepti (Nutuk). Atatürk'ün anılarında bu şöyle anlatılıyor: "Vahdettin kabinelerinde benim için iki zıt fikir olduğunu yukarda söylemiştim. Biri beni lehlerinde kazanmaya çalışanlar, diğeri hiçbir suretle itimad edilmemek lazım olduğunu iddia edenler! Ayrıca münakaşalardan sonra hangi fikir hak kazanmış, bilir misiniz: Mustafa Kemal'e emniyet edilemez! Mustafa Kemal İstanbul'da birtakım menfi telkinler, belki hazırlıklar yapıyor. Bu adamı İstanbul'dan uzaklaştırmak lazımdır. Mustafa Kemal'i Anadolu dağlarına atmalı ve orada çürütmeli! Nihayet bu karar üzerine mutabık kalmışlar... Beni İstanbul'dan çıkarmakla ağır bir yükten kurtulacaklarını zannedenler, makul bir sebep aramakla meşgul idiler."</p>

  <p class="calibre2"> İlk bakışta hükümet ve Hİ (Hürriyet İtilâf) çevrelerinin, hiç olmazsa bir bölümünün Mustafa Kemal'e önemli bir görev verecek denli güvenmeleriyle Mustafa Kemal'in bu değerlendirmeleri çelişiyor gibi görünüyorsa da, şöyle bir açıklamayla bunlar bağdaştırılabilir: Bu çevreler Mustafa Kemal'e böyle bir görevi verecek ya da buna itiraz etmeyecek denli güvenebiliyorlardı, fakat yine bu çevrelerin en azından bir bölümü, Mustafa Kemal'in İstanbul'da kalmasından kuşkulanıyor, onun girmesiyle daha çok rahat edeceklerine inanıyorlardı. Şunu da unutmamak gerekir ki, arkada şlarıyla iktidara gelmek kararında bulunan Mustafa Kemal için, yetkileri ne denli geniş olursa olsun, bir askeri müfettişlik hiç de tatmin edici olmazdı ve onun bu müfettişlik işinden yararlanarak siyasal çalışmalarını Anadolu'da sürdürmek niyeti olmasaydı, bu görevi kabul etmezdi herhalde. Müfettişlik önerisi ve bunun Mustafa Kemal tarafından kabulü, Mustafa Kemal'in bırakışmanın ardından İstanbul'a geldiğinden beri sürdürdüğü iktidar kavgasının iflasını belgeliyordu. Kestirmeden, yani İstanbul'da kalıp Vahdettin tarafından görevlendirilerek iktidara gelme yolu artık kapanmış bulunuyordu. İstanbul'da kalarak iktidara gelme yolunun iyice kapandığı, bir süredir birçok işaretlerle belli olmuştu. Damat Ferit'in yaptırdığı tutuklamaların ön saf İT'lileri ya da yolsuzluk sanıklarıyla yetinmeyip, İT'de sorumlu mevkilerde olmayanları ve düpedüz ulusçu olanları da kapsamına alması, bunu gösteriyordu. Mustafa Kemal'in en yakın arkadaşı Fethi'nin (Okyar) ve kendi gruplarından birçoklarının tutuklanması Mustafa Kemal'in -iktidara gelebilmek ne kelime- özgürlüğünün bile tehdit altında olduğunu gösteriyordu. Nitekim, 8 Mart'ta Fethi'nin tutuklanmas ından sonra, 14 Mart'ta <span class="calibre3">Yeni Gazete,</span> Mustafa Kemal'in de tutuklandığını asılsız olarak bildirdi. 24 Mart günü de <span class="calibre3">Hukuk-u Beşer</span> gazetesinde çıkan bir yazıda savaşta "...ordu kumandanı denilen adi sefillere, daha doğrusu haydut basılara... " teslim olunan milyonlarca altın ve gümüş akçeden söz ediliyordu. Gerçi bunun altında kalmak istemeyen Mustafa Kemal derhal Harbiye Nezareti'ne hitaben bir dilekçe kaleme aldı ve yazıyı "büyük ahlâksızlık ve sefil vicdansızlık", yazarını "sefil müfteri" diye niteleyerek iddiaları reddetti ve nezaretin gereken kanuni işlemi yapmasını istedi. Dilekçenin bir yerinde, "Osmanlı ordularını ve onların namuslu kumandanlarını bu suretle teşhir edebilme kabiliyeti ancak vatan ve milletin mahv ve izmihlalini arzu eden bir alçakta bulunabilir" deniyordu. Pek muhtemelen Mustafa Kemal'in isteği üzerine (çünkü dilekçe, yazıldığının ertesi günü yayınlandı) <span class="calibre3">Alemdarda</span> yayınlanan dilekçe, bir karşı taarruz niteliğindeydi. Fakat esen hava öyleydi ki, gazete sahibi "hem suçlu hem de güçlü" bir tavır takınarak Mustafa Kemal aleyhine hakaret davası açtı. Kendisini hapse attırmak için bir komplo karşısında bulunduğundan kuşkulanan Mustafa Kemal, bunun üzerine telaşa kapılarak, Anadolu'ya gidinceye kadar muhakemeyi kazanmak için değil, bunun sonuçlanmaması için tedbirlere başvurdu. Herhalde nisan ba şlarında geçen bu olay, onun Anadolu'ya geçme eğilimini pekiştirmiş, dolayısıyla önerilen görevi kabul etmesini kolaylaştırmış olmalıdır.</p>

  <p class="calibre2"><span class="calibre3"> Berc Keresteciyan'ın İhbarı</span></p>

  <p class="calibre2"> İstanbul'dan ayrılma hazırlığı yapan Mustafa Kemal, 15 May ıs 1919'da Hükümet üyelerine veda ziyareti yapar. İçişleri Bakanı Mehmet Ali'den İzmir'in işgal edildiğini öğrenir. "Allah Allah! Ne küstahlık... Protesto edeceğiz" diyen İçişleri Bakanı'na "Belki de daha kesin tedbirler düşünülebilir," diye karşılık verir. Mustafa Kemal Bekirağa Bölüğü'nde tutuklu bulunan arkadaşı, eski İçişleri Bakanı Fethi Bey'i ziyaretinde "Hükümet ve Saray benim hakkımda derin bir gaflet içinde bulunuyorlar. Meseleden henüz İngilizlerin haberi yok," dedi. Aynı gün Osmanlı Bankası Müdürü Berc Keresteciyan, Mustafa Kemal'i götürecek <span class="calibre3">Bandırma</span> vapurunun İngilizler tarafından batırılacağını Mustafa Kemal'in avukatı Sadettin Ferit'e, o da Mustafa Kemal'e bildirdi. 16 Mayıs 1919 sabahı, Mustafa Kemal Paşa'yı Galata Rıhtımı'na götürecek otomobil Şişli'deki evin kapısı önünde bekliyordu. Yakın arkadaşları uğurlamaya gelmişti. Tam hareket edecekken Bahriye Nazırı Albay Rauf, Mustafa Kemal'in yanına yaklaştı; kendisiyle görüşmek istediğini söyledi. İki arkadaş çalışma odasına girdiler. Rauf: "Öğrendiğime göre senin bineceğin vapur izlenecektir. Ya, vapurun İstanbul'dan hareketine izin verilmeyecek; ya da Karadeniz'de batırılacakmış." Aynı haberi, daha önce de birkaç yerden duyan Mustafa Kemal; "Gidersem tutuklayacaklar ya da batıracaklar; gitmezsem ne olacak? Gene tutuklayacaklar; kimbilir neler yapacaklar. Fakat yurt ve ulus ne olacak... Ben gideceğim. Senin de başın sıkışırsa hemen bana katıl... " Mustafa Kemal kendisini bekleyen otomobile binerek Galata Rıhtımı'na hareket etti. Boğaziçi'nde çalışan iç hat vapurlarının büyüklüğünde, yıpranmış, eski fakat yine de oldukça bakımlı bir tekne olan <span class="calibre3">Bandırma</span> vapuru, Sirkeci'den demir alarak Galata Rıhtımı açığında demirlemiş, bekliyordu.</p>

  <p class="calibre2"><span class="calibre3">Teori 3: Bandırma Vapuru'nun Paraketesi de Pusulası da Vardı.</span></p>

  <p class="calibre2"> Gemilerin pusulası cepte taşınan izci pusulası gibi değildir ki kaybedilsin! Dümen dolabında sabit pusulanın ötesinde geminin çeşitli bölmelerinde de pusulalar vardır. Paraketeye gelince; hızölçer olarak kullanılan bu aygıtın, kıçtan kopup gitmesi neredeyse olanaksızdır. Atatürk'ün Samsun yolculuğuna destansı bir hava vermeye çalışan, tıpkı bugün olduğu gibi o tarihlerde de devlet büyüklerine yaranmaya çalışan gazeteciler tarafından uydurulmuş bir masaldır.</p>

  <p class="calibre2"> İşin ilginç yanı 2002 yılında yayınlanan kitaplarda bile aynı yanlışlıklar sürdürülmektedir.. Örneğin; Atatürkçü olarak bilinen Celal Erikan'ın <span class="calibre3">Komutan Atatürk</span> (İş Bankası Yayınları) adlı kitabında Kaptan'ın adı bile yanlış yazılmıştır; <span class="calibre3">Bandırma</span> vapuruyla ilgili bilgiler eksik ve yanlıştır!</p>

  <p class="calibre2"> İlkokuldan itibaren <span class="calibre3">Bandırma</span> vapuru dendiğinde aklımıza gelen paraketesi olmayan, pusulası bozuk eski bakımsız bir gemidir. Üstelik kaptanı da Karadeniz'e hiç çıkmamıştır. Ama tüm bu olumsuzluklara karşın bu gemi, Kurtuluş Savaşı kadrosunu Samsun'a ulaştırmayı başarmıştır.</p>

  <p class="calibre2"> İlk bakışta hiç kuşkusuz çok cazip bir öykü kurmacası. Üstelik bu öykü Atatürk'ün sağlığında yazılmıştır; yazarı da Falih Rıfkı Atay'dır! Ancak gerçeğin ne olduğunu aşağıda okuyacağız.</p>

  <p class="calibre2"> Yıl 1998. Melih Gökçek Ankara Belediye Başkanı olarak duvarları bir afişle doldurur. Bir transatlantik süsler kent duvarlarını. Abdurrahman Dilipak da fırsatı kaçırmadan kendi öyküsünü kurar. Atatürk'ü Samsun'a çıkaran gemi aslında yepyeni bir transatlantiktir. Onlara göre resmi tarih yalan yanlış bilgilerle doludur. Üstelik Padişah Atatürk'e savaşı örgütlesin diye 40.000 altın vermiştir!</p>

  <p class="calibre2"> Hasan Pulur köşesinde basit ama esaslı bir yanıt verdi. Dedi ki; bir altın 8 gram olsa 40.000 altın 320 kilogram eder, bunu nasıl taşıdılar acaba? Atatürk ve laik cumhuriyetin koyu muhalifleri hemen ağız değiştirerek altını kâğıt paraya çevirdiler.</p>

  <p class="calibre2"> Kısacık aralıkta özetlediğim tüm bu olup bitenler bile "fesat" yaratmaya ne denli yatkın bir yapımız olduğunu ortaya koymaktadır. Para konusunun doğrusu şudur: Gemide bulunan subay ve erler yasanın kendilerine tanıdığı hak doğrultusunda yalnız harcırah almıştır. O günün koşullarına göre bile az olan bu para kısa sürede tükenecek, Erzurum'da borç para aranmaya başlanacaktır.</p>

  <p class="calibre2"> 1919 yılında bir transatlantiği Samsun Limanı'na demirletenler, hayatları boyunca deniz taşıma araçlarının neye benzediğini, nasıl sınıflandırıldığını bilmediklerini, kısacası, bu konudaki cahilliklerini ortaya koymuşlardır. Hem Falih R. Atay gibi bazı Atatürkçü yazarların; hem de radikal İslamcı yazarların teorileri çok tutarsızdır.</p>

  <p class="calibre2"><span class="calibre3"> Gelelim Bandırma Vapuru Gerçeğine</span></p>

  <p class="calibre2"><span class="calibre3"> Bandırma,</span> 1878 yılında İskoçya'nın Paisley kentindeki H. Mc Intyre tezgâhlarında yapılmıştır. Yapım numarası 12'dir, kardeş gemisi yoktur. Demir uskurlu ve buharlı bir gemidir.</p>

  <p class="calibre2"> Boyu 47.97 metre, eni 8,5 metre, derinliği de 8,5 metredir. <span class="calibre3">Trocadero</span> adı ile denize indirilen geminin ilk sahipleri Dansey ve Robinson Şirketi'ydi. 1880-1885 yılları arasındaki sahibi Londra'daki W.H. Sollas olmuştu. Gemi daha sonra 1886 yılında Atinalı H. Psica'ya satıldı ve adı da Kymi olarak de ğiştirildi. 1890 yılında yine el değiştirerek E. Arvanti'ye satıldı. 1891 yılında "İdare-i Mahsusa" gemiyi satın alarak adını Panderma olarak değiştirdi. İdare-i Mahsusa 1910 yılında Osmanlı Seyr-i Sefain adını alınca Panderma adı da Bandırma oldu. 28 Ekim 1909'da Seyr-i Sefain, <span class="calibre3">Bandırma'yı</span> posta vapuru olarak kullanmaya başladı.</p>

  <p class="calibre2"> 1923 sonuna kadar Seyr-i Sefain'de posta vapuru olarak çalışmaya devam etti. 1924'te Seyr-i Sefain idaresi Umum Müdürlüğü emrinde Tekirdağ-Mürefte arası posta vapurluğu yaptı. 1925 yılında arızalandı. Uzun süre arızası giderilemedi. Haliç Feneri'nde gemi bozmacısı İlhami Söker'e satıldı. Hemen sökümüne başlandı ve dört ayda sökümü bitirildi. 1926 yılında, müdür Sadullah Bey tarafından alman 900 tonluk bir Bandırma vapuru olmakla birlikte, Atatürk'ü Samsun'a çıkaran vapur değildir. Daha sonra bunun adı Ülgen olarak değiştirilmiştir. Kaptan Karadeniz'de defalarca seyir yapmıştı.</p>

  <p class="calibre2"><span class="calibre3"> Bandırma"nın</span> mürettebatı toplam 22 kişidir. Kaptan İsmail Hakkı (soyadı Durusu) oldu. 1922 yılında emekliye ayrıldı ve 22 Aralık 1940'ta öldü yine Falih Rıfkı Atay'a göre daha önce hiç Karadeniz'e çıkmamıştır! Bu sav doğru değil. Bu geminin kaptanlığına yeni atandığı doğrudur; 1 Mayıs 1919 tarihinde atanmıştır. O tarihteki aylığı da 1850 kuruştur. Kaptan'ın 1938 yılında ünlü tarihçi Enver Behnan Şapolyo'ya <span class="calibre3">(Kemal Atatürk ve Milli Mücadele Tarihi,</span> s.: 294295) anlattıklarını okuduğumuzda görüyoruz ki Kaptan, Atatürk ile Harbiye'deki dairesinde oturmuş, seyir rotasını birlikte saptamışlar. Halbuki genel kabul ilk kez gemide karşılaştıkları yönündedir.</p>

  <p class="calibre2">Kaynak:</p>

  <p class="calibre2">1.    Sina Aksin; İstanbul Hükümetleri ve Milli Mücadele, İstanbul 1983.</p>

  <p class="calibre2"><span class="calibre3">2.</span>    Erol Mütercimler; Kurtuluş Savaşına Denizden Gelen Destek, Alfa Yayınları, İstanbul 2004</p>

  <h2 id="sigil_toc_id_12" class="calibre7"><a id="bookmark2" class="calibre8"></a>VER KURTUL: TERSANE KONFERANSI VE 93 HARBİ</h2>

  <p class="calibre2"><span class="calibre3"> Ver kurtul bir strateji olabilir ancak verip kurtulamayışın strateji mi yoksa taktik mi olduğuna birisi karar verse hayrımıza olacak. Bizim tarihimiz, bugünkü Kıbrıs sorununda olduğu gibi "ver kurtul!" ya da</span></p>

  <p class="calibre2"><span class="calibre3">"..... planını kayıtsız koşulsuz kabul et!" örnekleriyle</span></p>

  <p class="calibre2"><span class="calibre3">doludur. Neden bu komployu bir türlü açığa çıkaramayız?</span></p>

  <p class="calibre2"> Kırım Savaşı 1853-1856 yılları arasında üç yıl sürdü. Bu süreçte Osmanlı bazı Avrupa devletlerinin dostluğunu kazanmıştı. 1856 Paris Antlaşması'yla da Avrupa devletleri arasına katılmıştı. Böylece, görünüşte de olsa, dış politika alan ında oldukça güçlü duruma gelmişti. Islahat Fermanı'nın ilanı ve uygulamaya başlanması ile de, içeride bazı olumlu gelişmelere sahne olmuştu. Ancak, bu dönemde 1870 yılında yapılan Sedan Savaşı Avrupa güçleri arasında değişimlere yol açmıştı. Bu durum Osmanlı İmparatorluğu'nun iç ve dış politikasında önemli değişmeler ve sorunlar ortaya çıkarmıştır. Bunlardan en önemlisi Karadeniz'in tarafsızlığının kaldırılmasının istenmesiydi.</p>

  <p class="calibre2"> 1871 yılında Londra'da Rusya'n ın istekleri doğrultusunda Karadeniz'in yeni statüsünü belirleyen bir anlaşma imzalandı. Böylece Avrupa'nın büyük devletleriyle Rusya arasında savaş olasılığı ortadan kaldırılmıştı. Tabii ki düşüncede...</p>

  <p class="calibre2"> Bu anlaşma ile Osmanlı İngiltere ve Fransa'ya karşı olan güvenini kaybetti ve Rusya'ya yakınlaş maya başladı. Bu dönemde Sultan Aziz tahttaydı ve Sadrazam Âli Paşa 1871'de ölmüş, yerine "Nedimof" lakaplı Mahmut Nedim Paşa getirilmişti. Üç yıl içerisinde altı sadrazam değiştirildi ancak 1875 yılında yine "Nedimof" sadrazamdı. Rusya'ya büyük güven duyan Mahmut Nedim Paşa’nın döneminde Hersek'te, bütün Balkanlar'ı ayaklandıracak bir isyan başladı. Bu isyanla başlayan Balkan bunalımı, 1877-1878 Osmanlı-Rus Savaşı'nın nedeni olacaktı.</p>

  <p class="calibre2"> Hersek isyanı nedeniyle Rusya, Almanya ve Avusturya'nın içişlerine karışacaklarını anlayan Osmanlı yeni ıslahat fermanı çıkarttıysa da bir işe yaramadı. Bu arada 1876 yılında Bulgar isyanı çıktı. Kırım Savaşı sırasında alman dış borcun beş yıl süreyle ödenemeyeceği de açıklanınca Avrupa, ile olan tüm bağlar koptu. İçeride ise 30 Mayıs 1876'da Mithat Paşa ve arkadaşları Sultan Aziz'i tahttan indirip yerine V. Murat'ı geçirdiler. Yeni padişahın akıl hastası olduğu anlaşılınca tahta Sultan II. Abdülhamit geçirildi. Kısa sürede sekiz sadrazam üç padişah değişmişti.</p>

  <p class="calibre2"> Bu sancılı dönemde 1876 yılında Osmanlı-Sırbistan, Karadağ Savaşı patlak verdi. Batılıların tahminlerinin tersine Osmanlı bu savaşı kazandı. İngiltere Balkan sorununda Rusya'nın tek başına etken olmasını istemeyince, İstanbul'da bir konferans toplanmasına Avrupalı öteki güçleri de razı etmiştir.</p>

  <p class="calibre2"> Osmanlı Devleti böyle bir konferansın toplanmasına; devletlerarası hukuka, kendi bağımsızlığına ve toprak bütünlüğüne aykırı olacağını ileri sürerek; karşı çıkmak istedi. Bunun üzerine İngiltere'nin İstanbul elçisi; Babıâli'ye, bu toplantıda Osmanlı Devleti'nin şan ve şerefini incitecek bir davranışta bulunulmayacağını, yani bununla içişlerine karışılmış olunmayacağını belirttikten sonra, Mahmud Celâleddin Paşa Mir'ât-i Hakikat adlı eserinde belirttiğine göre, "Konferansın toplanması kesin olarak kararlaştırılmıştır. Her devletin atadığı temsilci bu günlerde ülkelerinden hareket edecektir. Osmanlı Devleti kabul etmese bile toplantı yapılacaktır," demiştir. İngiltere'nin bu baskısı karşısında, Osmanlı Devleti, konferansın İstanbul'da toplanmasına razı olmak zorunda kaldı.</p>

  <p class="calibre2"> Padişah açısından ortada anlaşılması güç bir durum vardı. Osmanlı orduları Rusya'nın kışkırttığı Sırp ve Karadağ ordularını yenmişti. Ancak ateşkes masasına zorla davet ediliyordu.</p>

  <p class="calibre2"> Çar II.Aleksandr İngiltere'nin sorularına verdiği yanıtta, <span class="calibre3">"Türkiye'yi işgal gibi bir niyetimiz yok. İstanbul'u almak, İngiltere'nin Hindistan yolunu kesmek istediğimize dair dedikodular asılsız. Osmanlı'nın Balkanlarda yaşayan halklara güvenlik garantisi vermesini teminat altına almaktan öte bir şey istemiyoruz,"</span> diyordu. Ama bunda samimi değildi. Rifat Uçarol Siyasi Tarih'te (s. 331) şunları yazıyor: <span class="calibre3">"Rusya bundan sonra, Balkan bunalımını sadece Sırbistan-Karadağ sorunu halinden çıkartarak, genel bir Doğu Sorunu haline getirmiş ve bunun çözümlenmesini istemeye başlamıştır</span>.</p>

  <p class="calibre2"><span class="calibre3"> Nitekim bu konuda Rusya'nın kararlı olduğunu Çar II. Aleksandr 2 Kasım 1876'da İngiliz elçisine şöyle dile getirmiştir: "... Eğer Avrupa cesaret ile hareket etmeye hazır değilse, Rusya tek başına hareket etmek zorunda kalacaktır. Doğu çıkarlarının tehlikeye düştüğünü gören Londra, 9 Kasım 1876'da, Osmanlı Devleti'nin bağımsızlığının ve toprak bütünlüğünün devam etmesinden yana olduğunu, gerekirse bu amaçla savaşı bile göze aldığını açıkladı</span>."</p>

  <p class="calibre2"> İngiltere Osmanlı'nın toprak bütünlüğünün korunacağına dair güvence veren bir anlaşma taslağını İstanbul'a gönderdi. Padişah ordunun güçsüzlüğünü biliyor ve bir savaşı gerçekçi bulmuyordu ama Mithat Paşa aynı düşüncede değildi, gerekirse savaşılabilirdi.</p>

  <p class="calibre2"> Bu koşullar altında Tersane Konferansı İstanbul Kasımpaşa'da 23 Aralık 1876 tarihinde toplandı. Başta İngiltere olmak üzere Fransa ve Rusya'nın Osmanlı delegasyonu karşısına getirdikleri ortak metin kabul edilebilir gibi değildi. Savaşı kaybetmiş olan Sırbistan ve Karadağ'da savaştan önceki duruma dönülecek, küçük İzvornik Cumhuriyeti'nin Sırbistan'a, Hersek ve Arnavutluk'tan bir miktar toprak Karadağ'a bırakılıyordu. Rusların önerisiyle de Bulgaristan' ın Tuna Vilayeti adıyla çok daha geniş topraklara yayılması gündeme getirildi. Sanki savaşı kaybeden Osmanlı ordusuydu. Avrupalı hiçbir devlet Osmanlı'dan yana değildi.</p>

  <p class="calibre2"> Osmanlı heyetine başkanlık eden Dışişleri Bakanı Safvet Paşa gidişatın Osmanlı aleyhine olduğunu görünce, daha önce yaptıkları plan uyarınca yürürlükten kaldırılan meşrutiyet girişiminin yeniden hayata geçirilmesi talimatını verdi. Birden top sesleri duyulmaya başladı. Safvet Paşa olayı açıklayan konuşmasını yaptı:</p>

  <p class="calibre2"><span class="calibre3"> "İşittiğiniz top sesleri ülkemizde anayasanın yeniden yürürlüğe girdiğini müjdeliyor. Bu andan itibaren Türkiye tıpkı sizin ülkeleriniz gibi meşruti yönetimle idare edilen bir devlettir. Bu ilanla inanç farklılıklarına bakılmaksızın imparatorluk vatandaşı olan herkes hukukun teminatı altına alınmıştır. Dolayısıyla burada toplanmamızın gerekçesi ortadan kalkmıştır."</span></p>

  <p class="calibre2"> Bu durum konferansa katılan ülkelerin temsilcilerini yalnızca şaşırttı ama onları hiç etkilemedi. Hatta Rusya temsilcisi İgnatyev hiç sözünü esirgemeden, <span class="calibre3">"Çocuk mu kandırıyorsunuz?"</span> dedi. Mithat Paşa'nın çok güvendiği kendisine her olayda bel bağladığı İngiltere'nin temsilcisi Lord Salisbury, <span class="calibre3">"...Biz barış antlaşması için toplandık, anayasadan bize ne?"</span> dedi.</p>

  <p class="calibre2"> Dokuz ayrı oturum yapılan Tersane Konferansı'nda Osmanlı devletine yapılan dayatmalar İstanbul tarafından reddedildi; böylece konferans 20 Ocak 1877 tarihinde da ğıldı.</p>

  <p class="calibre2"> Sultan II.Abdülhamit savaşa gidileceği endişesiyle koşulların tartışılması için meclisin toplanmasını sağladı ancak Mithat Paşa'nın başını çektiği ret cephesinin taraftarları ağır bastı ve Batı'nın önerdiği plan ya da başka bir deyimle anlaşma taslağı geri çevrildi. Ama, Rusya aynı yılın nisan ayında Osmanlı devletine karşı savaş ilan etti. Rus Orduları Yeşilköy'e kadar geldiler. Osmanlı tarihinin en ağır koşullarını içeren barış antlaşması önerisine çaresizlik içinde 3 Mart 1878'de imza attı.</p>

  <p class="calibre2">Osmanlı açısından Batı'nın istediği her şeyi verseler de vermeseler de kurtuluşun olmadığı ortaya çıkmıştı...</p>
</body>
</html>
