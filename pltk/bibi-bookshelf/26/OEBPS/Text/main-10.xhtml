<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a> AİDS PENTAGON'UN ÜRÜNÜ MÜ?</h2>

  <p class="calibre2"> Savunma departmanı biyolojik araştırma üst düzey yöneticisi Dr. Donald Mac Arthur, 9 Haziran 1969 tarihinde Beyaz Saray'da askeri çalışmalar için yapılan alt komite toplantısında, korkutucu bir çalışmaya devam etmek için bütçe istemiştir.</p>

  <p class="calibre2"><span class="calibre3">"Bugüne kadar bilinen hastalıklara neden olan bütün organizma lardan birçok yönden ayrılan yeni bir bulaşıcı mikroorganizmanın 5 ile 10 yıl arasında geliştirilmesinin mümkün olacağını" ileri sürmekteydi. "Daha önemli bir nokta da, bu mikroorganizma, mevcut bulaşıcı hastalıklara karşı güvendiğimiz bağışıklık ve iyileştirici işlemlerin hepsine karşı çıkabilecek yapıdadır."</span></p>

  <p class="calibre2"> Dr. Mac Arthur’un büyük bir hevesle laboratuarında üstünde çalışmak istediği bu yeni olası hastalığın, bağışıklık sistemini tamamen yok edecek yapıda olması tasarlanmaktaydı. <span class="calibre3">"İnsan bağışıklık sistemini yok edecek biyolojik silah üzerinde düşmanlar da yılışmaktadır. Biz, bu araştırmayı yapmadığımız takdirde bizim açımızdan büyük bir zaafiyet oluşacaktır."</span></p>

  <p class="calibre2"> Soğuk Savaş dönemindeki en geçerli argüman, <span class="calibre3">"Biz yapmazdık, o yapar"</span> teziydi!</p>

  <p class="calibre2"> Dr. Mac Arthur, talep ettiği, vergilerle ödenen fonu aldıktan sonra 1977 ve 1978 yıllarında AİDS'in ilk belirtileri, Afrika'da ortaya çıkmıştır.</p>

  <p class="calibre2"> AİDS gerçek bir biyolojik silah olabilir mi? Bu soru, JFK suikastı gibi cevabı bulunamayan sorulardan biridir.</p>

  <p class="calibre2"> Çok geniş bir homoseksüel seçmen kitleye sahip olan New York kongre üyesi, Theodore Weiss 1983'te verdiği bir demeçte, <span class="calibre3">"Gerçekçi olmasa da Özellikle toplumun bazı kesimlerince homoseksüellere ve homoseksüelliğe karşı sempati var. Bu nedenle, biyolojik silahların olası kullanımları ciddi bir şekilde düşünülmelidir,"</span> demiştir.</p>

  <p class="calibre2"> Ayrıca, AİDS'in toplumsal istatistik bilgisi, biyolojik silah fikrini güçlendirmiştir. Hastalığa hiç kimsenin bir bağışıklığı yoktur, ancak homoseksüeller, Afrikalılar ve uyuşturucu müptelaları gibi gruplar daha fazla etkilenmektedir. Bu durum, akla bir soru getirmektedir: Bu gruplar, Pentagon tarafından oluşturulan biyolojik teknoloji çemberince hedef alınmış olabilirler mi?</p>

  <p class="calibre2"> Biyolojik silah için destek oldukça kısıtlıdır. Ancak, AİDS'in "resmi" yayılma sebebi olarak gösterilen yeşil maymunlar kendi başına zayıf bir dayanağa sahiptir.</p>

  <p class="calibre2"> AİDS'in resmi sebebi HIV adı verilen virüs (insan bağışıklığını yok eden virüs) 1984 yılında Dr. Robert Gallo ve bir Fransız bilim adamı grubu tarafından ortaya çıkarılmıştır. Virüsün eko sistemin hangi köşesinden çıktığı, hâlâ, yanıtsız bir soru olarak karşımıza çıkmaktadır.</p>

  <p class="calibre2"> Gallo, daha önce keşfedilen STLV-III virüsü ile HIV virüsü arasındaki benzerliğe dikkat çekmiştir. Bu virüsü taşıyan <span class="calibre3">ceropithecus aethiops'un</span> (maymun) virüsü, Afrikalı bir insana bulaştırdığına değinmiştir. Birkaç yıl içinde binlerce insan, cinsel ilişki ve kan nakli sonucu hayatını kaybetmiştir. Gerçekliği ispatlanmamış hayali bir varsayımın yinelenmesi, kayda değer bir başka noktadır. Yeşil maymun senaryosu, yazılabilecek en iyi senaryo gibi gözükmektedir.</p>

  <p class="calibre2"> AİDS'in biyolojik silah olmasında bazı umulmayan gelişmeler de olabilir. Bir ihtimal, AİDS dünyadaki işe yaramaz insanları yok etme amaçlı üretilmiş biyolojik bir bombadır. Askeri yenin politika ve sanayi alanında olumsuz bazı olaylara bulaşmış işbirlikçileri olabilir. Ancak hangi sağduyu sahibi insan başarıyla gizlenebilen, durdurulamayan, öldürücü bir virüsü kendinin ve ailesinin bulunduğu insan topluluğunda serbest bırakabilir?</p>

  <p class="calibre2"> Amerikan biyolojik silahlanma programının tarihçesine kısaca bir göz atıldığında, karşımıza bazı mikrop ve toksinlerin serbest bırakılarak Amerikan şehirlerine yapılan saldırılar çıkmaktadır. Tuskegee Frengi Çalışması'nda olduğu gibi, bazı insafsız örneklere de rastlanmaktadır. Amerikan Halk Sağlığı Servisi 400 kadar frengili insan üzerinde araştırmalar yapmışlar ve hastalara tedavilerinin, hatta hasta olduklarının bilgisini bile vermemişlerdir. Bu işlem, 40 yıl kadar sürmüştür. Daha sonra, 1931 Porto Riko kanser deneyi gerçekleşmiştir. Rockefeller Enstitüsü belli sayıdaki Porto Rikolu'nun kanser hastası olmasına neden olmuş ve bu hastalardan 13'ü ölmüştür. Baş patolog Cornelius Rhoades savunmasında, <span class="calibre3">"Porto Rikolular bu dünyadaki, en pis, en tembel, dejenere olmuş ırktır. 8'ini öldürerek ve diğerlerinin kanser olmasını sağlayarak bu ırkı ortadan kaldırmak için elimden gelenin en iyisini yaptım... Bütün bilim adamları, talihsiz deneklerini sömürmekten ve onlara işkence etmekten zevk almışlardır,"</span> demiştir.</p>

  <p class="calibre2"> Hiç kimse Rhoades'i cezalandırmadı, sadece "akıl hastası" olarak değerlendirildi. Amerikan Hükümeti aynı kanıda değildi. Rhoades'i 1940'lı yıllarda iki büyük kimyasal silah projesinin başına getirdi, Atom Enerjisi Komisyonu'nda görev verdi ve Le gion of Merit nişanı ile ödüllendirdi.</p>

  <p class="calibre2"> Biyolojik silah araştırmaları 1972'de yasaklandığı halde, Pentagon'un "Loophole Departmanı" hemen harekete geçip araştırmaları örtbas etmiştir. Askeri araştırmacıların ilgisini çeken bir virüs de, <span class="calibre3">canis strain of brucelle</span> virüsüdür. Baş ağrıları, ateş, malarya, kas ağrıları, faranjit bu hastalığın semptomlarıdır. Aynı liste, AİDS Bağlantılı Kompleks'te AİDS'in ilk habercisi olarak karşımıza çıkmıştır.</p>

  <p class="calibre2"> AİDS'in biyolojik silahlarla ilk bağlantısı, Yeni Delhi'deki <span class="calibre3">Patriot</span> gazetesinde ortaya atılmıştır. 4 Temmuz 1984 tarihinde rapor, resmi Amerikan ordusu araştırma yayınlarındaki "insan bağışıklık sistemi üzerindeki doğal ve yapay etkiler" konulu makaleleri yayınlamıştır. Hint gazetesinin haberine göre, 1969 yılından beri adı Ordu Biyolojik Savaş Laboratuarı olan Fort Detrick'den bilim adamları Afrika'nın en karanlık bölgelerine "Avrupa veya Asya'da bulunmayan güçlü bir virüsü" bulmak için gitmişlerdir. Bu araştırmadan elde edilen sonuç, "Fort Detrick'de analiz edilmiş ve sonunda AİDS'e sebep olan virüs ortaya çıkmıştır."</p>

  <p class="calibre2"> Amerikan hükümeti makaleyi hemen Sovyet iftirası olarak değerlendirdi. Sovyet medyası da bu konuya yer verdi. <span class="calibre3">Pravda'da</span> yayınlanan cesetlerin başında elinde AİDS yazılı bir şişe bulunan doktor karikatürü Amerikan elçiliği tarafından protesto edilmiştir. Ancak, Amerikalı yetkililerin asıl tepkileri, ciddi bir İngiliz gazetesinin  öyküyü yayınlamasıyla başladı.</p>

  <p class="calibre2"> Daha sonra, Fransa doğumlu iki Doğu Alman bilim adamı, Jakop ve Lilli Segal tarafından Amerika Home-Made Evil 1986 AİDS broşürü yayınlandı. Yayıncısı belli olmayan broşür, Afrika'nın İngilizce konuşulan bölgelerine bedava dağıtılmıştır. Broşür, Ortodoks anlamda bilimsel bir yayın değildir ancak Segallerin öne sürdüğü iddialar, temelde AİDS'in biyolojik silah teorisi ile ilgilidir. Segallerin iddiasına göre, HIV genetik olarak koyundan bulaşan beyin hastalığına sebep olan visan virüsünün ve beyaz kan hücresi kanserine sebep olan HTLV-I virüsünün birleşiminden oluşmuştur.</p>

  <p class="calibre2"> Ayrıca, Segaller virüsün Fort Detrick'deki laboratuarda bulunduğunu iddia etmişlerdir. Aslında, HlV'in Fort Detrick'de ya da başka herhangi bir yerde sentezlendiğine dair bir kanıt bulunamamıştır. Ancak, Fort Detrick'de AİDS'e çare bulmaya çalışan Ulusal Sağlık Enstitüsü'nün "siviller" yerine neden ordu araştırmacılarını kullanmayı tercih ettiğini araştırmakta fayda vardır.</p>

  <p class="calibre2"> 1987 yılının Şubat ayında ordu mensubu bir albay olan, David Huxsoll, AIDS ve biyolojik savaş bağlantısı hakkında şaşırtan bazı açıklamalar yaptı. Açıklamasında, "Ordu laboratuarımızdaki araştırmalar AİDS virüsünün biyolojik savaş aracı olarak çok güçsüz olduğunu göstermiştir," demiştir.</p>

  <p class="calibre2"> Hangi çalışmalar? Pentagon Halkla İlişkiler'in yaptığı açıklamaya göre, ordunun insan hayatına değil, hayatımızdaki AİDS'e son vermek istediğini belirtmiştir. Huxoll, daha sonra verdiği demeci reddetmiştir ancak haberin yazarı hikâyesinin doğruluğunu savunmuştur.</p>

  <p class="calibre2"> Erkek homoseksüellerde görülen ilk Amerikan AİDS patlaması Reganizmin başlangıcı ve bu dönemde homoseksüellere alınan tavırla aynı döneme rastlamaktadır. Biyolojik savaş teorisi, homoseksüelleri yok etmek için birer birer seçildiğini iddia etmektedir. Ancak nasıl?</p>

  <p class="calibre2"> 1978 yılında tek eşli olmayan homoseksüel yetişkin erkekler Ulusal Sağlık Enstitüsü ve Hastalık Kontrol Merkezi'nde aşı de -neylerine maruz kaldılar. 6 yıl içerisinde bu erkeklerin yüzde 64'ü AİDS'e yakalanmıştır.</p>

  <p class="calibre2"> Bu örnekte bile tesadüf söz konusu olabilir. AİDS'in bulaşmasına bakılınca tek eşli olmayan homoseksüel yetişkin erkeklerinhastalığa yakalanma şanslarının zaten yüksek olduğu görülmektedir.</p>

  <p class="calibre2"> Dünya Sağlık Organizasyonu tarafından Afrika'da çiçek hastalığı için yeni bir aşı programı uygulanmıştır. WHO'nun programı yürüttüğü bölgeler, daha sonraki yıllarda Afrika'da AİDS'ten en çok etkilenen bölgeler oldu. Bu olayın yine bir tesadüf olması kabul edilebilir bir durum olduğu halde, çiçek hastalığı programı AIDS-komplo teorisini savunanların telaşa kapılmasına yol açmıştır. Ancak, WHO'nun AİDS'ten daha öldürücü olan çiçek hastalığını yok etmek için verdiği başarılı çabaları tenkit etmek de oldukça zordur.</p>

  <p class="calibre2"> AIDS-biyolojik savaş temasında bazı farklılıklar bulunmaktadır. Bazı kesimler, HIV virüsünün tek başına AİDS'e sebep olamayacağını iddia etmektedir. Dioksin (Ordu tarafından Vietnam'da kullanıldı) ve dang virüsü (Küba'da CIA tarafından kullanıldı) adı geçen olası suçlu virüslerdir. Bunlardan herhangi birini alıp silah haline getirmek için sentezlemek daha kolay bir yöntem olurdu.</p>

  <p class="calibre2"> Emin olunan tek bir nokta bulunmaktadır. AİDS, (epidemiology) ne resmi ne de komplo teorisi olarak yeterli açıklamaya sahip olmayan bir konudur.</p>

  <p class="calibre2">Kaynaklar</p>

  <p class="calibre2">1.    Jonathan Vankin ve John Whalen, "The Greatest Conspiracies of Ali Time,"1996.</p>

  <p class="calibre2">2.    Jon Rappoport, AİDS Inc. Scandal of the Century, 1988.</p>

  <p class="calibre2">3.    Nathainal Lehrman, "Is AİDS Non-Infectious? The Possibüity and İts CBW Implications."</p>

  <h2 id="sigil_toc_id_29" class="calibre7"><a id="bookmark1" class="calibre8"></a> AKIL OYUNLARI ÜRETEN KURUM: RAND</h2>

  <p class="calibre2"> Strateji, savaş oyunudur. Bundan başka da bir şey değildir! Dolayısıyla matematik ve strateji ayrılmaz bir bütündür.</p>

  <p class="calibre2"> Matematik hakkında hepimizin az çok bilgisi vardır, matematik tarihi yazarılan Stewart'a göre: "Matematik; harita yapımında, denizcilikte, sanattaki perspektif anlayışında, radyo, televizyon ve telefonda büyük roller üstlenmiştir. Matematik olmasaydı, uçaklar uçamaz, radarlar çalışamaz ve dünyamız üzerinde taşıdığı nüfusu besleyecek yeterli besini üretemezdi. Tüm bunları yalnızca matematiğe borçlu olduğumuzu söylemiyorum, fakat matematik bu alanlarda gerekli ve vazgeçilmez bir unsur oluşturur." Hiç kuşkusuz buna katılanlarımız da katılma-yanlarımız da çok olur ama bu, matematiğin stratejinin belkemiğini oluşturduğu gerçeğini değiştirmez.</p>

  <p class="calibre2"> Öncelikle "savaş oyunlarından" başlayalım. Dünyanın belki de en ünlü strateji oyunu satrançtır. John Forbes Nash, tüm karmaşıklığına karşın, satrancın en üst düzeyde strateji içerdiğini kanıtlamıştır.</p>

  <p class="calibre2"> Pratik uygulamaya yönelik kuramların daha iyi anlaşılması adına, bilim adamları, stratejik oyunları matematiksel açıdan incelemeye devam etti. 1920'li yıllarda Fransız donanmasında çalışan bir matematikçi olan Emile Borel, <span class="calibre3">La theorie de jeu</span> adlı kitabında, poker gibi oyunları ve ekonomi, politika gibi alanlarda bu tür stratejik oyunların işlevini inceledi. Borel'in bu çalışması, 1944 yılında <span class="calibre3">Theory ofGames and Economic Behavior</span> (Oyun Kuramı ve Ekonomik Davranış) adlı kitabı yayınlayan Macar matematikçi John Von Neumann'ı ve Princteon'da birlikte çalıştığı Avusturyalı ekonomist Oskar Morgenstern'i derinden etkiledi. Ekonomistler bu yeni kuramı benimsemekte biraz yavaş davrandılar, çünkü bu kuram, başlangıçta daha çok askeri stratejilerle ilişkilendiriliyordu.</p>

  <p class="calibre2"> En basit oyun biçimi, iki kişilik ve iki stratejilik oyun biçimidir. İki mantıklı oyuncu, karşısındakini yenme ve oyunu kazanma amacıyla otururlar ve bir oyuncunun kazanması, ötekinin kaybıdır. Buna ilişkin eğlenceli bir örnek, "kek bölme" örneğidir. Bu, günlük yaşamda belki de çok karşılaştığımız bir durumdur. Bir keki iki küçük çocuk arasında eşit olarak paylaştırmak. Bu sorun, iki aşamalı bir süreçle çözülebilir. Çocukların biri kekin yansını keser ve öteki çocuk da ilk seçimi yapar. Her iki çocuk da en büyük parçayı almak ister, fakat çocukların ikisinin de birbirlerinin açgözlülüğünün ayırdında oldukları düşünülürse, çözümün o kadar da zor olmadığı anlaşılır. İlk çocuk, keki olabildiğince adil ve eşit oranlarda kesmek zorundadır, çünkü eğer parçalardan biri ötekinden büyük olursa, ikinci çocuğun seçimi de ânında belirlenmiş olacaktır. Von Neumann tarafından ortaya atılan minimaks kuramına göre, her iki oyuncunun da hoşnut kalabileceği bir ortak noktası bulunmaktadır. Bu kuram, ikiden fazla oyuncu için de geçerli olacak biçimde geliştirilmiştir. (Richard Mankiewicz <span class="calibre3">Matematiğin Tarihi,</span> 242)</p>

  <p class="calibre2"> Nash'in çalışmaları, optimal sonucun, belli eylem dizgeleri nin sonucunda ortaya çıkmadığını göstermiştir. Bunun en ünlü örneği de, tutuklunun ikilemi olarak anılan, Melvin Dresher tarafından ortaya atılan ve Albert Tucker tarafından psikoloji öğrencilerine yorumlanan örnektir. Örnek, üst üste anlatıla anlatıla zamanla değişime uğramıştır, fakat orijinal örnekte, iki adam bir yasayı ihlal ettikleri gerekçesiyle tutuklanır ve iki ayrı hücreye konur. Eğer içlerinden biri suçu itiraf ederse ikisi de cezalandırılacaktır. Hiçbiri suçunu itiraf etmezse, ikisi de serbest ka lacaktır. Bu ikilemin en can alıcı noktası, optimal sonucun, her iki tutuklunun da sessiz kalması ve böylece serbest bırakılmasıdır. Fakat böyle bir stratejinin en tehlikeli yanı, her ikisinin de birbirinden habersiz olarak suçunu itiraf etme ve ikisinin de yargılanma olasılığıdır. Askeri, ticari ve kişisel kararlarda etkin rol oynayan stratejik kararlar, işte bu türden mantık oyunları ile yorumlanıyordu. Deneysel yollardan, insanların optimal sonuçlar elde edebileceği düşünülüyordu.</p>

  <p class="calibre2"> Optimal stratejinin bulunduğu ve bunun hemen ardından oyunun basitleşiverdiği oyunlar vardır, örneğin birçok basit çocuk oyununda, oyunun mantığı-çözülüp anlaşıldığında, oyunun ilginç bir yanı da kalmaz. Nash, satrancın bile optimal bir stratejiye sahip olduğunu kanıtlamıştır. Fakat bu oyun o kadar karmaşıktır ki, optimal stratejisi henüz bulunamamıştır. Oyunun son anlarında bile, kimin kazanacağı belli değildir. Eğer optimal stratejisi bulunursa, satranç da sıradan, basit ve ilgi çekmeyen bir çocuk oyunu haline gelecektir. Nükleer silahların da bir optimal stratejisi var mıdır? Amerika birkaç yıl boyunca dünyadaki tek nükleer güç oldu, fakat Rusya'nın da bu yönde bir etkinlik göstermesinden çok korktu. Aralarında Bertrand Russell'ın da bulunduğu düşünürler, Rusya'nın bu yöndeki bir girişiminin engellenmesi ve yetkin bir dünya barışının kurulması yönünde öneriler getirdiler. Bu öneriler uygulanmadı ve kısa zaman içinde büyük yıkımlar yaşandı. Buna benzer stratejiler, RAND Örgütü gibi kuruluşlarda gerçekleştiriliyordu.</p>

  <p class="calibre2"> RAND Örgütü 1945 yılında, savaşın sonunda, Douglas Airc raft Projesi'nin paralelinde kuruldu ve 1948 yılında da, kazanç amacı gütmeyen, askeri ve ekonomik anlamda hizmetler sunan bir kuruluşa dönüştü. "Düşünülmezi düşünmek" ilkesinin ışınında çalışan RAND Örgütü, çoğu, ulusal güvenliği sağlamaya yönelik nükleer stratejiler geliştirdi. 1940'lı ve 50'li yıllarda, Amerika'daki bütün matematikçiler, bir dönem bu örgütte çalışmıştır. Nash burada, aralarında Kriegspiel'in de bulunduğu bir dizi stratejik oyun tanıtmıştır. Bu oyunlarda savaş lojistiği üzerinde son derece titiz çalışmalar yapılıyordu ve herhangi bir kazaya neden olmayacak son derece güvenilir stratejiler geliştiriliyordu. İki kuşağın da tanık olduğu süpergüç politikası, tüm dünya liderlerinin gözleri önünde büyük bir başarı sağlıyordu. Düşünülmezi düşünmek, her iki tarafın da yapılamazı yapmadığı anlamına geliyordu.</p>

  <p class="calibre2"> RAND, askeri bir ajanstan çok, üniversite gibi çalışıyordu. Bünyesindeki bilim adamlarına, sınırsız düşünce ve uygulama özgürlüğü sunuyordu. Kurum, yirmi dört saat açıktı. RAND aynı zamanda, güçlü bir yayın koluna sahipti. 1954 yılında basılan en popüler kitaplarından biri, John D.Williams tarafından yazılan "The Conpleat Strategysfdir. Kitapta, oyun kuramının incelikleri ve ayrıntıları son derece kolay anlaşılır bir dille halka sunulmuştur. RAND'ın çalışmaları ışığında yazılmış daha birçok kaynak niteliğinde kitap bulunmaktadır, fakat içlerinde, soyut matematiksel düşünce açısından en zengin olanı, kuşkusuz buydu.</p>

  <p class="calibre2"> Bu tür stratejik oyunlarda, dayanışma ve kusur kavramlarına dayanan bir terminoloji kullanılmaktadır. Oyun kuramı daha sonraları, insanların bencilliklerine hizmet ettiği gerekçesiyle büyük ölçüde eleştirilmiştir, fakat yapılan çalışmalarla, insanların gerçek yaşamdaki düşünce yapılarının ve uyguladıkları karar alma mekanizmalarının, oyun kuramıyla büyük bir koşutluk sergilediği ortaya çıkmıştır. İki kişinin oynadığı oyunlarda kazanma ve kaybetme kavramı daha merkezde yer alırken, borsa gibi oyunlarda, önemli olan, daha çok kişinin kendi kazançlarını olabildiğince artırmasıdır. Bu durumda, her iki taraf da doğan ilişkiden kazançlı çıkıyorsa, dayanışma olgusu ön plana çıkmaktadır. Başlangıçta, gelişimi yavaş bir seyir izlemiş olsa da, oyun kuramı, günümüzde pazar ekonomisinin en önemli kuramsal dayanaklarından birini oluşturmaktadır. Son günler de, para getirecek yeni pazarların yaratılmasında bu kuramdan geniş ölçüde yararlanılmıştır. Global dünya ekonomisi, dayanışmaya ve rekabete dayanmaktadır: koca bir oyun kuramı! <span class="calibre3">{Matematiğin Tarihi,</span> 246)</p>

  <p class="calibre2"> 1940 yılında, John Forbes Nash, Von Neumann'ın kuramını geliştirdi. Buna örnek olarak borsa işlemleri verilebilir. Oyuncular arasında kazananlar ve kaybedenler olabilir, fakat pazar koşulları değiştikçe, ortadaki para da azalıp çoğalabilir. Nash, 1928 yılında Batı Virgina'da doğdu ve Carneige Teknoloji Enstitüsü'nden mezun oldu. 1950 yılında, Princeton Üniversitesi'nde doktorasını verdi. Doktora çalışmalarını sürdürdüğü yıllarda, 1994 yılında Ekonomik Bilim alanında Nobel Ödülü'nü kazanan bir makale yazdı. 1951 yılından sonra, Massachusetts'te Teknoloji Enstitüsü'nde ders verdi. Burada Riemann çokgenleri ve Euclides uzayı konularında, devrim yaratacak geometrik çalışmalarda bulundu. 1959 yılında, bu son derece zeki matematikçi, şizofreniye yakalandı. 1970'li yıllardaki iyileşme süreci ve deneyimlerini, 1996 yılında, Dünya Psikiyatri Kongresi'nde kendisi anlatmıştır. Hastanede kaldığı günlerde bile, geometri ve diferansiyel denklemler gibi k onularda sıradışı çalışmalarda bulunmuştur. Uzay geometrisi üzerinde çalışmaya devam etmektedir.</p>

  <p class="calibre2"> Bazı tarihçiler İkinci Dünya Savaşı'na bilim adamlarının savaşı demişlerdir. Bilim derin bir matematik bilgisi gerektirdiğinden, buna aynı zamanda matematiğin savaşı da denilebilir. Ve bu savaş, Princeton'daki matematik cemiyetinin yeteneklerini ortaya çıkartmıştı. Princetonlı matematikçiler şifreleme ve şifre çözümü ile uğraşmaya başlamışlardı. Şifrelemedeki bu büyük buluş ABD'nin Midway Adası'ndaki büyük savaşı kazanmasına yardımcı oldu. Bu savaş ABD ile Japonya arasındaki donanma savaşının dönüm noktası olmuştu. Princetonlı Dr. Alan luring ile Bletchley Park'taki takım arkadaşları Almanya'ya sezdirmeden Nazi şifresini çözmüşler ve böylece Atlantik'te kontrolü ele geçirmek için yapılan denizaltı savaşının gidişatını bütünüyle değiştirmişlerdir.</p>

  <p class="calibre2"> En çok silah konusunda katkıda bulunuluyordu: Radar, kızılötesi detektörler, uçak bombası, uzun menzilli füzeler ve torpiller. Yeni silah son derece pahalıydı. Ordu, matematikçilerin bu silahların etkisini artıracak yeni metotlar ve en verimli kullanım yollarını bulmalarını istiyordu. Ordunun istediği harekât araştırması sistematik bir şekilde sayılarla uğraşmayı gerektiriyordu. İstenilen şiddette zarar verebilmesi için bir bombada kaç ton patlayıcı bulunmalıydı? Uçaklar ağır silahlarla mı donatılmalı yoksa daha hızlı uçabilmeleri için savunma sistemlerinden mi arındırılmalıydı? Ruhr bombalanmalı mıydı, bombalanacak ise kaç adet bomba kullanılmalıydı? Tüm bu sorular matematik bilgisi gerektiriyordu. (Sylvia Nassar, <span class="calibre3">Akıl Oyunları, 66)</span></p>

  <p class="calibre2"> Tabii ki en önemli katkı atom bombasına yapıldı. Savaş, Amerikan matematiğini geliştirip güçlendirmiş, siyasi göçmenlere destek olanları haklı çıkarmış ve matematik âlemine savaş sonrası ganimetten pay vermişti. Savaş yeni teorilerin gücünü kanıtlamakla kalmamış, aynı zamanda tahminler üzerine geliştirilen matematiksel analizin üstünlüğünü göstermişti. Atom bombası Einstein'ın daha önceleri Newton mekaniğinin düzeltilmesi olarak kabul edilen İzafiyet Teorisi'ne müthiş bir prestij kazandırmıştı. Bu sırada Nash yirmi yaşındaydı ve Princeton'da öğrenciydi. Oyun Teorisi'nin geliştirilmesinde, Nash'ın önemli katkısı var.</p>

  <p class="calibre2"> Oyun Teorisi'ne göre insanlar, stratejik davranıyorlardı. İster tüccar ister siyasetçi, her birey ya da kurum, karşı tarafın yapabileceklerinden bağımsız değildi. Bu mantığa göre de, Oyun Teorisi'nin tanımı: "Bireylerin ya da karar alma durumundaki ku rumların, stratejik kararlar alırken, bu durum altında genel sonuçlan anlamaya, tahmin etmeye çalışmaları" olarak ortaya çıkıyordu.</p>

  <p class="calibre2"> Oyun Teorisi, matematiksel analizlerin sosyal bilimlerde kullanıldığı bir yol haritasıdır. "Akıl Oyunları-Beautiful Mind" kitabını okuyunca, Oyun Teorisi'nin stratejik bir karar alırken, bunun ortaya çıkaracağı sonuçlan öngören bir yöntem (metot) olduğunu, bu yöntemin kullanılarak kararların daha sağlıklı akışını sağlayabileceğimizi çok çıplak biçimde görüyoruz. Nash'ın bu teoriye katkısı 1950 yılında açıkladığı "denge teoremi" dir. Nash, her bir oyuncunun kendisine özel en iyi seçeneğinin en iyi ortak sonuca götüreceğini belirtmeden, dengeyi, hiçbir oyuncunun pozisyonunu alternatif bir stratejiyle ilerlete meyeceği bir durum olarak açıklamıştı. Herhangi sayıda oyuncuyla oynanan oyunlar için en az bir denge olduğunu kanıtlamıştı. Fakat bazı oyunların birden fazla dengesi olabilir ve nadir de olsa, tanımını verdiği oyunların dışında bazı oyunların hiç dengesi olmayabilir. <span class="calibre3">(Akıl Oyunları,</span> 119) Günümüzde Nash'ın stratejik oyunlardaki denge kavramı, sosyal bilimler ve biyolojinin temel örneklerinden biridir.</p>

  <p class="calibre2"> Ekonomi dalındaki Nobel bilim ödülü 1994 yılında, üç matematikçiye: John Nash, Reihard Selten ve John C. Harsani'ye ve rildi. İsrailli matematikçi Aumann "Oyun Teorisi" konusunda ilginç bir yaklaşım getirmiştir: "Eskiden, Oyun Teorisi iktisadın bir alt dalı olarak görülürdü... Şimdilerde ise iktisat, Oyun Teorisi'nin bir alt dalı haline geldi... "</p>

  <p class="calibre2"> Sonuç: 1. Matematik bilimi stratejik kararlar alacak kişiler ve bunların çalıştıkları kurumlar için en önemli yol göstericidir. 2. Hiç kuşkusuz kitaplar okuyarak hiç kimse "stratej" olmayacaktır. Ancak, son yıllarda Türkiye'de önüne gelen herkesin kendi sine stratejist (bu tanımlama aslında yanlıştır) damgası yapıştırdığını görmekteyiz. Bu nedenle, bu kişilerin, neden kendilerine böyle bir unvan uydurmamaları gerektiğini fark etmeleri için zaman yitirmeden bilgi sahibi olacakları kitapları okumalarını önermekteyiz. 3. ABD'de RAND, ülkesinin dünyanın "hipergücü" olması için stratejiler üretirken, Türkiye'de, <span class="calibre3">Star</span> ve BRT kanallarında muhabirken <span class="calibre3">Karamehmet</span> grubunun kanalında strateji uzmanı olarak program kapma becerisi gösteren "bilgisiz muhterislerle"; dişhekimi olduğu halde, ortalıkta askeri stratej olarak dolaşanlarla; YÖK'ten doçentlik barajını aşamayıp ama profesör akademik sıfatıyla Harp Akademilerinde ders verme, Tuncay Özkan gibi deneyimli bir gazeteciyi bile aldatarak Akşam gazetesinde "köşe", Show TV'de program yapma ve aynı zamanda <span class="calibre3">Ciner</span> grubunda MGK'nın ve Genelkurmay'ın "başdanışmanı" sahtekârlığıyla, strateji danışmanı olarak çalışabilen "psikiyatrik vak'alarla", strateji merkezleri kurulabilir mi? Eğer yaşadığınız ülkenin adı "Türkiye" ise kurulur.</p>

  <h2 id="sigil_toc_id_30" class="calibre7"><a id="bookmark2" class="calibre8"></a> BEYİN YIKAMA VE ZİHİN KONTROLÜ</h2>

  <p class="calibre2"><span class="calibre3"> "Zihin Kontrolü (Mind Control)" ve "Beyin Yıkama (Brain Washing)" gerçekten mümkün müdür yoksa bir fantezi veya aldatmaca mıdır? Yoksa Psikolojik Savaş'ın bir parçası mıdır? Günümüzde bu sorular sıkça tartışılmakta ve bu sorulara bir yanıt bulunmaya çalışılmakta. Ancak unutulan bir husus var ki zihin kontrolü konusu yıllardır gündemde. Geçmişte birçok zihin kontrolü ve psikolojik savaş tekniği çeşitli amaçlar için kullanılmış ve günümüzde hâlâ kullanılmakta. Zaten son 30 yıldır pek çok istihbarat örgütünün ana hedefi ihsan beyninin kontrol altına alınması olmuştur. Bu amaç için milyonlarca dolar gizli laboratuar çalışmalarına ayrılmıştır. Kitaplar tarihte zihin kontrolü ve beyin yıkama operasyonlarına maruz kalmış ve bu konuda ünlü olmuş çeşitli isimler ve olaylarla doludur. Basında son zamanlarda iddia edildiği üzere Türkiye'deki bazı teröristlerin yaratılmasında acaba zihin kontrolü teknikleri mi yatmaktadır?<sup class="calibre9">1</sup> <a id="footnote1"></a><sup class="calibre9"><a href="#bookmark3">1</a></sup><sup class="calibre9">]</sup></span></p>

  <p class="calibre2"><span class="calibre3"> "Zihin kontrolü"</span> psikolojik teknikleri çok iyi kullanan kültlerin, tarikatların veya istihbarat örgütlerinin uyguladığı bir yön temdir. Temelinde zihin kontrolü bir kişinin veya insan grubunun davranışını kontrol etmek veya değiştirmek için isteği ve bilgisi dışında uygulanan tüm yöntemlere verilen addır. Diğer bir tanımla, Beyin Yıkama (Zihin kontrolü), bireyin farkında olmadan davranışlarının kontrol edilmesi ve değiştirilmesine girişimde bulunmak ve bu amaçla herhangi bir yöntemi uygulamaktır. <span class="calibre3">Psikolojik Savaş</span> ise çeşitli zihin kontrolü tekniklerini de içine alan daha geniş bir kavramdır. Psikolojik Savaş, insanların beyninde ve toplumsal psikoloji üzerinde sürdürülen savaştır, hedefi <span class="calibre3">"reel olmayan"</span> birtakım yanlış bilgileri propaganda, zihin kontrolü, medyanın kontrolü, toplu telkin ve beyin yıkama ile <span class="calibre3">"gerçekmiş gibi"</span> göstermektir. Böylece düşmanın veya karşıt güçlerin beyninde ve psikolojik tabanında da savaşın kazanılması hedeflenmektedir.</p>

  <p class="calibre2"> Psikolojik savaşın bazı yönleri şunlardır:</p>

  <p class="calibre2">•    Çeşitli propaganda faaliyetleri.</p>

  <p class="calibre2">•    Kendini farklı gösterme, demoralizasyon yaratma ve psikolojik kamuflaj teknikleri.</p>

  <p class="calibre2">•    Toplumsal zihin kontrolü.</p>

  <p class="calibre2">•    Bireysel zihin kontrolü.</p>

  <p class="calibre2">•    İleri tekniklerle Mançurya kobayları <span class="calibre3">(Manchurian Candidate)</span> oluşturma.</p>

  <p class="calibre2">•    Toplumlarda veya bireylerde ideoloji değiştirme, toplum mühendisliği veya toplumu tamamen kendi yönünde devşirme yöntemleri.</p>

  <p class="calibre2">•    Medyanın ve beyinleri etkileyen tüm araçların kayıtsız şartsız kontrolü.</p>

  <p class="calibre2">•    Disinformasyon yayma ve bilgi kirlenmesine yol açma.</p>

  <p class="calibre2"> Yukarıda ifade edilen teknikler içerisinde en çok uygulanan psikolojik faaliyet: Propaganda, bireysel ve toplumsal zihin kontrolü, kimyasal maddeler yardımıyla kişinin düşüncelerinin etki altına alınmasıdır.</p>

  <p class="calibre2"> Toplumsal zihin kontrolü toplumu istenilen doğrultuya yöneltmek, o toplumun kültürünü distorsiyona uğratarak çökertmek veya toplumu istenilen amaçlar doğrultusuna çekebilme amacıyla tüm topluma yapılmaktadır. Toplumsal zihin kontrolüne en güzel örnek Hitler'dir. Hitler'in hitabet sanatını ve diğer teknikleri çok iyi bir şekilde kullanarak kitleleri arkasına takması toplumsal zihin kontrolü olarak tanımlanabilir. Toplumsal zihin kontrolü amacıyla televizyondan basına, reklamlardan filmlere kadar her şey kullanılabilmektedir. Hedeflenen unsur pek çok motifin toplumun kafasına işlenmesi ve toplumsal düşünme biçimini istenilen doğrultuda biçimlendirmektir.</p>

  <p class="calibre2"> Bireysel zihin kontrolünden anlatılmak istenen, bir insanın belirli bir ortamda beyin elektrofizyolojisini ve kimyasını etki leyerek, kişiliği ve davranış biçimleri istenen amaç doğrultusunda yeniden şekillemektir. İstihbarat örgütleri ve istihbarat örgütleri için çalışan bilim adamları yıllarca insan zihnini kontrol etmek amacıyla çeşitli maddeleri kullanmışlardır. Bu maddelerin çoğu, nörotransmiterleri çok sistematik bir şekilde değiştiren halüsinojenler, amfetaminler ve türevleridir. (Nörotransmiter: <span class="calibre3">Beyinde nöron adı verilen sinir hücreleri arasındaki biyo-elektriksel iletimi sağlayabilen mekanizma; bu mekanizma sayesinde beyinde farklı yerlerde farklı özelliklere sahip nöronlar birbirleriyle nörotransmiterler aracılığıyla iletişim kurarak, duygu, düşünce, bilinç, his, saldırganlık, zekâ, uyanıklık, yaratıcılık gibi fonksiyonları belirlerler).</span></p>

  <p class="calibre2"> Örneğin esrar (THC), sodyum pentotal gibi birçok madde bireysel zihin kontrolü amacıyla kullanılmıştır. THC'nin etkisinde bilinçdışına ait çeşitli bastırılmış motifler, imajlar ortaya çıkar. Güçlü halüsinojenler olan LSD, MDA, STP, Meskalin, PCP, Ibogain algılanmakta olan her şeyin distorsiyona uğramasına, renklerin, seslerin veya bilinçdışından gelen her türlü düşüncenin değişmesine yol açarlar. Bu ilaçlarla bir kült içinde insanları transa sokmak ve istenilen amaçlar doğrultusunda kullanmak mümkündür. Sodyum pentotal kemo - hipnoz yapmaktadır ve bunu insanları konuşturmak için kullanmışlardır. Gerçekten kimyasal ajanlar kullanılarak yapay anksiyete, hipnoz, rüya görme hali, ağrıya duyarlılığın artırılması ve azaltılması, hafıza kaybı veya hatırlatma, sersemlik, psikoz, yaratıcı düşünce, aşırı duyarlılık oluşturulabilir.</p>

  <p class="calibre2"> Beyin yıkama ve ideoloji kontrolünde genellikle şu teknikler kullanılmaktadır:</p>

  <p class="calibre2">1)    Telkin ve telkine yatkınlık. Gerek hipnoz, gerekse tekrarlanan, ritüelik eylemler uygulanır. Hemen hemen tüm tarikatlar ve kültler bu teknikleri kullanır.</p>

  <p class="calibre2">2)    Mevcut tüm psikolojik akardengeyi yıkma. Var olan inanç ve bilinç yapısı sarsılır ve kişi kendi oluşturduğu psikolojik savunma mekanizmalarından mahrum kalarak, yeni bir travmaya ve telkine açık hale gelir.</p>

  <p class="calibre2">3)    Egoyu zayıflatma.</p>

  <p class="calibre2">4)    Cinsellik. Pek çok tarikat ve kült cinselliği, libidoyu had safhada kullanarak insandaki haz-ödüllendirme mekanizmalarını harekete geçirir. Bu sırada bazı ilaçların (Ekstazi, MDA vb.) etkilerinden de yararlanılır.</p>

  <p class="calibre2">5)    Gizemcilik ve üstün güçlere ulaşma. Gizemcilik, parapsikoloji ve mistisizm hemen hemen her tarikatın ve kültün te mel parametre olarak kullandığı unsurdur. Bu yeteneklere ulaşma konusunda bazen ilaçlar veya başka psikolojik teknikler de kullanılır (vecit, meditasyon vb.).</p>

  <p class="calibre2">6)    Eşikaltı algının ve kolektif bilinçdışının, arketipal öğelerin çok sistemli kullanılması. Burada ses, müzik, görüntü, duyma veya görme eşiğinin dışındaki stimülan etkiler, fikirler, film görüntüleri, klişeleşmiş yapılar ve moda gibi unsurlar kullanılmaktadır.</p>

  <p class="calibre2">7)    Kimyasal maddelerle beynin normal akardengesinin (hemostasis) yıkılması ve yepyeni bir yapı kurulması.</p>

  <p class="calibre2"> Mançurya Kobayı (Manchurian Canditate) ise kendi iradesi dışında, birtakım beyin yıkama seansları, ilaçlar veya hipnozun etkisiyle başkasının istediği eylemleri yapanlara verilen genel isimdir. Mançurya kobayı teriminden hedeflenen; robotlaştırılmış ve her istenileni yapabilen bireyler elde edebilmektir. Temel konusu LSD, halüsinojenler ve kimyasal ajanlarla beyin kontrolü olan, MK-ULTRA projesini başlatan Ailen Dulles'ın 1953.yılında yaptığı konuşma bu bağlamda oldukça ilgi çekicidir. Allen Dulles yaptığı konuşmada, hedeflerinin ne olduğunu şu cümlelerle açıklamıştır:</p>

  <p class="calibre2"><span class="calibre3">"Hedef, insan zihnindeki savaşı kazanmaktır. Bu savaşın ilk cephesi propaganda, depolitizasyon ve sansür ile kitlesel sindirmeyi sağlamaktır. İkinci cephe ise bireyin beyninde kazanılacaktır. Hedef, beyin yıkamak, ideoloji değiştirmek ve gerektiğinde birçok Mançurya Kobayı yaratabilmektir."</span></p>

  <p class="calibre2">OLGULAR:</p>

  <p class="calibre2"> Tarihte Zihin Kontrolü operasyonlarına maruz kalmış olabileceği iddia edilen olguların bazıları:</p>

  <p class="calibre2"> John F. Kennedy cinayetinin faili olan Lee Harvey Oswald'ın bir zihin kontrolü operasyonuna maruz kaldığı düşünülmektedir. Lee Oswald'ın <span class="calibre3">Mk-Ultra</span> isimli zihin kontrol projesinde Mançurya Kobayı haline getirildiği iddia edilmektedir. Bilindiği gibi John F. Kennedy cinayeti hiç çözülmemiş; cinayetin tüm delilleri ise Amerikan Derin Devleti tarafından yok edilmişti.</p>

  <p class="calibre2"> Bir zamanların efsanevi sarışını, film yıldızı Marilyn Monroe'nun ölümündeki sır perdesi yıllarca kaldırılamadı. Bazı kişiler onun intihar ettiğini, bazı kişiler, kitaplar ise bir ABD Derin Devlet</p>

  <p class="calibre2"> Projesi ya da bildiği sırlar nedeniyle bir zihin kontrolü projesi sonucu öldürüldüğünü iddia etti. Ayrıca Marilyn Monroe'nun Cathy O'Brien gibi <span class="calibre3">Monarch</span> projesinde kullanıldığı yapılan iddialar arasındaydı.</p>

  <p class="calibre2"> Ünlü Manken Candy Jones'un CIA tarafından hipnozla çoğul kişilik oluşturularak yıllarca çift kişilikle yaşatıldığı iddia edilmektedir. <span class="calibre3">"The Control Of Candy Jones"</span> isimli kitapta belirtildiği üzere Candy Jones isimli manken CIA'de (Morse Allen'ın projesi) hipnoz seanslarıyla Mançurya Kobayı deneylerine tabi tutuldu ve çoğul kişilikle yaşatıldı.</p>

  <p class="calibre2"> Kennedy kardeşlerden biri olan Robert F. Kennedy'nin katili Sirhan. Bishara Sirhan'ın da bir zihin kontrolü operasyonundan geçirildiği iddia edilmişti, Sirhan konuşamadan ve iz bırakılmadan öldürüldü.</p>

  <p class="calibre2"> Jim Jones'un kurduğu <span class="calibre3">Halkın Tapınağı</span> Kültü'nün 910 üyesi 1978'de topluca intihar etti. Jonestown Olayı'nın CIA'nin toplumsal bir beyin yıkama olayı olduğu iddia edildi. 910 kişinin bir araya gelerek, siyanür içip intihar etmelerinin hiçbir mantıksal açıklaması olamazdı.</p>

  <p class="calibre2"> Hare Krishna ve diğer okült dinsel yapılar bu kültlerin daha az ekstrem olanlarına verilebilecek başka bir örnektir.</p>

  <p class="calibre2"> 1981'de öldürülen John Lennon'un katili Mark David Chapman'ın bir ruh hastası olmasının yanı sıra bir <span class="calibre3">Mk-Ullra</span> projesi kurbanı olduğu iddia edilmiştir. David Chapman kendisini John Lennon sanıyordu ve onu öldürürken söylediği sözler ise şunlar:</p>

  <p class="calibre2"> "Kanımda hiçbir duygu yoktu. Hiçbir öfke yoktu. Hiçbir şey yoktu. Beynimde ölü bir sessizlik hâkimdi. Ölüm, soğuk sessizlik, kalkıp yürüyene kadar devam etti. O bana baktı.... Beni geçerek ilerledi ve sonra kafamda onu duydum. O bana tekrar ve tekrar 'onu yap, onu yap, onu yap' diye tekrar etti." Mark David Chapman (John Lennon'un katili).</p>

  <p class="calibre2"> Mark Philips ve Cathy O'Brien tarafından yazılan <span class="calibre3">Baykuş İmparatorluğu (Trance Formation in America): Bir CIA Zihin Kontrolü Kölesinin Gerçek Yaşam Öyküsü</span> adlı kitapta Cathy O'Brien kendi ağzından yaşadıklarını anlatmaktadır: (Baykuş İmparatorluğu, O'Brien ve Philips):</p>

  <p class="calibre2">"...Mk-Ultra Projesi psikolojik travmayı ve çeşitli teknikleri kul -lanan bir zihin kontrolü projesiydi. Zihin kontrolü altında, kendi özgür irademi, düşüncelerimi denetleme yeteneğimi kaybettim. Ne soru sormayı, ne çıkarsama yapmayı, ne de bilinçli olarak kavramayı becerebiliyordum; sadece bana söylenilenleri yapıyordum.</p>

  <p class="calibre2">... Katılmak zorunda kaldığım pornografi, daha fazla şiddetlenerek, sado-mazoşizmin işkencelerine (S&amp;M) dönüşmüştü. Fiziksel ve/veya psikolojik travmalar; uyku, yemek ve su mahrumiyeti; yüksek voltajlı elektrik şoku; ve belirli hafıza bölümlerinin/kişiliklerinin hipnotik ve /veya diğer yöntemlerle programlanması bu projede uygulandı. Projede pek çok halüsinojen ve uyarıcı madde üzerimde denendi.</p>

  <p class="calibre2">...Seks tacirim bütün programlama sürecimi izliyor, kırbacı ve çakısıyla sürekli bana işkence yapıyordu. "Eğer birisine gidip, olanları anlatsan bile, hiç kimse senin gibi birisiyle işim olacağım düşünmez, bu yüzden kaçacak hiçbir yerin yok,' diyordu. Beni sık sık 'atılabilir' olmamla tehdit ediyordu, çünkü ne de olsa, İlk Başkan Modeli' olan Marilyn Monroe bütün insanların gözü önünde öldürülmüş ve hiç kimse ne olduğunu anlamamıştı.</p>

  <p class="calibre2">...Birçok ünlü politikacıya, ajana ve daha birçok kişiye fahişelik yapmaya zorlandım. Onlara daha iyi hizmet verebilmek için birçok seks filmi çekildi. Ayrıca uyuşturucu kuryeliğinde beni kullandılar. Kendim de uyuşturucu kullanmak zorunda kaldım. Satanist ritüellere katılmak zorunda kaldım. Bohem Kulübü'nde üçgen şeklinde bir cam fanusa, içlerinde yılanların da olduğu eğitilmiş hayvanlarla birlikte defalarca kapatılmıştım."</p>

  <p class="calibre2"> Cem Ersever'in öldükten sonra kanında saptanan halüsinojen maddeler ölmeden önce onun zihninin kontrol edilmeye çalışıldığını mı gösteriyor?</p>

  <p class="calibre2"> Mehmet Ali Ağca kimin emriyle ve hangi unsurların etkisiyle Papa'ya suikast düzenledi?</p>

  <p class="calibre2"> Tunceli ve Sivas'ta adeta canlı bombaya dönüşen ve patlayan, Diyarbakır'da patlamadan yakalanan PKK militanlarının beyinleri ilaçlarla mı kontrol ediliyor?</p>

  <p class="calibre2"> İBDA-C örgütünün lideri Salih Mirzabeyoğlu'nun (Salih İzzet Erdiş) avukatı Harun Yüksel'in web sitesinde açıkladığı id dialar enteresan: <span class="calibre3">"Mirzabeyoğlu NSA (Amerikan Ulusal Güvenlik Teşkilatı) tarafından birtakım gelişmiş teknikler sayesinde kontrol altına alınmış."</span> Mirzabeyoğlu'nun yeni yayınlanan Telegram: Zihin Kontrolü isimli kitapta böyle benzeri yöntemlerle zihninin kontrol edildiği belirtilmekte. Acaba Mirzabeyoğlu gerçekten de yabancı istihbarat örgütleri tarafından çeşitli yöntemlerle kontrol altına alındı mı?</p>

  <p class="calibre2"> Şeriatçı bazı tarikat ve organizasyonlar beyin kontrolü tekniklerini kullanıyorlar mı? Gerçekten de eldeki veriler pek çok şeriatçı tarikatın ve terör örgütünün zihin kontrolü tekniklerini kullandığını kanıtlıyor.</p>

  <p class="calibre2"> Sonuç olarak şunu söyleyebiliriz. Bilim adamları ve istihbarat örgütleri tarafından yıllardır üzerinde çalışılan beynin işlevleri ve beynin kontrol mekanizmaları halen bütün detaylarıyla bilinmemektedir. Ancak birtakım kimyasallar, duyusal yoksunluk yöntemleri, psikolojik travma ve davranış değiştirme yöntemleri, hipnoz vb. ile beyin kontrolü yapılabilmekte ve insanlar telkine açık hale getirilerek belirli şekillerde yönlendirilebilmektedir. Bu tamamen bilimsel bir çalışma alanıdır. Fakat konu çok detaylı araştırılmak ve incelenmek zorundadır, çünkü stratejik noktalardaki bazı görevlilere benzer etkilerin yapılması her zaman mümkündür. Ancak kitlesel olarak televizyon, film gibi bilinen zihin yönlendirme çalışmalarının dışında kamuoyunda birtakım kişiler ve gruplarca ısrarla ifade edilebildiği gibi elektromanyetik dalgalarla, cinlerle, parapsikolojik yöntemlerle ve dinsel birtakım varlıklarla insan beyninin kontrol altına alınması mümkün değildir, bu iddiaların bilimsel hiçbir tabanı yoktur. Bu fikirleri savunan kişiler bizzat yabancı istihbarat birimlerinin kontrolü altında uluslararası bir psikolojik savaşın parçası olarak bu iddiaları sürdürmektedirler.</p>

  <p class="calibre2">Kaynak:</p>

  <p class="calibre2">Ümit Sayın ve İpek Kâhya, "Zihin Kontrolü Mümkün mü?" Max Dergisi, Ekim 2003, Sayfa: 102-107.</p>

  <p class="calibre2"><a id="bookmark3"></a><a href="#footnote1">1</a></p>

  <p class="calibre2">Bu başlık altında anlatılanlar Doç. Dr. Ümit Sayın ve İpek Kâhya'nm katkılarıyla hazırlanmıştır.</p>
</body>
</html>
