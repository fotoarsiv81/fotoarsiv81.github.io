<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre7"><a id="bookmark0" class="calibre8"></a>ÇANDARLI HALİL PAŞA'NIN ÖLÜMÜ</h2>

  <p class="calibre2"><span class="calibre3"> Sultan II Mehmet, vezir-i azam Çandarlı Halil'i devletin siyasi yönetiminde Türkmenler'in ve "çarşının" egemenliğine son vermek için öldürttü.</span></p>

  <p class="calibre2"> Tarihimizin tartışmalı olaylarından birisi de Fatih Sultan Mehmet döneminin güçlü veziri Çandarlı Halil Paşa'nın idamıdır.</p>

  <p class="calibre2"> İstanbul'un fethinden kısa bir süre sonra Sultan II. Mehmed vezir-i azam Çandarlı Halil Paşa'yı idam ettirmiştir. 1453 yılından bugüne tarihçiler bu olay hakkında ortak bir yorum yapmamış, olayın analizinde aynı değerlendirmeye varmamışlardır ya da varamamışlardır.</p>

  <p class="calibre2"> Bu konuda üç senaryo bulunmaktadır. Birincisi Çandarlı Halil'in Bizans'tan rüşvet aldığı; ikincisi ise Fatih'in iki kez tahttan indirilmesi nedeniyle içinde büyüttüğü kin ve nefretin sonucu olarak bahane ileri sürüp vezirini boğdurduğudur. Üçüncü senaryo ise Osmanoğulları'yla Çandarlı ailesi arasında gizli bir rekabetin varlığıdır. "Akıl Oyunları" üçüncü senaryonun doğru olduğunu değerlendirmektedir. Öteki iki senaryoda ileri sürülenler Fatih tarafından gücünden ürktüğü vezirini öldürtebilmek için kullanılmış bahane argümanlarıdır.</p>

  <p class="calibre2"> Osmanlı’nın kuruluşundan sonra 100 yıla yakın hükümet yönetimini elinde tutan Çandarlı ailesi kimdir? Genç Padişah'ı ürküten Çandarlı Halil'in gücü nereden kaynaklanmaktadır? Kısaca tarihsel bir akış görelim.</p>

  <p class="calibre2"> Halil Hayreddin Paşa’nın (Kara Halil) vezir oluşu 1364 ya da 1365 yılıdır. Askeri ve maliye te şkilatı onun döneminde kurulmuştur. Halil Paşa ölünce yerine oğlu Ali Paşa getirilmiştir. Osmanlı'nın Batı'ya doğru büyümesinde etkili olmuş, Bulgaristan'ı işgal etmiştir. Yıldırım Beyazıd zamanında da sadrazamlığı devam etmiştir. Beyazıd'ın, Timur'a yenilerek esir düşmesiyle parçalanmaya yüz tutmuş Osmanlı'yı ayakta tutmak için çaba harcamış, 1406 yılında da ölmüştür. Çocuğu olmadığı için, yerine Çandarlı Halil Paşa’nın küçük oğlu, Ali Paşa’nın kardeşi İbrahim Paşa vezir oldu.</p>

  <p class="calibre2"> Çelebi Sultan Mehmed'in saltanatı süresince Amasyalı Beyazıd Paşa vezir-i azam, Çandarlı İbrahim Paşa ikinci vezir olarak görev yapmışlardır. Amasyalı Beyazıd öldürülünce, II. Murad İbrahim Paşa'yı vezir-i azam yaptı. II. Murad'ın İstanbul kuşatmasında sadrazamlığını yapan Çandarlı İbrahim 1429 yılında öldü.</p>

  <p class="calibre2"> Çandarlı ailesinin babadan oğula geçen sadrazamlık makamına İbrahim Paşa'nın büyük oğlu Kazasker Halil Paşa getirildi. Kazaskerlikten sadrazamlığa getirilen Halil Paşa, Çandarlı ailesinin nüfuzunu ve gücünü açıkça ortaya koymaktadır. II. Murad'ın sonsuz güvenini sağlayan Halil Paşa, II. Mehmed'in çocuk padişah olarak tahta oturmasını da iki kez engelleyerek gücünü ispat etmiştir. 1453 yılında idam edilinceye kadar da Fatih Sultan Mehmed'in sadrazamı olarak hükümeti yönetmiştir.</p>

  <p class="calibre2"> "Fatih Sultan Mehmet" biyografisi yazarı Andre Clot şunları söylüyor:</p>

  <p class="calibre2"> Genç padişah Çandarlı'ya karşı uzun süredir kırgındı ve bunda da haksız değildi. Köklü bir Türk ailesinden gelen dengeli ve deneyimli bu insanın vasiliği ondaki coşkuyu, hırsı frenliyor, uzun süreden beridir de kızdırıyordu. Üstelik, 1446'daki Varna Savaşı sırasında II. Murat'ı çağırarak Mehmed’in birinci dönem padişahlığına o son vermişti. Bu nedenle ona karşı büyük bir hınç duyuyordu. Hatırlanacağı üzere, Murad'ın ölümünden sonra, ayağına dolanan sadrazamdan kurtulmayı denemişti. Ama Halil Paşa her konuda deneyimliydi. Gerek halk arasında gerekse Yeniçeri Ocağı'nın içinde tutulan, sevilen birisiydi. Bu nedenle Sultan Mehmed buna cesaret edemedi. İstanbul'un fethi gibi çok önemli, çok büyük bir girişim sırasında bir bunalım çıkarmak ise büyük hata olurdu. Çandarlı Halil Paşa, Sultan II. Mehmet'in savaş tasarılarına üst üste karşı çıkarak, tüm görevlerinin canla başla üstesinden geldi.</p>

  <p class="calibre2"> İsmail Hakkı Uzunçarşılı <span class="calibre3">Çandarlı Vezir Ailesi</span> adlı kitabında şunları yazar:</p>

  <p class="calibre2"> "Padişah fetihten iki gün sonra, önce Ayasofya kilisesine ve daha sonra İmparatorun sarayına gitti.</p>

  <p class="calibre2"> İmparatordan sonra Bizans' ın en güçlü adamı olan Grandük Notaras'ı davet ederek kendisine İstanbul'u teslim etmedikleri için böyle bir felakete nasıl sebep olduklarını sordu. Notaras yanıtında, <span class="calibre3">'Efendim sana şehri vermek için o kadar yetkimiz yoktu; hatta imparatorun bile böyle bir yetkisi yoktu; bundan başka senin adamlarından bazıları sözle ve mektup ile imparatora haber göndererek, korkmayın padişah size tahakküm edemeyecektir, diyorlardı,'</span> karşılığını verdi. Padişah bu söylenen sözleri Halil Paşa'ya atfetti, zaten buna, yani Halil Paşa'ya husumet besliyordu."</p>

  <p class="calibre2"> Osmanlı tarihi araştırmacıları içinde uzmanlığı tartışmasız kabul gören Halil İnalcık'ın yorumu önemlidir. Buna göre; "Çandarlı, son ana kadar daima İstanbul'un fethi teşebbüsüne muhalif kalacaktır. Girişim başarılı olursa kendisinin, ya da hiç değilse otoritesinin kaybı, başarılı olamazsa devletin tehlikeye düşmesi kaçınılmaz görünüyordu. Hatta o, şehir fetholunsa bile korkunç bir haçlı seferleri silsilesini tahrik edeceğini ve Osmanlı Devleti'nin mahvına sebep olabileceğini ileri sü recektir. Sultan Mehmed, fetih için hiç kuşkusuz en büyük engel olarak ulu vezirin bu muhalefetini karşısında bulmaktaydı. İstanbul'u O'na verecek olan Çandarlı idi. Tecrübeli ve kudretli vezirin kuşatma fikrine bu muhalefeti, teşebbüsü daha başından başarısızlığa mahkûm edebilirdi. Osmanlı safında bu fikir ayrılığı sonuç üzerinde meş'um bir etki yapabilirdi. Genç ve tecrübesiz Sultan'a karşı devleti bu kadar yıldır idare etmiş ve bu duruma eriştirmiş bir devlet adamı sıfatıyla onun fikir ve oyu hâlâ büyük bir önem taşımaktaydı. Artık savaşın kaçın ılmaz bir hal aldığı 1452 kışında genç Sultan, koca Çandarlı'yı kendi fikrine getirmek için büyük bir gayret sarfetmiş görünmektedir. Bazen masal unsurlarıyla karışmış bulunan Türk rivayetleriyle Yunan müverrihlerinin kay ıtlar ı karşılaştırılınca bu açık bir hal almaktadır. Ducas'ın Sultan Mehmed'in Çandarlı’yı bir gece ansızın davet ettiği, vaid ve tehditlerle teşebbüsü destekleyeceğine dair ondan söz aldığı hakkındaki hikâye, durumu manidar şekilde aksettirmektedir."</p>

  <p class="calibre2"> Önemli tarihçimiz Halil İnalcık'a göre Sultan Mehmed çok gerekli gördüğü düşünce birliğini sağlamak için olağanüstü bir toplantıda sorunu ortaya koydu. "Mehmed demiştir ki: 1- Atalarımız gibi bizim de esas görevimiz gaza (fetih) yapmaktır, 2-Memleketimiz ortasında bulunan İstanbul düşmanlarımızı korumakta ya da tahrik etmektedir, 3- Devletimizin geleceği ve güvenliği için bu şehrin zabtı elzemdir, 4- Her birinizin düşünce ve kararınızı öğrenmek istiyorum. Oylamada savaş karşıtlarıyla kuşatma taraftarları düşüncelerini ortaya koymuştur. Bu toplantıda Çandarlı, genç Sultan ve onu teşvik eden başını Zağanos'un çektiği savaş taraftarlarının çoğunluğu karşısında ister istemez gerilemiştir."</p>

  <p class="calibre2"> II. Mehmed dönemin teknolojisine göre döktürdüğü toplarıyla İstanbul surları önüne gelmiş ve 6 Nisan-29 Mayıs arasında 54 gün süren muhasarayı başlatmıştır. 20 Nisan'da buğday yüklü bir Bizans gemisiyle üç Ceneviz gemisinin Türk donanmasının ara ından Haliç'e girmesi Türk tarafında çalkantıya yol açmıştır. Sultan bir divan toplayıp durumu değerlendirmek zorunda kalmıştır. Çandarlı yine kuşatmadan vazgeçilmesini önermiş, Sultan'ı içine düştüğü zor durumdan Zağanos kurtarmıştır. Hadım Sahabettin Paşa ve koca Turahan Bey ile Akşemseddin'in ve padişahın hocası Ahmed Gürani'nin yardımlarıyla muhalefet aşılmış, asker cesaretlendirilmiştir.</p>

  <p class="calibre2"> 26 Mayıs'ta (ya da 27 Mayıs) son ve kesin karar için savaş meclisi toplandı. Çandarlı Halil kuşatmanın bir an önce kaldırılması gerektiğine yönelik aynı savları yineledi. Özellikle Batı Hıristiyan hükümdarlarının ittifak ederek Türkler'i Balkanlar'dan atmak üzere harekete geçeceklerini, daha büyük bir felakete fırsat vermemek için ricat etmek gerektiğini söyledi. Zağanos Paşa bu düşünceye itirazla, bu Hıristiyan hükümdarların aralarındaki rekabet nedeniyle devamlı bir ittifak yapmalarının olanaksızlığını, bir donanma toplasalar bile getirecekleri askerin Osmanlı kuvvetinden birkaç misli zayıf olacağını ileri sürdü, ve korkmadan kuşatmaya devam etmek gerektiğini savundu.</p>

  <p class="calibre2"> Vezirler arasındaki iktidar mücadelesi burada çok etkili olmuştur. İki grup ortaya çıktığı anlaşılmaktadır ve genç Padişah'ın da güçlü desteği ile Çandarlı grubu kaybetmiştir. Bu psikolojik gerilim ortamında kentin fethedilmesi halinde yağmaya izin verildiği ilan edilmiştir. Bu son toplantıdan üç gün sonra İstanbul düşürüldü.</p>

  <p class="calibre2"> Fetihle birlikte Çandarlı tüm otoritesini yitirmiştir. Ona karşı olan grubun da kışkırtmasından güç alan Fatih Mehmed, 30 Mayıs 1453'te kendisini tevkif ettirdi, tüm mallarına el kondu. Çandarlı Edirne'ye gönderildi. Enez'in fethinden yaklaşık 40 gün sonra da idam edildi.</p>

  <p class="calibre2"> Osmanlı İmparatorluğu'nda "kapıkulu yaratma" işlemi daha I. Murad zamanında başlamıştı. Ancak kapıkulunun gelişmesi ve iktidara tek başına hâkim olması, II. Mehmed (Fatih) zamanında mümkün olmuş ve İstanbul'un fethedilmesinden sonra yönetimde Türkmen ve Ahilerin son temsilcisi Sadrazam Çandarlı Halil'in asılmasıyla Osmanlı İmparatorluğu'nda dört yüz yıl sürecek olan, "kapıkulunun mutlak egemenliği" başlamıştır.</p>

  <p class="calibre2"> Aslında kapıkulu ile Türkmenlerin en önemli çatışması, Yıldırım Beyazıd’ın amcasının oğlu Mustafa Çelebi ile II. Murad'ın yapmış olduğu Ulubat Savaşı'dır. Bu savaş aslında dışarıdan göründüğü gibi, şehzadeler arasında bir taht kavgası değil; Mustafa Çelebi ordusunda yer almış bulunan "kurucu unsurla, yani Türkmenler ve Ahilerle”, II. Murad ordusunu oluşturan kapıkulu arasındaki, "varlık-yokluk kavgasıdır". Savaşı kazanan taraf kesin bir hâkimiyet elde etmiş olacaktı ki; bu savaşı II. Murad'ın ordusu, yani kapıkulu kazanmıştır.</p>

  <p class="calibre2"> Osmanlı ailesi kadar eski ve devlet yönetiminde söz sahibi olan ve en az onlar kadar varlığı bulunan Çandarlı ailesinden bir sadrazamın Bizanslılar'dan rüşvet alacağı ya da aldığı çok tutarlı değil. Bu senaryo çok zorlamaya dayanıyor ve akılcı görünmüyor.</p>

  <h2 id="sigil_toc_id_13" class="calibre7"><a id="bookmark1" class="calibre8"></a>SULTAN OSMAN GEMİSİNİN GASP EDİLİŞİNİN ÖYKÜSÜ</h2>

  <p class="calibre2"><span class="calibre3"> Birinci Dünya Savaşı öncesi Osmanlı, İngiltere'ye iki savaş gemisi sipariş etti. Üstelik parasını da peşin ödedi. Ancak, Deniz Bakan ı W. Churchill savaş bahanesiyle bu gemilere el koydu. Halktan toplanan paralar ve Sultan II. Abdülhamit'in mücevherleriyle yaptırılan gemilere İngilizler'in el koymasıyla Sultan Osman ve Sultan Reşat gemilerinin içimizde yara olan öyküsü de böyle başladı.</span></p>

  <p class="calibre2"> Abdülaziz, 1861 yılında tahta geçti. Osmanlı tarihinde deniz tutkunu ve deniz gücüne en çok önem veren padişah olarak tanındı.</p>

  <p class="calibre2"> Aziz, İngiltere ve Fransa'ya borçlanarak gemiler satın aldı, Nitelik açısından değil ama sayı olarak İngiltere ve Fransa'dan sonra üçüncü büyük donanmayı kurdu.'Her ne kadar kimi uzmanlar Aziz dönemi donanmasına "müze donanma" diyorlarsa da, yine de güçlü bir donanma kurulma çabasının yoğunluğunda birleşiyorlar.</p>

  <p class="calibre2"> Sömürgeciliğin doruk noktasına ulaştığı bu dönemde, Rusya da Boğazlar'ı almak istiyordu. Bu arada Osmanlı'nın toprak kayıpları da artıyordu. Bulgaristan ve Yunanistan bağımsız birer devlet olarak "yaratılmıştı". Politik alanda bunlar yaşanırken, gemi teknolojisinde de önemli değişimler oluyordu. Batı sac tekneye geçmişti, gemiler zırh ile kaplanıyordu; buhar makineleri tamamen yaygınlaşmıştı. Dretnot da bu dönemde yapıldı. İngilizler'in gasp ettiği Sultan Osman ve Sultan Reşat gemileri de birer dretnottur. İngiltere'nin yanı sıra Fransa ve Almanya da dretnot inşa ederken, Osmanlı'da dretnot yoktu.</p>

  <p class="calibre2"> Abdülaziz tahttan indirildiğinde Osmanlı donanmasının otuzu zırhlı, yetmiş altısı ahşap olmak üzere 106 savaş gemisi vardı. Ne gariptir ki, Abdülaziz'in tahttan indirilme karan, satın alınması için her türlü özveride bulunduğu Donanma Komutanlık gemisi <span class="calibre3">Mesudiye</span> zırhlısında 29 Mayıs 1875 tarihinde alındı.</p>

  <p class="calibre2"> Tahta geçirilen V. Murat hastalığı bahane edilerek kırk beş gün sonra padişahlığa Sultan İkinci Abdülhamit oturtuluyordu. (31 Mayıs 1876)</p>

  <p class="calibre2"> Padişah’ın ilk işi donanmayı Haliç'te çürümeye terk etmek oldu. Avrupa'nın çalkantılı olduğu yıllardı. Siyasi olaylar ve dengeler hızla değişiyordu. 1908'de İkinci Meşrutiyet ilan edildi. İkinci Meşrutiyetin yeniliklerinden birisi de 14 Temmuz 1909'da bir <span class="calibre3">"Donanmayı Hümayun Muaveneti Milliye Cemiyeti'nin"</span> kurulmasıydı. Donanma yaptırma derneği hızla gelişti, ülkenin her yanında şubeler açtı.</p>

  <p class="calibre2"> Cemiyet her fırsatta halktan para topluyordu. Herkes ama herkes; yoksul, zengin bu kampanyaya katıldı, varını yoğunu veriyordu.</p>

  <p class="calibre2"> Ünlü edebiyatçı Ahmet Rasim şöyle yazar:</p>

  <p class="calibre2"> "Mutlakiyet döneminde zorla iane alınırdı, imdadiyei seferiye, imdadiyei hazariye, ianeyi cihadiye... Sonra kürekçi bedeli, tersane bedeliyesi, kalyoncu bedeliyesi, bedeli asakiri bahriye, kürekciyan avanzı... Oysa ianede şevk gerek. Alicenaplığı ayağa kaldırmalı, seve seve vermelidir... "</p>

  <p class="calibre2"> Donanma Muavenet Cemiyetleri kahvehanelerde çalınan gramofon dinleme bedeli olarak ahaliden artırmayla para topladı, yardım sağladı, bakkallar bir okka şekeri müşterilerine arttırmayla satarak yeni yardım usulleri buldular.</p>

  <p class="calibre2"> Cemiyet oldukça büyük miktarda para topladı. Cemiyetin gerçek amacı Yunan donanmasında bulunan <span class="calibre3">Averoff</span> zırhlısı ayarında bir dretnot satın almaktı ancak bu gemiye eşdeğer gemi bulunamadı.</p>

  <p class="calibre2"> Bunun üzerine öncelikle Almanya'dan iki eski zırhlı satın alındı. Adları <span class="calibre3">"Barbaros Hayreddin"</span> ve <span class="calibre3">"Turgut Reis"</span> olarak değiştirildi. Sonra dört tane daha alındı.</p>

  <p class="calibre2"> Bir ülkenin savaş sanayisini ayakta tutman ın yolu, ürettiklerini başka ülkelere satmaktan geçer. Bu da dünyanın her köşesinde birbiriyle çatışan ülkeler yaratmakla gerçekleştirilebilir. İngiltere için de en iyi müşteri Osmanlı ve Yunanistan olabilirdi.</p>

  <p class="calibre2"> İngilizler, Çarlık Rusya'sının sıcak denizlere çıkma politikasından ne dereceye kadar rahatsız oluyorlarsa; Akdeniz'deki büyük Osmanlı donanmasından aynı derecede rahatsızlık duyuyordu. Onlara göre Osmanlı Devleti, Çarlık Rusyası'na karşı güçlü ve kalabalık bir kara kuvveti yapmalı, deniz savunmasında ise İngiltere'ye bağımlı yaşamalıydı.</p>

  <p class="calibre2"> İngiltere deniz politikasının bir gereği de Akdeniz devletleri arasına nifak sokup bu devlet donanmalarının İngiltere aleyhine birleşmelerini önlemekti. Bir Yunanistan yaratmak; bu Yunanistan'ı Osmanlı Devletiyle kavgalı tutmak, elbette, İngiliz çıkarlarına hizmet etmek demekti. Belki de bunun için Lord Byron Yunanistan'a gönderilmiş; eline de çok kabarık bir propaganda programı verilmişti. Lord Byron, eski Bizans'la hiçbir ilişkisi olmayan Grekleri Bizans uygarlığının kalıtçısı haline sokmuş ve bütün dünyayı buna inandırmıştı.</p>

  <p class="calibre2"> Özgürlük kazanan Yunanistan, Osmanlı Devleti'ne oranla bir küçük parçaydı ama, bu Osmanlı Devleti'ni besleyen ana deniz yolunun tam da üzerindeydi. Artık Yunanistan coğrafi olarak Osmanlı ekonomisine egemendi. Kuvvetli bir donanma yaparak bu coğrafyayı değerlendirirse Osmanlı Devletimi ada ablukası altına alabilir, bu devleti çökmeye mahkûm edebilirdi.</p>

  <p class="calibre2"> Belki de bu durumu yaratan Osmanl ı Devleti'nin geçmişte Yunanistan kıyılarını sürekli şekilde kontrol altında tutacak bir donanma ve deniz üssü şebekesi kudreti meydana getiremeyişi ve federal bir devlet kuramayışı olmuştu. Osmanlı Devleti'nin donanmasız bir deniz imparatorluğu halinde oluşu, Yunanistan'ın özgürlüğünü kazanışının birinci nedeniydi. Osmanlı ile Yunanistan arasındaki silah ve gemi alımı hızlandırıldıkça hızlandırıldı.</p>

  <p class="calibre2"> İngiltere'ye kırka yakın irili ufaklı savaş gemisi sipariş edilmişti. Başlangıç için o zamanın parasıyla dört milyon sterline iki dretnot ısmarlanmıştı. <span class="calibre3">Reşadiye'nin</span> yapımına 1911 yılında başlanmış, ancak Balkan Savaşı'nın patlak vermesiyle, İngilizler gemi yapımını durdurmuşlardı.</p>

  <p class="calibre2"> Hazır fırsat varken biz de burada duralım. <span class="calibre3">Sultan Osman</span> ve Reşadiye'nin yapım öykülerine dönüp geriye doğru bir seyahat yapalım.</p>

  <p class="calibre2"> Balkanlar'da olduğu gibi Güney Amerika'da da silahlanma yarışı hızlandırılmıştı. Özellikle Arjantin ve Brezilya arasında amansız bir deniz gücü kurma çekişmesi vardı. Brezilya'nın ilk dretnotu 1910 yılında teslim edilmişti, adı <span class="calibre3">Mina Graes</span> idi. Onu aynı yıl yine İngiltere'deki Armstrong tezgâhlarındaki <span class="calibre3">Sao Paolo</span> izledi. Arjantin bu gelişmelerden rahatsız olmuş, Almanya'dan siparişle güç dengesini yeniden yaratma yoluna gitmişti. Bu kavşakta Brezilya bir yeni dretnot sipariş etti. İnşasına bile başlanmadan adı konmuştu: <span class="calibre3">Rio de Janerio.</span></p>

  <p class="calibre2"> İngiltere ile Almanya arasındaki silahlanma rekabeti nedeniyle</p>

  <p class="calibre2"> 1913 yılında teslimi planlanan geminin inşa süresi uzuyordu. Bu arada Arjantin ile Brezilya barıştı ve ekonomik sıkıntıdaki Brezilya gemiyi istemedi. Rio açık artırma ile satışa çıkarılacaktı.</p>

  <p class="calibre2"> Osmanlı Devleti 1913 yılında Balkan Savaşlarından yenik çıkmıştır. Acaba Osmanlı Rio'ya müşteri olmaz mıydı?</p>

  <p class="calibre2"> Böylece Türkler ile Yunanlılar Rio'nun açık artırmasında bir araya geldiler. Doğrusunu söylemek gerekirse, o dönemde bu geminin başka da alıcısı yoktu.</p>

  <p class="calibre2"> Geminin alınabilmesi için banka kredisine gereksinim vardı. Fransız Perrier Bankası İstanbul'a yüzde 12,5 faizle 4 milyon sterlin kredi açmayı kabul etti. Geminin değeri ise 2.275.000 İngiliz lirasıdır.</p>

  <p class="calibre2"> 28 Aralık 1912 tarihinde Armstrong’larla yapılan anlaşma tamamlanmıştı. <span class="calibre3">Rio de Janerio,</span> bundan böyle <span class="calibre3">Sultan Osman 1</span> adıyla anılacaktı. Süvarisinin kimliği bile saptanmıştı; Hamidiye'nin efsânevi kahramanı Rauf Bey!..</p>

  <p class="calibre2"> Hükümet Elswick'teki Vickers Ltd. şirketine ilk dretnotu sipariş etti. Geminin adı Padişah Sultan Reşat'ın adıydı. Ama kısaca <span class="calibre3">Reşadiye</span> deniyordu.</p>

  <p class="calibre2"> İnşaatı kontrol için bir komisyon seçildi ve komisyon başkanlığına Binbaşı Vasıf Ahmet atandı. Komisyon 1912'de İngiltere'ye giderek <span class="calibre3">Reşadiye'nin</span> inşaatını gözlemeye başladı.</p>

  <p class="calibre2"><span class="calibre3"> Reşadiye</span> 23.000 ton olacak, 21 mil hız yapacaktı. 10 adet 32'lik, 16 adet 15'lik topu ve 3 adet torpidosu olacaktı. Bedeli 2.304.702 Osmanlı lirasıydı.</p>

  <p class="calibre2"> Gemi bedeli taksitler halinde ödenmeye başlandı. Ancak geminin inşaatı pek hızlı gitmiyordu. Bu sırada Trablus ve Balkan harpleri oluyordu. Vasıf Bey 1912 yılı sonlarında Türkiye'ye döndü ve <span class="calibre3">Reşadiye</span> Komutanlığı'na tayin edilerek 23 Nisan 1913'te yeniden İngiltere'ye gitti. Reşadiye'nin yapımı oldukça ilerlemişti. Aynı tersanede Brezilya hükümeti için de bir zırhlı inşa edilmekteydi. Bu zırhlının da yukarıda anlattığım gelişmeler sonucu alınmasına karar verildi. Ve adı <span class="calibre3">Sultan Osman-ı Evvel (l.Osman)</span> konuldu. Bu gemi 27500 tonluktu. Hızı 23 mil, 14 adet 30,5'luk, 20 adet 15'lik topu ve 3 adet torpili vard ı. Çok güçlü bir dretnottu ama oldukçada pahalıydı.</p>

  <p class="calibre2"> Her iki gemi de 1914 yık ortalarında tamamlanmış olacak ve teslim edilecekti.</p>

  <p class="calibre2"><span class="calibre3"> Reşadiye</span> ve <span class="calibre3">Sultan Osman</span> dretnotlar ın ın 1914 yılında hizmete girme olasılığına karşı, Yunanlılar da ABD'den iki savaş gemisi aldı.</p>

  <p class="calibre2"><span class="calibre3"> Sultan Osman</span> dretnotunun almışıyla ilgili olarak dönemin İçişleri Bakanı Halil Menteşe'nin anılarında hoş bir bölüm var:</p>

  <p class="calibre2">"...Brezilya hükümeti İngiltere'de in şaası biten zırhlısını satmak için teklifte bulunmuştu. Averoffu Yunanlılar'a kaptırmamızın acısı yüreğimizdeydi. O günkü şeraite göre para bulmak da çok müşguldü.</p>

  <p class="calibre2"> Fransız Perrier Bankası geminin bedeli olan iki buçuk milyon lirayı ikraza muvafakat etmişti. Fakat şerait çok ağırdı. Maliye Nazırı Menemenlizade Rıfat Bey mukaveleyi imzada tereddüt gösteriyordu. Talat mukaveleleri hazırlatmış, Heyeti Vükela odasının yanındaki odaya bankanın reprezantanını da getirmiş. Bakanlar Kurulu (Heyet-i Vükela) içtima halinde idi.</p>

  <p class="calibre2"> Rıfat Bey'e hitaben:</p>

  <p class="calibre2">— 'Beyim adam geldi’ dedi.</p>

  <p class="calibre2"> Rıfat Bey: 'Canım Talat Bey, nasıl imza edeyim bu mukaveleyi?' der demez, Talat heyecanla ayağa kalktı, Rıfat Bey merhumun zayıf vücudunu kuvvetli pazularının arasına aldı, büyük bir heyecanla 'Beyim adaları alacağız, santim düşünecek zamanda değiliz.'</p>

  <p class="calibre2"> Kolları arasında okşayarak, sakallarını öperek, Rıfat Bey'i götürdü, mukaveleyi imza ettirdi. Ertesi gün paralar Londra Sefirimize gönderildi. O ne heyecanlı bir insandı yarabbi... "</p>

  <p class="calibre2"><span class="calibre3"> Sultan Osman</span> dretnotunun komutanlığına Binbaşılığa terfi etmiş olan Hamidiye kahramanı Hüseyin Rauf (Orbay) tayin edildi. Rauf Bey 8 Ocak 1914 tarihinde gemiyi teslim almak için <span class="calibre3">Reşit Paşa</span> vapuruyla, yanında pek çok subay ve astsubay İngiltere'ye hareket etti.</p>

  <p class="calibre2"> Vickers tezgâhlarına bir zırhlı daha sipariş edildi. Adı <span class="calibre3">Fatih.</span> İlk taksidi de ödendi.</p>

  <p class="calibre2"> Böylece Osmanlı donanması Yunanistan'ın <span class="calibre3">Averoff</span> zırhlısına karşı üç büyük ve modern gemi sahibi olacaktı.</p>

  <p class="calibre2"> İngilizler gemilerin yapımını geciktirmeye başladılar. <span class="calibre3">Sultan Osman</span> dretnotu Rio <span class="calibre3">De Jenerio</span> adıyla çok önceden inşa edilmiş ve denize indirilmişti, geminin donanımı sürmekteydi. <span class="calibre3">Reşadiye</span> ise Londra Büyükelçimiz Tevfik Paşa’nın kızı Naile Hanım tarafından burnunda şampanya şişesi yerine gülsuyu şişesi kırılarak 3 Eylül 1913'te törenle denize indirilmişti.</p>

  <p class="calibre2"><span class="calibre3"> Sultan Reşat</span> dretnotu tezgâhtan denize Türk bayrağı ile indirilirken Londra Büyükelçisi Tevfik Paşa soruyordu:</p>

  <p class="calibre2">"Geminin kafasında asılı şişe nedir?"</p>

  <p class="calibre2">"Şampanya efendim. Uluslararası bir gelenektir. Gemi şanslı olsun diye patlatılır."</p>

  <p class="calibre2">"Olmaz, biz Müslümanız. Dinimizde içki günahtır; onun yerine gülsuyu şişesi patlatınız."</p>

  <p class="calibre2"> Bu kez geminin çelik gövdesinde şampanya yerine gülsuyu şişesini patlatıp <span class="calibre3">Sultan Reşat'ı</span> onurlandıran Tevfik Paşa’nın kızı Naile Hanım'dı. Böylece <span class="calibre3">Sultan Reşat</span> dretnotu dünya gemicilik tarihinde ilk olarak kafasında gülsuyu şişesi kırılan gemi oldu. Ancak...</p>

  <p class="calibre2"> İngiltere deniz rekabetinde Almanya'n ın gerilerinde kalmak kuşku ve endişesini yaşamaktadır. İngiliz Hükümeti'nce tersanelerinde yabancı devletler hesabına inşa edilen savaş gemilerine "kritik" zamanlarda el konulabilirdi. Deniz Bakanı Churchill uzun süredir <span class="calibre3">Sultan Osman'ın</span> yapımını izlemekteydi. Osmanlı Devleti'nin Almanya'ya yanaşmaya başladığını sezinlemesinden itibaren bu dev gemi İngiltere adına "hayati" bir "obje" olmuştu. Haziran ayı başlarında, İngiliz Deniz Kuvvetleri Armstrong’lara çevreye pek yayılmayan bir "sinyal" vermişti.</p>

  <p class="calibre2"> 27 Temmuz'da gemiyi teslim alacak Türk heyeti İngiltere'ye varmıştır. 31 Temmuz'da Churchill tersaneye bir yazı gönderdi: "Görünen koşullar çerçevesinde, Majestelerinin hükümeti, tersanenizdeki herhangi bir geminin yabancılara teslim edilmesine izin vermiyoruz!</p>

  <p class="calibre2"> Parası ödenen <span class="calibre3">Sultan Osman</span> gemisi resmi emirle gaspedilmişti... <span class="calibre3">Reşadiye'nin</span> de geleceği aynıydı. 1 Ağustos 1914 öğleninde, yani gemiye Türk bayrağı çekilmesine yirmi saat kala, İngiliz milletinin çıkarları adına, İngiliz Bahriyesi her iki gemiye de el koyuyordu!</p>

  <p class="calibre2"> Son taksitler de hemen ödendi ve 2 Ağustos 1914 tarihinde son taksidin ödenmesinden yarım saat sonra İngiliz hükümeti <span class="calibre3">Sultan Osman</span> ve <span class="calibre3">Reşadiye</span> zırhlılarına el koyduğunu ilan etti. Bu bir gasptı, yani bir haydutluk.</p>

  <p class="calibre2"> Vasıf Bey, Rauf Bey ve gemileri almak için İngiltere'ye gelmiş bulunan tüm personel, <span class="calibre3">Reşit Paşa</span> vapuruyla 22 Ağustos 1914'te İstanbul'a döndüler.</p>

  <p class="calibre2"><span class="calibre3"> Sultan Osman</span> gemisine el konması Osmanlı'da büyük tepkiler yaratır. Enver Paşa için olay "İngiliz kalleşliğidir".</p>

  <p class="calibre2"> David Walder, <span class="calibre3">Çanakkale Olayı</span> adlı çalışmasında şunları yazıyor: "Olaydan birkaç yıl sonra Winston Churchill 'Büyük Savaş'ın Tarihi' adlı kitabında üstü kapalı olarak aslında Türklerin Yunanistan'a değil Rusya'ya saldırmayı tasarladığını söz konusu edecektir. Yani iki gemisine el konmasından önce, Türkiye, Rusya'ya saldırmayı tasarlıyordu. Bu tür planlar, Churchill tarafından biliniyordu ve işin garip yanı bunları ondan başka bilen bir ikinci kişi de yoktu."</p>

  <p class="calibre2"> Bu konu Lozan Antlaşması'nın 58. maddesinde yer alacak ve Türkiye ödediği 12 milyon altından vazgeçecektir....</p>

  <p class="calibre2"> Bu altınlar bugünkü kur değeriyle kaç ABD Doları ediyor?</p>

  <p class="calibre2"> Son taksidi ödendiği halde iki savaş gemisine neden el konmuştu?</p>

  <p class="calibre2">1.    Bu gemiler İngiltere'ye karşı savaşabilirlerdi.</p>

  <p class="calibre2">2.    Almanya ile İngiltere arasındaki silahlanma yansında İngiltere Almanya'nın gerisinde kalmıştı.</p>

  <p class="calibre2">3.    Osmanlı ile Yunanistan arasındaki donanma kurma yarışında denge Osmanlı lehine bozulmuştu.</p>

  <p class="calibre2">4.    Bu gemileri alan Osmanlı, Boğazlardan asla geçit vermezdi.</p>

  <p class="calibre2">5.    İngiltere aslında siparişin başından itibaren gemileri gaspetme kararındaydı ve bunu da ilk kez yapmayacaktı.</p>

  <p class="calibre2"> İngilizler <span class="calibre3">Reşadiye'ye</span> "Erin", <span class="calibre3">Sultan Osman'a</span> da "Agincourt" adını verdiler. <span class="calibre3">Agincourt,</span> Norveç denizinde yapılan top atışlarında neredeyse kendi kendisini batırıyordu. Gemide büyük bir mühendislik hatası yapılmıştı. Bu gemi İngilizler'e yar olmadı. Aynı şekilde "Erin" de pek kullanılamadı.</p>

  <p class="calibre2"> Soracaksınız; bizim peşin ödediğimiz paralar ne oldu?</p>

  <p class="calibre2"> Üzerine bir bardak soğuk su içtik!</p>

  <p class="calibre2"> Okuyucuya Not:</p>

  <p class="calibre2">Bu kitabın 5. baskısı için okuyucu Şükrü Uysaler iki önemli yazım hatasını işaret edip, düzeltilmesini sağlamıştır (1 Temmuz 2005). Teşekkür ederiz.</p>

  <h2 id="sigil_toc_id_14" class="calibre7"><a id="bookmark2" class="calibre8"></a>OSMANLI'NIN  ALMANYA  İLE YAKINLAŞMASI</h2>

  <p class="calibre2"><span class="calibre3"> Orduyu kontrol eden güç, Türkiye'de en büyük kudret olacaktır. Hiçbir Alman düşmanı hükümet, ordu tarafımızdan kontrol edildikçe iktidar mevkiinde kalamayacaktır.</span></p>

  <p class="calibre2"> Avrupa hızla Birinci Dünya Savaşı'na doğru sürüklenirken Osmanlı, İngilizlere ve Ruslara karşı varlığını koruyabilmede  zinde güç Almanya'yı son şansı olarak görüyordu.</p>

  <p class="calibre2"> Osmanlı Devleti, Trablusgarp ve Balkan savaşlarından büyük kayıplar ve sorunlarla çıktıktan sonra, 1913 yılın ın ortalarından itibaren, durumunu düzeltecek bazı girişimlerde bulunmaya, bu arada da yeni sorunlarla karşılaşmaya başladı.</p>

  <p class="calibre2"> Osmanlı yöneticileri, devletlerarası ilişkilerin iyice gerginleştiği ve her an bir genel savaşın beklendiği bu dönemde, öncelikle son savaşlarda durumu iyice bozulan ordunun yeniden düzenlenmesi işini ele aldılar. Bu amaçla da Almanya'dan yardım istediler. Bu ise, aynı zamanda Almanya'ya daha çok yaklaşmak demekti. Bunda, Osmanlı-İngiliz ilişkilerinin de etkisi vardı. Almanya'ya yaklaşmada en önemli etken İngiltere'nin Osmanlı Devleti'ne karşı izlediği siyaseti değiştirmesidir.</p>

  <p class="calibre2"> 20. yüzyılın başlarında dünya, büyük devletlerin meydana getirdiği başlıca iki bloka ayrılmış bulunuyordu. Bu tarihlerden itibaren bu bloklaşma, dünyanın politik gelişmesine etki yapan başlıca faktör oldu.</p>

  <p class="calibre2"> Kuruluş yıllarında birer savunma ittifakı görüntüsünde olan bu bloklar, zamanla bu niteliklerini değiştirerek, devletlerin çıkarlarını sağlayacak birer askeri ittifak haline gelmiştir. Bu arada her iki blok, etki alanlarını genişletebilmek ve daha da güçlenebilmek için, kendilerine yeni devletlerin katılmasına çalışmışlardır. Ayrıca da silahlanmayı hızlandırmışlardır. Bunlar ise iki blok aras ındaki güvensizliği ve gerginliği gün geçtikçe artırmıştır. Bloklar arasında başta Avrupa olmak üzere, çeşitli bölge ve denizlerinde meydana gelen bu çatışmalar, sonuçta 1914'te Birinci Dünya Savaşı'nın çıkmasına neden olmuştur.</p>

  <p class="calibre2"> Nitekim, 1907'den sonra Almanya kara ve denizlerde askeri alanda daha güçlü hale geldi. Öte yandan doğuya doğru yayılmaya daha çok ilgi duymaya başladı. Özellikle Osmanlı İmparatorluğu üzerinde ekonomik etkinliğini geliştirdi. Bu ise, bölgede geniş çıkarları bulunan İngiltere, Fransa ve Rusya'nın Almanya'ya karşı olan tepkilerini çoğalttı. Güçlü bir donanmanın kurulmaya başlanması ise İngiliz-Alman rekabetinin esas ını teşkil etti. Bu da, yaklaşık olarak 1908'de, iki ülkede "savaş korkusu" denilen bunalımın doğmasına yol açtı. Aynı şekilde Alman-Fransız, Rus ilişkileri de, çeşitli nedenlerle kritik hale geldi.</p>

  <p class="calibre2"> Almanya; Fransız-Rus Antlaşması'nın yan ında, Fransız-İngiliz ve İngiliz-Rus antlaşmalarının meydana gelmesinden, kendi geleceği bakımından zaten kuşkuya düşmüştü. Bu nedenle de, bu bloku, daha kuruluş sıralarında parçalamak üzere harekete geçmişti. Nitekim, bu amaçla, İngiliz-Fransız ilişkilerini zayıflatmak üzere Fas'a el atmıştı. Bu da Fas bunalımının meydana gelmesine neden olmuştur.</p>

  <p class="calibre2"> İngiltere 1904 tarihli anlaşma ile Fransa'n ın Fas'a yerleşmesini kabul etmişti. Fransa da bu tarihten itibaren Fas'ta birtak ım ekonomik girişimlerde bulunarak, burayı etkisi altına almaya çalışmıştır. Bu noktada Fransa'nın karşısına, Fas'ın koruyucusu olarak Almanya çıktı. Bu da Alman-Fransız ilişkilerini yeniden bozdu. Ancak İngiltere’nin, Fransa'nın yanında yer alacağını belirtmesi üzerine, Almanya gerilemek zorunda kald ı. Fakat 1909'da, ikinci kez, iki devlet Fas yüzünden karşı karşıya geldiler. Bu kez de sorun bir anlaşmayla geçiştirildi.</p>

  <p class="calibre2"> Osmanlı Devleti, yakın tarihlere kadar, özellikle Rusya'ya karşı İngiltere'ye dayanmıştı. Ancak İngiltere, 1878'den itibaren, Osmanlı Devleti'ne karşı izlediği politikayı değiştirmeye başlamıştı. Bu tarihten sonra Mısır'a ve Kıbrıs'a yerleşmiş, bu arada Basra Körfezi'ne daha çok sokulmak isteyen ve Rusya ile birlikte İran'ı kontrol altına alan, bu suretle de Ortadoğu'da yayılmayı amaç edinen bir devlet halini almıştı. Ayrıca Rusya ile müttefik hale gelmişti. Böylece, 20. yüzyılın başlarına gelindiğinde, İngiltere'nin Osmanlı Devleti'nin toprak bütünlüğüne ve Boğazlar statüsünün korunmasına dayanan geleneksel politikasının değiştiği açıkça ortaya çıkmışt ı.</p>

  <p class="calibre2"> Nitekim İngiltere, bundan sonra, 1908'de Avusturya'nın Bosna-Hersek'i ilhakına ve Bulgaristan' ın bağımsızlığını ilan etmesine; İtalya'nın 1911'de Trablusgarp'a saldırmasına, burayı ve Oniki Ada'y ı işgal etmesine; 1912'de Balkan Savaşı'nın çıkmasına ve Balkan Devletleri'nden koparmasına, aynı zamanda Arnavutluk'un bağımsız bir devlet haline gelmesine seyirci kalmış, yani bu gelişmeleri kabul etmiş ve desteklemiştir.</p>

  <p class="calibre2"> İngiltere, Trablusgarp ve Balkan savaşları sırasında ve sonrasında, Osmanlı Devleti'ni, Almanya'ya Anadolu'da ve Irak'ta bazı hak ve ayrıcalıklarla bunların simgesi olan Bağdat Demiryolu'nu yapma iznini vermesinden ötürü (öteki nedenlerle de birleştirerek), adeta parçalamayı amaçlayan bir siyaset izlemiştir. Öyle ki, İkinci Balkan Savaşı sırasında batıya ilerleyen Türk Ordusu'nu Meriç Nehri kıyısında durdurarak, onun bir Osmanlı toprağı olan Batı Trakya ve Balkanlar'a girmesini engellemiş, savaştan sonra da Osmanlı Devleti'ne ait olan Ege Denizi'ndeki bütün adaların Yunanistan'a verilmesi için çalışmaya başlamış; bu arada kendisi de, Dicle-Fırat nehirleri ile Basra Körfezi kıyılarına daha etkili şekilde yerleşmenin çabası içine girmiştir.</p>

  <p class="calibre2"> Bundan böyle de İngiltere, artık daha çok Osmanlı Asya'sı ile ilgilenen bir devlet olmuştur. Burada da karşısına rakip olarak bir süreden beri Almanya çıkmış bulunuyordu. Bu ise, Osmanlı-İngiliz ilişkilerini olduğu kadar, Osmanlı-Alman ilişkilerini de etkilemiştir.</p>

  <p class="calibre2"> Balkan Savaşı'ndan sonra ise, Almanya, Osmanlı Devleti'nin içine düştüğü zor durumdan ve onun ordusunu yeniden düzenlemek için kendisinden yardım istemesinden de yararlanarak, bu etkisini daha da çoğaltmak üzere harekete geçti. Amacı, Türk Ordusu'ndaki etkisiyle Osmanlı Devleti üzerinde diğer büyük devletlere göre üstünlük sağlamaktı. Nitekim bu konuda, Almanya'nın İstanbul'daki Büyükelçisi Baron Von Wangenheim, 26 Nisan 1913 tarihiyle Berlin Hükümeti'ne gönderdiği raporda, düşünce ve önerilerini şöyle belirtmiştir:</p>

  <p class="calibre2">• Orduyu kontrol eden güç, Türkiye'de en büyük kudret olacaktır. Hiçbir Alman düşmanı hükümet, ordu tarafımızdan kontrol edildikçe iktidar mevkiinde kalamayacaktır.</p>

  <p class="calibre2"> Alman askeri varlığı neden önemliydi?</p>

  <p class="calibre2"> Yine Almanlara göre, Türkiye'nin Asya'daki topraklarının paylaşılması da ancak birkaç yıllık bir sorundu. Paylaşmada uygun bir pay isteyince, orada bir Alman askeri heyetinin varlığı yarar sağlayabilirdi. Bu nedenle, Türkiye'ye reform çalışmaları yapmak üzere büyük bir askeri heyet gönderilmeliydi. Osmanlı Genelkurmayı, Alman subayları tarafından yeniden teşkilatlandırılmalıydı. Bütün asker, eğitim ve öğretim kurumlan Alman komutanların yönetiminde olmak üzere bütünüyle Almanların eline verilmeliydi. İstanbul ve Halep'teki kolordu ve tümen komutanlıklarına Almanlar atanmal ıydı. Bu düşünce doğrultusunda Alman General Liman Von Sanders'le beş yıllık bir sözleşme imzalandı.</p>

  <p class="calibre2"> Böylece, yeni Alman Askeri Heyeti'nin Osmanlı Devleti hizmetine girmesi ve yetkileri, uluslararası bir sorun halini aldı. Liman Von Sanders, 14 Aralık 1913 tarihinde İstanbul'a geldi.</p>

  <p class="calibre2"> Daha önce de, Osmanlı jandarmasının düzenlenmesi bir Fransız generale (General Baumann), donanmasının düzenlenmesi ise Amiral Limpus başkanlığındaki İngiliz Deniz Heyeti'ne verilmişti. Böylece bir süredir, Osmanlı Devleti'nin kara, deniz, jandarma birliklerinin eğitimi, öğretimi ve düzenlenmesinde Avrupa'nın üç büyük devleti (Almanya, İngiltere, Fransa) etki sahibi olmuştu. Buna rağmen, yeni Alman Askeri Heyeti Başkanı'na geniş yetkilerin verilmesi, bu olayı Avrupa'da aynı zamanda siyasi bir bunalım haline getirdi.</p>

  <p class="calibre2"> İngiltere, Fransa ve Rusya'nın bu konudaki girişimleri ve Almanya ile Osmanlı Devleti üzerindeki baskıları, etkisini gösterdi. Almanya, Liman Von Sanders'in rütbesini 13 Ocak 1914'te orgeneralliğe yükseltti. Bunun üzerine Osmanlı Devleti de, ona mareşallik rütbesi vererek, Ordu Genel Müfettişliği'ne atadı. Böylece Liman Von Sanders, rütbesi yükseltilmekle beraber, Kolordu Komutanlığı'ndan, yani fiili komutanlıktan alındı.</p>

  <p class="calibre2"> Bu suretle, Osmanlı Devleti'ni iki yönlü baskı altına sokan "Alman Askerî Heyeti" sorunu ve bundan doğan bunalım yatışmış ya da öyle görünmüş oldu. Gerçekte ise bu sorun, Osmanlı Devleti ve</p>

  <p class="calibre2"> Almanya ile Üçlü İtilaf devletleri arasındaki ilişkilerin gerginleşmesinin nedenlerinden biri oldu. Nitekim, bu olayda Almanya açık olarak yenilgiye uğramış, İngiltere diplomasisi tam anlamıyla bir başarı kazanmıştır. Bununla beraber, bulunan formül, iki tarafı da memnun ettiğinden, savaş tehlikesi bir süre daha geriye atılmışt ır.</p>

  <p class="calibre2"><span class="calibre3"> Ekonomik İlişki</span></p>

  <p class="calibre2"> İngiltere'nin Osmanlı Devleti siyasetinin değişmesi ardından; Osmanlı Almanya'ya daha çok dayanmaya başladı. Bu da, Almanya'nın Doğu politikasına uygun düşüyordu. Osmanlı-Alman ilişkilerinde ise, Almanya'nın ekonomik girişimlerinin ve Alman askeri yardım heyetinin önemli yeri vardı.</p>

  <p class="calibre2"> Almanya, özellikle Bağdat Demiryolu yapım hakkını aldıktan sonra Doğu siyaseti içinde Osmanlı Devleti'ne daha büyük önem vermişti. Bu arada, Alman dilinin ve kültürünün Doğu'da yayılması için okul, hastane gibi sosyal nitelikli kuruluşlar meydana getirirken, ülkesinde de Anadolu ve Arabistan incelemeleri için birçok cemiyet ortaya çıkmıştı. 1901 yılında "Alman Anadolu-Arabistan Cemiyeti", 1904'te "Anadolu Ekonomik İnceleme Cemiyeti" ve "Alman Doğu Cemiyeti", 1912'de de "İslam İşleri Cemiyeti" kurulmu ştu.</p>

  <p class="calibre2"> İngiltere ve Fransa'nın Osmanlı Devleti'ne karşı tutumları ile İstanbul Hükümeti'nde Alman taraftarlarının etkisinin çoğalması üzerine, II. Meşrutiyet döneminde de Osmanlı-Alman ilişkileri önce düzelmiş, sonra da sıkılaşmıştır. Özellikle, Almanya'nın aracılığıyla Bosna-Hersek'e karşılık Avusturya-Macaristan Hükümeti'nin Osmanlı Devleti'ne tazminat ödemesinden sonra, İstanbul ile Berlin arasındaki dostluk yeniden kurulmuştur.</p>

  <p class="calibre2"> Almanya, bu gelişme üzerine yeniden ekonomik ve mali yatırımlarını hızlandırmıştır. Nitekim, 1904 yılında mali güçlüklerden dolayı yapımı durdurulan Bağdat Demiryolu'nun, Irak'ın kuzeyine kadar olan bölümünün, inşaatına 1909'da yeniden başlanmıştır. 1910'da Osmanlı Devleti'nin bütçe açığını kapatması için, Alman ve Avusturya bankalarının büyük bir konsorsiyum halinde birle şerek borç vermesi sağlanmıştır. Yine aynı yıl, Alman donanmasından iki zırhlı gemi (sonraki adlarıyla <span class="calibre3">Barbaros</span> ve <span class="calibre3">Turgut</span> zırhlıları) İstanbul Hükümeti'ne satılmıştır. Bu arada da Osmanlı-Alman ticareti büyük boyutlara ulaşmıştır. Nitekim Almanya'n ın 1888 yılında Osmanl ı Devleti'ne ihracatı yılda 11 milyon mark iken 1911'de 112,8 milyon marka, aynı yıllarda Osmanlı Devleti'nin Almanya'ya ihracatı 3,5 milyon marktan 70 milyon marka y ükselmiştir.</p>

  <p class="calibre2"> 23 Ocak 1913'te yapılan "Babıâli Baskını"nda Kâmil Paşa Hükümeti yıkılıp yerine Alman taraftarı Mahmut Şevket Paşa'nın kurduğu İttihat ve Terakki Hükümeti iktidara gelince, Alman etkisi İstanbul'da çok güçlü hale gelmiştir.</p>

  <p class="calibre2"> İngiltere-Fransa-Rusya karşısında yalnızlıktan kurtulmak isteyen Osmanlı devleti, Almanya'ya daha çok yakınlaşmaya başladı. Zaten iktidarda bulunan İttihat ve Terakki Hükümeti'nin etkili üyeleri olan Harbiye Nazırı Enver Paşa ile Dahiliye Nazırı Talat Paşa, ayrıca Sadrazam Sait Halim Paşa Alman taraftan olup, Üçlü İttifak'ın yanında savaşa katılmak istiyorlard ı. Öte yandan, Balkan Savaşı'nın ağır sonuçlarının etkisi altında olan Osmanlı Devleti, bu savaştan sonra İtilaf Devletleri arasında bağın daha da güçlenmesinden ve kendisi hakkındaki düşüncelerinden endişeye düşmüştü. Özellikle Rusya'nın, İngiltere ve Fransa ile müttefik olması, Osmanlı devlet adamlarında, bu devletin Boğazlar hakkındaki amaçları yönünden bu endişeyi çoğaltmıştı.</p>

  <p class="calibre2"> Almanya ise, İtilaf Devletleri tarafından etrafında kurulmuş olan çemberin parçalanabilmesi için, Osmanlı Devleri ile (başka nedenlerinde sonucu olarak) bir anlaşma yapılmasını istiyordu. Osmanlı Devleti'nin güçlenmesi Almanya'n ın çıkarlarına uygundu. Bu nedenle yardıma da hazırdı.</p>

  <p class="calibre2"> Bunların sonucu olarak; Avusturya' nın önerisiyle, Osmanlı Devleti ile Almanya arasında bir ittifak yapmak üzere, 7 Temmuz 1914'te, İstanbul'da görüşmelere başlandı. 2 ağustos 1914'te de Sadrazam Sait Halim Paşa ile Almanya'nın İstanbul Büyükelçisi Baron Von Wangenheim arasında, Osmanlı-Alman Antlaşması imzalandı. Buna göre:</p>

  <p class="calibre2">1.    Osmanlı Devleti ve Almanya; Avusturya-Macaristan İmparatorluğu ile Sırbistan arasındaki anlaşmazlıkta, tam tarafsızlıklarını koruyacaklardı.</p>

  <p class="calibre2">2.    Eğer Rusya, Avusturya'ya savaş açarsa ve Almanya da buna katılmak zorunda kalırsa, Osmanlı Devleti de savaşa girecekti.</p>

  <p class="calibre2">3.    Almanya; Osmanlı Devleti'ni, bir tehdit alt ına düştüğünde gerekirse silahla koruyacaktı.</p>

  <p class="calibre2">4.    Savaş olursa; Almanya, askeri heyetini Türkiye'nin emrine verecekti.</p>

  <p class="calibre2">5.    Antlaşma, 31 Aralık 1918'e kadar yürürlükte kalacak, taraflardan biri geçersizliğini ilan etmezse, beş yıl daha yürürlükte olacaktı.</p>

  <p class="calibre2"> Görüldüğü gibi; antlaşma, savunma niteliği taşıyordu. Maddelerinden anlaşılacağı üzere de; metni, Alman-Rus Savaşı'ndan önce hazırlanmış, fakat savaş başladıktan (1 Ağustos 1914) sonra değiştirilmeden imzalanmıştır.</p>

  <p class="calibre2"> Diplomatik yalnızlıktan kurtulmak isteyen Osmanlı Devleti, Osmanlı-Alman Antlaşması ve <span class="calibre3">Yavuz</span> ile <span class="calibre3">Midilli'nin</span> sığın ması sonucu, bir büyük Avrupa devletiyle ilişkilerini geliştirmiş oldu. Bu da, onu savaşa sürükleyen önemli bir etken olarak tarihe geçti.</p>

  <p class="calibre2"><span class="calibre3">Çanakkale Savaşı</span></p>

  <p class="calibre2"> Birinci Dünya Savaşı başladığında Osmanlı İmparatorluğu, Trablusgarp Savaşı ile bunu izleyen Balkan Savaşı'ndan yeni çıkmıştı. Bu savaşlarda uğradığı yenilgi sonucunda da büyük topraklar kaybetmiş ve çeşitli sorunlarla karşı karşıya kalmıştı. Bu suretle; ordusunun zayıflığı, diplomasisinin etkisizliği, bütün açıklığıyla bir kez daha ortaya çıkmıştı. Bu nedenlerle de, bir yandan ordu ve donanmasını yeniden düzenlemeye çalışırken, diğer yandan siyasi yalnızlıktan kurtulmak için bazı diplomatik girişimlerde bulunmuştu.</p>

  <p class="calibre2"> Osmanlı İmparatorluğu, Üçlü İtilaf Devletleri ile ittifak yapmak üzere bazı girişimlerde bulundu. Fakat Balkan Savaşı'nda diplomatik yönlerden Osmanlılar aleyhine çalışmış olan İngiltere ve Fransa buna yanaşmadı. Bu iki devlet, yıkılmasını yakın olarak gördükleri Osmanl ı İmparatorluğu'nun yükünü savaşta taşımak ve bir de Rusya'yı gücendirmek istemiyordu. İstanbul Hükümeti, bundan sonra Balkan devletleriyle anlaşma yapmak istedi. Fakat bundan bir sonuç alamadı. Bu durum karşısında yalnızlıktan kurtulmak isteyen Osmanlı Devleti, Almanya'ya daha çok yaklaşmaya başladı. Özellikle Rusya'n ın, İngiltere ve Fransa ile müttefik olması, Osmanlı devlet adamlarında, bu devletin Boğazlar hakkındaki emelleri yönünden bu endişeyi çoğaltmıştı.</p>

  <p class="calibre2"> Almanya ise, İtilaf Devletleri tarafından etrafında kurulmuş olan çemberin parçalanabilmesi için, Osmanlı Devleti ile bir anlaşma yapmak istiyordu. Osmanlı Devleti'nin güçlenmesi Almanya'nın çıkarlarına uygundu. Bu nedenle yardıma da hazırdı. Ve aralarında savunma anlaşması imzalandı. Bundan sonraki süreçte, İngiltere donanmasının elinde fırsat varken, Akdeniz'de Alman <span class="calibre3">Goeben</span> ve <span class="calibre3">Breslau</span> savaş gemilerini batırmamaları sonucu bunlar Osmanlı'ya sığındı. Savaşın başında İngiltere'nin parası ödendiği halde iki Türk gemisine el koymasına misilleme yapılarak, iki Alman gemisine Türk bayrağı çekildi. Bu gemilerin kısa bir süre sonra Rus limanlarını bombalamasıyla birlikte de Osmanlı bir komplo sonucu savaşın içine itilmiş oldu.</p>

  <p class="calibre2"> İngiltere ve Fransa, daha savaşın başlarında Boğazlar'ı ve İstanbul'u alarak, Osmanlı Devleti'ni savaş dışı bırakmak, müttefikleri olan Rusya'ya bu yolla yardım ulaştırmak, Batı Cephesi'ndeki yüklerini hafifletmek üzere, Çanakkale'de bir cephe açmaya karar vermişlerdi. İngiliz Bahriye Baka nı Churchill'e ait olan bu düşünce, İngiliz ve Fransız gemilerinin 19 Şubat 1915'te Kumkale ve Seddülbahir tabyalarını dövmeye başlamasıyla uygulanmaya kondu.</p>

  <p class="calibre2"> Müttefikler asıl hücumlarını ise 18 Mart 1915'te yaptılar. Ancak, Çanakkale Boğazı'nı kolayca geçebileceklerini düşünen İngiliz ve Fransızlar, büyük bir yenilgiye uğrayarak geri çekilmek zorunda kaldılar ve deniz yolundan Boğaz'ı geçemeyeceklerini anladılar. Bunun üzerine Gelibolu Yarımadası'na asker çıkardılar. Böylece Çanakkale savaşlarının kara cephesi savaşları başlamış oldu. Ancak müttefikler burada da Türk askerlerinin şiddetli direnciyle karşılaştılar. Ağustos ayı başlarından itibaren Gelibolu'ya daha büyük birlikler çıkardılar. Fakat Mustafa Kemal'in komutasındaki Türk askerinin Anafartalar ve Conkbayırı savaşlarında gösterdiği başarı üzerine, buradan da ilerleyerek amaçlarına ulaşamayacaklarını anladılar. Bunun üzerine İngiliz ve Fransızlar, 19 Aralık 1915'ten itibaren, Çanakkale cephesindeki askerlerini geri çekmeye başladılar ve 8-9 Ocak 1916'da da burayı tamamen boşalttılar.</p>

  <p class="calibre2"> Böylece Çanakkale'de Türk ordusu, sekiz buçuk ay süreyle yarım milyonluk bir kuvveti karşısında tutmuş oldu. Bununla da batıdaki müttefiklerine büyük yardımda bulundu. Savaşı biran önce bitirerek amaçlarına ulaşmak isteyen İtilaf Devletleri'ni durdurmayı başardı. Dolayısıyla bir süre için de olsa İstanbul'u ve İmparatorluğu işgal edilmekten kurtardı.</p>

  <p class="calibre2"> Çanakkale Savaşı, ilk günden itibaren çok hareketli başladı ve sonuna kadar da aynı şekilde sürüp gitti. Yakın tarihin bu çok önemli ve kendine özgü gelişmeleri olan Çanakkale Savaşı'nda, Türk Ordusu ile Müttefik kuvvetleri yaklaşık olarak 465.000 kişi kayıp verdiler. Ancak, Türk ordusunun verdiği büyük kayıplara karşılık Çanakkale'de kazandığı büyük zafer, çökmekte olan yıpranmış bir imparatorluğun içinden dinç ve güçlü Türk ulusunun varlığını ortaya koyması yönünden de ayrı bir değer kazandı.</p>
</body>
</html>
