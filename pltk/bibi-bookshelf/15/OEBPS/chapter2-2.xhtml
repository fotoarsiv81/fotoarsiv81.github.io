<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter2-2">
<div>
			<h2>Dostlar yakınlaşırken demokrasi ve özgürlükler</h2>
			<p>ABD liderliğindeki Batı cephesinde Soğuk Savaş ideolojisi yeniden inşa edilirken antikomünizm temelli bir anlayışla demokrasi ve özgürlüklerin sınırları da yeniden çizilmeye başlandı. Bu durum düşünce hayatından sanat ve bilim pratiğine kadar her alanı derinden etkiledi.</p>
			<p>Bu koşullar altında Türkiye’deki düşün ve sanat faaliyetlerinin, ABD’nin Avrupa’yı gölgede bırakan etkisinden, genel olarak Anglosakson felsefesinden ve Soğuk Savaş ideolojisinin düşünsel ve sanatsal üretim alanında yarattığı tahribattan etkilenmemesi düşünülemezdi. Üstelik modernleşme sürecinin başından itibaren Türkiye düşünce dünyası, Avrupa’yla sürekli bir etkileşim içerisinde olmuş, buradaki yeni eğilimler çok geçmeden Türkiye’ye taşınmıştır. Savaş sonrasında da bu düşünce alışverişi sürdü. Nitekim bu yıllarda düşünce dünyasında etkili olmaya başlayan yeni kuşak aydınlar eskilere nazaran ABD’yi daha iyi tanımaktaydı. Gittikçe artan sayıda kişi, Osmanlı ve erken Cumhuriyet dönemi aydınları gibi yabancı dil olarak Fransızca ya da Almanca yerine İngilizce öğrenmeye başlamıştı. Bu kuşağın entelektüel gıdasını Anglosakson geleneğinden ve fikir hayatından almaya başlaması yeni bir aydın kuşağının doğuşuna da işaret etmekteydi. Bu doğuş, ideolojik düzlemde Amerikan etkisine aracılık eden bir kesimin ortaya çıkması bağlamında önem taşımaktaydı.</p>
			<p>Aydınların içinde soluk alıp verdiği fikir atmosferinin kimyasını değiştiren Soğuk Savaş mücadelelerinin yoğunlaştı<span id="page78" title="78"></span>ğı başlıklardan biri “demokrasi” meselesiydi. Bu başlık Türkiye’yi sadece düşünsel düzeyde değil, daha somut siyasi düzlemde de yakından ilgilendirmekteydi. Bilindiği gibi ABD’yle dostluğun altın çağı olarak nitelenebilecek 1945’lerin sonu ve 1950’liler, siyasal sistemin Batılı anlamda çok partili bir demokrasi olarak yeniden inşa edildiği bir dönemdi. Dolayısıyla bu yıllarda Türkiye “demokrasi”nin ne olduğu, sınırlarının nasıl genişletilebileceği gibi tartışmalara daha fazla ilgi göstermekteydi. Bu siyasi yeniden yapılanma döneminde Türkiye’de sürdürülen “demokrasi” tartışmasında “Hür Dünya” devletlerinin demokrasi adına neyi hoş gördüğü veya neyi gayrimeşru ilan ettiği bir referans noktası oluşturmaktaydı.</p>
			<p>Türkiye’de çok partili hayata geçişin nedenleri üzerine üretilen yazın, Türkiye’nin iç koşullarıyla birlikte dış ortamdan kaynaklanan nedenler üzerinde de durur.<a class="si-noteref" href="#f66" id="backref_66">66</a> Savaşı, Sovyetler Birliği, ABD ve İngiltere’nin öncülüğündeki “demokrasi cephesi”nin kazanmasından sonraki dünya koşullarında, özellikle savaşın son yıllarında Almanya’yla geliştirdiği ilişkiler nedeniyle Türkiye’nin itibarı epey zedelenmiş bulunmaktaydı. Savaş sonrası ortama uyum sağlamak ve oluşturulmakta olan uluslararası teşkilatlara katılmak isteyen Türkiye’nin faşizmden fazlasıyla esinlenen siyasi yapısı üzerinde oynama yapması bir bakıma ülkenin itibarını yeniden kazanmasını sağlayacak bir adım olarak tasarlanmıştı. Kuşkusuz bu kaygının çok partili hayata geçişte iç dinamiklerin etkisini önemsizleştirecek bir ağırlık taşıdığı söylenemez ancak önemli faktörlerden biri olarak dikkate alınması gerekir.</p>
			<p>Öte yandan aynı dış koşullar demokrasinin sınırlarının oldukça dar tutulmasında da pay sahibidir. Çünkü ABD başta <span id="page79" title="79"></span>olmak üzere Batı’da faşizme karşı ortak mücadelenin yerini, çok geçmeden komünizme karşı kutsal savaş almıştı. Dolayısıyla Türkiye’nin solu dışarıda tutarak emek hareketini sınırlandırarak kurmaya çalıştığı demokrasi idaresi, dışarıda önceliğin sistemin istikrarına verilmesi ve antikomünizmin demokrasi anlayışını dar sınırlar içine hapsetmesi nedeniyle uluslararası meşruiyet sıkıntısı çekmedi. Taner Timur, Türkiye’de hâkim hale gelen ABD yanlısı politikanın asıl dayanağı, “Bir yandan savaş içinde palazlanan egemen sınıfların çok partili hayatın getireceği ‘tehlikeli’ fikirlere karşı korkuları, öte yandan da ufukta beliren Amerikan sermayesine aracılık özlemleridir,” demektedir.<a class="si-noteref" href="#f67" id="backref_67">67</a> Nitekim biçimselliği öne çıkan, halkın genel çıkarlarının azınlıktaki sermaye çevrelerinin çıkarlarına kurban edildiği bir demokrasinin inşasına böylece girişildi.</p>
			<p>Demokrasi gibi özgürlükler de Soğuk Savaş ortamında gerek ABD’de gerekse Türkiye’de ağır yara almaktaydı. Türkiye’de bir yandan ABD’ye komünizm tehlikesi olduğunu ispatlama gayretiyle girişilen baskı hareketleri, diğer yandan antikomünizmi sabit bir demokrasi kavrayışı, boğucu bir ortam yarattı. Böyle bir ortamda, 1945 sonlarında hükümetin teşviki ve güvenlik kuvvetlerinin hoşgörüsüyle yürütülen ve ABD’deki McCarthy’ciliğe benzeyen uygulamalar, döneme damgasını vuran bir cereyan halini aldı.<a class="si-noteref" href="#f68" id="backref_68">68</a></p>
			<p>Bu aşamada iki noktaya dikkat çekmek gerekir. Birincisi, II. Dünya Savaşı’nın bitişini takip eden yıllarda ABD’de –her ne kadar devlet katında komünizme karşı mücadelenin ilk işaretleri belirmişse de– geniş kesimler açısından Sovyetler Birliği’nin dost bir ülke olarak algılanmasıydı. Faşizme karşı ortak mücadelenin kazanılması, ABD’de hem genel bir iyimserlik havası yaratmış hem de Sovyetler Birliği’ne karşı olumlu duygular beslenmesini sağlamıştı. Dolayısıyla ABD’nin antikomünist mücadelenin liderliğine soyunması sürecinde, içeride bu sempatinin yerini korku ve düşmanlığın alması <span id="page80" title="80"></span>için güçlü bir antikomünist kampanya yürütülmesi gerekti. ABD için dönüm noktası 1947 yılıydı. Truman Doktrini bu dönüm noktasının dış ilişkilerdeki en önemli çıktısı oldu. Yine de yukarıda da bahsedildiği gibi, ABD’deki gelişmeler incelendiğinde Türkiye’yle eşzamanlı bir antisovyetik politikadan bahsedilemeyeceği ortaya çıkar.</p>
			<p>İkincisi, “Türkiye’nin McCarthy’ciliği” antikomünizmin tarihsel kökleri ve içerideki siyasal dengeler düşünüldüğünde öncelikle “yerli” karakterliydi. Diğer bir deyişle esin kaynağının ABD’deki uygulamalar olduğunu söylemek en azından başlangıç safhası için tam olarak doğru değildir. 1945’in Aralık ayında <em>Tan</em> gazetesi başta olmak üzere ilerici yayınlara yönelik saldırı, henüz ABD cephesinden komünizme karşı topyekûn bir savaşa girilmeden gerçekleştirilmiş; böylece yeni kurulan çok partili siyasal yapıda muhalefetin solla ilişkisi başlamadan kesilmişti.<a class="si-noteref" href="#f69" id="backref_69">69</a> Ancak demokrasi adına, işçi sınıfına dair, sola dair her şeye yasak konulmasında ABD örneğinin cesaret verici olduğu, zaman içerisinde bu ülkedeki uygulamalardan daha açık bir biçimde esinlenildiği söylenebilir. Nitekim 1948’de DTCF’den Behice Boran, Niyazi Berkes, Pertev Naili Boratav’ın atılmasına neden olan tasfiye girişimi, ABD’de üniversite öğretim üyelerine karşı yürütülen tasfiye operasyonlarının bir benzeriydi.<a class="si-noteref" href="#f70" id="backref_70">70</a> Ancak bu örnekte bile doğrudan bir etkileşimden bahsedilip bahsedilemeyeceğini tartışacak verilere sahip değiliz. Zamanla yürütülen kampanyaların benzerlikleri arttı. Türkiye’de de tıpkı ABD’de olduğu gibi antikomünist cadı avı çığrından çıktı, olur olmaz her şeyin altında komünistlerin arandığı komplocu bir zihniyet günlük siyasete hâkim hale geldi. Bir uç örnek olarak, Türkiye’deki irtica hareketlerini bile komünistle<span id="page81" title="81"></span>rin imal ettiği ileri sürülebilmişti.<a class="si-noteref" href="#f71" id="backref_71">71</a> Soğuk Savaş Türkiye’si bu tür uç örneklerin istisna olmadığı bir ülkeydi.</p>
			<p>1950’lere gelindiğinde ardı ardına gerçekleştirilen baskı ve sindirme kampanyalarıyla ülkede bir “korku” atmosferi yaratılmıştı. <em>Tan</em> gazetesi baskınını, Truman Doktrini’yle kurulmak istenen ABD hegemonyasına karşı çıkan Mehmet Ali Aybar’ın çıkardığı <em>Hür</em> ve <em>Zincirli Hürriyet</em>’e yönelik baskı ve saldırılar izledi. Aynı zamanda Ankara’da DTCF öğretim üyelerinin tasfiyesine girişilmiştir. Öte yandan Nâzım Hikmet’in uzayan hapisliği, Sabahattin Ali’nin öldürülmesi aydınları dehşete düşürdü; hatta çok sayıda aydın bu şekilde sindirildi. 1940’ların sonlarından başlamak üzere 1950’ler boyunca yaşananlar sonucunda ülke, gözüpek bir aydın kuşağından yoksun kaldı. Seslerini çıkarmaya çalışan aydınlar, uzun süre kendilerini dolaylı yollardan ve üstü kapalı bir üslupla ifade etmeye yöneldi. Bu, pek çok sahada gözlemlenen bir siyasetten uzaklaşma eğilimi doğurdu. Uygulanan baskının sonuçlarını, örneğin, edebiyatta gözlemlemek mümkündü. Bu yıllarda edebiyatta toplumsal temaların yerini bireysel öyküler aldı ve bireyin iç dünyasında yaşadığı sorunlar gittikçe daha fazla işlenir oldu.<a class="si-noteref" href="#f72" id="backref_72">72</a> Kuşkusuz varoşçuluğun edebiyat dünyasındaki etkisinin sadece baskı koşullarıyla açık<span id="page82" title="82"></span>lanması mümkün değildir. Bu dönemde Avrupa’da da güç kazanan varoluşçu felsefenin özellikle Frankofon aydın, sanatçı ve edebiyatçılar tarafından Türkiye’ye taşındığı söylenebilir. Ancak orada da Soğuk Savaş ideolojisinin baskıcı ve antimarksist karakteriyle muhalif entelektüelleri yeni arayışlara sevk ettiği bir atmosfer hâkimdi.</p>
			<p>Bu uygulamalarla Türkiye’de demokrasi, işçi sınıfından, sosyal haklardan, sosyalist hareketlerden ve bunları savunan aydınlardan arındırılmış bir içeriğe kavuşturuldu. Çok partili hayata geçme kararından kısa süre sonra kurulan Türkiye Emekçi Köylü Partisi ile Türkiye Sosyalist Partisi kısa sürede kapatıldı. 1951 TKP Tevkifatı’yla komünist harekete darbe vurulduğu gibi, çok sayıda solcu aydın hapse atıldı.<a class="si-noteref" href="#f73" id="backref_73">73</a> Cem Eroğul, özellikle Kore Savaşı’yla içeride oluşan ortamın bu yönde kullanıldığını söyleyerek, bu dönemi “beyaz yıldırı” dönemi olarak adlandırmakta ve bu bağlamda Ceza Kanunu’nun 141. ve 142. maddelerinde gerçekleştirilen değişikliklere dikkat çekmektedir.<a class="si-noteref" href="#f74" id="backref_74">74</a> “Yıldırı” sadece fiili uygulamalar düzeyinde kalmadı, sola ve işçi sınıfına karşı yasalar da “tek parti dönemi baskıcılığı”nı aratmadı.</p>
			<p>Solun bastırılması, antikomünizmin bir hareket haline gelmesine ve Türkiye tarihinde eşine rastlanmayan bir düzeye ulaşmasına yol açtığı gibi, ABD’yle kurulan ilişkilerin eleştirilmesinin de önünü kesti. Amerikan yardımlarını, “Tarihimizin en kritik anlarından birini yaşıyoruz: İstiklâlimiz tehlikededir. Ve işin korkunç tarafı şudur ki, istiklâlimize kasdedenler bu sefer ordularla değil de bir yardım teklifinin yaldızlı paravanası arkasına gizlenerek üzerimize yürüdükleri için, Türk milleti kuşkulanmıyor,”<a class="si-noteref" href="#f75" id="backref_75">75</a> ifadeleriyle eleştiren <em><span id="page83" title="83"></span>Zincirli Hürriyet</em>’in başına gelenler bunun en açık deliliydi. Tartışma yaratan sayıları ve on binlerce okuruyla Türkiye’nin en önemli siyasal mizah yayınlarından biri olan <em>Marko paşa</em> da türlü baskı yöntemiyle susturulmadan önce ABD’nin “dost” yüzünün arkasındaki çıkarcılığı teşhir etmekteydi. <em>Marko paşa</em>’nın ABD’ye ve Türkiye’deki Amerikan etkisine yönelttiği eleştiri okları, ABD yardımlarından, ABD sermayesinin Türkiye’ye girişine, her alanda ABD’nin taklit edilmesinden, bu ülkeden gelen tüketim biçimlerine kadar farklı konulara yöneldi. Amerikan etkisini her alanda teşhir eden ve ABD’yle işbirliğini itibarsızlaştıran tavrıyla <em>Marko paşa</em>’nın yayımlanabildiği sürece oldukça önemli bir işlev yüklendiği belirtilmelidir.<a class="si-noteref" href="#f76" id="backref_76">76</a> Üstelik sadece Türkiye’deki Amerikan etkisi eleştirilmemiş, ABD’deki siyasi sosyal düzenin bozukluklarına da dokundurulmuştur.<a class="si-noteref" href="#f77" id="backref_77">77</a> Bu tür yayınların susturulması aydınların ve halkın ABD’yle yakınlaşmanın yarattığı sorunlara ilişkin daha uyanık, daha eleştirel bir tutum geliştirmesi imkânını da büyük ölçüde sınırlandırdı. Üstelik bu yıllarda <span id="page84" title="84"></span>eleştirel yayıncılık kadar eleştirel politik etkinlikler de engellendi. Bunun bir örneği, Türkiye’nin Kore Savaşı’na katılmasına karşı çıkan Barışseverler Derneği üyelerinin derdest edilmesi ve susturulmaya çalışılmasıydı. Fiziki şiddetin yanı sıra, ABD’nin eleştirilmesi “Moskofçuluk” yapmakla, Sovyetler Birliği’ne destek vermekle itham edilerek eleştirenler üzerinde baskı kuruldu.</p>
			<p>Bu boğucu siyasi ortam, Türkiye’nin herhangi bir yöneliminin ve tabii ki kutsiyet atfedilen Soğuk Savaş politikalarının köklü biçimde eleştirilmesini ya da alternatif bir politika önerilmesini neredeyse imkânsız kılmaktaydı.<a class="si-noteref" href="#f78" id="backref_78">78</a> Aydınların önemli bir bölümü bu ortam nedeniyle sindi ya da eleştirilerinin dozunu düşürmek zorunda kaldı. Öte yandan, ABD’yle çok yönlü temasın getirdiği yenilikler, yeni fikirler; bunlara uyum sağlamakta zorlanan bazı aydınları köşeye itti. Bu yıllarda özellikle Kıta Avrupa’sı geleneğiyle yetişen, o kalıplarla düşünen aydınların kendilerini yeniden üretmekte zorlandıkları görülmekteydi. Bazıları yeni dönemde de kabul görebilmek kaygısıyla eski görüşlerinden feragat etti ve yeni ortama ellerinden geldiğince uyum sağlamaya çalıştı.<a class="si-noteref" href="#f79" id="backref_79">79</a> Aralarında Alman yanlılarının da bulunduğu bir grup ise komünizme karşı demokrasi savunucusu, ABD yanlısı isimlere dönüştü.<a class="si-noteref" href="#f80" id="backref_80">80</a></p>
			<p><span id="page85" title="85"></span>ABD’yi adeta dokunulmaz kılan bu atmosfer, siyasi ve ideolojik alanda birbirleriyle mücadele etmekte olan kesimlerin Sovyet destekçiliği ya da komünizm savunuculuğunu birbirlerine karşı suçlama aracı olarak kullanmalarıyla iyice baskıcı hale geldi.</p>
			<p>Aslında savaşın son bulduğu yıllarda Türkiye’deki solcu aydınlar arasında ABD’ye ilişkin değerlendirmelerin peşinen olumsuz olduğu söylenemez. Bazı solcu aydınlar, ABD’nin Sovyetler Birliği’yle ilişkisinin henüz bozulmadığı bu yıllarda, Alman hayranlığıyla yükselen faşizme ve CHP iktidarının baskıcı politikalarına karşı yürüttükleri mücadeleye ve demokrasinin geliştirilmesi taleplerine dayanak olarak Türkiye’deki iktidara, ABD’yi örnek göstermekteydi. Özellikle hürriyetler bahsinde ABD’deki uygulamaların, ABD’yle dostluğa önem veren bir iktidarı ikna edeceği düşünülmüş olmalıdır. ABD’den demokrasi adına beklenti içerisindeki bu aydın kesiminin, beklentilerini uzun süre korudukları, Tan Matbaası’nın basılmasının ardından Sertellerin gazete yazıları nedeniyle aleyhlerine açılan davalardaki savunmalarından anlaşılmaktadır. İktidara yönelik eleştirilerinin dava konusu yapılması karşısında özellikle Zekeriya Sertel, ABD’den örnekler vererek kendisini savundu.<a class="si-noteref" href="#f81" id="backref_81">81</a> Sertel, ABD’de devlet yöneticilerine yöneltilen eleştirilerin nasıl hoşgörüyle karşılandığını anlatmış ve savunmasını kısmen bu iddiasına dayandırmıştı.</p>
			<p><span id="page86" title="86"></span>Serteller örneğinde görülen ABD’ye hayırhah bakışın tek nedeni, Türkiye’deki iktidara karşı demokrasinin genişletilmesi için yürütülen mücadelede, ABD’deki uygulamaların bir manivela olarak kullanılabileceği düşüncesi değildi. Bu yıllarda ABD henüz sol fikirlerin ifade edilebildiği ve örneğin, Amerikan Komünist Partisi’nin gittikçe artan baskılara rağmen kayda değer bir üye ve sempatizan kitlesine sahip olduğu bir ülkeydi. Nitekim ilginç bir biçimde, Türkiye’nin iki önemli kadın aydınının Marksizmle ilk tanışmaları ABD’de gerçekleşmişti. Sabiha Sertel, 1920’lerde gittiği ABD’de, üniversitede bir profesörün ek okuma olarak verdiği Engels’in <em>Ailenin, Özel Mülkiyeti ve Devletin Kökeni</em> ve August Bebel’in <em>Kadın ve Sosyalizm</em> kitaplarıyla kafasındaki sorulara yanıt bulabildiğini söylemektedir.<a class="si-noteref" href="#f82" id="backref_82">82</a> Behice Boran’ın da benzer bir anısı vardır. Boran, Karl Marx ismini ilk kez Michigan Üniversitesi’nde Sosyoloji Bölümü’ndeki profesörlerden birinin aynı bölümde doktora yapan oğluyla teorik konularda tartışırken işitir ve Marx’ı okumaya başlar.<a class="si-noteref" href="#f83" id="backref_83">83</a> Marksizm okumalarının yanı sıra 1930’lar ABD’sindeki derin sınıf çelişkileri de Boran’ı, toplumu anlamakta Marksizme daha fazla başvurmaya itti.<a class="si-noteref" href="#f84" id="backref_84">84</a></p>
			<p>Sertellerin, DP’nin kuruluş döneminde, Türkiye’nin önde gelen ABD savunucularından Ahmet Emin Yalman’la <em>Tan</em> gazetesinde birlikte çalışabilmeleri de dikkat çekicidir. Sertellerin bu tavrı ABD hakkındaki olumlu kanaatlerinden ziyade Türkiye ve sosyalizme ilişkin fikirlerinden kaynaklanmaktaydı. Sosyalizmin Türkiye için bir seçenek olmadığını, önceliğin burjuva devriminin tamamlanmasına verilmesi gerektiğini <span id="page87" title="87"></span>düşünen Serteller, bir strateji olarak DP gibi burjuva demokrasisini geliştirmeye niyetli olduğunu düşündükleri çevrelerle yan yana gelmeyi benimsemişti. Ama kısa süre içerisinde, bu kesimin demokrasinin geliştirilmesi ve katılım kanallarının açılmasıyla ilgilenmediği anlaşılacaktı.</p>
			<p>ABD’nin de bu yönde Türkiye’ye baskı yaptığına ilişkin herhangi bir emare görülmüyordu. Tersine Soğuk Savaş’ın başlamasıyla birlikte ABD’de de son derece otoriter eğilimler belirmekte, işbirliği içerisinde olduğu ülkelerdeyse komünizme karşı ve ABD çıkarları lehinde olduğu sürece, benzer eğilimler destek görmekteydi. Böylece Batı blokunun “merkez ve çevre ülkeleri”nde komünist parti üyeliğinin suç sayıldığı, sendikalarda örgütlenmenin şüpheli vatandaş damgası yemeye yettiği bir baskı ortamı oluşuyordu.</p>
			<p>Türkiye kapitalizminin yeniden yapılanma sürecinde sınıf hareketinin kontrolü de üzerinde durulan başlıklardan biriydi. Cemiyetler Kanunu’nda yapılan değişiklikle sınıf esasına dayalı dernek kurmanın serbestleşmesi üzerine sınıf bazlı örgütlenmelerin hızlı bir gelişim göstermesi bu tür bir kontrolün önemine işaret etmekteydi. Tarihe 1946 sendikacılığı olarak geçen sendikal hareketlenme bu gelişimin kısa sürede hangi boyutlara ulaşabileceğini göstermekteydi. Sendikal alanın düzenlenmesi Marshall Planı’nın kapsamı içerisindeydi. Bu bağlamda, komünizme düşman ve ABD yardımlarına açık bir sendikal çizginin hâkim kılınması amaçlanmaktaydı<a class="si-noteref" href="#f85" id="backref_85">85</a> ki bu da Türkiye’deki örgütlenmelere yönelik <span id="page88" title="88"></span>müdahalelerin çerçevesini oluşturdu. Bu bağlamda Türkiye’ye ilgi göstermeye başlayan ABD’li sendikacıların, 1950’ler boyunca ağırlıklı olarak Marshall Planı’nda sendikalar için ayrılan mali kaynağı kullanarak ve sendikal eğitimler yoluyla Türkiye’deki sendikacılık hareketini şekillendirmeye çalıştıkları görülür.</p>
			<p>İlk işçi konfederasyonu olan Türk-İş’in kuruluşunda, sendikal birlikleri konfederasyonlaşmaya ikna eden AFL-CIO Avrupa Temsilcisi Irving Brown’un etkisi büyüktü. Brown, Kenan Öztürk’e verdiği mülakatta Türkiye’ye gelişlerini ve faaliyetlerini anlatırken sendikalar arasında, partileri destekleme eğilimini fark ettiklerini ve buna engel olmaya çalıştıklarını kaydeder.<a class="si-noteref" href="#f86" id="backref_86">86</a> Sendikal alanı partiler üstü gören bu yaklaşım, sendika siyaset ilişkisini koparan antikomünist ABD sendikacılığının bir ürünüydü.<a class="si-noteref" href="#f87" id="backref_87">87</a> Uzun yıllar ABD sendikacılık anlayışı, Türkiye’deki sendikal hareketi belirlemiş; sendikalar eğitim, finansman gibi başlıklarda ABD’lilerle işbirliği yapmıştır.<a class="si-noteref" href="#f88" id="backref_88">88</a> Sonraki yıllarda Türkiye’de sendikal hareketin radikalleşmesiyse öncelikle politikleşmesiyle ve ABD sendikacılığının belirlenimi altındaki Türk-İş’ten kopuşla başlamıştır.</p>
			</div>
			<div class="si-footnotes">
			<div class="si-footnote" id="f66"><a class="si-backref" href="#backref_66">66</a><span>. Nihal Kara, çok partili sisteme geçişe ilişkin literatürde yer verilen dış ortamdan kaynaklanan nedenleri özetlerken uluslararası ortamdaki demokratik eğilimlerin genel etkisi, Sovyetler Birliği’nin Türkiye’nin güvenliğini tehdit ettiğini düşünen yöneticilerin uluslararası topluluk dışında kalmayı göze alamaması, demokrasiye geçişin yabancı devletlerin baskısı sonucu gerçekleşmesi, ABD yardımının demokratikleşme koşuluna bağlanması ve İsmet İnönü’nün dış ortamı algılayışı gibi tezleri sıralamaktadır. Nihal Kara, “Türkiye’de Çok Partili Sisteme Geçiş Kararının Nedenleri”, <em>Yapıt</em>, Sayı 8 (İnönü Özel Sayısı), Aralık-Ocak 1984-1985, s. 64-68.</span></div>
			<div class="si-footnote" id="f67"><a class="si-backref" href="#backref_67">67</a><span>. <em>Türk Devrimi: Tarihî Anlamı ve Felsefî Temelleri</em>, s. 49.</span></div>
			<div class="si-footnote" id="f68"><a class="si-backref" href="#backref_68">68</a><span>. Age, s. 49.</span></div>
			<div class="si-footnote" id="f69"><a class="si-backref" href="#backref_69">69</a><span>. <em>Tan</em> gazetesinin basılmasının, yeni kurulan DP’nin solcu aydınlarla kurabileceği ilişkiyi kesme amacı taşıdığı belirtilmektedir.</span></div>
			<div class="si-footnote" id="f70"><a class="si-backref" href="#backref_70">70</a><span>. 1947’de Truman hükümetinin yeni sadakat güvenlik programı, kamu çalışanlarına yönelik tasfiye operasyonlarının yolunu açmıştır. Bu tasfiyelerin üniversitelerde nasıl yürütüldüğünü, öğretim üyelerinin üniversitelerden nasıl kovulduğunu kapsamlı bir biçimde anlatan bir çalışma için bkz. Ellen W. Schrecker, <em>No Ivory Tower, McCarthyism&amp;The Universities</em>, New York, Oxford, Oxford University Press, 1986.</span></div>
			<div class="si-footnote" id="f71"><a class="si-backref" href="#backref_71">71</a><span>. Örneğin, DP programında irtica ve ırkçılığın aşırı sol hareketler tarafından kullanıldığı iddia edilmiştir. Cem Eroğul, <em>Demokrat Parti Tarihi ve İdeolojisi</em>, Ankara, İmge Kitabevi, 2003, s. 99.</span>
				<span>Ahmet Emin Yalman, Türkiye ve diğer Müslüman ülkelerde kızıl ajanların gerici ya da aşırı milliyetçi ajitatörler rolünü oynadıklarını, bir tür komünist sızma taktiği olarak bu tür hareketlerin Moskova’dan destek aldığını öne sürdükten sonra bu hareketlere örnek olarak Büyük Doğu, İslam Demokrat, Nurculuk ve Milliyetçiler Derneği’ni örnek olarak vermiştir. Bkz. <em>Turkey in My Time</em>, s. 250.</span></div>
			<div class="si-footnote" id="f72"><a class="si-backref" href="#backref_72">72</a><span>. 1950’lerin genç edebiyatçı kuşağı arasında bireyselliği merkeze alan, varoluşçuluktan esinlenen bir eğilim belirmeye başlar. Bu kuşağın önemli temsilcileri arasında Vüsat O. Bener, Demir Özlü, Ferit Edgü, Orhan Duru, Yusuf Atılgan, Bilge Karasu ve Tahsin Yücel sayılabilir. Bu dönemin edebiyatçıları üzerine doktora tezi yazan Mustafa Kurt, dönemin yazarlarının Avrupa’daki varoluşçuluk akımından etkilendiklerini ve Camus, Sartre, Kierkegaard, Nietzsche, Heidegger gibi isimleri okuduklarını belirtmektedir. Bu tartışmayla ilgili olarak bkz. Mustafa Kurt, “1950 Sonrası Türk Edebiyatında Varoluşçu Felsefeden Etkilenen Yazarların Romanlarında Yapı, Tema ve Anlatma”, Yayımlanmamış Doktora Tezi, Gazi Üniversitesi SBE, 2007. Bu kuşağın ortaya çıkmasında Avrupa’daki varoluşçu akım kadar, içeride toplumsal temaların dile getirilmesini zorlaştıran baskı ortamının etkisi olduğu söylenebilir.</span></div>
			<div class="si-footnote" id="f73"><a class="si-backref" href="#backref_73">73</a><span>. Tevfik Çavdar, McCarthy hareketinin 1950’lerin başından itibaren Türkiye’de de yansımasını bulduğunu söylemekte ve 1951 Tevkifatı’nı bu açıdan değerlendirmektedir. Çavdar dava süresince Türkiye’de tam bir McCarthy havası estirildiğini söylemektedir. Tevfik Çavdar, <em>Türkiye’nin Demokrasi Tarihi 1950-1995</em>, Ankara, İmge Kitabevi Yayınları, 2000, s. 38-43.</span></div>
			<div class="si-footnote" id="f74"><a class="si-backref" href="#backref_74">74</a><span>. <em>Demokrat Parti Tarihi ve İdeolojisi</em>, s. 106.</span></div>
			<div class="si-footnote" id="f75"><a class="si-backref" href="#backref_75">75</a><span>. Mehmet Ali Aybar, “Herşeyden Evvel ve Herşeyin Üstünde İstiklâl”, <em>Zincirli Hürriyet</em>, Yıl 1, Sayı 1, 5 Nisan 1947, s. 4.</span></div>
			<div class="si-footnote" id="f76"><a class="si-backref" href="#backref_76">76</a><span>. Bu tür eleştirilere bir örnek olarak şu satırlar verilebilir: “Amerikanın Türkiye’ye kazık atmaya başlamasının üçüncü yıl dönümü münasebetsizliği ile Marko paşa Truman’a ve Amerikan milyarderlerine hitaben aşağıdaki mesajı, deliğe girerim korkusu ile gönderememiştir: Bu hava seferleri çağında ve atom devrinde fennî tenakkilerin iki memleketi birbirine yaklaştırmak için, Türkiye’nin altına uskur takılarak yüzdürülmek suretile veyahut tepesine pervane takılıp uçurulmak suretile çok yakında Amerika’ya getirileceğine hiç şüphemiz kalmamıştır. Harp artığı eski ve yırtık otomobil lâstiklerinden yaptığınız Kovboy çikletlerini, Türk milleti evde sokakta, vapurda trende çiğneye çiğneye demokrasi gevişi getirmekte ve Türk gençliği ağızlarında şişirdiği çiklet balonlarını şerefinize patır patır patlatmaktadır. Çiklet namı altında yutturduğunuz eski kamyon lâstiklerini çiğnemekten Türk milletinin konuşmağa vakti kalmamıştır. Bu çiklet nam demokratik icadınızla halka konuşmak fırsatı vermediğiniz için, hükûmetimiz namına size teşekkür sunarız.”</span>
				<span>“Marko paşa’nın Amerikan Milyarderlerine Mesajı”, <em>Marko paşa</em>, Yıl 1, Sayı 2 (35), 5 Kasım 1948, s. 1.</span></div>
			<div class="si-footnote" id="f77"><a class="si-backref" href="#backref_77">77</a><span>. Dünyaya demokrasi dersi veren ABD’nin yüzlerce kralın kurduğu bir demokrasi olduğunu söyledikten sonra otomobil kralları, petrol kralları, demir çelik kralları, vb. gibi büyük kapitalistleri sıralamaktadır. “Merhumpaşanın Konferansları: Krallar Cumhuriyeti”, <em>Merhum paşa</em>, Yıl 1, Sayı 4, 1 Kasım 1947, s. 3; Amerika’da basının para babalarının çıkarlarını savunduğu söylenmektedir: “Amerikada Basın Hürriyeti”, <em>Merhum paşa</em>, Yıl 1, Sayı 4, 1 Kasım 1947, s. 2. <em>Merhum paşa,</em> <em>Marko paşa</em>’nın devam ismidir. Dergi sık sık kapatıldığı için farklı isimlerle yayın hayatını sürdürmek zorunda kalmıştır.</span></div>
			<div class="si-footnote" id="f78"><a class="si-backref" href="#backref_78">78</a><span>. Bu yıllarda ABD’yle yürüttükleri ilişkiler nedeniyle hükümetlerin birkaç konuda eleştirildiği bilinmektedir. Bunlardan biri Marshall Planı kapsamında alınan yardımlardır. Yardım miktarının beklenenden az olması ve buna karşılık Yunanistan’ın aldığı yardımlar eleştirilere yol açmıştır. Türkiye’nin NATO kapısında uzun süre bekletilmesinin yarattığı hayal kırıklığı da eleştirilerin kaynaklarından biridir. Türkiye’nin hak ettiği NATO üyeliğine alınmadığını düşünen <em>Hürriyet</em>’ten Sedat Simavi, Kore Savaşı’nı eleştiren az sayıdaki köşe yazarından biri olmuştur. Bkz. Ayla Acar, “Soğuk Savaş Yıllarında Amerikan Kültürünün Türkiye’ye Girişinde Basın (1945-1960)”, Yayımlanmamış Doktora Tezi, İstanbul, Marmara Üniversitesi SBE, 2008, s. 59-62.</span></div>
			<div class="si-footnote" id="f79"><a class="si-backref" href="#backref_79">79</a><span>. Bu koşullara uyum sağlamakta zorluk çeken aydınlardan biri Hilmi Ziya Ülken’dir. Kıta Avrupa’sı düşünce geleneğinden etkilenen bir aydın olan Ülken uyum sağlama yönünde çaba göstermiştir. <em>Tarihî Maddeciliğe Reddiye</em> ismi kitabı bunun bir örneğidir. Ancak felsefe ağırlıklı formasyonu ve Fransızca bilmesi, Ülken’i, İngilizce bilmenin ve ampirik çalışmaların moda olduğu bir dönemde ister istemez kıyıya itmiştir.</span></div>
			<div class="si-footnote" id="f80"><a class="si-backref" href="#backref_80">80</a><span>. Sertel, dönemin koşullarına göre taraf değiştiren bu kesimleri şu sözlerle yermektedir: “Faşizm yıkıldı, faşist milliyetçiler derhal demokrat kesildiler. Fakat öyle bir demokrat ki demokrasinin müdafaası, muhafazakâr Churchill’in, emperyalist ve kapitalist Tori’lerin müdafaası oldu. Churchill ‘Ben Nasyonalistim,’ dediği için az daha ağzını öpeceklerdi. Churchill ve partisi seçimleri kaybetti. Yerine sosyalist parti geldi. Evvelsi gün faşizmin, dün liberal demokrasinin müdafaasını yapanlar, bugün hemen sosyalist oluverdiler.” Sabiha Sertel, <em>Roman Gibi</em>, İstanbul, Ant Yayınları, 1969, s. 307.</span></div>
			<div class="si-footnote" id="f81"><a class="si-backref" href="#backref_81">81</a><span>. Zekeriya Sertel, eski ABD Devlet Başkanı Roosevelt’in eşi Eleanor Roosevelt’e servetiyle ilgili bir soru sorulması karşısında Roosevelt’in açıklama yaptığını söylemekte ve “İşte demokraside kontrolün kıymet ve ehemmiyeti buradadır. Demokrasi; parlamento, partiler ve matbuat gibi birçok kontrol cihazları kurmuştur. Bu cihazlar vatandaşın vergisini kullanan hükûmet erkânını daimî surette kontrol altında bulundururlar.” Sabiha Sertel ve Zekeriya Sertel, <em>Davamız ve Müdafaamız: Makaleler, İddianameler, Müdafaalar, Mahkeme Kararları, Yargıtay Kararları</em>, İstanbul, F-K Basımevi, 1946, s. 9.</span></div>
			<div class="si-footnote" id="f82"><a class="si-backref" href="#backref_82">82</a><span>. Sertel, bu kitapları okuduktan sonra kafasının altüst olduğunu, ufkunun değiştiğini ve ondan sonra sosyalizme ait kitapları büyük bir ilgiyle okuduğunu anlatmaktadır. Bkz. <em>Roman Gibi</em>, s. 41-42.</span></div>
			<div class="si-footnote" id="f83"><a class="si-backref" href="#backref_83">83</a><span>. Gökhan Atılgan, <em>Behice Boran: Öğretim Üyesi, Siyasetçi, Kuramcı</em>, İstanbul, Yordam Kitap, 2007, s. 37.</span></div>
			<div class="si-footnote" id="f84"><a class="si-backref" href="#backref_84">84</a><span>. Atılgan, Boran’ın <em>Akis</em> dergisinde çıkan bir yazısından şu satırları aktarıyor: Age, s. 39: “1930’ların Amerika’sı… Roosvelt’in New Deal’i… Büyük buhran sonrası… O zamanın Amerika’sı etkiledi beni. Bir tarafta lüks, refah, öbür tarafta sefalet, işsizlik. Ama istihsal bol. Bu tezat çarptı beni…(…)”, “Aracının Kızı Behice Boran”, <em>Akis</em>, Sayı 5, 1967, s. 6.</span></div>
			<div class="si-footnote" id="f85"><a class="si-backref" href="#backref_85">85</a><span>. Soğuk Savaş’ın başlamasıyla birlikte ABD, uluslararası sendikal harekete dönük bir dizi müdahaleye girişmiştir. Sendikaların siyasete bulaşmamasını vaaz eden, hedefi sendikal alanda faaliyet gösteren komünistler ve sosyalizm eğilimli sendikalar olan Amerikan sendikacılığının taşıyıcıları, tek tek ülkelerde sendika ve konfederasyonlarla ilgilenmiş; gerektiğinde mali yardım aktarmış, gerektiğinde sendikacıları eğitim almak üzere ABD’de ağırlamıştır. Uluslararası sendikal hareket içerisinde ilk ciddi bölünmeyse Marshall Planı’na destek tartışması üzerinden yaşanmıştır. Marshall Planı’nı desteklemek üzere kurulan Ekonomik Sendikal İşbirliği adlı örgüt, 1948’de Londra’da bir konferans düzenlemiş ancak Marshall Planı’na karşı olanların katılmadığı konferans Dünya Sendikalar Federasyonu’nda yaşanan bölünmenin de somut göstergesi olmuştur. 1949’da ikinci bir sendikal merkez olan ABD’nin etkisinin belirleyici olduğu Uluslararası Hür İşçi Sendikaları Konfederasyonu kurulmuştur. Bkz. Kenan Öztürk, <em>Amerikan Sendikacılığı ve Türkiye, İlk İlişkiler: AFL-CIO’nun Avrupa Temsilcisi Irving Brown ile Söyleşi</em>, İstanbul, TÜSTAV Yayınları, 2004.</span></div>
			<div class="si-footnote" id="f86"><a class="si-backref" href="#backref_86">86</a><span>. Age, s. 19.</span></div>
			<div class="si-footnote" id="f87"><a class="si-backref" href="#backref_87">87</a><span>. Brown’un şu sözleri bu tarz sendikal yaklaşımı özetler niteliktedir:</span>
				<span>“Biz sendikalara yardım etmek istiyorduk, çünkü biz hür sendikacılık taraftarıydık. Herhangi bir hükümetin sendikacılığına karşıydık. Özellikle Rus sistemine, sendikaların partinin, hükümetin aracı olduğu komünist sisteme karşıydık.” Age, s. 28.</span></div>
			<div class="si-footnote" id="f88"><a class="si-backref" href="#backref_88">88</a><span>. Sendika liderlerinin ABD’de eğitilmesi Türkiye’nin ilk sendikacılar kuşağına damgasını vurmuştur. Sendikacılar eğitim nedeniyle ya da ABD sendikalarıyla temas için sık sık ABD’ye davet edilmiştir. Ali Rauf Akan bu gezilere katılan ve daha sonra ABD işçileri ve sendikaları hakkında yazılar yazan bir gazetecidir.</span></div>
			</div>
  </body>
</html>