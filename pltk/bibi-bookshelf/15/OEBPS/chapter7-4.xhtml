<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter7-4">
<div>
			<h2>Müfrit Kemalizm olarak komünizm</h2>
			<p>İslamcıların komünizme karşı Batı’yı bir ittifak unsuru olarak kabul etmelerinde, Türkiye sağının Rusya’ya karşı beslediği tarihsel düşmanlığın itici etkisi göz ardı edilemez. Bu düşmanlık Soğuk Savaş kutuplaşmasıyla bir araya gelince 1950’ler Rus düşmanlığının zirve yaptığı bir dönem haline geldi. Bir kuşağı derinden etkileyen Necip Fazıl’ın, “Türk’ün <span id="page335" title="335"></span>gözünde başka milletler Moskofa yaklaştıkları nisbette düşman ve ondan uzaklaştıkları mikyasta dosttur,”<a class="si-noteref" href="#f532" id="backref_532">532</a> ifadesi, İslamcıların tarihsel Rus düşmanlığını, ABD’yle yakınlaşmayı meşrulaştırmak için nasıl kullanıldığını göstermekteydi.</p>
			<p>Dolayısıyla İslamcıların Sovyetler Birliği karşıtlığının nedenleri arasında dönemin antikomünist ideolojisi kadar Rus fobisinin ve dünyaya hâlâ Osmanlı İmparatorluğu döneminden kalma bir kinle bakmalarının payı olduğunu söylemek yanlış olmaz. Bu zihniyet dünyasına göre, Çarlığı devirerek kurulan Sovyetler Birliği, Rus İmparatorluğu’nun yayılmacı emellerini, bu kez daha korkunç bir “illet” yoluyla, komünizmi yayarak sürdürmekteydi.<a class="si-noteref" href="#f533" id="backref_533">533</a> Aslına bakılırsa, çiğ bir Rus düşmanlığı yapıyor olsalar da Türkiye İslamcılarının, Rus İmparatorluğu’yla Sovyetler Birliği arasında kurdukları ilişki bu kesime has bir iddia değildi. Soğuk Savaş boyunca Sovyetler Birliği’nin bir imparatorluk olduğunu ileri süren Amerikan Sovyetologları, Rus Çarlığı’nın tarihini eşeleyerek bu tezlerini Çarlığın farklı halklar üzerindeki otoritesine ve bu otoriteyi ayakta tutan yönetim aygıtına dair bulgularla temellendirmeye çalışıyordu. Türkiye İslamcılarının ya da genel olarak muhafazakâr sağın farkı, “derinlik” kaygısı duymadan kestirme ithamlarla bir fikir dünyası oluşturmalarıydı.</p>
			<p>İslamcı dergilerde Sovyet karşıtlığını sergileyen somut örnekler incelendiğinde, Sovyet coğrafyasında yaşayan Türk ve Müslüman grupların maruz kaldığı iddia edilen baskıların sürekli temalardan biri olduğu görülmekteydi. Müslüman nüfusun katledildiği ileri sürülürken nasıl ve nereden elde edildiği belirtilmeyen rakamlar verilmekte, insanlara zorla dinsizlik propagandası yapıldığından yakınılmakta ve Müslümanların ibadetlerini yapmalarına izin verilmediği öne sü<span id="page336" title="336"></span>rülmekteydi. Tüm bunlar “Rus mezalimi”nin örnekleriydi. Bu halkların akıbetleri konusunda dile getirilen kaygılar ve Sovyetlere yöneltilen suçlamalar; söz konusu halklara duyulan kardeşlik hissinden çok, adeta kendi tebaası üzerinde başka bir siyasi gücün tasarrufta bulunmasına tepki gösteren bir imparatorluğun refleksini andırmaktaydı. Bilindiği gibi, daha önce bu tür iddialar, II. Dünya Savaşı sırasında Nazi Almanya’sının Sovyetler’e karşı işbirliği yapmaları durumunda Türklerin yaşadığı bölgeleri vaat etmesiyle Turan hayalleri canlanan Türkçüler tarafından da dile getirilmişti. Bu açıdan İslamcılar, Pantürkçülerin 1930’lardaki iddialarını aradan yaklaşık on yıl geçtikten sonra tekrarlıyordu.</p>
			<p>İslamcıların bu tür iddiaları –adı verilen az sayıda kaynaktan anlaşıldığı kadarıyla– daha çok Batılı yayınlara ya da Avrupa’da bizzat ABD’nin desteğiyle çıkarılan antikomünist yayınlara dayanmaktaydı.<a class="si-noteref" href="#f534" id="backref_534">534</a> Türkiye’deki İslamcıların yararlandığı bu tür yayınlara bir örnek Münih’te kurulan “Bolşevizmden Kurtarma Amerikan Komitesi”nin desteklediği “Sovyetler Birliği Öğrenme Enstitüsü” tarafından yayımlanan <em>Dergi</em> isimli yayındı. <em>İslâm</em> dergisi bu yayını tanıtmış ve aynı enstitü tarafından <em>Caucassian Review</em> (Kafkas İncelemeleri) isimli bir derginin de yayımlandığını okuyucularının bilgisine sunmuştu.<a class="si-noteref" href="#f535" id="backref_535">535</a> Daha sonra bu derginin başyazarı olan Edige Kırımal’ın, Sovyetlerin Kırım’daki baskı siyasetini anlattığı bir yazısı da <em>İslâm</em> dergisinde yayımlandı.<a class="si-noteref" href="#f536" id="backref_536">536</a> Aslen Kırım Tatarı olan ve II. <span id="page337" title="337"></span>Dünya Savaşı sırasında Almanya’da bulunan Kırımal, Nazi yönetimiyle özellikle işgal altındaki Ukrayna ve Kırım siyaseti konusunda işbirliği yapan bir kişiydi. Savaş bittikten sonra da faaliyetlerine ara vermeyip Almanya’da Sovyet çalışmaları yapan bir ekibe dahil oldu. Bir yandan İslam-Türk âleminin komünizmden kurtuluşu için mücadele verdiği iddia edilen Kırımal gibi Nazi işbirlikçilerinin yazılarına yer veren İslamcı dergiler, diğer yandan dünyanın demokrasi veyahut totaliter siyaset yoluna sapmak üzere bir yol ayrımına geldiğini öne süren yazılar yayımlıyordu.<a class="si-noteref" href="#f537" id="backref_537">537</a></p>
			<p>İslamcı yayınların Sovyetler Birliği ve sosyalizme ilişkin tahlillerinde ciddi bir bilgi birikiminin izlerini bulmak mümkün değildi. Yazarların genel olarak Marksizm konusunda da bilgisizliği dikkat çekici düzeydeydi. Örneğin, dönemin en önemli İslamcı dergilerinden <em>Sebilürreşad</em>’ta Marx’ın din konusundaki ünlü ifadesi Lenin’e yakıştırılabilmekteydi: “Lenin, din halkın afyonudur, demiştir.”<a class="si-noteref" href="#f538" id="backref_538">538</a> Bu sığlığın göreli olarak aşıldığı az sayıdaki örnekten biri Peyami Safa’nın <em>Büyük Doğu</em>’da yayımlanan “Kızıl Çocuğa Mektuplar” başlıklı yazı dizisiydi. Bu yazı dizisi, sosyalist düşüncenin en azından temel önermelerine ilişkin bilgi düzeyi, bu önermeleri karalamak yerine temelinde yatan eşitlikçi kaygıya hak veren yaklaşımı ve bu önermelerin çürütmek için getirmeye çalışılan kanıtların niteliği bakımından istisnai bir kaliteye sahipti.<a class="si-noteref" href="#f539" id="backref_539">539</a> <span id="page338" title="338"></span>Sosyalizm eleştirisinde belli bir düzeyin üstüne çıkabilen nadir bir yazı dizisinin yazarı Habil Âdem Pelister’di. Türkiye’yle Rusya ilişkisini ve ABD’nin bu ilişkiye dair politikasını Sovyetler Birliği’ni eleştirerek fakat tarihsel verilere dayanarak açıklayan bu yazı dizisi de <em>Büyük Doğu</em>’da yayımlandı.<a class="si-noteref" href="#f540" id="backref_540">540</a> Dönemin ilginç ve bir ara emniyet teşkilatında çalışmış karanlık kişilerinden biri olan Pelister’in yazılarının benzer konuları ele alan diğer yazılardan sıyrılması, düzeyin ne kadar düşük olduğunun tersten bir kanıtıydı.</p>
			<p>Sosyalizmi farklı yönleriyle ele alan bu yazılar dışında, “dinsizlik” iddiası antisovyetizmin temel dayanağıydı. Bu iddianın popülerliği, içeride Kemalist laiklik uygulamalarına karşı yürütülen muhalefette kaldıraç işlevi görmesiyle yakından ilgiliydi. İslamcı dergilerde konuyla ilgili yazılar yakından incelendiğinde, “komünizm kaynaklı dinsizlik tehlikesi”ne işaret edilirken hedef alınanın tek başına Sovyetler Birliği olmadığı, Kemalist laiklik uygulamaları ve bu uygulamaların mesulü olarak görülen CHP’nin de hedefte olduğu anlaşılmaktadır. İslamcıların gözünde komünizm, adeta Kemalizmin bir uç versiyonu,<a class="si-noteref" href="#f541" id="backref_541">541</a> onun büründüğü daha korkunç bir çehreydi. Türkiye’de din düşmanlığı yapılarak komünizmin önünün açıldığı öne sürülmekte ve böylece laiklikle komünizm arasında doğrudan ilişki olduğu iddia edilmekteydi.<a class="si-noteref" href="#f542" id="backref_542">542</a></p>
			<p><span id="page339" title="339"></span>Peyami Safa’nın antikomünizminin bilendiği 1950’lerin sonlarına doğru çıkan <em>Türk Düşüncesi</em> sayılarında bu iddia geniş yer tutmaktaydı. Dergi, komünistlerin Atatürkçülük maskesi altına gizlendiğini,<a class="si-noteref" href="#f543" id="backref_543">543</a> Türkiye’de devrimcilik adı altında kızıl propaganda yapıldığını,<a class="si-noteref" href="#f544" id="backref_544">544</a> hatta Sovyetler’de de inkılabın üstünlüğü ve dokunulmazlığı sisteminin savunulduğunu ve bu sistemin en mühim unsurunun putçuluk olduğunu ileri sürmekteydi. Bunlar açıktan ya da dolaylı yollardan Türkiye’deki inkılapçı anlayışa yöneltilen eleştirilerdi. Aynı kaygıyla, “yekpare küfür” olarak nitelenen komünistlerle masonların Türkiye’de Müslümanların dinine karşı düşmanca politikalar uygulayan perde arkasındaki odaklar olduğu ilan edildi.<a class="si-noteref" href="#f545" id="backref_545">545</a> Dönemin en etkili İslamcı yayınlarından biri olan <em>Sebilürreşad</em>’ın çıkış yazısında derginin çıkış amacı, bu odaklarla mücadele ekseninde tanımlanırken Batı “masonluğuna” karşı mücadeleye davet edilmekteydi:</p>
			
			<blockquote>
			<p>İntikam ateşiyle ruhları yanan, gözleri kıpkızıl bir hale gelen farmasonluk, azgınlığını o dereceye getirdi ki, din kitaplarından ayetleri kaldırdı, camilerde hıfzı Kur’an’la meşgul olanları cürmümeşhutla suçlandırdı. Laiklik nikabına bürünerek komünizmin temellerini kurmağa çalıştı.<a class="si-noteref" href="#f546" id="backref_546">546</a></p>
			</blockquote>

			<p><span id="page340" title="340"></span>Zaten İslamcı yayınlar arasında bu başlığı en fazla öne çıkaran ve sürekli olarak işleyen <em>Sebilürreşad</em>’dı.<a class="si-noteref" href="#f547" id="backref_547">547</a> 1948’deki çıkışından itibaren dinî eğitim kurumları, okullarda din dersi, ezanın Türkçe okunması, harf inkılabı gibi konularda sürekli olarak Kemalizme muhalefet eden <em>Sebilürreşad</em>’ın laiklik karşıtı muhalefetini, DP iktidarıyla birlikte sertleştirdiği, uluslararası alanda yaşanan gelişmeleriyse bu muhalefete bir fon olarak kullandığı görülmekteydi. Öte yandan, ABD’deki dinî uygulamaları anlatan haberlerde de sürekli olarak, Türkiye’deki uygulamalara dair mesaj verme çabası ön plandaydı.<a class="si-noteref" href="#f548" id="backref_548">548</a> Dolayısıyla <em>Sebilürreşad,</em> dünyada olup bitene daha fazla yer veren <em>İslâm</em> dergisi ya da bir fikir hareketi haline gelmeyi amaçlayan <em>Büyük Doğu</em> gibi yayınlara kıyasla komünizmin sekülerleşme sürecinin yarattığı bir canavar, bir ucube olduğu tezini daha fazla işleyen yayın oldu.</p>
			<p>İşin ilginci, Türkiye’de siyasetin merkezine yerleşen antikomünizmin, Kemalist kesimleri ve CHP’yi de aynı hararetle etkisi altına almasıydı. Antikomünizmin, İslamcılıkla devlet merkezi arasında bir köprü kurduğunun farkında olan İslamcılar, devlete, dini baskılamak yerine komünizme karşı panzehir olarak ondan yararlanması yönünde zımni bir çağrı yapmaktaydı. Soğuk Savaş, bu yönüyle İslamcılar için fırsatlarla doluydu. Aynı zamanda devleti ve genel kamuoyunu ikna etmek için ABD başta olmak üzere “mukaddesatçı” cephedeki dinî uygulamalar örnek verilerek, Türkiye’de <span id="page341" title="341"></span>dinsel serbestliğin ve dinin etki alanının genişletilmesine çalışılıyordu. Laikliğin komünizmin bir veçhesi olduğu iddia ise bir yönüyle, Kemalist laikliğin Hür Dünya değerleriyle de çatışmalı bir biçimde resmedilmesini sağlıyordu. Hatta pragmatizmin ağır bastığı bazı durumlarda ABD örneğinden hareketle bir ara yol olarak dinin dışlanması gerekmediği, laiklikle dinselliğin uzlaştırılabileceği iddia edilmekteydi.<a class="si-noteref" href="#f549" id="backref_549">549</a></p>
			</div>
			<div class="si-footnotes">
			<div class="si-footnote" id="f532"><a class="si-backref" href="#backref_532">532</a><span>. Necip Fazıl Kısakürek, <em>Moskof</em>, İstanbul, Büyük Doğu Yayınları, 1979, s. 6.</span></div>
			<div class="si-footnote" id="f533"><a class="si-backref" href="#backref_533">533</a><span>. Sovyetler Birliği’nin dünya politikasındaki yerine ilişkin yazıları <em>Büyük Doğu</em>’da daha çok Ömer Rıza Doğrul’un kaleme aldığı görülmektedir. Bkz. Ömer Rıza Doğrul, “Orta Şark’ta İngiltere-Sovyet Rusya Savaşı”, <em>Büyük Doğu</em>, Yıl 1, Cilt 2, Sayı 39, 26 Temmuz 1946, s. 9; “Rusya’nın Yeni İstila Devri”, <em>Büyük Doğu</em>, Yıl 2, Cilt 3, Sayı 65, 30 Mayıs 1947, s. 9.</span></div>
			<div class="si-footnote" id="f534"><a class="si-backref" href="#backref_534">534</a><span>. Londra’dan <em>Vatan</em> gazetesine özel olarak yazıldığı söylenerek sunulan bir bazı: “Yirminci Asrın En Büyük Faciası Rusya’da Müslümanlık İmha Ediliyor”, <em>Sebilürreşad</em>, Cilt 3, Eylül 1949, Sayı 59, s. 136;  Arnavut mültecilerin çıkardıkları bir dergi, “<em>L’Albanie Libre</em> gazetesi birkaç seneden beri komünist rejimi aleyhinde neşriyatını devam ettirmektedir”, diye tanıtılmaktadır. Bkz. “Amerikada Müslüman Arnavudlar Kongresi”, <em>Sebilürreşad</em>, Sayı 54, Cilt 3, Sayı 64, Kasım 1949, s. 219; Ömer Rıza Doğrul’un Amerikan “Yaşamak=Living” dergisinden yaptığı çeviri Avrupa ve Amerika matbuatı içinde dinî inancı kuvvetlendirecek yazılar nakledilmiyor denilerek yayımlanmıştır, bkz. “Ahirete İnanıyorum”, <em>Sebilürreşad</em>, Cilt 1, Sayı 16, Ekim 1948,  s. 245-246.</span></div>
			<div class="si-footnote" id="f535"><a class="si-backref" href="#backref_535">535</a><span>. İslâm dergisinin birinci sayısında söz konusu yayın ile ilgili kısa bir tanıtım yer alıyor, bkz. (Başlıksız), <em>İslâm</em>, Cilt 1, Sayı 1, Nisan 1956, s. 18. Daha sonra ise okuyuculardan gelen talep üzerine ek bilgi de veriliyor, bkz. (Başlıksız), <em>İslâm</em>, Cilt 1, Sayı 2,  Mayıs 1956, s. 19-20.</span></div>
			<div class="si-footnote" id="f536"><a class="si-backref" href="#backref_536">536</a><span>. “Kırımda Sovyetlerin Din Siyaseti”, s. 19-20.</span></div>
			<div class="si-footnote" id="f537"><a class="si-backref" href="#backref_537">537</a><span>. “Bittabî, sulh olduğu zaman da milletlerin siyaseti, ya demokrasya ve hürriyetçilik prensiplerine göre bir istikamet alacak yahut bunun aksi, mutlakiyetçi, (totaliter) bir esasta tekarrür edecekti.” Cafer Seno, “Sadece Hürriyet”, <em>Büyük Doğu</em>, Yıl 1, Cilt 2, Sayı 32, 7 Haziran 1946, s. 3.</span></div>
			<div class="si-footnote" id="f538"><a class="si-backref" href="#backref_538">538</a><span>. Bkz. “Bolşevikler Dinle Mücadelede Başa Çıkamadılar”, <em>Sebilürreşad</em>, Cilt 3, Sayı 66, Aralık 1949, s. 251.</span></div>
			<div class="si-footnote" id="f539"><a class="si-backref" href="#backref_539">539</a><span>. Peyami Safa’nın Marksizme yanıt vermeyi denediği ilk yazısı 8 Mart 1946 tarihli <em>Büyük Doğu</em>’nun 19. sayısında, ikinci mektup 5 Nisan 1949 tarihli 23. sayıda, son mektup ise 12 Nisan 1946 tarihli 24. sayıda yayımlanmıştır. Safa, yazısında hitap ettiği çocuğa şöyle seslenir: “Söyle bana! Konuşalım. Ne istiyorsun? İçtimaî adalet. Ben de bunu istiyorum. Ve ilim halinde yazılı hedefler: İnsanın insanı sömürmemesini, imtiyazlı burjuva sınıfının, emrinde çalıştırdığı yığının alın terini gözyaşına çeviren alçakça istismar sisteminin yıkılmasını istiyorsun. Ben de bunu istiyorum. (…)” Peyami Safa, “Kızıl Çocuğa Mektup”, <em>Büyük Doğu</em>, Sayı 19, 8 Mart 1946, s. 3. Marksizmin temel savlarını, küfre boğmadan, çürütmeye çalışan bu yazılar Türkçü, İslamcı dergilerde yer alan istisnai örneklerdir.</span></div>
			<div class="si-footnote" id="f540"><a class="si-backref" href="#backref_540">540</a><span>. Pelister’in “Türk-Rus Meselesi ve Amerika’nın Kendi Emniyet Siyaseti” başlıklı yazı dizisi <em>Büyük Doğu</em> dergisinde 9 Ocak 1948 tarihli 75. sayısıyla 5 Mart 1948 sayılı 83. sayısı arasında yayımlanan dokuz yazıdan oluşmaktadır. Pelister bu yazılarda hem Sovyet dış siyasetini ayrıntılı bir biçimde tahlil etmiş, hem de sosyalizm idealini olumsuzlamamakla birlikte Sovyetlerdeki uygulamaları “bozulma” olarak niteleyerek bir ayrıma gitmiştir.</span></div>
			<div class="si-footnote" id="f541"><a class="si-backref" href="#backref_541">541</a><span>. İslamcı dergilerde bu anlayışa bir örnek için bkz. Ömer Rıza Doğrul, “20 Küsur Sene Süren Komünizm Umdeleri Milletin Manevi Bünyesini Yıktı; Ne Din Bıraktı, Ne Ahlak”, <em>Sebilürreşad</em>, Cilt 1, Sayı 17, Ekim 1948, s. 264-265.</span></div>
			<div class="si-footnote" id="f542"><a class="si-backref" href="#backref_542">542</a><span>. Şu satırlar da laiklik savunucularını hedef almaktadır: “Bilerek, bilmeyerek din aleyhinde bulunanlar, komünizmin gizli propagandacılarıdır. Bu hakikati, bütün Avrupa ve Amerika mütefekkirleri anlamış ve şimdiye kadar din aleyhinde yapılan hareketlerin komünizme yol açtığını ve bu gün din aleyhtarlığının komünizmi desteklemekten başka fayda temin etmediği neticesine varmışlardır.”, Yusuf Ziya Yörükân, “Din Aleyhtarlığı Komünizm Yoludur”, <em>Sebilürreşad</em>, Cilt 1, Sayı 6, Haziran 1948, s. 89.</span></div>
			<div class="si-footnote" id="f543"><a class="si-backref" href="#backref_543">543</a><span>. <em>Forum</em> dergisinin okur mektuplarında da bu sayıya yönelik bir eleştiri yayımlanmıştır: “Aynı sayıda başka bir yazı, komünist öğretmeni bize tanımlıyor; ‘Komünist öğretmenin ilk işi sırtını Atatürk ve devrimlerine dayamak suretiyle bütün bir mâziye hücüm etmektir. Hurafe ve batıl itikatlere hücum kisvesi altında dine; irtica veya şovenliğe hücum kisvesi altında Türkçülüğe ve milliyetçiliğe şiddetle saldırıyor. “Sevsinler bu denli komünizmle savaşmayı! Çok güzel bir metot doğrusu. Geçmişi yerip Atatürk’ü övmeye mi kalkıyorsun; Derviş Vahdeti’leri, Kubilây olaylarını mı ortaya atıyorsun; irticâya dil mi uzatıyorsun, o halde sen; hem Türk düşmanı, hem din düşmanı ve hem de bal gibi komünistsin.” Turgut Akın, “‘Heykelsiz Kaide’ Üstüne”, <em>Forum</em>, Cilt 11, Sayı 126, 15 Haziran 1959, s. 14-15.</span></div>
			<div class="si-footnote" id="f544"><a class="si-backref" href="#backref_544">544</a><span>. Peyami Safa, “İnkilâp Anlayışımızdaki Hatalar”, <em>Türk Düşüncesi</em>, Cilt 10, Sayı 57-6, Haziran-Temmuz 1959, s.1.</span></div>
			<div class="si-footnote" id="f545"><a class="si-backref" href="#backref_545">545</a><span>. Abdürrahim Zapsu’nun şu ifadeleri örnek olarak verilebilir: “Şu kadar ki, yekpare küfrün kutuplarını en sıhhatli hudut ifadesile çerçevelemek lâzımdır. Bunlardan birisi Bolşeviklik ise, öbürü de masonluktur. (…) Siz bizi yekpare küfre karşı hristiyanlarla işbirliğine davet ederken, biz de sizi, küfrün bütün Garp tesir muhitlerine sinmiş ikinci kutbuna karşı mücadeleye çağırıyoruz!” s. 9, Abdürrahim Zapsu, “Papa Cenaplarına”, <em>Büyük Doğu</em>, Yıl 5, Sayı 10, 16 Aralık 1949, s. 9.</span></div>
			<div class="si-footnote" id="f546"><a class="si-backref" href="#backref_546">546</a><span>. “Allahın inayetile Sebillürreşad’a Başlıyoruz”, <em>Sebilürreşad</em>, Cilt 1, Sayı 1, Mayıs 1948, s. 2.</span></div>
			<div class="si-footnote" id="f547"><a class="si-backref" href="#backref_547">547</a><span>. Bazı örnekler için bkz. “Din Düşmanı Komünizmle Mücadele İçin Ma’nevi Enerji Lazım”, <em>Sebilürreşad</em>, Cilt 1, Sayı 2, Mayıs 1948, s. 29;  “Ahkâm-ı Şer’iye Okunmıyan Bir İlahiyat Fakültesi Ancak Moskovaya Yaraşır” <em>Sebilürreşad</em>, Cilt 1, Haziran 1948, Sayı 4, s. 62-64.</span></div>
			<div class="si-footnote" id="f548"><a class="si-backref" href="#backref_548">548</a><span>. Örneğin TBMM’de Diyanet bütçesi tartışmaları sırasında verilen bazı bilgiler <em>Sebilürreşad</em>’da aktarılmıştır: “Ahmet Gürkan (Tokat): Amerika’da 1935’te 199.000 olan kilise adedi 1945e kadar olan hesabı veriyorum 258.000e çıkmıştır”, bkz. “Diyanet Bütçe Müzakereleri”, <em>Sebilürreşad</em>, Cilt 4, Sayı 100, Nisan 1951, s. 395. Ayrıca, şu sözler örnek olarak verilebilir: “Birleşik Amerika’nın ‘New England’ denilen bölgesinde 17 inci yüzyılda kuvvetle cinlere, cadılara inanılıyordu. Fakat kimse cine, cadıya inananların dilediği gibi konuşmasına mâni olmadı. Netice bugünkü Amerikanın satvetidir.” İsmet Tümtürk ve Bekir Berk. “Put”, <em>Türk Düşüncesi</em>, Cilt 10, Sayı 57-6, Haziran-Temmuz 1959, s. 42.</span></div>
			<div class="si-footnote" id="f549"><a class="si-backref" href="#backref_549">549</a><span>. Ogan, laik olunarak da dine önem verilebileceğini ABD üzerinden kanıtlamaya çalışıyor: “Amerika birleşik Cumhuriyetleri Başkanı Mister Truman’ın; Hazreti İsa’nın doğum gecesini (Noel) açmak ve tes’id etmek üzere radyolarla dünyaya neşreylediği hitabesi ise, Allaha inananların, Allaha inanmıyanlara gerçek ve müsbet bir tokadıdır. Amerika, lâik, hem de tam mânasiyle lâik ve insan haklarına riayette en üstündür.” M. Raif Ogan, “Hikmet Bayur’un Şahsi Kanaatleri Millet Partisi’ne Mal Edilmemelidir”, <em>Büyük Doğu</em>, Sayı 42, 5 Ocak 1951, s.7.</span></div>
			</div>
  </body>
</html>