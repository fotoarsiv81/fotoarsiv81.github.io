<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter3-2">
<div>
			<h2><span id="page110" title="110"></span>Liberal Soğuk Savaşçıların ve antientelektüel McCarthy’cilerin hedefinde aydınlar</h2>
			<p>ABD’de aykırı seslerin susturulması; bürokraside, medyada, eğlence sektöründe komünist oldukları savıyla çok sayıda ismin temizlenmesi antisovyetik ve antikomünist bir uzlaşmayla gerçekleştirildi. Liberal ve muhafazakâr aydınların büyük çoğunluğu yapılanları sessizce kabullendi ya da aktif olarak teşvik etti. İtiraz edenlerin sayısıysa yaratılan korku atmosferi nedeniyle sürekli azalmaktaydı. Bu kesimlerin onayı, yürütülen temizlik kampanyasına meşruiyet kazandırılmasına yaramış ve yapılanların karşısına dikilen az sayıda insan, ancak bedel ödemeyi göze alarak bu cesareti sergileyebilmişti.<a class="si-noteref" href="#f120" id="backref_120">120</a> Schrecker’in dediği gibi, “bu tam anlamıyla Amerikan tarzı bir bastırmaydı-şiddete başvurmayan ve uzlaşmayla yürütülen.”<a class="si-noteref" href="#f121" id="backref_121">121</a> Bu uzlaşma siyasi atmosferin iyiden iyiye boğuculaşmasının da esas nedeniydi, aydınlara ve toplumun bütününe uygulanan ideolojik şiddet gücünü buradan aldı.</p>
			<p>Uzlaşma içerisinde uygulanan ve antikomünist olduğu kadar her tür köklü eleştiriye karşı da tahammülsüz olan şiddetin öncülüğünü, ironik bir biçimde, bir zamanlar radikal sol çevreler içerisinde bulunmuş, zamanla anarşizan ve liberal pozisyonlar benimseyen kişiler yapmaktaydı. II. Dünya Savaşı’ndan yıllar önce ABD’li aydınlar arasında etkili olan ve Sovyetler Birliği’yle her türlü ilişkiyi reddeden, sosyalizme dair her şeye en hafif deyimiyle şüpheyle yaklaşan bir grup, adından sık söz ettirmekteydi. Bu grup 1930’ların <span id="page111" title="111"></span>başlarında komünist hareket içerisinde bulunmuş ancak kısa süre sonra dışarıda kalmış bazı kişilerden ve Avrupa’dan ABD’ ye göçen Sovyet iktidarına muhalif bir kısmı Menşevik, bir kısmı Troçkist çevrelerden oluşuyordu. Soğuk Savaş’ın işaretleri belirmeye başladığında bu grup, geçmişte yaşadığı hayal kırıklıklarının da tesiri altında ABD yönetimini ve entelektüelleri her vesilede daha keskin bir tavır almaya çağıran tutumuyla kendisini bir anda antikomünist cephenin en atak bileşeni olmaya aday buldu.</p>
			<p>1930’lar boyunca düşünsel ve kültürel alanda önce Sovyetlere, sonraki yıllarda bir bütün olarak sosyalist sola karşı konumlanan bu grup, <em>Partisan Review</em> dergisinin 1937’de yeniden yayına başlamasıyla<a class="si-noteref" href="#f122" id="backref_122">122</a> etkinliğini artırdı. Derginin en dikkat çekici ismi entelektüel dünyada antikomünist mücadelenin önde gelen temsilcilerinden biri olan Sydney Hook’tu. Hook, derginin daha ilk sayılarından itibaren Sovyetler Birliği’nin totaliter bir ülke olduğunu savunan yazılarıyla dikkat çekmekteydi. Dergiye sürekli katkıda bulunan William Philips, Philip Rahv, James Burnham, Dwight Macdonald gibi diğer önemli isimler,<a class="si-noteref" href="#f123" id="backref_123">123</a> Soğuk Savaş boyunca özellikle ABD’nin liberal aydınları arasında antikomünist tutumlarıyla sivrilen kişiler olarak ün salacaktı. Esasen bu yıllarda <em>Partisan Review</em> komünist hareketten kopan eski solcuların yanı sıra ABD solunda Sovyetler Birliği’ni şiddetle eleştiren Troçkist isimleri de bir araya getiren bir yayın organıydı. Sosyal meselelerde devrimci tavır almaktan uzak duran dergi çevresinin esas ilgi alanı, “liberal totaliterler” olarak damgaladıkları Sov<span id="page112" title="112"></span>yetler Birliği’ne sempatiyle bakan aydınlardı.<a class="si-noteref" href="#f124" id="backref_124">124</a> Aynı dönemde entelektüeller arasında yaygın bir biçimde takip edilen <em>The New Republic</em> ve <em>The Nation</em> gibi dergiler<a class="si-noteref" href="#f125" id="backref_125">125</a> ise Moskova Mahkemeleri gibi <em>Partisan Review</em> dergisinin ısrarla dile getirdiği “büyük günahlara” rağmen<a class="si-noteref" href="#f126" id="backref_126">126</a> halk cephesine ve faşizme karşı mücadeleye darbe vurmamak adına Sovyetler Birliği’ni eleştirmekten uzak duran ya da alt perdeden eleştiren bir yayın çizgisi izlemekteydiler.<a class="si-noteref" href="#f127" id="backref_127">127</a> Sovyetler Birliği karşıtı tutumunu II. Dünya Savaşı öncesinde netleştiren aydın grupları, <span id="page113" title="113"></span>Soğuk Savaş’ın kültürel ideolojik boyutu önem kazandıkça devlet kurumlarıyla çeşitli düzeyde işbirliği içerisine girdi. Bu işbirliği çerçevesinde, ABD hegemonyasının tüm dünyada, özellikle de azgelişmiş ülkelerde tesis edilmesini onaylayan ve bu konuda aktif görev üstlenen Soğuk Savaş aydın tipi de gelişmeye başladı.</p>
			<p>Dönenimin önemli yazarlarından, Sovyet karşıtlığıyla nam salan James Burnham’ın Soğuk Savaş’ın yürütücü çevreleriyle ilişkisi bu işbirliğinin en bilinen örneklerinden biriydi.<a class="si-noteref" href="#f128" id="backref_128">128</a> Burnham, <em>Dünya için Mücadele</em> ismini taşıyan ve Washington’daki yönetici ve bürokrat çevrelerde yaygın olarak okunduğu sanılan kitabında Truman Doktrini’nin ve çevreleme politikasının Sovyet yayılmacılığına karşı tek yol olduğunu anlatmaktaydı. Burnham ayrıca Amerikan aydınlarını Avrupalı aydınlarla ilişki kurmaya ve onları ABD’nin yanına çekmeye çağırmaktaydı.<a class="si-noteref" href="#f129" id="backref_129">129</a> Ancak Burnham gibi Soğuk Savaşçı isimlere daha fazla kulak verilmesi, Sovyetler Birliği’ne karşı topyekûn mücadele çizgisinin alternatifsizleşmesiyle gerçekleşti.</p>
			<p>Harry Truman-Henry Wallace rekabeti bu açıdan bir dönüm noktasıydı. Başkanlık koltuğuna oturduğunda pek de popüler bir isim olmayan Harry Truman, göreve başladıktan kısa süre sonra Sovyetler Birliği’ne karşı sertlikten yana olduğunu belli ettiğinde liberal aydınların bir bölümü bu politikanın barış ortamını bozacağı endişesiyle başkanı eleştirdi. Bu kesimin başını 1946’da Truman kabinesinden kovulduktan sonra <em>The New Republic</em>’in başına geçen Henry Wallace çekmekteydi. Wallace, Truman dış politikasını topa tutan yazılarıyla o güne kadar dış politikayla çok fazla ilgilenmemiş olan aydın kesimlere de ulaşmaya başladı. İçeride <span id="page114" title="114"></span>Keynesyen iktisat politikalarını, dışarıda Sovyetler Birliği’yle gerginlik düşürücü bir yakınlaşma politikasını savunan Wallace’a, aydınlar arasında saygı duyuluyordu. Wallace’ın Truman Doktrini’ni saldırganlıkla suçlaması ve bu adımla barışın dinamitlendiğini söylemesi, antikomünist tutumlarını ödün vermez bir tutuculukla koruyanlar hariç tutulursa, entelektüeller arasında en azından Truman dış politikasına dair bir tereddüt yarattı. Soğuk Savaşçılar, bu tezin karşısına Sovyet yayılmacılığı teziyle çıktı; Sovyetler Birliği, önce Doğu Avrupa’da önüne çıkan toprakları büyük bir iştahla yutan ancak doymak bilmez yayılmacılık güdüsüyle Yunanistan gibi ülkelerde kendine bağladığı grupları kullanarak iktidarı ele geçirmeye çalışan büyük bir tehlike olarak yansıtılmaktaydı. Bu yaklaşıma göre dünyadaki devrimci girişimlerin hepsi “Sovyet komplosu”ydu.</p>
			<p>Wallace ise Sovyetlerle barışı olanaksızlaştıracak saldırgan politikalar yerine, yönetimi BM’yi işletmeye çağırmakta; ABD’nin Avrupa’daki yıkıma gözünü kapatamayacağını, dolayısıyla savaş sonrası yeniden yapılanma için gereken kaynakları sağlamak konusunda üzerine düşeni yapması gerektiğini savunmaktaydı. Truman yönetimi bu taleplere yanıtını Marshall Planı’yla verdi. Savaştan yıkılarak çıkan Avrupa’ya büyük maddi yardım öngören bu plan, o güne kadar, ABD’nin Avrupa’daki müttefikleriyle birlikte hareket etmesi ve Avrupa’ya yönelik bir yardım planı geliştirmesi gerektiğini söyleyen Wallace önderliğindeki kesimleri siyasi olarak açıkta bırakmıştı. Wallace, her ne kadar, Marshall Planı’nın saldırgan Truman Doktrini’nin başka bir yüzü olduğunu söylese de etkisi sınırlı kaldı; plan, Avrupa’yla işbirliğini savunan liberal aydınların gönlünü çalan bir açılım oldu. Wallace’ın Truman yönetimine yönelik eleştirilerinde elini önemli oranda zayıflatan bu gelişmelerin ardından 1948’deki başkanlık seçiminde aday olması ve yenilmesi siyasi sonunu getirdi.</p>
			<p>Wallace’ın siyasi sonunu hazırlayan bu süreç, Truman yönetiminin militan dış politikasına tereddütlü yaklaşan ay<span id="page115" title="115"></span>dınların rezervlerini geri çekerek devletle işbirliğine girmelerinin altyapısını hazırladı. Bir dizi uluslararası gelişme ve içeride korku atmosferinin daha da yoğunlaşması bu yeni ilişkinin zemini güçlendirmekteydi.</p>
			<p>Aydınların ikna edilmesi sürecinde Sovyetler Birliği’nin 1949’da atom bombasını geliştirdiğini açıklaması ve ABD yönetiminin bomba yapım sırlarının ABD’den sızdırıldığını iddia etmesi önemli rol oynadı. Gözler bir anda Los Alamos’ta atom bombası geliştirme projesinde görev üstlenmiş olan biliminsanlarına çevrildi. Projenin başındaki Robert Oppenheimer, HUAC tarafından atom sırlarını dışarıya sızdırmak şüphesiyle sorgulandı. ABD yönetiminin ve gizli servisinin asıl hedefi ise Julius-Ethel Rosenberg çiftiydi. Rosenberg’ler atom sırlarını Sovyetlere vermekten suçlu bulunup 1953’te elektrikli sandalyede idam edildiklerinde topluma komünist sızma girişimlerine karşı ne kadar acımasız olunabileceği mesajı da dehşet verici bir şekilde iletilmiş oluyordu.</p>
			<p>Toplumun ve aydınların paralize olmasında Uzakdoğu’daki gelişmelerin de önemli etkisi vardı. Çin’deki Mao’cu devrimden sonra ABD’nin Kore yarımadasındaki savaşa taraf olması ve komünist güçlerle çarpışması toplumdaki tüm ideolojik taşları yerinden oynattı. ABD, tarihinde ilk kez bir savaşı kaybetmenin eşiğine gelmişti ki, ABD’nin toplumsal hafızası böyle bir durumla baş etmeye yardımcı olacak deneyimlerden yoksundu. Ancak esas fırtına, savaşın sona ermesiyle birlikte 1953’ün ortalarında komünistlerle işbirliği yaptığı öne sürülen Amerikan esirleriyle ilgili haberler duyulmaya başlandığında koptu.<a class="si-noteref" href="#f130" id="backref_130">130</a>Duruma açıklık getirme iddiasındaki çalışmalarda ABD askerlerinin zayıf psikolojisine <span id="page116" title="116"></span>işaret edilmekte, bu zayıflığın kaynağı olaraksa cinsiyetçi bir yaklaşımla, rahat bir ortamda, refah içinde büyümenin ve ağırlıklı olarak anne tarafından yetiştirilmenin yeterince erkek olmayan nesiller ürettiği öne sürülmekteydi. Bu kesime göre ABD askerleri dejenere olmuş, değerlerini unutmuş bir kuşağı temsil ediyordu.<a class="si-noteref" href="#f131" id="backref_131">131</a> İkinci bir açıklamaysa yaşananlara daha “bilimsel” bir yanıt vermeye çalışan ve daha çok RAND gibi davranışsalcı “askerî sosyal bilim” üreten “<em>think-tank </em>sosyal bilimcileri”nden geldi. Bu kesime göre esas neden, komünistlerin “beyin yıkama” taktiğiydi. Komünist olmayı bir anomali olarak kabul eden bu yaklaşıma göre, Sovyetler Birliği ve Çin’de geliştirilen son derece güçlü bir beyin yıkama stratejisiyle insanların normal savunma mekanizmaları çökertiliyor ve kişi böylece teslim alınıyordu. Hatta CIA’ye bu konuda danışmanlık yapan Washington Psikiyatri Topluluğu Başkanı Henry Laughlin, doğrudan hiçbir savaş esiriyle görüşmeden, uzaktan gözlem yöntemiyle yaptığı araştırmanın ardından, beyin yıkama stratejisinin “diyalektik materyalizm ile doğrudan bağlantılı” olduğunu öne sürüyordu.<a class="si-noteref" href="#f132" id="backref_132">132</a></p>
			<p>Resmî çevrelerden, sosyal bilimcilerden, uzman psikiyatristlerden aynı açıklamalar gelince popüler kültürde ABD’lileri ele geçirmeye ve emellerine alet etmeye çalışan komünistler teması patlama yaptı. Aileler, “Komünistler çocuklarınızı nasıl ele geçirir” broşürleriyle aydınlatılmakta, Hollywood birbiri ardına benzer içerikli filmleri piyasaya sürmekteydi.<a class="si-noteref" href="#f133" id="backref_133">133</a></p>
			<p><span id="page117" title="117"></span>Aydınların önemli bir bölümü ABD’yi ele geçirme planlarını gülünç bulsa da Amerikan Komünist Partisi’nin bir fesat örgütü olduğunu ve ABD değerleriyle uyumsuz, dışarıdan gelen bir güç olarak görülmesi gerektiğini kabul etmeye yatkın görünüyorlardı. Böyle bir kabul, düşünce çevrelerinin toplumdaki radikal seslerin susturulmasına dönük şiddetli müdahaleleri “anlayışla” karşılamalarının nedenlerinden biriydi.</p>
			<p>Entelektüel çevrelerde antikomünizm farklı düşünsel konumları ortaklaştıran bir unsur haline gelmiş olsa da, kuşkusuz, görüş farklılıklarını toptan silemedi. Örneğin, Sydney Hook ve John Dewey gibi liberaller, parlamenter siyaset, özel mülkiyet, bireycilik gibi değerleri totalitarizmin en önemli panzehirleri olarak görürken, demokratik yönetim varsayımlarına veya liberal değerlere kuşkuyla yaklaşan isimler de vardı. Ancak bunlar Soğuk Savaş uzlaşmasını bozacak kadar etkili çıkışlar yapamadı.</p>
			<p>Bu isimlerden biri C. Wright Mills’ti. Döneminin aykırı seslerinden biri olarak gösterilen Mills, <em>The Power Elite</em> (İktidar Seçkinleri) isimli kitabıyla ABD’deki iktidar mekanizmasını askerî elitler, siyasi elitler ve ekonomik elitler arasında bir koalisyon olarak tanımladı. Mills, bu analizi nedeniyle Daniel Bell başta olmak üzere Amerikan demokrasisinin üstünlüğünü savunan kesimler tarafından topa tutuldu. Marksist olmakla suçlansa da ABD’deki iktidar yapısına ilişkin Weberyan bir analiz yapmış olan Mills, ağırlıklı olarak 1960’larda yükselişe geçen ve Sovyetler Birliği’ne mesafeli “yeni sol”un önemli isimlerinden biriydi.</p>
			<p>Aslında süreç iki yönlü işlemekteydi. Aydınların Truman yönetimiyle asgari müştereklerde uzlaştığı bu dönemde, büyükşehirlerin dar çevreleri dışında yaşayan geniş yığınlarda, her baskı dönemine eşlik eden bir “dinselleşme” ve “tutuculaşma” eğilimi baş gösterdi. Bu yalnızca ABD toplumunun tehlike hissettiğinde gösterdiği bir tepki değildi. ABD yönetimi topluma seslenirken şovenizmin ve dinî duyguların gücüne <span id="page118" title="118"></span>başvuruyordu.<a class="si-noteref" href="#f134" id="backref_134">134</a> Üstelik bu yönelimin ABD’nin Soğuk Savaş dış politikasıyla da ilişkisi vardı. Bu bağlamda, Soğuk Savaş ve din üzerine çalışmalarıyla bilinen Diane Kirby dikkatleri, Soğuk Savaş’ın öncü belgelerinden biri olarak kabul edilen ve ABD’nin hızla silahlanmasına yol açan NSC 68’e çekmektedir. NSC 68 jeopolitik bir değerlendirmeyle değil, “iyi” ABD’ yle “kötü” Sovyetler Birliği arasındaki apokaliptik mücadeleyi resmeden ifadelerle başlamaktaydı.<a class="si-noteref" href="#f135" id="backref_135">135</a> Bir yönüyle NSC 68 meşruiyetini iyi ile kötü arasındaki bu savaştan, Kirby’nin açıkladığı gibi, şeytana karşı maneviyatı güçlü özgür adamın savaşından almaktaydı. Truman’dan Reagan’a farklı ABD başkanları bu manevi mücadele söylemini benimsemişti.</p>
			<p>Manevi mücadele çağrısıyla sadece ABD vatandaşlarına seslenilmiyordu; çağrının muhatabı Hıristiyan dünyasıydı. Truman yönetiminin ilk işaretlerini verdiği bu dinsel Soğuk Savaş politikası, öncelikli olarak solun güçlü olduğu Avrupa’yı ve de özellikle sosyalist Doğu Avrupa’yı hedeflemekteydi. Bu, papalığın da içinde olduğu bir din cephesi açmak anlamına geliyordu. Ancak mücadele sadece Hıristiyanları kapsamıyordu. Bunun bir örneği, komünizme karşı maneviyat eksenli bir politikaya Müslüman din adamlarının ortak edilmesi için girişimlerde bulunulmasıydı.<a class="si-noteref" href="#f136" id="backref_136">136</a>Soğuk Savaş’ta Ortadoğu’nun önem kazanmaya başlamasıyla birlikte “komünizme karşı dinler buluşması” cazip bir Soğuk Savaş politikasına dönüştü.</p>
			<p>Liberaller ideolojik şiddet alanında tekleşirken muhafazakâr sağ, 1950’lerde toplumun gözü önünde yürütülen gü<span id="page119" title="119"></span>rültülü antikomünist kampanyanın esas vurucu gücü oldu. ABD’de muhalefetin şiddetle bastırılması için sağcılığın önü daha önce de açılmıştı. Yukarıda da bahsedildiği gibi, I. Dünya Savaşı yıllarında ve savaştan hemen sonra toplumdaki politikleşmeye karşı, özellikle kentlerde artan sosyal sıkıntılar nedeniyle patlayan grevlerin bastırılması için sağın sokak gücünden istifade edilmişti. Sağcı gruplar ve politikacılar komünist hareketin örgütlenmeye başlamasını da bahane ederek sorunların göçmen Ruslar tarafından kışkırtıldığını iddia etmiş ve göçmenlere saldırmış; 7 Kasım 1919’da, yani Bolşevik Devrimi’nin yıldönümünde başlatılan operasyon kapsamında Rus işçilerin toplanma yerleri olarak bilinen yerlere ve işçi önderlerinin yaşadığı evlere yapılan baskınlarla birlikte aylar süren tutuklama kampanyaları başlatılmıştı. Komünist hareket bu baskılar sonucu yeraltına çekilmişti. Bu olayların çarpıcı yönü, Bennett’in de belirttiği gibi 1950’lerin antikomünist ruhunun nüvelerini barındırıyor olmasıydı. Bennett bir ayrım noktası olarak 1920’lerde antikomünist histerinin “Amerikan olmayan” fikirlerin taşıyıcıları olarak yabancıları, göçmenleri hedef aldığını söyler.<a class="si-noteref" href="#f137" id="backref_137">137</a> Ancak 1950’lerde hedef haline gelenler çoğunlukla ABD’nin kendi vatandaşlarıydı. Bu kampanya çerçevesinde, komünist ya da sol hareket içinde bulunanlar Rus ajanı olmak ve dış güçlere hizmet etmekle suçlandılar.</p>
			<p>Yüzyıl başındaki dışlayıcı, şiddet yüklü sağ rüzgâr 1950’ lerde tekrar esmeye başladığında bu kez hedefte her kademeden bürokrat, aydın ve sanatçı bulunmaktaydı. Amerikan antikomünizminin simge ismi Senatör Joseph McCarthy sahneye çıkmadan önce Temsilciler Meclisi çatısı altında kurulan ve HUAC olarak kısaltılan bir araştırma komisyonu komünist sızma girişimlerini soruşturmaya başlamıştı. HUAC adını en çok Alger Hiss olayıyla duyurdu. Dışişleri Bakanlığı’nda çalışan Hiss, eski bir solcu olan <em>Time</em> editörü Whittaker Cham<span id="page120" title="120"></span>bers<a class="si-noteref" href="#f138" id="backref_138">138</a> tarafından Sovyet ajanı olmakla suçlanınca HUAC’a gönüllü olarak ifade vermeyi kabul etmiş, böylece uzun yıllar süren ve sonuçta Hiss’in hapse girmesiyle sonuçlanan dava başlamıştı. Bu dava bürokrasinin çeşitli kademelerinde görev yapan ve solla ilişkili olduğundan şüphelenilenlerin soruşturulması ve tasfiyesinde etkili oldu. Bürokrasiyi hizaya getirme kampanyasında bayrağı zirveye taşıyan ise Senatör McCarthy’ di. McCarthy uzun süre sarsılmaz liderliğini yapacağı antikomünist huruç harekâtının başlama işaretini, 9 Şubat 1950’de yaptığı ünlü konuşmasında ABD Dışişleri Bakanlığı’na komünistlerin yuvalandığını iddia ederek verdi. McCarthy elinde Komünist Parti üyesi Dışişleri Bakanlığı mensuplarının listesi bulunduğunu iddia etti. Bu iddialar üzerine senatoda oluşturulan bir komisyon McCarthy’nin suçladığı isimlerin sorgulanmasına başladı. Sorgulamalar sırasında McCarthy tarihe geçen bir demagog olarak ABD politikasında sivrildi.</p>
			<p>McCarthy’cilik olarak adlandırılan bu sindirme operasyonu, antikomünizmin doğasına uygun bir biçimde kısa süre sonra kendi ideolojik hattıyla uyuşmayan tüm seslerin bastırılmasına ve bir otosansür mekanizmasının işlemeye başlamasına yol açtı. McCarthy’nin siyasi sonunun gelmesiyle siyasi tansiyon düşmeye başladı. Bu aşamadan sonra McCarthy’ciliğin “geçici bir sapma” olarak yansıtılmasıyla<a class="si-noteref" href="#f139" id="backref_139">139</a> yürütülen operasyonun özellikle bürokrasinin sol unsurlardan temizlenmesinde ve bir aydın kuşağının sindirilmesinde oynadığı “geri alınamayacak” rol örtülmeye çalışıldı. Öte yandan McCarthy <span id="page121" title="121"></span>soruşturmaları sırasında karşısına aldığı aydınları suçlayan ve aşağılayan tavrı, bütün bu süreçte aydınların ABD değerleriyle uyuşmayan “yabancılar” olarak yansıtılması, toplumda antientelektüel duyguların kabarmasına yol açtı ve nihayetinde, aydınlar ile halk arasındaki yabancılaşma arttı.</p>
			<p>1954’ün hemen ertesinde, Amerikan entelektüelleri arasında, muhalif olan her şeyin üzerinden bir silindir gibi geçen bu dehşetli histerinin nedenlerini açıklamaya dönük bazı kıpırtılar belirmeye başladı. Bu tür girişimler arasında en fazla ses getireni, Daniel Bell’in editörlüğünde Talcott Parsons, Seymour Martin Lipset gibi önemli akademisyenlerin katkı yaptığı<a class="si-noteref" href="#f140" id="backref_140">140</a> <em>The Radical Right</em> (Radikal Sağ) başlıklı kitaptı. Sonraki yıllarda ilk yazılara yapılan eklerle yeni baskıları yapılan bu kitap, McCarthy’ciliğe yol açan sosyal psikolojik koşulların farklı isimler tarafından yapılan analizlerin bir derlemesiydi.</p>
			<p>1950’lerde McCarthy’ciliğin de bir parçası olduğu radikal sağ tırmanışı açıklamak için ABD tarihinde yer alan sağcı birikim, etnik ayrımcılık, dinî mezhepsel çatışmalar, sınıfsal problemler gibi birçok neden sıralayan yazarlar, temel olarak ABD toplumundaki statü kaygılarının sorunların altında yatan dinamik olduğunu savunur. Statü kaygısından kasıt, büyük buhranın ardından gelen ekonomik iyileşme döneminde yoksul tabakalardan gelerek sınıf atlayan orta sınıfların ulaştığı yeni statünün ellerinden kaymasından duydukları korku ve bu açıdan statülerine tehdit olarak gördükleri her gruba gösterdikleri tahammülsüzlüktür. Göçmenlerin ya da siyahların haklarını savunan entelektüellere kuşkuyla yaklaşan yeni orta sınıfların, entelektüellerin kozmopolitizmine düşmanlık beslemeye, kendilerini tanımlayan etnik-dinî-moral değerlere eskisinden daha fanatik bir biçimde sarılmaya başladıkları iddia edilmektedir. Yazarlar, toplumun çok farklı kesimlerini eline geçiren bir anomali olarak tanımladıkları <span id="page122" title="122"></span>radikal sağcılığın özellikle yoksullar arasından ve işçi sınıfı saflarında yaygın olarak gözlemlendiği ve buralardan çıkıp alt orta sınıf statüsünün keyfini sürmeye başlayan kesimlerin öncülüğünde genişlediği tezinde ortaklaşmaktadırlar.</p>
			<p>Görüldüğü gibi <em>The Radical Right</em>, yaşananlara sosyolojik ve psikolojik bir açıklama getirmeye çalışmaktaydı. Ancak böylece, yaşananlar Soğuk Savaş politikalarından ve ideolojisinden tamamen koparılarak yorumlanmaktaydı. Sağcı antikomünizmin sorumluluğunu, yükselen alt orta sınıflara yükleyen analiz, bu sürece öncülük eden ya da örtük onay veren kesimlerin yükünü hafifletmekte, bir anlamda yapılanları nesnelleştirmekte ve anonimleştirmekteydi. Bu dönemin liberal aydınları üzerine yazdığı kitabında Richard H. Pells, Bell öncülüğündeki yazarların açıklamalarını şöyle eleştirmektedir:</p>
			
			<blockquote>
			<p>Eğer biri Moskova’nın Amerikan demokrasisini sonunda yıkmaya dayanan dünya çapında bir komplo yürüttüğü iddiasını kabul ederse, eğer Marksizmi özünde bir casusluk ve yıkıcılık olarak tanımlarsa, eğer diğer ülkelerdeki devrimleri Sovyet saldırganlığı olarak görürse, eğer Rusya’yla her karşılaşmanın dünya güç dengelerinde basit bir stratejik sınavdan öte moral ve kültürel bir haçlı seferi olduğunda ısrar ederse, eğer süreklileşen uluslararası krizlerin içeride özgürlüklerin kısıtlanmasını gerektirdiğini düşünürse –bu tezi muhafazakârlar kadar liberaller de kabul ediyor– o zaman sağın devlet içindeki ihanete ve okullardaki sızmaya karşı savunmaya, medyayı soruşturmaya ve işbirliği yapmayan tanıkları kara listeye almaya ya da hapse göndermeye, ülkeyi geleneksel değerlerine döndürmeye ve dışarıda toptan bir zafer politikası izlemeye dönük vaazlarının hepsi fasit bir güvenilirliğe kavuşur.<a class="si-noteref" href="#f141" id="backref_141">141</a></p>
			</blockquote>
			
			<p>Pells eleştirisine liberal entelektüellerin yaşananlar karşındaki tavrına dikkat çekerek devam eder ve bu kesimi “modern <span id="page123" title="123"></span>Dr. Frankestein’lar” olarak tanımlar. Pells ayrıca, HUAC’tan sekiz, McCarthy’den ise sadece dört yıl sonra yarattıkları canavardan korkmaya başladıklarını söylemekteydi. McCarthizm’ in, liberallerin 1950’lerin ortasında kuşandıkları kendi militan antikomünizmlerinin genişlemiş ve çarpılmış bir biçimi olduğunu söyleyerek bu kesimi eleştirmeyi sürdüren Pells şöyle devam eder:</p>
			
			<blockquote>
			<p>Sağ baskı tekniklerini mükemmelleştirmiş olabilir, fakat sadakat yeminlerinden çok güvenlik risklerinden korkan, ülkenin okullarını komünist öğretmenlerden temizlemek konusunda el birliği eden ve komünist sempatizanların kültürel etkisini kınayan liberal politikacılar ve entelektüeller hiç de suçsuz değiller.<a class="si-noteref" href="#f142" id="backref_142">142</a></p>
			</blockquote>
			
			<p>Nitekim Seymour M. Lipset <em>The Radikal Right</em>’da yer alan “The Sources of the ‘Radical Right’” (Aşırı Sağın Kaynakları) başlıklı makalesinde, aşırı sağın antikomünist mücadelesinde komünistlerin yöntemlerine çok benzer yöntemler kullandığını, bu açıdan –komünistlerin “sosyal faşizm” tanımlamasına gönderme yaparak– “sosyal komünist” olarak adlandırılabileceğini söylemekteydi.<a class="si-noteref" href="#f143" id="backref_143">143</a> Makalenin dipnotunda yer alan şu ifadeler yöntemleri eleştirilen aşırı sağın düşman tanımının paylaşıldığını göstermekteydi:</p>
			
			<blockquote>
			<p>Bugünkü durum, tabii ki, geçmişteki vakalardan farklılık gösteriyor çünkü bugün doğrudan bir yabancı komplosu var; Komünist Parti. Fakat yeni sağ, geçmişte olduğu gibi bugün de komünist olmayan muhalif düşünceleri yabancı güçlere bağlıyor.<a class="si-noteref" href="#f144" id="backref_144">144</a></p>
			</blockquote>

			<p><span id="page124" title="124"></span>McCarthy’ci banal sağcılığın köklerini, kitlelerin sağlıksız ruh halinde arayan bu tür yaklaşımların Amerikan düşünce dünyasında önemli etkileri oldu. Kitlelere duyulan güvensizlik, kitlesel hareketlerin dönüştürücülüğüne şüpheyle yaklaşılmasına ve radikal olmayan bir değişim yöntemi olarak yasal süreçlerin öne çıkarılmasına yol açmaktaydı:</p>
			
			<blockquote>
			<p>Böylece, sivil haklara ve dış politika eğilimlerine odaklanma, gördüğümüz gibi, entelektüelleri müttefiklerini daha önce yanaştıkları ve önemsedikleri işçiler ya da köylüler arasından değil, zenginler ve hali vakti yerinde olanlar arasından seçmeye sevk etmiştir. Aslında sivil hakların çoğunluk oyuyla değil (genellikle sempatik bulunmayan) fakat geleneksel kurumlar, sınıf ayrıcalıkları ve hukuki hayat boyu (judicial life-tenure) atanma korunduğu anlaşılınca da muhafazakâr olmuşlardır.<a class="si-noteref" href="#f145" id="backref_145">145</a></p>
			</blockquote>
			</div>
			<div class="si-footnotes">
			<div class="si-footnote" id="f120"><a class="si-backref" href="#backref_120">120</a><span>. ABD’li oyun yazarı ve aydın Arthur Miller az sayıdaki kişiden biridir. Miller antikomünist yargılamaları Salem’deki 1692’deki cadı mahkemeleri üzerinden yerdiği alegorik oyunu <em>Cadı Kazanı</em> ile akıntıya ters duran bir aydın olmuştur. Miller, çok geçmeden, HUAC’ın hedefi olmuş, 1954’te yurtdışına çıkmak istediğinde kendisine pasaport verilmemiştir. HUAC’a ihbarlarda bulunan ve bu nedenle küstüğü arkadaşı Elia Kazan ise Hollywood’un gözde yönetmenlerinden biri olmayı sürdürmüştür. Kazan, <em>Cadı Kazanı</em> oyununa <em>Rıhtımlar Üzerinde</em> filmiyle yanıt vermiştir. Film ihbar etmenin bazı durumlarda gerekli olduğu mesajını vermektedir.</span></div>
			<div class="si-footnote" id="f121"><a class="si-backref" href="#backref_121">121</a><span>. <em>No Ivory Tower, McCarthyism&amp;The Universities</em>, s. 9.</span></div>
			<div class="si-footnote" id="f122"><a class="si-backref" href="#backref_122">122</a><span>. <em>Partisan Review</em> 1934-1936 yıllarında komünistlerin öncülüğünde kurulan John Reed klüplerinin yayın organıdır.</span></div>
			<div class="si-footnote" id="f123"><a class="si-backref" href="#backref_123">123</a><span>. Pells dergide şiirleri, öyküleri ya da makaleleriyle boy gösteren dönemin önemli entelektüelleri arasında şu isimleri sayıyor: Edmund Wilson, Saul Bellow, Paul Goodman, Meyer Schapiro, Alfred Kazin, Leslie Fiedler, Daniel Bell, C. Wright Mills, Arthur Schlesinger, Diana Trilling, Pauline Kael, James Agee, Irving Howe, Harold Rosenberg, Richard Chase, Ralph Ellison, James Baldwin, Norman Mailer, Bernard Malamud, Robert Brustein. Bkz. Richard H. Pells, <em>The Liberal Mind in a Conservative Age: American Intellectuals in the 1940s and 1950s</em>, New York, Harper &amp; Row, 1985, s. 73.</span></div>
			<div class="si-footnote" id="f124"><a class="si-backref" href="#backref_124">124</a><span>. Tanımlama Dwight Macdonald’a aittir. Bu sırada İngiltere’de kendisini sosyalist olarak tanımlayan George Orwell yazarlar, çizerler, sanatçılar arasında Sovyetlere sempatiyle yaklaşanlara benzer suçlamalar yöneltmektedir. Abbott Gleason, <em>Totalitarianism: The Inner History of the Cold War</em>, New York, Oxford University Press, 1995, s. 45.</span></div>
			<div class="si-footnote" id="f125"><a class="si-backref" href="#backref_125">125</a><span>. 1947’de <em>The New Republic</em>’in editörlüğünü Truman’ın kabinesinden kovduğu Ticaret Bakanı Henry Wallace üstlenmiştir. Wallace’ın editörlüğünde <em>The New Republic</em> Sovyetlerle dostluk politikası geliştirilmesini isteyen ve Soğuk Savaş’a karşı çıkan bir çizgi izlemişir. Bunlar dışında <em>Commentary</em> ve <em>The New Leader</em> isimli dergiler de entelektüeller tarafından takip edilen önemli dergilerdi. <em>Commentary</em> daha çok Yahudi entelektüellerine hitap ettiği için etki alanı biraz daha sınırlıdır. <em>The New Leader</em> ise Sosyal Demokrat Federasyon tarafından çıkarılan bir dergidir. Derginin esas yazı kadrosunu Sovyetler Birliği’nden ya da Doğu Almanya’dan göç eden, politik olarak Menşeviklere yakın olan Boris Nicolaevskii ve David J. Dallin gibi isimler oluşturmaktadır. Dergiye Troçkist Victor Serge, anarşist Max Nomad ve Paul Goodman dışında Sovyetler Birliği’ne karşı büyük kin besleyen John Dewey, Sydney Hook, Max Eastman, Melvin Lasky ve Irving Kristol gibi pek çok isim katkı yapmaktadır. Bu kadroyla <em>The New Leader</em> ABD’nin dış politikada Sovyetlere karşı tavrını sertleştirmesini isteyen önemli yayınlardan biri haline gelmiştir.</span></div>
			<div class="si-footnote" id="f126"><a class="si-backref" href="#backref_126">126</a><span>. Özellikle Troçki’nin Meksika’ya yerleşmesi ve burada yazdığı yazılarla Moskova Mahkemeleri’nin bir temizlik operasyonu olduğunu söylemesi ABD içinde de bu konudaki tartışmaları alevlendirecektir. ABD düşünce dünyasının önemli simalarından John Dewey öncülüğünde bir komisyon oluşturulmuş, bu komisyonun Troçki’yle görüşerek Troçki’nin suçsuz olduğunu ilan etmesi yeni bir fırtına koparmıştır.</span>
				<span>1939’da imzalanan Alman-Sovyet Paktı’nın aydınlar üzerindeki etkisi de tartışılan noktalardan biridir. Alman-Sovyet Paktı ilk başta bir şaşkınlık yaratmışsa da İngiltere ve Fransa’nın Çekoslavakya’nın Südetland bölgesini Nazi Almanya’sına bırakan Münih Anlaşması’na imza atmış olmaları ve birkaç yıl gibi kısa bir sürede Nazi Almanya’sının Sovyetler Birliği’ne saldırması 1939 paktının soldaki olumsuz etkisinin varsayılandan çok daha sınırlı kalmasına yol açmıştır. <em>No Ivory Tower, McCarthyism&amp;The Universities</em>, s. 54-55. Ancak 1930’lar boyunca Sovyetler Birliği’nin entelektüeller arasındaki prestijini çok fazla zedelemeyen bu gelişmeler, Hruşçov’un ünlü 20. Kongre konuşmasından sonra yeniden gündeme gelmiş ve tarih yeniden yazılırken Sovyetler Birliği’nin “çürümüş” yapısının zamanında iyi anlaşılamamış göstergeleri olarak o tarihte yer almışlardır.</span></div>
			<div class="si-footnote" id="f127"><a class="si-backref" href="#backref_127">127</a><span>. <em>The Heyday of American Communism, The Depression Decade</em>, s. 364.</span></div>
			<div class="si-footnote" id="f128"><a class="si-backref" href="#backref_128">128</a><span>. 1941’de yayımlanan <em>The Managerial Revolution</em> isimli kitap, Daniel Bell gibi isimlerin tezlerinin erken bir ifadesidir. Burnham burada kapitalizmin dayanıklı olduğunu, sosyal devrimin kapitalizm içerisinde zaten gerçekleşmekte olduğunu iddia etmektedir.</span></div>
			<div class="si-footnote" id="f129"><a class="si-backref" href="#backref_129">129</a><span>. <em>The Liberal Mind in a Conservative Age: American Intellectuals in the 1940s and 1950s</em>, s. 80.</span></div>
			<div class="si-footnote" id="f130"><a class="si-backref" href="#backref_130">130</a><span>. Ron Robin kitabının Kore esirleri tartışmasıyla ilgili bölümünde bu açıklamaları ayrıntılı olarak açıklıyor. Bkz. Ron Theodore Robin, <em>The Making of the Cold War Enemy: Culture and Politics in the Military-Intellectual Complex,</em> Princeton, N.J.: Princeton University Press, 2001, s. 162-181. Robin’in bu başarılı çalışması <em>think-tank</em>’lerde istihdam edilen davranışsalcı sosyal bilimcilerin araştırmalarıyla yeni düşmanın tanımlamasındaki rollerini ayrıntılı olarak analiz ediyor.</span></div>
			<div class="si-footnote" id="f131"><a class="si-backref" href="#backref_131">131</a><span>. Bu tartışmanın ilginç yönlerinden biri ABD’li askerlerin zayıflığına örnek olarak Türk askerlerinin “dayanıklılığının” örnek olarak verilmesidir. Kore’deki esir kamplarında ABD’li askerlerin koşullara dayanamayıp öldüğü, ancak aynı koşullarda Türk askerlerinin neredeyse hiç kayıp vermediği iddia edilmiştir. Age, s. 164.</span></div>
			<div class="si-footnote" id="f132"><a class="si-backref" href="#backref_132">132</a><span>. Age, s. 167-168.</span></div>
			<div class="si-footnote" id="f133"><a class="si-backref" href="#backref_133">133</a><span>. Beyaz perdede Soğuk Savaş’ın en çarpıcı ürünlerinden biri olarak kabul edilebilecek olan 1962 yapımı <em>Mançuryalı Aday</em> antikomünist bir ailenin çocuğu olan Raymond’un komünistler tarafından ele geçirilmesini ve ABD başkan adaylarından birine suikast düzenlemek üzere yönlendirilmesini anlatmaktaydı. Bu sonraki yıllarda da Soğuk Savaş popüler kültürünün en sevdiği temalardan biri olacaktır.</span></div>
			<div class="si-footnote" id="f134"><a class="si-backref" href="#backref_134">134</a><span>. Bu sürecin sembollerinden biri 1954’te, bayrak törenlerinde okunan sadakat yeminine “tek ulus tek tanrı” ifadesinin eklenmesine karar verilmesidir. Aynı yıl kongre, tüm ABD madenî ve kâğıt paralarının üzerine “Tanrı’ya Güveniriz” (<em>In God We Trust</em>) ifadesi eklenmiştir. İki yıl sonra ise bu ifade resmî düstur haline gelmiştir. Kirby, Dianne. “Harry Truman’s Religious Legacy: The Holly Alliance, Containment and the Cold War”, Dianne Kirby (Ed.) <em>Religion and the Cold War</em> içinde (77-102) Gordonsville, VA, USA: Palgrave Macmillan, 2003, s. 96.</span></div>
			<div class="si-footnote" id="f135"><a class="si-backref" href="#backref_135">135</a><span>. Dianne Kirby, “Religion and the Cold War-An Introduction”, age, s. 1-2.</span></div>
			<div class="si-footnote" id="f136"><a class="si-backref" href="#backref_136">136</a><span>. Dianne Kirby, “Harry Truman’s Religious Legacy: The Holly Alliance, Containment and the Cold War”, age, s. 93-94. Truman dönemindeki bu girişimler büyük oranda başarısızlıkla sonuçlanmış olsa da Soğuk Savaş boyunca çok sayıda dinlerarası buluşma gerçekleştirilmiştir.</span></div>
			<div class="si-footnote" id="f137"><a class="si-backref" href="#backref_137">137</a><span>. <em>The Party of Fear: From Nativist Movements to the New Right in American History</em>, s. 194.</span></div>
			<div class="si-footnote" id="f138"><a class="si-backref" href="#backref_138">138</a><span>. Chambers “özgürlük ve totalitarizm arasındaki destansı mücadele”ye katkısı dolayısıyla Ronald Reagan tarafından Başkanlık Özgürlük Madalyası’yla ödüllendirilir.</span></div>
			<div class="si-footnote" id="f139"><a class="si-backref" href="#backref_139">139</a><span>. Türkiye’de bu yıllarda McCarthy’ciliğe değinen az sayıdaki isimden biri olan Halide Edip Adıvar da tüm yaşananların ardından McCarthy’nin itibar kaybetmesini, ABD demokrasisinin bu tür sapmaları telafi eden mekanizmasına bağlamıştır:</span>
				<span>“Amerika’da son zamanlarda, McCarthy adlı bir âyan âzası ötekine berikine (yalnız memurlara değil) hattâ Amerika’nın dünyaca tanınmış âlimlerine dahi kızıllık damgası basarak umumî efkâra curnal edip durmuştu. Fakat bu hareketinin karşılığını, âyan ve yüksek mahkeme âzasının seçtiği bir heyet, McCarthy’e ziyadesiyle vermiştir. Bu defa da seçimlerde hezimete uğradığını yazan gazetelerin havadisi eğer doğrusu, umumî efkârın da bu curnalcılık ve iftira hareketine karşı cephe aldığını göstermektedir.” Halide Edib, <em>Türkiye’de Şark, Garp ve Amerikan Tesirleri</em>, İstanbul, Doğan Kardeş Yayınları Basımevi, 1955, s. 224.</span></div>
			<div class="si-footnote" id="f140"><a class="si-backref" href="#backref_140">140</a><span>. Kitabın yazarları şunlardır: Daniel Bell, Richard Hofstadter, David Riesman, Nathan Glazer, Peter Viereck, Talcott Parsons, Alan F. Westin, Herbert H. Hyman. Bkz. Daniel Bell (Ed.) <em>The Radical Right, The New American Right Expanded and Updated</em>, Garden City, New York, Anchor Books, 1963.</span></div>
			<div class="si-footnote" id="f141"><a class="si-backref" href="#backref_141">141</a><span>. <em>The Liberal Mind in a Conservative Age: American Intellectuals in the 1940s and 1950s</em>, s. 338-339.</span></div>
			<div class="si-footnote" id="f142"><a class="si-backref" href="#backref_142">142</a><span>. Age, s. 339.</span></div>
			<div class="si-footnote" id="f143"><a class="si-backref" href="#backref_143">143</a><span>. Seymour Martin Lipset, “The Sources of Radical Right”, <em>The Radical Right, The New American Right Expanded and Updated</em> içinde (307-371), Garden City, New York, Anchor Books, 1963, s.330.</span></div>
			<div class="si-footnote" id="f144"><a class="si-backref" href="#backref_144">144</a><span>. Lipset bu dipnotta ABD tarihinde daha önce ortaya çıkan extremist ajitasyonların da yabancı kumpasına işaret ettiklerini vurguluyor. Bkz. age, dipnot no: 11, s. 315-316.</span></div>
			<div class="si-footnote" id="f145"><a class="si-backref" href="#backref_145">145</a><span>. David Reisman ve Nathan Glazer. “The Intellectuals and the Discontended Classes”, <em>The Radical Right, The New American Right Expanded and Updated</em> içinde (105-159), s. 125-126.</span></div>
			</div>
  </body>
</html>