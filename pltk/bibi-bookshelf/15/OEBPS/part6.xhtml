<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="part6">
<div class="part">
			<h1 class="chapter-num">VI. BÖLÜM:</h1>
			<h1 class="chapter-title">Antikomünizmin Şemsiyesi Altında Modernleşmeci Aydınlar ve ABD</h1>
			<p><span id="page256" title="256"></span>Osmanlı modernleşme döneminden itibaren Batı düşüncesinin etkisinde kalan aydınlar, 1940’ların ikinci yarısından itibaren kendilerini kültürel Soğuk Savaş mücadeleleriyle ve Amerikan hegemonyasıyla şekillenen yeni bir ideolojik ortamla çevrelenmiş buldu. Türkiye’de aydınların Anglosakson düşünce geleneğiyle tanışıklığı yeni değildi; ancak bu tanışıklık, Kıta Avrupa’sına duyulan kültürel ve felsefi hayranlığın yanında hep ikinci planda kalmıştı. II. Dünya Savaşı’nın ardından ABD’yle gelişen ilişkilerin, ideolojik ortamı yeniden şekillendirmesi bu tanışıklığın boyutunu ilk kez köklü olarak değiştirdi. Soğuk Savaş antikomünizmi ve Anglosakson liberalizminin senteziyle belirlenen yeni ideolojik atmosfer, Türkiye düşünce dünyasında derin izler bıraktı. Aynı yıllar sömürge yönetimlerine karşı bağımsızlıklarını kazanan ülkelerin etkisiyle dünyada kalkınma tartışmaları hız kazandı. Gerek Sovyetler Birliği gerekse ABD, Batı dışı toplumların siyasi bağımsızlık sonrası karşı karşıya kaldıkları ekonomik sorunlara çözüm bulma arayışlarına yanıt vermeye çalışmaktaydı. ABD’nin sosyalizme alternatif modernleşme ve kalkınma önerilerinin yarattığı tartışmalar, Türkiye’ye yerel koşullardan kaynaklanan kırılmalarla yansımaktaydı.</p>
			<p>Bu bölümde görüşleri ele alınan aydın grubu, Türkiye’nin Batıcı ve laik kapitalist yapısına kökten eleştirileri olmayan <span id="page257" title="257"></span>kesimdir. Bu anlamda Kemalist çevrelerin yanı sıra Kemalist olarak nitelenemeyecek, egemen yapıyı kısmen eleştiren, ancak egemen paradigmayı büyük ölçüde onaylayan kesimler üzerinde durulacaktır. Bu kesimlerin yeni ideolojik ortamdaki konumları bölümün esas konusunu oluşturmaktadır. Bu bağlamda, tarihsel olarak “bağımsızlık” kaygısı taşıdığı düşünülen bu aydın grubunun, ABD’nin Türkiye’deki çok yönlü etkisini neden büyük oranda olumlu gördüğü, hangi başlıklarda ABD menşeili fikirleri ya da genel Soğuk Savaş ideolojisini benimsemeye yaklaştığı açıklanmaya çalışılmaktadır.</p>
			<p>Düşünce dünyasına yoğunlaşan bir çalışma için farklı eğilimleri içinde barındıran bu kesimi, çıkardıkları dergiler üzerinden takip etmek, çalışmanın temel sorularının yanıtlanabilmesi bakımından uygun yöntemlerden biridir. Ancak süreli yayınları takip etmenin yol açtığı önemli sıkıntılardan biri, bu yıllarda yayımlanan fikir dergilerinin ele aldıkları konuları işlerken sergilediği yüzeysellik ve istikrarsızlıklar nedeniyle analiz yapmanın güçleşmesidir.</p>
			<p>Bu inceleme kapsamında döneme damgasını vuran ya da ABD’yle ilgili tartışmalar bağlamında önem kazanan yayınlar arasından Hüseyin Cahit Yalçın’ın <em>Fikir Hareketleri</em>, Ali Fuat Başgil ve Ahmet Emin Yalman’ın bir süre birlikte götürdüğü <em>Hür Fikirler</em> ve Aydın Yalçın’ın <em>Forum</em> dergileri incelenmiştir. Aslında <em>Fikir Hareketleri</em> 1930’larda yayımlanan bir dergidir. Ancak bu yıllarda Avrupa’da sürdürülen ve sonraki yıllarda Soğuk Savaş fikir mücadelelerine zemin oluşturacak tartışmaları aktardığı için bu çalışmanın kapsamına dahil edilmiştir. Böylece Türkiye düşünce dünyası içerisinde bir grubun ABD’ye ilişkin görüşleri ya da Amerikan etkisine elverişli teorik ideolojik ya da reel politik eğilimleri 1930’lardan başlayarak 1960’lara kadar takip edilebilmiştir.</p>
			<p>Bu yayınlar arasında <em>Forum</em> gerek içerik zenginliği ve derinliğiyle gerekse bu çalışmanın yanıt aradığı sorulara en doyurucu yanıtları veren yayın olması sebebiyle diğerlerinden ayrılmaktadır. <em>Forum</em>’un bir diğer önemli özelliği; ABD’ nin Türkiye’de özel olarak önemsediği yönetici-bürokrat-ay<span id="page258" title="258"></span>dın kesimlere seslenen, Amerikan düşünce dünyasıyla bu kesimler arasındaki fikir akışına bir anlamda aracılık eden, gelişme-kalkınma sorunlarını tartışan, ABD’yle yoğun ilişki halindeki üniversitenin içinden çıkan bir yayın olmasıdır. Bu nitelikler <em>Forum</em>’u önemli kılmaktadır. <em>Forum</em> çevresinin yürüttüğü tartışmalar; modernleşmeci aydınların ABD karşısındaki pozisyonlarıyla Amerikan etkisine açık ya da kapalı yönleri konusunda bütünsel bir analiz yapmaya olanak sağlamaktadır. <em>Forum</em>, demokrasi ve özgürlük tartışmasının ötesine geçerek iktisadi gelişme ve sosyal politika konularını ele almasıyla da diğer yayınlardan ayrışmaktadır. Bu bölümdeki tartışmanın merkezine <em>Forum</em>’un yerleşmesi, dergi yazarlarının ve hatta okuyucularının daha sonra 1960’ların önemli devlet adamları, politikacıları ve bürokratları olarak sahneye çıkmalarıdır. <em>Forum</em>’a yazan herkesin aynı ideolojik duruşu sergilediğini veya 1950’lerde sergiledikleri duruşu 1960 ve 1970’lerde aynen koruduğunu söylemek mümkün değildir. Dergide yazan isimlerin 1950’lerde daha çok, nüans düzeyinde kendini belli eden farklı eğilimleri, sonraki yıllarda Türkiye’deki siyasi fikir çatışmalarının keskinleşmesiyle birlikte ayrı siyasi pozisyonlara dönüşmüştür. Ancak yine de <em>Forum</em>’la birlikte, Cumhuriyet’in yetiştirdiği ilk kuşak Batıcı liberal aydın çevresinin, Türkiye siyasi düşüncesinde varlığını hissettirdiği görülür. Burada analiz edilen görüşlerin büyük ölçüde bu kuşağı temsil ettiği belirtilmelidir.</p>

			</div>
  </body>
</html>