<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter1-2">
<div>
			<h2>Tarihsel miras: Gen kodu olarak antikomünizm</h2>
			<p>Türkiye’de resmî çevrelerin modernleşmeci, milliyetçi ya da İslamcı kesimlerin düşünce dünyalarının asgari müştereklerinden biri, nedenleri farklılaşsa da komünizme karşı beslenen derin kuşku ve nefrettir. Erken Cumhuriyet döneminde komünizm düşmanlığının gündelik siyasetin başlıca gündem maddeleri arasına girmesi 1930’ların ikinci yarısına rastlar. 1920’ler Türkiye’sinde de siyasi hayat, antisovyetizm ve antikomünizmden bağışık değildi. Ancak bu karşıtlık, 1930’lara gelince iktidar çevreleriyle içli dışlı milliyetçi ve Pantürkçü bir kesim tarafından yürütülen yaygın ve açık bir propagandaya dönüşmüştü. Almanya ve İtalya’da faşist hareketlerin güçlenmesinden cesaret alan, II. Dünya Savaşı’nın ilk yıllarında özellikle Almanya’nın Sovyetler Birliği’ne saldırmasıyla coşan komünizm karşıtlığı, Soğuk Savaş antikomünizminin öncülü niteliğindeydi. Türkiye’de egemen ve resmî ideolojilerin de öğelerinden biri olan antikomünizm, “Hür Dünya”yla bütünleşme sürecinde resmî ideolojinin baskın temalarından birine, Soğuk Savaş “antikomünizm”ine dönüştü.</p>
			<p>Soğuk Savaş antikomünizminine temel oluşturan komünizm karşıtlığı Cumhuriyet’in tarihsel ve ideolojik formasyonu içerisinde birbiriyle ilişkili iki kaynaktan beslenmekteydi. Kuşkusuz bunların başında sınıf kavramından ve sınıf çelişkisi fikrinden duyulan rahatsızlığı saymak gerekir. Kemalist ideoloji özellikle 1930’lardaki olgunlaşmış haliyle <span id="page60" title="60"></span>sınıfların varlığını inkâr ederken, halkçılık ilkesiyle parçaların bütün içinde eridiği organik bir toplum modelini veri alıyordu. Bu anlayışın ürünü kimi zaman sınıfların varlığını reddeden, kimi zaman sınıfların belli bir toplumsal işbölümü içerisinde birbirini tamamladığını öne süren bir söylem olmuştu.<a class="si-noteref" href="#f27" id="backref_27">27</a> Tabii, sınıf siyasetinin reddi sadece söylem düzeyinde kalmamış, yasal düzenlemeler ve zor yoluyla sınıf mücadelesinde dengenin emekçi sınıflar lehine değişmesinin önü alınmaya çalışılmıştı.<a class="si-noteref" href="#f28" id="backref_28">28</a> Kemalist ideolojinin komünizm karşıtlığı, halkçılık ilkesiyle açık bir biçimde sergilendiği gibi, bütüncül bir toplum yaratma amacıyla ve dolayısıyla ulus inşa projesiyle yakından alakalıydı.</p>
			<p>Bunun dışında, Kemalizmin tutumuna kaynaklık eden önemli tarihsel etkenlerden söz edilmelidir. Kemalist kadronun tarihsel deneyimleri incelendiğinde Ulusal Kurtuluş Savaşı’ndaki Sovyet desteğinin antikomünizmle zıtlık yarattığı düşünülebilir. Sovyetlerin, Anadolu’daki mücadeleye verdiği askerî, maddi ve siyasi destek bir yana, Sovyet iktidarının kurulmasıyla Türkiye’nin de bir parçası olduğu coğrafyada yeni dengelerin oluşmasını sağlamıştı. Daha açık bir deyişle Anadolu’daki mücadelenin Sovyetlere yakınlaşması ihtimali ve Sovyet iktidarının bölgesel dengeler üzerindeki ağırlığı, başta İngiltere olmak üzere işgalci güçlerin hesaplarını gözden geçirmeye sevk etmişti. Kemalistler ise bu süreçte İngiltere’yle Sovyetler arasındaki siyasi çatışmadan yararlanmaya çalışmaktaydı.<a class="si-noteref" href="#f29" id="backref_29">29</a> Ancak bu politika oldukça kısa sürdü. Em<span id="page61" title="61"></span>peryalist ülkelerin iki iktidar arasındaki işbirliğinin boyutlarına ve geleceğine ilişkin kuşkuları, işgalin sonlanmasından hemen sonra yine Kemalist kadroların çabalarıyla giderildi.<a class="si-noteref" href="#f30" id="backref_30">30</a> Esasında, İngiltere’nin, Mustafa Kemal’in antikomünist ve antisovyetik çizgisini yorumlamakta ve bu tutumdan yararlanmakta zorlandığı söylenebilir.<a class="si-noteref" href="#f31" id="backref_31">31</a> Buna rağmen, Mustafa Kemal önderliğindeki kadronun Batı dünyasına yakınlaşma yönündeki tutumu, iki taraf arasında ilişkilerin yeniden kurulmasında kilit rol oynadı. Özellikle Lozan görüşmelerindeki tutum, tüm pürüzlere rağmen, Türkiye’nin Sovyetlerle ilişkilerine mesafe koyacağı yönünde güçlü bir kanaatin oluşmasını sağladı. Ancak Musul Sorunu nedeniyle İngiltere’yle ilişkilerin gerçek anlamda yumuşaması 1920’lerin sonunu bulacaktı.</p>
			<p>Türkiye’deki ulusal bağımsızlık mücadelesi, eşzamanlı olarak, aralarında sosyalist ve komünist unsurların da bulunduğu gruplar arasında süren bir iktidar mücadelesiydi. Mustafa Kemal önderliğindeki kadro oldukça güçlü olmakla birlikte, 1920 güzünde Anadolu’da oluşmakta olan yeni iktidarın nasıl şekilleneceği konusunda belirsizlik sürmekteydi. <span id="page62" title="62"></span>Türkiye Komünist Partisi, Sovyetlerle ilişkileri nedeniyle Mustafa Kemal ve ekibinin tedirginlik duyduğu hareketlerden biriydi. Parti, eylül ayında Bakü’de kurulmuştu. Kuruluştan kısa süre sonra Anadolu’ya geçen parti önderleri Trabzon’da katledildi. Anadolu’daki kurtuluş mücadelesinin liderliğini elinde tutmak isteyen Mustafa Kemal’in, bu dönemde solun tasfiyesine dönük girişimlerde bulunduğu görülür. Mustafa Kemal’in resmî bir komünist partisi kurmasının<a class="si-noteref" href="#f32" id="backref_32">32</a> nedenlerinden biri içerideki iktidar mücadelesiydi. Başta komünistler olmak üzere bağımsızlık mücadelesinin sol kanadının ortadan kaldırılması, Kemalist hareketin bir iktidar gücüne dönüşümünde basamaklardan biri oldu.</p>
			<p>Kemalist ideolojinin sınıf mücadelesine kapalılığı ve kuruluş yıllarında sola karşı yürütülen mücadele, yönetici sınıfın komünizm karşıtlığını besleyen iki önemli kanaldı. Ancak antikomünizmin resmî makamlarla temas içerisinde olan daha geniş bir çevre tarafından körüklenmesi yukarıda da belirtildiği gibi 1930’ların ikinci yarısında gerçekleşti. Alman faşizminden esinlenen ve savaş başladığında Nazi Almanya’sının Sovyet topraklarında ilerlemeye başlamasıyla birlikte Alman planlarında yer kapmaya heveslenen Pantürkçüler antikomünist propagandada önderliği ele aldı.<a class="si-noteref" href="#f33" id="backref_33">33</a> Almanya’nın etkisindeki bu grubun ırkçı ve antisovyet söylemi, resmî makamlardaki kimi isimleri de cezbetmiş, Nazi yanlılığı ve Sovyet düşmanlığı Alman ordularının Sovyet topraklarında ilerlediği 1941-1943 arasında doruğa çıkmıştı. Bu yıl<span id="page63" title="63"></span>larda cüret kazanan ve bir histeri halini alan antisovyetizm, savaşın bitmesiyle birlikte geçici bir süre için geriye çekildi. Ancak II. Dünya Savaşı’nın ardından Sovyet yönetiminin Türkiye’den toprak talebinde bulunduğu iddialarıyla yeniden yükseldi ve Türkiye’de siyasi söylemin merkezine yerleşti. Özellikle Türkiye’nin ABD liderliğindeki Soğuk Savaş kampında gözüpek üyelerden biri olarak yerini almasıyla birlikte, antikomünist söylem ve pratik siyasal hayatın en belirleyici özelliklerinden biri haline geldi.</p>
			<p>Dikkat çekilmesi gereken bir nokta, Türkiye’nin savaş yıllarında uzunca bir süre ve savaşın hemen ardından sergilediği antisovyetik tutum açısından, Batılı güçlerle bir eşzamanlılık içerisinde olmayışıdır. Aynı dönemde ABD ve Avrupa kamuoylarında Nazi yayılmacılığı ve faşist uygulamalar birincil gündem maddesiydi. Sovyetlerin, Nazi Almanya’sına karşı verdiği savaş ve Avrupa’da komünistlerin antifaşist direnişte oynadıkları öncü rol nedeniyle ABD kamuoyunda bile Sovyetlere karşı sempati duygusu hâkimdi. Savaşın ardından ABD’de Soğuk Savaş ideolojisi devlet kurumlarını ve kamuoyunu ele geçirene kadar bu duygunun eşlik ettiği bir iyimserlik havası hüküm sürmekteydi. Türkiye ise Soğuk Savaş dönemine eskiye dayanan koyu bir komünizm düşmanlığıyla girdi. Üstelik bu düşmanlık resmî çevreler dışında da paylaşılmaktaydı. Türkiye’deki antisovyetizmin ve komünizm düşmanlığının bu “yerli” karakteri, Soğuk Savaş boyunca ABD’yle girilen idelojik etkileşimi doğru tahlil etmek için göz önünde bulundurulması gereken önemli noktalardan biridir.</p>
			<p>Soğuk Savaş’la birlikte ise, antikomünist histeri hem ABD hem de Türkiye’de düşünce hayatı ve fikir özgürlüğü üzerinde ağır bir baskı kurmaya başladı. Bu histeri, öyle bir düzeye ulaşmıştı ki, çoğunlukla gerçekle bağı koptu, her tür aykırı fikri, gayrimeşru ilan etmenin bir yöntemine dönüştü ve çok boyutlu bir kampanya şeklinde yürütüldü. “Antikomünizm”i bir fikir öğesi olmaktan çıkarıp bir hareket haline getiren de bu kampanyaydı. Özellikle Türkiye’de komünizm düşmanlığını, tarihsel ve yapısal köklerine rağmen 1940’la<span id="page64" title="64"></span>rın ikinci yarısına kadar “antikomünizm” olarak; yani sistemli bir hareket olarak tanımlamak pek mümkün değildi. Soğuk Savaş’a kadar, sınıf mücadelesine duyulan düşmanlık ve antisovyetizmin körüklediği korkulara dayanan bir komünizm karşıtlığından söz edilmelidir.</p>
			<p>II. Dünya Savaşı sonrası Türkiye’deki çok partili yeni siyasi yapıya bakıldığında antikomünizmin başka bir işlev daha üstlendiği fark edilir. Bu yıllarda özellikle iktidar ve muhalefet partileri arasında zaman zaman fiziki çatışmaya dönüşen siyasi rekabete rağmen, antikomünizm bir ortak payda ve birleştirici bir ortak düşman yarattı. Komünizmin bir dış güçle ilişkilendirilmesi, komünizme karşı mücadeleyi bir “ulusal politika”ya dönüştürdü; partiler, hükümetler, programlar değişse de komünizmle mücadele politikası Cumhuriyet’in sabiti oldu. Aynı şekilde sosyalist aydınlar dışarıda tutulacak olursa antikomünizm, farklı ideolojilerden beslenen fikir çevrelerinin uzlaşma, yakınlaşma ve kimi zaman eklemlenme noktasıydı.</p>
			</div>
			<div class="si-footnotes">
			<div class="si-footnote" id="f27"><a class="si-backref" href="#backref_27">27</a><span>. Meslek zümrelerini birbirini bütünleyen organlar olarak gören bu korporatist dünya görüşünün bir analizi için bkz. Taha Parla, <em>Ziya Gökalp,</em> <em>Kemalizm ve Türkiye’de Korporatizm</em>, İstanbul, İletişim Yayınları, 2001.</span></div>
			<div class="si-footnote" id="f28"><a class="si-backref" href="#backref_28">28</a><span>. Doğrudan bu konuyla ilgili yasal düzenleme Türk Ceza Kanunu’nun 141 ve 142. maddelerinde ifadesini bulmuştur. Bu maddelerin arkasındaki zihniyet ve tarih içerisinde geçirdiği değişimin bir analizi için bkz. Cangül Örnek, “Türk Ceza Kanunu’nun 141 ve 142. Maddelerine İlişkin Tartışmalarda Devlet ve Sınıflar”, <em>AÜ</em> <em>Siyasal Bilgiler Fakültesi Dergisi</em>, 69 (1), 2014, s. 109-139.</span></div>
			<div class="si-footnote" id="f29"><a class="si-backref" href="#backref_29">29</a><span>. Hale’e göre askerî zaferi mümkün kılan faktörlerden biri bu rekabetin başarılı bir biçimde kullanılmış olmasıdır. William Hale, <em>Turkish Foreign Policy since 1774</em>, London, Routledge, 2013, s. 31.</span></div>
			<div class="si-footnote" id="f30"><a class="si-backref" href="#backref_30">30</a><span>. Yerasimos, Lozan görüşmelerinin başlamasından hemen sonra Türkiye’nin benimsediği politikayla ilgili şunları yazıyor: “Böylece, temsilciler Lozan’a doğru yola çıkmadan önce Türk-Sovyet ilişkileri hiçbir hayale yer bırakmayacak kadar açıktır. Türk Hükümeti, herhangi bir ortak diplomatik cephe kurmayı düşünmediği gibi, Rusya’nın konferansa katılmasını Batı ile anlaşma olanaklarını azaltan bir dene olarak görmektedir.” Stefanos Yerasimos, <em>Türk-Sovyet İlişkileri: Ekim Devriminden “Millî Mücadele</em>”<em>ye</em>, İstanbul, Gözlem Yayınları, 1979, s. 491. Yerasimos, Lozan’da özellikle Boğazlar meselesi görüşülürken Türkiye’nin İngiltere’yle işbirliğini ayrıntılı olarak açıklamaktadır. Bkz. age, s. 483-513.</span></div>
			<div class="si-footnote" id="f31"><a class="si-backref" href="#backref_31">31</a><span>. Bu yıllarda ABD’nin, Kemalist hareketi ve bölgedeki dengeleri daha farklı yorumladıkları görülmektedir. Amiral Bristol Temmuz 1920’de ABD Dışişleri Bakanlığı’na şöyle yazmıştır: “Bugünkü durumda Türkler, Bolşevik yardımını aramaya mahkûm edilmiştir. Elde edebildiğim bilgilere göre, Türkler Bolşevikliğe sempati beslemiyor, Bolşeviklere katılmak istemiyorlar, ancak Yunan ve Avrupa saldırganlığına karşı kendilerini korumak için son çare olarak Bolşevik yardımını arıyorlar. Bolşeviklik Türkiye’de yayılıyorsa sanıyorum bunun suçluları başta Büyük Britanya ve Yunanistan, daha az derecede Fransa ile İtalya olacaktır. (...) Birleşik Devletler, Bolşevikliğin yayılmasına karşı ise o zaman Türkiye’de Bolşevikliğin yayılmasına yol açma eğilimi gösteren bugünkü politikaya kesinlikle muhalefet edilmelidir.” Orhan Duru, <em>Amerikan Gizli Belgelerinde Türkiye’nin Kurtuluş Yılları</em>, İstanbul, Türkiye İş Bankası Kültür Yayınları, 2001, s. 101-102.</span></div>
			<div class="si-footnote" id="f32"><a class="si-backref" href="#backref_32">32</a><span>. Mustafa Kemal bu sol hareketi ezmek için Ocak 1921’de harekete geçti. Zürcher’e göre sebep, aşırı solun bir tehdit oluşturması değildi. Ancak Sovyetlerin desteğini sağlamak isteyen Mustafa Kemal için Enver Paşa’nın varlığı bu yola başvurmayı gerektirmişti. <em>Modernleşen Türkiye’nin Tarihi</em>, s. 230. Tunçay ise sola karşı mücadelenin bir aracı olarak tasarlanan resmî TKF’nin kuruluşunun asıl maksadını iç politikayla alakalı görür. Bkz. Mete Tunçay, <em>Türkiye’de Sol Akımlar</em>, Cilt 1, İstanbul, BDS Yayınları, 1991, s.94.</span></div>
			<div class="si-footnote" id="f33"><a class="si-backref" href="#backref_33">33</a><span>. Özdoğan, Türkiye’yi savaşa sokmak isteyen Almanların yararlandığı Pantürkçülerden, Almanya’nın, Türkiye’nin kendi yanında savaşa girebileceği yönündeki beklentisini sürdürmek isteyen Türk makamlarının da yararlandığını belirtmektedir. Bkz. Günay Göksu Özdoğan, <em>“Turan”dan “Bozkurt”a: Tek Parti Döneminde Türkçülük (1931-1946)</em>, İstanbul, İletişim Yayınları, 2002, s. 126-127.</span></div>
			</div>
  </body>
</html>