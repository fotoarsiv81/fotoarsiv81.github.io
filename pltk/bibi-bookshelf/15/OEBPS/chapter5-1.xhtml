<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter5-1">
<div>
			<h2>Le Play Okulu ve Amerikan sosyolojisinin etkisinde sosyoloji</h2>
			<p>Türkiye’de sosyal bilim disiplinlerindeki uzmanlaşmanın henüz uç noktasına götürülmediği 1950’lerde, sosyoloji disiplini, nispeten eski bir disiplin olması ve siyasi düşüncenin şekillenmesinde kilit rol oynaması dolayısıyla sosyal bilimlerin ana kolu olmayı sürdürmekteydi. Ancak bu yıllardan itibaren Amerikan sosyolojisiyle tanışan geleneksel sosyolojinin ele aldığı konuların farklılaşması ve ampirik yöntemlerin daha fazla kullanılmaya başlaması disiplinin geçirdiği dönüşümün işaretleriydi. Sosyolojinin yanı sıra, kökleri daha eskiye gitmekle birlikte bir disiplin bütünlüğüne bu yıllarda ulaşan kamu yönetimi ve psikoloji hızlı bir değişim içindeydi. Sosyolojiden koparak ayrı bir disiplin kimliği kazanan siyaset biliminin yanı sıra uluslararası ilişkiler disiplinin gelişimi de yine bu yılların ürünüydü. 1960’lara gelindiğinde Türkiye’de sosyal bilim disiplinlerinin olgunlaşma sürecini büyük oranda tamamladığı görülür. Dolayısıyla pek çok disiplin erken Soğuk Savaş döneminin sosyal bilim yaklaşımları tarafından belirlenmiştir.</p>
			<p>Sosyal bilimleri, sosyoloji başta olmak üzere, bir bütün olarak etkileyen gelişme, bu alanda ABD’nin Kıta Avrupa’sına üstünlük kurmaya başlamasıyla birlikte felsefi-teorik yaklaşımların gerilemesi ve deneyselci yaklaşımların yaygınlaşmasıydı. Türkiye sosyal bilimleri de bu yeni eğilimden muaf kalmadı. Bu konuda hemfikir olunan nokta, Türkiye’de 1940’ ların ikinci yarısından itibaren “tecrübi sosyoloji”nin daha fazla itibar görmeye başladığı ve ampirisizmin yöntem ara<span id="page197" title="197"></span>yışlarını belirler hale gelmesidir. Sosyoloji tarihi üzerine yazanlar arasında bu konuda genel bir mutabakat olmakla birlikte bu eğilimin kaynakları konusunda farklı görüşler ileri sürülmüştür. Çoğunlukla 1940’lardan itibaren Türkiye’de, Chicago Okulu’nun artan etkisinden söz edilir ve bu bağlamda, doktora eğitimlerini ABD’de görerek Türkiye gelen DTCF’nin genç öğretim üyelerinin akademik üretimlerine işaret edilir.</p>
			<p>Gerçekten de bu yıllarda DTCF Sosyoloji Kürsüsü dünyadaki sosyal bilimler literatürünü daha fazla takip eden dinamik bir kadroya sahipti. Dahası bu kadro daha önce Türkiye’de yapılmayan bir şeyi yapmaya başladı: saha araştırmalarına yöneldi. Bu araştırmalara öncülük edenler arasında, köy tetkikiyle adını duyuran Behice Boran’la Niyazi Berkes ve Mediha Berkes sayılabilir.</p>
			<p>Dönemin önemli entelektüelleri arasında da isimleri zikredilebilecek olan Behice Boran ve Niyazi Berkes, doktora derecelerini Amerikan üniversitelerinden almıştı. Böylece, o güne kadar yükseköğrenim için daha çok Avrupa ülkelerinin tercih edildiği Türkiye’de, Amerikan üniversitelerinde eğitim gören sosyal bilimciler kuşağının da öncüleri arasına girmişlerdi. Nitekim bu özellikleri ve saha araştırması tekniğiyle yapılan köy tetkikleri nedeniyle bu isimler, DTCF Felsefe Bölümü’ndeki diğer genç meslektaşlarıyla birlikte Türkiye’ye Amerikan sosyolojisinin girişine önayak olan kişiler olarak tanımlanır. Bu konuda az sayıda da olsa aykırı görüşler de vardır. Örneğin Gökhan Atılgan, Behice Boran monografisinde, Boran’ın sosyoloji üzerine görüşlerini derli toplu olarak ifade ettiği bir makalesine<a class="si-noteref" href="#f264" id="backref_264">264</a> dayanarak bu iddianın kısa yoldan yapılmış, hatalı bir yorum olduğu yönünde bir değerlendirmede bulunur. Atılgan, Boran’ın toplumu değerler sistemi üzerinden analiz eden Weber-Sombart geleneğine ve bu geleneğin izleyicisi olan Türkiye’deki resmî sos<span id="page198" title="198"></span>yolojiye eleştiriler yöneltirken Amerikan sosyolojisine yakınsadığını, ancak bu sosyoloji ekolüne de önemli eleştiriler yönelttiğini belirtir. Boran’ın Amerikan sosyolojisine yönelik eleştirileri, toplumsal olguları toplumsal bütünlükten kopuk bir biçimde ele alan ve toplumsal sorunlara gözünü kapatan yaklaşımı, sosyoloji tekniklerinin tek ilgi alanına dönüşmesi ve toplumsal eleştirinin yokluğunda kendi sistemlerini veri alarak dikkatlerini bu sistemin işleyiş ayrıntıları üzerinde yoğunlaştırmaları gibi başlıklara odaklanıyordu.<a class="si-noteref" href="#f265" id="backref_265">265</a></p>
			<p>Gerçekten de Boran ve meslektaşlarının Ankara’nın civar köylerinden başlamak üzere köy tetkiklerine yönelmiş olmalarının arkasındaki tek güdülenme ithal bir sosyoloji anlayışının etkisinde kalmaları değildi. Dikkatlerden kaçmaması gereken önemli bir nokta, köy tetkiklerini genç biliminsanları için çekici kılanın Anadolu’yu tanıma tutkusu olmasıdır.<a class="si-noteref" href="#f266" id="backref_266">266</a> Zaten o yıllarda yapılan köy araştırmaları büyük oranda sosyoekonomik tartışmaların göbeğinde olan “köy kalkınması” sorunu etrafında şekillenmişti. Bu araştırmalar, Kemalist köycülük hareketinin etkisinden tamamen bağımsız olmamakla birlikte Kemalist köycülüğün “eğitime” verdiği önceliği eleştirmekte, köylünün toprak sahibi olması ve iktisadi sınıfların menfaat çarpışmalarına karşı korunması<a class="si-noteref" href="#f267" id="backref_267">267</a> gibi meselelerin önemine dikkat çekilmekteydi.</p>
			<p>Öte yandan, Türkiye’de Amerikan sosyolojisini derli toplu tanıtan ilk yazıların yazarı olan Berkes, <em>Ülkü</em> dergisinde yayımlanan “Birleşik Amerika Devletlerinde Sosyoloji” başlıklı yazılarında<a class="si-noteref" href="#f268" id="backref_268">268</a> bu ülkenin sosyal siyasal tarihiyle sosyo<span id="page199" title="199"></span>loji düşüncesinin gelişimi arasında ilişki kurarken toplumsal sorunlar, çelişkiler ve sınıflar gibi parametreleri değerlendirmelerinin temel çerçevesi olarak kullanmaktaydı. Bir dizi halinde yayımlanan bu yazılar, ABD’deki sosyoloji anlayışına ciddi bir eleştiri getirmemekle birlikte, konusunu incelerken kullanmaya çalıştığı tarihsel toplumsal çerçeveyle yaklaşım ve yöntem açısından ilgi nesnesinden uzak bir perspektifin ürünüdür.</p>
			<p>Bu ekibin Amerikan sosyolojisinin Türkiye’ye taşınmasındaki rollerini tayin etmek bakımından Behice Boran’ın Ankara’da “suçlu çocuklar” üzerine yaptığı araştırmaya ilişkin yazısı üzerinde kısaca durulabilir.<a class="si-noteref" href="#f269" id="backref_269">269</a> Boran’ın “Mücrim Mahalleler” başlıklı yazısı, sürdürdüğü şehir sosyolojisi araştırmasının çocuklar arasında suç işleme eğilimiyle bunun mekânsal şartları arasındaki ilişkiyi inceleyen ayağıyla ilgiliydi. Boran, yaptıkları araştırmada cürümleri koşullayan sosyal şartlar üzerinde durmaktaydı. Suçu bir sosyal mesele olarak ele alırken sosyoekonomik koşulların belirleyiciliğine işaret etmeye çalışıyordu. Bu incelemesi Boran’ın Marksist eğilimine ilişkin güçlü ipuçları vermektedir. Henüz bu açıdan olgunlaşma evresini kapatmayan Boran düşüncesine ilişkin yapılabilecek kesin tespitlerden biri, Boran’ın Chicago Okulu’nun fert merkezli yaklaşımını benimsemediğidir. Ancak bilindiği gibi, şehir sosyolojisi bir alan olarak Chicago Okulu’nun sosyoloji disiplinine katkılarından biridir. Yine köy araştırmaları ya da suç gibi başlıklar da o yıllarda Amerikan sosyolojisinin temel inceleme konuları arasında yer almaktaydı. Bu noktadan hareketle Boranların, ABD’de gelişmekte olan yeni sosyolojik araştırma sahalarından haberdar olduğu ve Türkiye’de de benzer sahalarda araştırma yapmaya yöneldikleri, bu araştır<span id="page200" title="200"></span>malar sırasında ABD’de yaygın olarak kullanılan tekniklerden faydalandıkları ve hatta yöntemsel olarak Amerikan sosyolojisinin etkisinde kaldıkları söylenebilir. Ancak toplumsal bütünden hareket etmeleri ve iktisadi öncüllerin belirleyiciliği konusundaki örtük kabulleri Marksizme duydukları yakınlığı ele vermekteydi. Kaldı ki, 1930’larda popüler olan Chicago Okulu’nun vaka analizi, 1950’lerde nicel ölçüm tekniklerine dayanan araştırmaların hâkimiyeti nedeniyle ABD’de de eski popülerliğini yitirmeye başlamıştı.</p>
			<p>Amerikan sosyolojisiyle Boran ve arkadaşlarının yaklaşımı arasındaki farka ilişkin oldukça önemli tespitlerden birini Şerif Mardin’e de atıfla Aynur İlyasoğlu yapmaktadır. İlyasoğlu, 1940 kuşağı sosyal bilimcilerinde, özellikle Boran ve Berkes’in yaklaşımlarında “entegrasyon”a dayalı bir toplum modelinden “çatışma”ya dayalı bir toplum modeline doğru bir kayma gözlemlendiğini söylemektedir.<a class="si-noteref" href="#f270" id="backref_270">270</a> Bu tespit, Boran ve Berkes özelinde alt grupları ya da alt kimlikleri bütüne entegre etmeye odaklı Chicago Okulu’nun liberal yaklaşımından<a class="si-noteref" href="#f271" id="backref_271">271</a> ziyade toplumları çelişkiler üzerinden analiz eden Marksizme doğru bir yönelimden söz edilebileceğini teyit etmektedir.</p>
			<p>Öte yandan ABD’de eğitim gören bu kuşağın ABD’de yalnızca egemen sosyal bilim yaklaşımından etkilendiğini düşünmek de doğru değildir. Soğuk Savaş öncesi ABD, Marksizmin sonraki dönemlere kıyasla göreli olarak güçlü olduğu ülkelerden biriydi. Nitekim Atılgan, Boran’ın dikkatini Marksizme çekenin ABD’deki doktora eğitimi sırasında tanıştığı bir kişi olduğunu kaydetmektedir. Çelik de DTCF tasfiyesi hakkındaki çalışmasında Boran, Berkesler ve Başoğlu üzerin<span id="page201" title="201"></span>de dururken 1930’larda ABD’de Marksizmin revaçta olduğuna ve bu kişilerin, bunun dışında kalamayacağına işaret etmektedir.<a class="si-noteref" href="#f272" id="backref_272">272</a> DTCF’nin öne çıkan isimleri hakkında yorum yaparken hepsinin Marksist olduğunu ya da çalışmalarının Marksist bir nitelik taşıdığını iddia etmek pek tabii ki mümkün değildir. Ancak DTCF sosyoloji ekolüne ilişkin değerlendirme yaparken ekolün genç temsilcilerinin Amerikan etkisini Türkiye’ye taşıdıkları şeklinde kestirme yorumlar da doğruyu yansıtmamaktadır.</p>
			<p>Sonuç olarak, Boran-Berkes kuşağı için yaptıkları araştırmalarla geleneksel sosyolojiden bir kopuşu temsil ettikleri, bir anlamda Türkiye’de sosyolojiyi “sosyal felsefe olmaktan çıkardıkları”<a class="si-noteref" href="#f273" id="backref_273">273</a> söylenebilir. Gerçekten de Türkiye’de sosyolojinin felsefi ve metodolojik tartışmalardan ibaret bir disiplin olmaktan çıkmasında bu kuşağın yaptığı araştırmaların payı büyüktü. Ancak sosyologların sahaya çıkmasının olumlu katkısı kadar çubuğun tersine bükülmesinin, yani teoriden kaçışın<a class="si-noteref" href="#f274" id="backref_274">274</a> ve bütünsel analizden kopuk disipliner uzmanlaşmanın neden olduğu kısırlaşmaya da dikkat çekmek gerekir. Özellikle Boranların üniversiteden atılmasından sonraki yıllara ait araştırmalar “tecrübi sosyoloji”nin etkisi altında yapılan veri derlemeleri olarak kaldı. Bu yılların sosyoloji çalışmalarında ciddi bir derinlik yoksunluğu, bir soyutlama fakirliği ve hiçbir temel konuda yenilik getirmeyen bir kuruluk göze çarpar.</p>
			<p><span id="page202" title="202"></span>Öte yandan sosyolojideki Amerikan etkisini Chicago ekolünün etkisiyle sınırlandırmak da doğru değildir. Bu yıllarda Amerikan sosyolojisi hem yeni konulara yönelerek hem de ampirizme dayanan deneysel sosyoloji yöntemini ön plana çıkararak sosyoloji disiplini üzerinde dünya çapında bir etkide bulundu. Bu etki sosyolojinin merkezini Kıta Avrupa’sından ABD’ye taşıdığı gibi, Avrupa’daki sosyolojik düşünce üzerinde de dönüştürücü oldu. Bu yıllarda Ankara sosyolojisine kıyasla Kıta Avrupa’sı geleneğine daha bağlı görünen İstanbul sosyolojisi de –daha çok Avrupa’yı izleyerek– bu sürecin sonuçlarından etkilendi.</p>
			<p>Ankara’dan farklı olarak İstanbul sosyoloji kürsüsünde genel olarak Ziya Gökalp’in izinden giden resmî sosyolojinin ağırlıklı olagelmişti. Aslında –iki ekol olarak adlandırılamasa da– bu iki çevre arasında sınırlı da olsa akademik etkileşime kapı açabilecek temas kanalları vardı. Boranların kovulmasından hemen önce Behice Boran, İstanbul’da Hilmi Ziya Ülken tarafından çıkarılan <em>Sosyoloji Dergisi</em>’ne yazılarıyla katkıda bulunmuştu. Ancak bu kısa süreli işbirliği dışında, Ülken-Ziyaeddin Fahri Fındıkoğlu ve Nureddin Şazi Kösemihal’le anılacak olan İstanbul sosyolojisi, Kıta Avrupa’sı geleneğine göreli olarak daha sadık kaldı ve felsefe ağırlıklı sosyoloji yaklaşımı İstanbul ekolü içinde var olmaya devam etti.</p>
			<p>İstanbul sosyolojisi dendiğinde felsefeyle düşünsel bağını korumayı sürdüren Ülken’in sosyoloji yaklaşımını diğerlerinden ayrı ele almak gerekir. Yeni eğilimlerin baş gösterdiği ve sosyolojinin okyanus ötesindeki tartışmalardan etkilendiği koşullarda daha çok Fransız kaynaklarını takip eden Ülken, zaman içerisinde düşünce dünyasının kenarda kalan bir figürüne dönüştü. Buna rağmen Ülken’in yeni eğilimleri takip ettiğini ve kendi sosyoloji anlayışını bu yeni eğilimlere uyarlamaya çalıştığını gösteren emareler vardı. Örneğin 1949’da yeniden kurulan Türk Sosyoloji Cemiyeti’nin Birinci Kongresi’nde “Türkiye’de Köy Sosyolojisi” başlıklı bir tebliğ sundu. Cemiyet’in tekrar kurulması ve ilk toplantısını yapması üzerine kaleme aldığı yazısında Ülken, Cemiyet’in <span id="page203" title="203"></span>gayelerinden birini “dağınık bir biçimde sürdürülen tecrübî sosyoloji çalışmalarını teşkilatlandırmak” olarak açıkladı.<a class="si-noteref" href="#f275" id="backref_275">275</a> Ülken, aynı dergideki bir başka yazısında Türkiye’deki yakın dönem sosyoloji eğilimlerini sınıflandırmakta ve kendisini daha çok felsefeye dayanan ve pratik sosyoloji araştırmalarına olanak tanıyan deneysel sosyolojiye yakın konumlandırmaktaydı.<a class="si-noteref" href="#f276" id="backref_276">276</a> Deneysel sosyoloji alanında kayda değer eserler vermediği düşünülürse, bu vurguyla sosyolojideki yeniliklere kapalı olmadığını belirtmeye çalışmış olmalıdır.</p>
			<p>Bu üç isim arasında deneysel sosyoloji yaklaşımına en fazla meyleden kişi Kösemihal’di. Kösemihal’in bu ilgisini, doğrudan Amerikan ekolünden esinlenmesinden ziyade, Türkiye’de Anglosakson düşüncesinin kaynaklarından biri olagelmiş Science Sociale Okulu’na ve temsilcisi Le Play’e duyduğu yakınlığa bağlamak daha doğru olacaktır. 1950’de Paul Descamps’ın <em>Tecrübi Sosyoloji</em> kitabından yaptığı çeviri yayımlandı; katıldığı 16. Milletlerarası Sosyoloji Kongresi’nde “Le Play ve Okulu” başlıklı bir tebliğ sundu; <em>Sosyoloji Dergisi</em>’ne yazdığı yazılarla Moreno’nun sosyolojiyi ölçüme indirgeyen ve ABD’de hızla tutulan “sosyometri” yaklaşımını tanıttı;<a class="si-noteref" href="#f277" id="backref_277">277</a> yine aynı dergide Türkiye’de deneysel sosyolojinin gelişimi üzerine yazıları yayımlandı.<a class="si-noteref" href="#f278" id="backref_278">278</a> Ülken’in felsefe temelli sosyolojiden kopamadığı, Fındıkoğlu’nun Le Play’den etkilenmekle <span id="page204" title="204"></span>birlikte<a class="si-noteref" href="#f279" id="backref_279">279</a> Alman ekolünün etkisinde daha fazla kaldığı düşünülürse Kösemihal İstanbul sosyolojisinin ampirizme kaymasının başlıca sorumlusuydu.</p>
			<p>1950’lerde İstanbul merkezli sosyolojik çalışmalarda kullanılan Le Play ekolünün<a class="si-noteref" href="#f280" id="backref_280">280</a> monografik veri toplama tekniği, metodolojik olarak ampirik eğilimleri kuvvetlendirdi. Aslında 1940’ların ikinci yarısından itibaren <em>Sosyoloji Dergisi</em>’nde Prens Sabahattin ve Le Play adlarına daha sık rastlanmaya başlanmıştı. Öyle ki 1957’de Türk Sosyoloji Cemiyeti, “Le Play Sosyolojisi’nin 100. Yılı” başlığıyla bir toplantı düzenledi. 1950’lerde Tahsin Demiray ve Selahaddin Demirkan önemli Le Play’ciler olarak öne çıkmış olsa da ekol genel olarak İstanbul sosyolojisini etkilemişti. Böylece, Kaçmazoğlu’nun dediği gibi, “1940’larda başlayan Amerikan sosyolojisinin etkisi, bu dönemde kısmen Science Sociale ekolüyle birleşerek sürmüştür.”<a class="si-noteref" href="#f281" id="backref_281">281</a></p>
			<p>1950’lerle birlikte Türkiye siyasetinde DP hükümetinin ABD’yle uyumlu muhafazakâr liberalizminin yükselişe geçmesine paralel olarak geleneksel Durkheim’cı düşünce gerilemeye başladı. Bu koşullarda sosyoloji anlayışıyla Le Play’ciliğin Türkiye’deki ilk savunucularından biri olan Prens Sabahattin’in ismi yeniden güçlü bir biçimde gündeme geldi. Diğer bir deyişle Le Play’ciliğin sosyolojide bu kadar belirleyici olabilmesinin nedenini biraz da siyasi gelişmelerin etkisinde ve siyasi çatışmanın bir yansıması olarak görülebilecek Durkheim-Sabahattin ikiliğinde aramak gerekir. Yıldırmaz’ın da <span id="page205" title="205"></span>belirttiği gibi, içeride “sosyal barış” vurgusu yapan, reformcu Le Play-Sabahattin ekolü, dışarıda reform yoluyla kalkınma öngören ABD menşeili modernleşme teorisine denk düşmekteydi.<a class="si-noteref" href="#f282" id="backref_282">282</a> Üstelik Le Play-Sabahattin ekolü yöntemsel olarak da Amerikan sosyolojisiyle uyumluydu.</p>
			<p><em>Sosyoloji Dergisi</em> ciltlerine bakıldığında 1940’ların sonundan itibaren çok daha yoğun bir biçimde monografik araştırmalar yapıldığı görülmektedir. DTCF monografilerinden sonra 1950’lerde İstanbul sosyoloji de aynı saiklerle olmasa da,<a class="si-noteref" href="#f283" id="backref_283">283</a> özellikle köylerde saha çalışmalarına yöneldi. Böylece köy sosyolojisi hızla gelişerek bir uzmanlaşma dalı haline gelmeye başladı.<a class="si-noteref" href="#f284" id="backref_284">284</a> Türkiye’de köycülük akımını etkisiyle başlayan köy araştırmalarının tarihi önceki dönemlere uzasa da, savaş sonrasında Türkiye’de köyler ve köylülerin yaşam biçimleri hakkında veri toplamayı amaçlayan monografilerin artmasıyla ABD’nin Türkiye’ye kırsal kalkınma reçetesi vermesi üzerine ilginin bir kez daha köy meselelerine yönelmesi arasındaki ilişki gözden kaçırılmamalıdır. Nitekim bu dönemde özellikle Marshall yardımlarının etkisiyle hız kazanan toplumsal değişimi anlamayı amaçlayan araştırmalar <span id="page206" title="206"></span>yapılmaktaydı.<a class="si-noteref" href="#f285" id="backref_285">285</a> Örneğin 1949’dan sonra Türkiye’de ABD danışmanlığında ve kaynaklarıyla hız kazanan karayolu yapımının karayollarının birbirine ve çeşitli merkezlere bağladığı yerleşimler üzerindeki etkisi bu araştırmalarla ortaya konmaya çalışılmıştı. Ayrıca, Marshall yardımlarıyla gelen traktörlerin kırsal alanda yol açtığı dönüşüm de sosyologların ilgisini çekmeye başlamıştı.<a class="si-noteref" href="#f286" id="backref_286">286</a> Bu yeni ilgi alanlarının ortaya çıkışı, “dönüşüm” ya da “değişim” gibi sosyal olguların muhafazakâr sosyologlar tarafından bile incelenmeye başlandığına işaret etmektekteydi.</p>
			<p>Bu yıllarda sosyologların ilgisini çeken bir diğer başlık sosyal sınıfların durumuydu. Ziyaeddin Fındıkoğlu’nun bu alandaki çalışmaları 1950 öncesine dayanmaktaydı. Sosyalizm, komünizm gibi konularda da yazan Fındıkoğlu “doğrudan işçi haklarını değil, ‘devlet’ ve ‘işveren’ çıkarlarına hizmet edecek bir sendikacılık anlayışı ortaya koymakta”ydı.<a class="si-noteref" href="#f287" id="backref_287">287</a> 1950’ lerde konuya ilgi gösteren isimlerden biri Cahit Tanyol’du.<a class="si-noteref" href="#f288" id="backref_288">288</a></p>
			<p>Amerikan sosyolojisinin Türkiye’de sosyoloji disiplinine etkisini incelerken gözden kaçırılmaması gereken bir nokta, Amerikan yaklaşımının, Türkiye’nin o güne kadar esinlendiği Avrupa sosyolojisi üzerinde de dönüştürücü etkileri olduğudur. Avrupa’da belirginleşmeye başlayan deneysel sosyoloji ilgisi, Avrupa’yı takip eden İstanbul ekibinin de gözünden kaçmamıştı. İstanbul’un yeni kuşak sosyologlarından Tanyol bu yönelimi şu şekilde ifade etmekteydi:</p>

			<blockquote>
			<p><span id="page207" title="207"></span>Avrupa’da bu sosyoloji mensupları, ister istemez, tecrübî sosyolojiye kaymak mecburiyetini hissetmişlerdir. Ve hele bugün Amerika’da bu sosyoloji biricik metod olarak kabul edilmektedir. Biz ise mekteplerimizde “bina”, “emsile” okutur gibi, Durkheim’i tekrarlayıp duruyoruz.<a class="si-noteref" href="#f289" id="backref_289">289</a></p>
			</blockquote>
			
			<p>Türkiyeli sosyologlar 1950’lerin ikinci yarısında yükselen Amerikan sosyolojisinin Kıta Avrupa’sı geleneğinden beslenmekle birlikte onu geri plana düşürdüğünü, katıldıkları uluslararası kongrelerde de gözlemleme fırsatına sahip oldu. Örneğin Türkiye’den bir grubun da katıldığı ve Nermin Abadan’ın <em>AÜ Siyasal Bilgiler Fakültesi Dergisi</em> için bir nevi raporlaştırdığı 1959’daki 4. Milletlerarası Sosyoloji Kongresi, sosyolojideki Amerikan hegemonyasının hangi düzeye ulaştığına ilişkin önemli ipuçları vermişti. Abadan’ın aktardığına göre, genel oturumlarda Merton, Lazarsfeld gibi dönemin ABD’li ünlü sosyal bilimcileri konuşmuş; Amerikan sosyolojisinin ampirik çalışmalara verdiği önemle Avrupalıların daha çok “umumi” konular etrafında dönen yaklaşımları üzerine bir tartışma yürütülmüş; bazı oturumlar “tatbikî sosyoloji” dalları ekseninde tertiplenmiş; sosyolojide yöntem başlığında tecrübi metotlar, gözleme dayanan metotlar, anket metodu, küçük grup tahlili gibi başlıklar ilk sıralarda yer almış; siyasi seçkinler kavramı gibi gözde konular üzerine ayrı bir seminer düzenlenmişti.<a class="si-noteref" href="#f290" id="backref_290">290</a> Abadan’ın siyasi seçkinler kavramı etrafında yapılan tartışmalara ilişkin aktarımları da ilginçtir. Bazı sosyal bilimcilerin kavramın kullanılmasını sosyal bir realiteye işaret ettiğini söyleyerek savunduklarını belirten Abadan, bir diğer grubunsa “metafizik bir kavram olması” nedeniyle kavrama eleştirel yaklaştıklarını anlatır.<a class="si-noteref" href="#f291" id="backref_291">291</a> Abadan’ın aktarımları Amerikan sosyolojisinin ortaya attığı yeni konuların ve yöntemsel yaklaşımların damgasını vurduğunu göstermekteydi.</p>
			</div>
			<div class="si-footnotes">
			<div class="si-footnote" id="f264"><a class="si-backref" href="#backref_264">264</a><span>. Atılgan’ın verdiği bilgiye göre, Boran’ın söz konusu makalesi 1947 tarihinde <em>American Journal of Sociology</em>’de yayımlanmıştır.</span></div>
			<div class="si-footnote" id="f265"><a class="si-backref" href="#backref_265">265</a><span>. <em>Behice Boran: Öğretim Üyesi, Siyasetçi, Kuramcı</em>, s. 145-150.</span></div>
			<div class="si-footnote" id="f266"><a class="si-backref" href="#backref_266">266</a><span>. Boran’ı aynı kategoriye koymak mümkün olmasa da diğer genç sosyologlar için Kemalist köycülük anlayışının etkili olduğu söylenebilir.</span></div>
			<div class="si-footnote" id="f267"><a class="si-backref" href="#backref_267">267</a><span>. <em>Yurt ve Dünya</em>’da, Hilmi Ziya Ülken’in <em>Ülkü </em>dergisinde yayımlanan köyde maarif konulu yazısı eleştirilmiş ve köy kalkınması daha iktisadi bir temele oturtulmaya çalışılmıştır. Bkz. “Köy ve Maarif”, <em>Yurt ve Dünya</em>, Cilt 3, Sayı 18, Eylül 1942, s. 215-216.</span></div>
			<div class="si-footnote" id="f268"><a class="si-backref" href="#backref_268">268</a><span>. Berkes’in “Birleşik Amerika Devletlerinde Sosyoloji” başlıklı bu dizi yazıları, <em>Ülkü</em> dergisinin Nisan 1938 tarihli 62. sayısında, Mayıs 1938 tarihli 63. sayısında, Haziran 1938 tarihli 64. sayısında, Ağustos 1938 tarihli 65. sayısında, Eylül 1938 tarihli 67. sayısında, İlkteşrin 1938 tarihli 68. sayısında, Eylül 1939 tarihli 79. sayı, Şubat 1940 tarihli 85. sayısında yer almaktadır. Berkes, ayrıca <em>Siyasi İlimler Mecmuası</em>’nda “Muhtelif Memleketlerde Sosyoloji” başlıklı dizi yazılar yazmış, bu dizi kapsamında Rus sosyolojisini de tanıtmaya çalışmıştır.</span></div>
			<div class="si-footnote" id="f269"><a class="si-backref" href="#backref_269">269</a><span>. Behice Sadık Boran, “Mücrim Mahalleler”, <em>Yurt ve Dünya</em>, Cilt 2, Sayı 7, Temmuz 1941, s. 32-40.</span></div>
			<div class="si-footnote" id="f270"><a class="si-backref" href="#backref_270">270</a><span>. Aynur İlyasoğlu, “Türkiye’de Sosyolojinin Gelişmesi ve Sosyoloji Araştırmaları”, <em>Cumhuriyet Dönemi Türkiye Ansiklopedisi</em>, Cilt 8, İstanbul, İletişim Yayınları,  s. 2172.</span></div>
			<div class="si-footnote" id="f271"><a class="si-backref" href="#backref_271">271</a><span>. Chicago Okulu, alt grupların, asimilasyonunu gerçekleştirmeye dönük “entegrasyoncu” bir yaklaşıma sahiptir. John P. Jackson ve Nadine M. Wiedman, <em>Race, Racism, and Science: Social Impact and Interaction</em>, New Brunswick, Rutgers University Press, 2006, s. 147. Özellikle siyahlar konusundaki yaklaşımı ırkçılık eleştirilerine yol açmıştır.</span></div>
			<div class="si-footnote" id="f272"><a class="si-backref" href="#backref_272">272</a><span>. Mete Çelik, <em>Üniversitede Cadı Kazanı, 1948 DTCF Tasfiyesi ve Pertev Naili Boratav’ın Müdafaası</em>, İstanbul, Tarih Vakfı Yurt Yayınları, 1998, s. 6-7.</span></div>
			<div class="si-footnote" id="f273"><a class="si-backref" href="#backref_273">273</a><span>. Çelebi, ABD’lilerin sosyolojiye katkılarından bahsederken ABD’li sosyologların felsefi temeli Avrupalılar tarafından atılan yaklaşım ve teorileri “sosyolojize ederek”, sosyolojinin “sosyal felsefe” olarak kalmasını önlediklerini söylemektedir. Nilgün Çelebi, “ABD ve Türkiye’deki Sosyoloji Çalışmalarına Kısa Bir Bakış”, Recep Ertürk ve Hayati Tüfekçioğlu (Hzl.), <em>500. Yılında Amerika</em> içinde (95-101), İstanbul, Bağlam, 1994, s. 96.</span></div>
			<div class="si-footnote" id="f274"><a class="si-backref" href="#backref_274">274</a><span>. Kayalı, 1960’larda sosyolojinin ampirik sosyolojiye dönüştüğünü söylemekte; sosyoloji ve tarih üzerinden yaptığı değerlendirmede Türkiye’de sosyal bilimlerin temel zaafının teorik yapıtların yokluğu olduğunu belirtmektedir. Kurtuluş Kayalı, <em>Türk Düşünce Dünyasında Yol İzleri</em>, İstanbul, İletişim Yayınları, 2003, s. 59.</span></div>
			<div class="si-footnote" id="f275"><a class="si-backref" href="#backref_275">275</a><span>. Hilmi Ziya Ülken, “Türk Sosyoloji Cemiyeti”, <em>Sosyoloji Dergisi</em>, Cilt 6, Sayı 6, 1950, s. 137.</span></div>
			<div class="si-footnote" id="f276"><a class="si-backref" href="#backref_276">276</a><span>. Hilmi Ziya Ülken, “Sociology in Turkey”, <em>Sosyoloji Dergisi</em>, Cilt 6, Sayı 6, 1950, s. 140-149.</span></div>
			<div class="si-footnote" id="f277"><a class="si-backref" href="#backref_277">277</a><span>. Kösemihal, yıllar sonra sunduğu bir kongre tebliğinde, 1958-1959’da ABD’da bulunduğu sırada Moreno’ya “Sociometry and Cybernetics” başlıklı bir incelemesini gönderdiğini, bunun üzerine Moreno’dan davet aldığını ve gidip bir ay konuğu olduğunu anlatmıştır. Bkz. Nurettin Şazi Kösemihal, “Sosyoloji ve Sosyal Psikolojide Araştırma Tebliği Üzerine”, <em>Türkiye’de Sosyal Araştırmaların Gelişmesi: Hacettepe Nüfus Etütleri Enstitüsü ve Türk Sosyal Bilimler Derneği Seminerinde Sunulan Bildiriler, 23-25 Şubat 1970</em> içinde (49-54), Ankara, Hacettepe Üniversitesi Yayınları, 1971, s. 52.</span></div>
			<div class="si-footnote" id="f278"><a class="si-backref" href="#backref_278">278</a><span>. Bkz. Kösemihal, Nureddin Şazi. “Memleketimizde Tecrübi Sosyolojinin Doğuşu ve Gelişmesi”, <em>Sosyoloji Dergisi</em>, Cilt 6, Sayı 6, 1950, s. 116-133.</span></div>
			<div class="si-footnote" id="f279"><a class="si-backref" href="#backref_279">279</a><span>. Kansu, Fındıkoğlu üzerine yazdığı makalede Fındıkoğlu’nun sağ muhafazakârlığının kaynağı olarak Fransız devrimine ve Aydınlanma düşüncesine karşı çıkan Le Play’cilikle, Sombart gibi faşizme kapı aralayan Alman düşünürlerinin etkisini incelemektedir. Bkz. Aykut Kansu, “Ziyaeddin Fahri Fındıkoğlu, ‘Sosyal Mesele’ ve ‘İçtimai Siyaset’”, Ahmet Çiğdem (Ed.) <em>Modern Türkiye’de Siyasi Düşünce </em><span>Cilt 5: </span><em>Muhafazakârlık</em> içinde (118-131), İstanbul, İletişim Yayınları, 2004.</span></div>
			<div class="si-footnote" id="f280"><a class="si-backref" href="#backref_280">280</a><span>. 1957’de Türk Sosyoloji Cemiyeti “Le Play Sosyolojisinin 100. Yılı” adıyla bir toplantı düzenledi. Sunulan tebliğler yayımlandı. 1958’de Science Social ekolüne mensup Selahaddin Demirkan Tecrübi Sosyolojiye Giriş adlı kitabını yayımladı. Aktaran Kaçmazoğlu. Bkz. Bayram Kaçmazoğlu, <em>Türk Sosyoloji Tarihi Üzerine Araştırmalar: Öncüleri ve Temelleri Çerçevesinde Yaklaşımlar</em>, İstanbul, Birey Yayıncılık, 1999.</span></div>
			<div class="si-footnote" id="f281"><a class="si-backref" href="#backref_281">281</a><span>. Age, s. 155.</span></div>
			<div class="si-footnote" id="f282"><a class="si-backref" href="#backref_282">282</a><span>. Sinan Yıldırmaz, “From ‘Imaginary’ to ‘Real’: A Social History of Peasantry In Turkey (1945-1960)”,  Yayımlanmamış Doktora Tezi, İstanbul, Boğaziçi Üniversitesi Atatürk Enstitüsü, 2009, s. 49-50. Yıldırmaz, Cavit Orhan Tütengil’in Max Thornburg’un Türkçede <em>Türkiye Nasıl Yükselir?</em> diye basılan kitabıyla Prens Sabahattin’in <em>Türkiye Nasıl Kurtarılabilir?</em> kitapları arasındaki benzerliklere dikkat çektiğini belirtmektedir. Age, s. 50.</span></div>
			<div class="si-footnote" id="f283"><a class="si-backref" href="#backref_283">283</a><span>. Örneğin Mümtaz Turhan, Ankara ekolünün maddi değişmenin önceliği tezine karşı araştırmalarında kültür değişimlerinin, toplumsal değişimin en önemli faktörü olduğunu göstermeye çalışmaktadır.</span></div>
			<div class="si-footnote" id="f284"><a class="si-backref" href="#backref_284">284</a><span>. Fındıkoğlu, Erzurum Üniversitesi’nde üç yıl asistanlık yapan Orhan Türkdoğan’ın kendisine yazdığı mektuptan aktarıyor: “(…) üç yıl önce Erzurum’da kurulan ve şimdilik iki fakülteli olan üniversitenin öğretim programı, Amerikan Le Play’ciliğinden mülhem bir yenilik taşıyor: Köy sosyolojisinin ve köy monograficiliğinin ziraî ekonomi tedrisatı içinde ehemmiyetli bir yer işgal etmesi. Eserimiz için kaleme alınmış bir raporda su husus belirtiliyor: ‘(…)Köy sosyolojisi, üniversitenin Ziraat Fakültesi programında mevcuttur ve Türkiye’de öyle zannediyorum ki ilk defa olarak üniversitemizde okutulmaktadır. Çünkü bizim üniversite, Nebraska Üniversitesi’ni model olarak almıştır.’” Ziyaeddin Fahri Fındıkoğlu, <em>Le Play Mektebi ve Prens Sabahattin,</em> “From ‘Imaginary’ to ‘Real’: A Social History of Peasantry In Turkey (1945-1960)”, s. 59-60.</span></div>
			<div class="si-footnote" id="f285"><a class="si-backref" href="#backref_285">285</a><span>. Türkdoğan 1950-1960 arasında teknik değişmelerin köyün kapalı yapısını değiştirmesinin önemli bir aşama olduğunu söyler. Ancak “köy sosyolojisi” adı altında bağımsız bir disiplin kolu haline gelmesi 1960 sonrasıdır. Ayrıca, köy sosyolojisinin gelişiminin II. Dünya Savaşı sonrasında gerçekleştiğini ve bu konuda da yine Amerikan sosyolojisinin öncülük ettiğini söylemektedir. Orhan Türkdoğan, <em>Köy Sosyolojisinin Temel Sorunları</em>, İstanbul, Dede Korkut Yayınları, 1977, s. 17-24.</span></div>
			<div class="si-footnote" id="f286"><a class="si-backref" href="#backref_286">286</a><span>. Örnek olarak bkz. Cahit Tanyol, “Traktör Giren 50 Köyde Nüfus Hareketlerinin ve İçtimaî Değişmelerinin Kontrolü”, <em>Sosyoloji Dergisi</em>, Cilt 13-14, Sayı 13-14, 1958-1959, s. 198-218.</span></div>
			<div class="si-footnote" id="f287"><a class="si-backref" href="#backref_287">287</a><span>. <em>Türk Sosyoloji Tarihi Üzerine Araştırmalar: Öncüleri ve Temelleri Çerçevesinde Yaklaşımlar</em>, s. 141-142.</span></div>
			<div class="si-footnote" id="f288"><a class="si-backref" href="#backref_288">288</a><span>. Age, s. 143-144.</span></div>
			<div class="si-footnote" id="f289"><a class="si-backref" href="#backref_289">289</a><span>. Cahit Tanyol, “İçtimaî monografi hazırlıkları ve Prens Sabahattin”, <em>Sosyoloji Dergisi</em>, Cilt 4-5, Sayı 4-5, 1949, s. 152.</span></div>
			<div class="si-footnote" id="f290"><a class="si-backref" href="#backref_290">290</a><span>. Nermin Abadan, “IV üncü Milletlerarası Sosyoloji Kongresi”, <em>AÜ Siyasal Bilgiler Fakültesi Dergisi</em>, Cilt 15, Sayı 1, Mart 1960, s. 284-295.</span></div>
			<div class="si-footnote" id="f291"><a class="si-backref" href="#backref_291">291</a><span>. Age, s. 286-289.</span></div>
			</div>
  </body>
</html>