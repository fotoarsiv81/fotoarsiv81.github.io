<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="part3">
<div class="part">
			<h1 class="chapter-num">III. BÖLÜM:</h1>
			<h1 class="chapter-title">“Kızıl On Yıldan” Korku İmparatorluğuna: ABD’de Savaş Sonrası Fikir İklimi ve Sosyal Bilimler</h1>
			<p><span id="page101" title="101"></span>Türkiye’de çok partili yaşama geçişle birlikte siyasi demokrasinin genişletilmesi için iç faktörlerin yanı sıra uluslararası ortamın kolaylaştırıcılığından umutlu olan kesimlerin, özellikle ABD’den bu yönde bazı beklentileri olduğuna değinilmişti. <em>Tan</em> gibi solcu aydınların buluştuğu çevrelerde de gözlemlenen bu beklentinin nedenleri arasında, Alman faşizminin müttefikler tarafından yenilmesinin yarattığı iyimserliğin yanı sıra, ABD’nin henüz Soğuk Savaş öncesi dönemini yaşıyor olması yer alıyordu. Halbuki II. Dünya Savaşı’ndan kısa bir süre sonra ABD de sarsıcı bir siyasi ideolojik dönüşüm sürecine girmiş, <em>Tan’</em>cılar gibi sol çevrelere cazip gelebilecek boşluklarını hızla kapatmaya yönelmişti. 1950’ler boyunca ABD’de uygulanan ideolojik şiddet ve kovuşturmalar, soruşturmalar, cezalandırmayla yürüyen fiziksel şiddet, Sovyetler Birliği’ne sempati besleyen tek bir aydına bile yaşam hakkı tanımayacak noktaya kadar sürdü. 1950’ler sonrası aydınları arasında, Türkiye üzerindeki Amerikan etkisini olumlayanları, bu dönüşümün gerçekleştirilmiş olmasını da göz önüne alarak ABD’ye ilişkin naif beklentiler içerisinde olan <em>Tan</em> gibi çevrelerden ayrı olarak düşünmek gerekir.</p>
			<p>Öte yandan aynı dönemde ABD’de “demokrasi” ve halk temsiliyeti konularındaki tartışmalar, klasik demokrasi teorilerinden uzaklaşmakta, Soğuk Savaş’ın hâkim ideolojik atmosferi içerisinde yürütülmekteydi. Bilindiği gibi çok partili <span id="page102" title="102"></span>hayata geçilmesiyle birlikte Türkiye’de halkın siyasette daha görünür olduğu; mitingler, kahve toplantıları gibi, “doğrudan” yollarla ve sandık başına gitmek gibi, “dolaylı yollar”la siyasete etkide bulunduğu bir dönem açılmıştı. Halk katılımının çoğunlukla “yüzeysel” bir parti destekçiliğine indirgendiği ancak yine de olabildiğince yüceltildiği ve söylemde de olsa yegâne meşruiyet kaynağı ilan edildiği Türkiye’den farklı olarak, ABD’de aydınlar “demokrasi”nin sağlıklı işleyebilmesi için katılım kanallarının sınırlandırılması üzerinde durmaktaydılar. Bu yeni demokrasi ve katılım tartışmaları anlaşıldığında, ABD’nin özellikle 1950’lerin sonunda belirginleşen, Türkiye gibi ülkelerde sistem dışı dinamiklerin bastırılması ve ülkenin kapitalist bir modernleşme yoluna sokulması için otoriter bir siyasi yapıya ihtiyaç olabileceği yönündeki politika önerileri daha rahat anlaşılacaktır.</p>
			<p>ABD’de Soğuk Savaş’ın başlangıç safhasında yürütülen antikomünist kampanya, Türkiye gibi ülkelere uygulanan baskı yöntemleriyle örnek teşkil etti. Kamu görevlilerinden istenen “sadakat yeminleri”nden bürokrasinin ve üniversitelerin sol eğilimlilerden temizlenmesine kadar varan antikomünist kampanyaya aydınların önemli bir bölümü sessiz bir onay verirken, sağcı siyasetçiler bu kampanyaların vurucu gücü olarak sahne aldı. Bu yıllar toplumdaki muhafazakâr eğilimlerin kuvvetlendiği, aydın karşıtlığının yaygınlaştığı bir dönem olarak tarihe geçti. ABD başkanlarının da içeriye ve dışarıya verdikleri mesajlarda “dinî vurgular”ı öne çıkarmaları, antikomünist mücadelelerine kutsiyet atfetmeleri koyu bir muhafazakârlığın güç kazanmasının etkenlerinden biri olarak görülebilir.</p>
			<p>İçeride ve dışarıda Soğuk Savaş’ın gerektirdiği politikalar uygulanırken ABD’li aydınların desteği bu politikaların başlıca meşruiyet kaynaklarından biri oldu. Devlet ve aydınlar arasında, çıkış noktasını komünizme karşı mücadeleden alan işbirliği, ideolojik düzlemde bir meşruiyet tülü oluşturmanın ötesinde pratik bir boyut da içermekte, özellikle üniversiteler, uygulanan politikalar için gereksinim duyulan <span id="page103" title="103"></span>başlıca bilgi kaynaklarından birine dönüşmekteydi. Savaş sonrasında Anglosakson pragmatik geleneğinin de beslediği yeni sosyal bilimler anlayışı, Türkiye’de yeni kuşak akademisyen ve aydınlar üzerinde bir hayli etkili oldu. Soğuk Savaş, ABD yönetimlerinin içeride aydınların farklı veçheleri olan desteğine ihtiyaç duyarken Avrupa’dan başlamak üzere dışarıda da aydınların kazanılmasını önemli kıldı. Bunun en başlıca yolu ABD hegemonyasının fikir ve kültür alanında kurulmasıydı.</p>
			
			</div>
  </body>
</html>