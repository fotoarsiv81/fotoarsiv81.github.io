<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter2-1">
<div>
			<h2>ABD’yle ilişkilerde Sovyet faktörü</h2>
			<p>1945’te Sovyetler Birliği, Montrö Boğazlar Sözleşmesi’nin değiştirilmesi teklifinin<a class="si-noteref" href="#f55" id="backref_55">55</a> yanı sıra, 1925 tarihli Türk-<span id="page72" title="72"></span>Sovyet Dostluk ve Tarafsızlık Antlaşması’nın yenilenmesi için masaya yeni koşullar koydu. Moskova’da yapılan Molotov-Sarper görüşmesinden sonra Türkiye tarafı, Sovyetler Birliği’nin anlaşmayı yenilemek için Türkiye’nin doğusundan toprak ve Boğazlardan üs talep ettiğini, Montrö’nün gözden geçirilmesinin yeniden gündeme getirdiğini söyledi. Sovyetlerin talepleri arasında toprak ve üs olup olmadığı, bu tür talepler dile getirildiyse bile bunların ciddi niyetlerle mi yapıldığı yoksa baskı ve pazarlık aracı olarak mı öne sürüldüğü konusunda farklı görüşler vardır. Ancak Türkiye’nin bu konuyu özellikle ABD’nin desteğini almak için sonuna kadar kullandığı bilinmektedir. Bir yoruma göre Molotov-Sarper görüşmesi, gündeme getirilen isteklerin Türkiye açısından vahametinden çok daha büyük bir olaya dönüştürüldü.<a class="si-noteref" href="#f56" id="backref_56">56</a> ABD’nin en azından ilk aşamada Türkiye’nin Sovyet tehdidi altında olduğu yönündeki iddiaları pek ciddiye almaması da bu görüşü güçlendirmektedir. Bu döneme ait ABD resmî belgelerinde “Türkiye’de alarmı gerektirecek bir durum olmadığı” belirtilmekteydi.<a class="si-noteref" href="#f57" id="backref_57">57</a> Nitekim Türkiye görüşmeyi ABD’lilere ilettiğinde, aldığı ilk tepki Molotov-Sarper görüşmesinin “dostça” olarak nitelenmesiydi. Bunun üzerine Türkiye, Sovyetler Birliği karşısında yeterince sert tavır almadığını düşündüğü ABD’yi tehlikenin büyüklüğüne ikna etmeye çalıştı.<a class="si-noteref" href="#f58" id="backref_58">58</a> Ancak Türkiye’nin ikna çabalarına rağmen ABD, Truman Doktrini’nin ilanına kadar Türkiye politikasında değişikliğe gitmedi. Bunda, ABD’yle Sovyetlerin savaş yıllarından kalan müttefiklik ilişkisi kadar, savaş döneminde uyguladığı politikanın yarattığı antipati nedeniyle Türkiye’nin uluslararası alanda yalnızlaşmış olmasının da payı vardı. İkincisi, Sovyetlerin de Türkiye’ye gösterdiği tepkinin nedeniydi.</p>
			<p><span id="page73" title="73"></span>Öte yandan Türkiye’nin sadece Sovyet tehdidini değil, içeride komünizm tehdidini abartarak ABD’nin desteğini sağlamaya çalıştığı bilinmektedir. Tan Matbaası’nın tahrip edilmesi, üniversiteden solcu öğretim üyelerinin tasfiye edilmesi, 1951 tevkifatı gibi antikomünist eylemlerin ileride daha ayrıntılı olarak ele alınacak bir iç politika boyutu olduğu kadar, ABD’yi Türkiye’de ciddi bir komünizm tehdidi olduğuna ikna etmek gibi bir dış politika boyutu da vardı.</p>
			<p>1946’nın ilk aylarıysa iki ülke ilişkilerinde bir dönüm noktası olarak tarihe geçti. Yunanistan’da komünistlerin ve İran’da bağımsızlık yanlısı siyasetin güç kazanması üzerine ABD, Soğuk Savaş pozisyonu almaya başladı ve Türkiye politikası da bundan doğrudan etkilendi. Bu çerçevede 11 Kasım 1944’te ölen Türkiye Washington Büyükelçisi Münir Ertegün’ün naaşını taşıma gerekçesiyle, 1946 Nisan’ında Türkiye’ye gönderilen Missouri savaş gemisi İstanbul’da demirledi. Gemi, özellikle dönemin basınında abartılı sevinç gösterileriyle karşılandı. Birkaç ay sonra, 7 Mayıs 1946’da ABD ile Türkiye arasında imzalanan Ödünç Verme ve Kiralama Yasası’ndan doğan borçları silindi. 1947’de Türkiye, Truman Doktrini çerçevesinde ABD yardımı almaya başladığında<a class="si-noteref" href="#f59" id="backref_59">59</a> “kızıl tehlike” efsanesi, Türkiye’yi olduğu gibi ABD iç kamuoyunu da teslim almış bulunuyordu.</p>
			<p>Truman Doktrini’ni 1948’de imzalanan Marshall Planı takip etti. Bu plan kapsamına girmeyi başararak ABD’den mali kaynak almaya başlayan Türkiye’ye, uluslararası iktisadi işbölümü içerisinde Avrupa ekonomisine tarım ürünleri tedarik eden ülke rolü uygun görüldü.<a class="si-noteref" href="#f60" id="backref_60">60</a> Batı bloku tarafından <span id="page74" title="74"></span>oluşturulan her türlü kuruma üye olmaya, her türlü anlaşmaya taraf olmaya dönük yoğun bir çaba içerisine girildi. İki ülke ilişkilerinin yeni bir yapısal zemine kavuşması ise esas olarak Türkiye’nin Kore’ye asker göndermesiyle yolu açılan NATO üyeliği sayesinde gerçekleşti. Bu adımdan sonra Türkiye-ABD ilişkisinin, Batı’yla ilişkiler tarihinde daha önce benzeri olmayan mutlak bir angajmana dönüşmesiyle birlikte, ABD’yle dostluk hem bir vatanseverlik ölçüsü haline getirildi hem de partiler üstü bir devlet politikası mevkisine çıkarıldı.</p>
			<p>Bu hususta not edilmesi gereken bir nokta, Türkiye’yi Batı ittifakının bir parçası haline getiren ilişkileri ilk aşamada ABD’nin değil İngiltere’nin kurmuş olduğu gerçeğidir. 1950’lerin başından itibaren Türkiye’nin bu bölgede İngiltere’nin çıkarlarını da gözetecek bir Sovyet karşıtı ittifak politikası içerisinde yer alması tasarlanmıştı.<a class="si-noteref" href="#f61" id="backref_61">61</a> NATO üyeliğine kabul edilmesi karşılığında Ortadoğu’da kendisine verilecek vazifeleri üstlenmesi istenen Türkiye için, böylece, Ortadoğu Komutanlığı’na katılımla başlayan, 1955’te Bağdat Paktı’nın kurulmasıyla yeni bir boyuta kazanan Ortadoğu gündemi açılmış oldu. Başlangıç aşamasında Ortadoğu’yla ilgilenmek konusunda gönülsüz davranan Türkiye’yi ikna eden, tek başına İngiltere’nin NATO’ya üyelik için koyduğu önkoşul değildi. Bu bölge Soğuk Savaş’ın önemli cephelerinden biri haline gelince ve Arap ülkelerinde Sovyetlere yakınlaşan Batı karşıtı siyasi hareketler güç kazanmaya başlayınca ABD de Türkiye’yi Ortadoğu politikasına doğru iter. Bu sırada Türkiye’de büyükelçilik yapmakta olan McGhee, Türk yetkililerin Ortadoğu’ya açılma konusundaki isteksizliğini kır<span id="page75" title="75"></span>mak üzere pek çok girişimde bulunduğunu anlatmaktadır. Yetkililere ABD’nin Latin Amerika’daki rolünü örnek gösteren McGhee,<a class="si-noteref" href="#f62" id="backref_62">62</a> somut politika önerileri olarak Türkiye’nin bölgedeki nüfuzunu artırmak için Ortadoğu’dan öğrenci kabul edebileceğini, diğer ülkelere profesör ve uzmanlar gönderebileceğini söylemiştir.<a class="si-noteref" href="#f63" id="backref_63">63</a> Bu önerilerin kapılarını bölge öğrencilerine açan ODTÜ’nün ve bölge ülkelerine kamu yöneticileri yetiştirilmesi misyonunu üstlenen Türkiye ve Ortadoğu Amme İdaresi Enstitüsü’nün kurulması gibi adımlarla gerçekleştirilmeye çalışıldığı görülecektir.</p>
			<p>Türkiye bu yıllarda başta Mısır olmak üzere Ortadoğu ülkelerini etkisi altına alan “üçüncü yol” rüzgârına ve sonraları dünya çapında “Üçüncü Dünya” ülkelerini bir araya getiren Bağlantısızlar Hareketi’ne hiçbir yakınlık duymadı. Bilakis bölge ülkelerinin emperyalist ülkelerle sürtüşmelerinin arkasındaki tarihsel nedenleri ve ulusçu güdüyü anlayışla karşılamadığı gibi, kimi zaman Batılı ülkeleri bile zor durumda bırakan bir düşmanlık sergiledi.<a class="si-noteref" href="#f64" id="backref_64">64</a> Resmî politika düzeyinde Türkiye’nin Batı yanlılığında herhangi bir esneme yaşanmaması bir yana, 1950’ler boyunca Türkiyeli aydınların Üçüncü Dünya aydınlarının önemli bir bölümünü içine alan rüzgârın etkisine pek kapılmamış olmaları da dikkat çekiciydi. İleride <em>Forum</em> dergisi çevresi, özelinde daha ayrıntılı olarak inceleneceği gibi, özellikle DP’ye mesafeli duran çevrelerde Türkiye’nin bu tür arayışlar karşısında sergilediği kraldan çok kralcı tavrı eleştirilmiş ancak bu eleştiri söz konusu arayışlardan esinlenme anlamına gelmemiştir.</p>
			<p>Soğuk Savaş politikasını esnetmemekte kararlı davranan Türkiye, Sovyetler Birliği’yle ilişkilerini de aynı mantıkla yürütmekteydi. Nitekim Türkiye’nin yönetici sınıfı, Kruşçev’in iktidara gelmesiyle Türkiye’yle ilişkilerini iyileştirmek yönün<span id="page76" title="76"></span>de çaba gösteren Sovyetler Birliği’nden uzanan eli sıkmaya yanaşmadı. Sovyetler’le ABD arasında gelişen ve <em>détente</em> olarak adlandırılan “yumuşama” politikası Menderes yönetimi tarafından Türkiye’nin Soğuk Savaş’taki önemini azaltacağı düşüncesiyle olumlu karşılanmıyordu. Türkiye, Ahmad’ın dediği gibi kendisini uzun sürecek bir Soğuk Savaş’a uyarlamış,<a class="si-noteref" href="#f65" id="backref_65">65</a> hatta Batı için taşıdığı önemin Soğuk Savaş’ın devamına bağlı olduğunu düşünmüştü.</p>
			<p>Türkiye-ABD ilişkilerindeki bu balayı dönemi 1960’lara kadar sürdü. ABD bir yandan Türkiye’nin uluslararası konumunun başlıca belirleyeni oldu; öte yandan ülke içinde ekonomi politikalarından ordunun yapılanmasına kadar hemen her sahada dönüşüm başlattı. Bu yakınlaşmanın itici gücü olarak Sovyet tehdidine işaret etmek birkaç nedenle hatalıdır. Birincisi, Türkiye’nin Sovyet tehdidi konusunda kopardığı gürültüye rağmen Batı’nın, bu tehlikeyi kavrayışı oldukça temkinliydi. Nitekim Türkiye’nin Truman Doktrini çerçevesinde yardım almasına ABD’de bazı çevreler Türkiye’ye yönelmiş bir tehdit olmadığı gerekçesiyle itiraz etti. İkincisi, Sovyet tehdidi iddiası ne derece gerçeğe uygun olursa olsun bu, iki ülke arasındaki ilişkilerin çok boyutluluğunu ve her alanda ABD’nin önerdiği politikaların itiraz görmeden uygulanmasının nedenlerini açıklamaktan uzaktır. Örneğin bağımsızlık ve kalkınmaya önem verdiği söylenen Cumhuriyet ideolojisinin, Türkiye’yi tarımsal üretime ve bağlı sanayileşmeye teşvik eden ABD yönlendirmesiyle neden çatışmaya girmediği açıklanamamaktadır. Üçüncüsü, Sovyet tehdidi iddiası, Türkiye’nin Soğuk Savaş boyunca Batı dışı toplumların bağımsızlıkçı arayışlarına neden bazen Batılı müttefikleriyle farklı tavır alacak kadar sert tepki gösterdiğini açıklamaktan uzaktır.</p>
			<p>Üstelik içeride ve dışarıda izlenen bu politikalar muhalefet partilerinden, solcu bazı aydınlar dışında farklı aydın çevrelerinden kayda değer bir eleştiri de almadı. Dolayısıyla <span id="page77" title="77"></span>Türkiye’nin 1945 sonrası gönüllü olarak kabullendiği Amerikan etkisinin, güvenlik kaygısı ötesindeki nedenleri sorgulanmadan açıklanması mümkün değildir. Bu nedenle Türkiye aydınına geçmişten miras kalan ideolojik ön kabullere, bu mirasa savaş sonrasında eklemlenen güncel siyasal gelişmelere ve ideolojik tutumlara eğilmek önem taşımaktadır.</p>
			</div>
			<div class="si-footnotes">
			<div class="si-footnote" id="f55"><a class="si-backref" href="#backref_55">55</a><span>. Sovyetler, yapılacak düzenlemeyle Boğazların ortak savunulması, Karadeniz’e kıyısı olmayan devletlerin savaş gemilerine Boğazların mutlak kapatılması gibi öneriler sunmuştur. Ayşegül Sever, <em>Soğuk Savaş Kuşatmasında Türkiye, Batı ve Ortadoğu</em> <em>1945-1958</em>, İstanbul, Boyut Kitapları, 1997, s. 17-18.</span></div>
			<div class="si-footnote" id="f56"><a class="si-backref" href="#backref_56">56</a><span>. Baskın Oran (Ed.), <em>Türk Dış Politikası, Kurtuluş Savaşından Bugüne Olgular, Belgeler, Yorumlar</em>, Cilt 1, İstanbul, İletişim Yayınları, 2002, s. 502.</span></div>
			<div class="si-footnote" id="f57"><a class="si-backref" href="#backref_57">57</a><span>. Feroz Ahmad, <em>The Turkish Experiment in Democracy, 1950-1975</em>, Boulder, Colorado, Westview Press, 1977, s. 337.</span></div>
			<div class="si-footnote" id="f58"><a class="si-backref" href="#backref_58">58</a><span>. Sever, ABD’nin ilk tepkisini ve Türkiye’nin ikna girişimlerini anlatırken İngiltere’nin de ABD’yi sertleşmeye teşvik ettiğini vurgulamaktadır. <em>Soğuk Savaş Kuşatmasında Türkiye, Batı ve Ortadoğu</em> <em>1945-1958</em>, s. 24-25.</span></div>
			<div class="si-footnote" id="f59"><a class="si-backref" href="#backref_59">59</a><span>. McGhee, anılarında Truman Doktrini’nin şekillenişi aşamasında, Yunanistan’da komünistlerin verdiği mücadele ve İran’daki Sovyet askerî varlığının esas faktörler olduğunu, bölgenin güvenliğine ilişkin endişelerin artmasıyla Türkiye’nin kapsam içerisine alındığını anlatmaktadır. Bkz. George McGhee, <em>ABD-Türkiye-NATO-Ortadoğu</em>... Ankara, Bilgi Yayınları, 1992, s. 52-76.</span></div>
			<div class="si-footnote" id="f60"><a class="si-backref" href="#backref_60">60</a><span>. ABD yardımları söz konusu olduğunda sonraki yıllarda da eleştiri yapılırken yardım miktarının yetersizliğiyle yetinilmiştir. Bu tür eleştirilerin de ABD’den çok hükümetleri hedef aldığı anlaşılmaktadır. McGhee, DP’nin Dışişleri Bakanı Köprülü’yle yaptıkları görüşmede, Köprülü’nün kendisine yardımların yetersizliği eleştirisinin hükümeti yermek niyetiyle yapıldığını söylediğini aktarır. Age, s. 175.</span></div>
			<div class="si-footnote" id="f61"><a class="si-backref" href="#backref_61">61</a><span>. Süveyş Kanalı’nı elinde tutmak isteyen İngiltere, Türkiye’nin NATO üyeliği konusunda bir süre ayak diremiştir. İngiltere, Türkiye’ye Ortadoğu’da görev verilmesini savunmuştur. Türkiye bu engeli aşabilmek için İngiltere’yi ikna etmek adına Ortadoğu’da istenen rolü oynayacağını taahhüt etmiş, İngiltere’nin direnci böylece kırılabilmiştir. Bu nedenle NATO üyeliği Türkiye’yi Ortadoğu’daki Batı yanlısı ittifak girişimlerinin bir parçası haline getirmiştir. Bu konuda bkz. <em>Soğuk Savaş Kuşatmasında Türkiye, Batı ve Ortadoğu</em> <em>1945-1958</em>, s. 78-85.</span></div>
			<div class="si-footnote" id="f62"><a class="si-backref" href="#backref_62">62</a><span>. <em>ABD-Türkiye-NATO-Ortadoğu</em>..., s. 189.</span></div>
			<div class="si-footnote" id="f63"><a class="si-backref" href="#backref_63">63</a><span>. Age, s. 192.</span></div>
			<div class="si-footnote" id="f64"><a class="si-backref" href="#backref_64">64</a><span>. Türkiye’nin Irak’taki devrim ve Suriye’nin Sovyetlerle ilişkilerini geliştirmesi karşısında sergilediği hiddetli tutum örnek olarak verilebilir.</span></div>
			<div class="si-footnote" id="f65"><a class="si-backref" href="#backref_65">65</a><span>. <em>The Turkish Experiment in Democracy, 1950-1975</em>, s. 395.</span></div>
			</div>
  </body>
</html>