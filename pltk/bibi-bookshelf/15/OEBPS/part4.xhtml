<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="part4">
<div class="part">
			<h1 class="chapter-num">IV. BÖLÜM:</h1>
			<h1 class="chapter-title">Türkiye Çalışmaları ve Türkiye’de Kültürel Program</h1>
			<p><span id="page151" title="151"></span>II. Dünya Savaşı sonrası ABD’nin uluslararası hegemonya kurma süreci, hegemonya inşası ile bilgi üretim mekanizmalarının ilişkisi bakımından bir laboratuvar niteliği taşır. Ortadoğu’dan Uzak Asya’ya, ABD nüfuzunun önceleri sınırlı olduğu coğrafyalar, bu süreçte gerek diplomatik bilgi edinme gerekse akademik bilgi üretim mekanizmalarının konusu haline geldi. Aralarında Türkiye’nin de bulunduğu birçok ülkeye uygun politikaların geliştirilebilmesi, bu ülkelerin daha yakından bilinmesini gerekli kılıyordu. Bu gereklilik dolayısıyla 1950’lerden başlamak üzere ABD’de devletin uluslararası politikasıyla, bu politikanın geliştirilmesi ve uygulanmasında gerekli bilgiyi sağlayan sosyal bilim üretimi arasında bir eşgüdüm sağlanması gerekti. Bu yolla sağlanan bilgi akışı, ABD’nin her bir ülkede toplumun farklı kesimlerine, hangi temalar üzerinden ve ne tür araçlarla sesleneceğinin tasarlanmasında yol gösterici olarak görülüyordu. Öncelikli amaç Sovyetler Birliği’nin bu ülkelerdeki hareket alanının sınırlandırılması ve aralarında bürokrat, sendikacı ve aydınların bulunduğu farklı gruplar arasında sosyalizmin çekiciliğinin mümkün olduğunca azaltılması ve eşzamanlı olarak ABD’ye karşı olumlu bir kanaat geliştirilmesiydi. Bu bağlamda, Türkiye’de artan Amerikan etkisinin analiz edilebilmesi için öncelikle diplomatik ve akademik kaynaklı Türkiye değerlendirmeleri ışığında geliştirilen araçların ve bu araçlar yoluyla yaratılan ABD imajının incelenmesi gerekir.</p>
			<p><span id="page152" title="152"></span>Savaş bitiminde ABD’li politika yapıcıların önündeki uluslararası görev gündelik müdahalelerin planlanmasından ibaret değildi. Savaşın Avrupa’da yol açtığı ağır yıkımın yanı sıra antisömürgeci mücadele sonucu bağımsızlığını kazanan birçok ülkenin içinde bulunduğu arayış nedeniyle dünyanın karşı karşıya olduğu sorunlara daha kapsamlı yanıtlar üretilmesi gerekiyordu. Bu yolda ABD’nin karşılaştığı sorunlardan biri, kapitalizmin alternatifinin reel bir çekim merkezi olarak var olmasıydı. Özellikle ülkelerinin bağımsızlık mücadelesine öncelik eden kadroların, bağımsızlık sonrası karşı karşıya kaldıkları önemli yapısal sorunların altından kalkmak için planlanmış merkezî müdahalelere eğilim göstermeleri, onların gözünde devlet öncülüğünde bir planlı kalkınma modeli olarak gördükleri sosyalist yolu çekici kılıyordu. Bu nedenle ABD’li politika yapıcılar ve onlara yol gösterme misyonuyla hareket eden bazı sosyal bilimciler, Batı dışı toplumların modernleşme ve kalkınma yolları üzerine bir arayışa girişti. Bu arayış Osmanlı-Türkiye çalışmalarını belirlediği gibi, ABD’nin Türkiye’de yürüttüğü resmî kültürel programa da etkide bulundu.</p>
			<p>Bahsedildiği gibi ABD’nin II. Dünya Savaşı’nın ardından başlayan yeni dönemde kapitalist blokun lider ülkesi olarak üstlendiği sorumluluklar çok boyutludu. Öncelikle, Avrupa’nın ABD’yle entegre biçimde yeniden yapılanması için gereken planların hazırlanmasına girişilmiş ve Türkiye’yi de kapsayan Marshall Planı 1948’den itibaren hayata geçmişti. Marshall Planı kapsamında ülkelere mali yardımın yanı sıra teknik yardım da verildi. Planın özellikle bu boyutunun yürütülmesi aşamasında yardımdan yararlanacak ülkelerin devlet yapılarının ve sosyoekonomik özelliklerinin daha yakından bilinmesine ihtiyaç duyulmaktaydı.</p>
			<p>ABD’nin Batı dışı toplumlara yönelik politikalar geliştirmeye başlaması Britanya’nın zayıflayan dünya egemenliğiyle ilişkiliydi. Oluşan boşluğun yeni bir hegemon güç tarafından doldurulması, özellikle iki sistem arasındaki rekabet koşullarında göz ardı edilemeyecek bir sorumluluk olarak değerlendirildi. Ancak ABD’nin bu rolün hakkını vermesi<span id="page153" title="153"></span>nin önünde ciddi engeller vardı. Britanya, uzun sömürgecilik ve yayılmacılık tarihi içinde gelişen bir bilgi derleme, yorumlama mekanizması kurmuştu. Ancak ABD henüz bu tür bir mekanizmayı inşa etme sürecindeydi. Bu süreçte bir yandan dış ilişkilerle bağlantılı devlet örgütünün yeniden yapılandırılması, diğer yandan ise sosyal bilimlerin bu ihtiyaç ekseninde dönüşmesi gerekti. Aslında ABD’nin savaş sonrasında böyle bir mekanizmanın kurulmasına sıfır noktasından başladığı söylenemez. Savaş sırasında temel amacı düşman ülkelere karşı istihbarat toplamak olarak tanımlanan Stratejik Hizmetler Ofisi (OSS-Office of Strategic Services) adlı bir yapı kurulmuştu. CIA’in öncülü olarak kabul edilen OSS, bünyesinde çok sayıda Avrupalı sanatçı ve akademisyeni toplamış, böylece anlama ve yorumlamaya dayanan bir istihbarat yöntemiyle çalışmıştı. Bu çalışmada görev alan aydınlar savaş boyunca Avrupa’daki faşist ve antifaşist toplumsal dinamikleri yakından takip etmiş ve raporlamışlardı. OSS’nin çalışmaları sayesinde Soğuk Savaş yıllarına da önemli bir birikim devredilmiş oldu.</p>
			<p>Savaşın son bulmasıyla birlikte aynı kapsamda üniversitelere ve öğretim üyelerine de yeni görevler düştü. Üniversite içinde ya da dışında Batı dışı toplumları inceleyen araştırma birimlerinin ya da programların kurulması sağlandı. Bu şekilde tesis edilmeye başlanan altyapı, karşılaştırmalı siyaset ve bölge çalışmalarının yükseliş koşullarını yarattı. Zamanla güçlenen ve çok boyutluluk kazanan bölge çalışmaları, ilgilendikleri bölgeyi dil, tarih, kültür gibi özellikleriyle birlikte çok yönlü olarak ele alacak şekilde yapılandırıldı. Bu çok yönlülük kaçınılmaz olarak disiplinlerarası bir araştırma kültürünü beraberinde getirdi. Gerek devlet kaynaklarından gerekse özel fonlardan yararlanarak üniversiteler ya da bağımsız araştırma kuruluşları tarafından başlatılan bölge çalışmaları,<a class="si-noteref" href="#f180" id="backref_180">180</a> çok sayıda akademisyen için yeni istih<span id="page154" title="154"></span>dam olanakları yarattı. Bölge çalışmalarının yükselişi psikoloji, sosyoloji, siyaset bilimi, uluslararası ilişkiler gibi disiplinleri gerek içerik ve yöntem açısından gerekse mali kaynak ve istihdam boyutuyla derinden etkiledi.<a class="si-noteref" href="#f181" id="backref_181">181</a></p>
			<p>1950’lerde popülerleşmeye başlayan ve 1960’larda altın yıllarını yaşayan bölge çalışmaları, klasik oryantalist çalışmalardan bazı noktalarda ayrışırken bazı noktalardaysa oryantalist yaklaşımı yeniden üretti. Bu yıllarda Ortadoğu ve Uzak Asya gibi Batı dışı toplumları yakından tanımaya dönük her girişim ilk aşamada, kaçınılmaz olarak, Batılı araştırmacılar arasında o güne kadar hâkim olan yaklaşıma ve bu yaklaşım yoluyla üretilen birikime yaslanmaktaydı. Ancak Kıta Avrupa’sının oryantalist yaklaşımıyla klasik etnografinin yarattığı kısıtlar kısa süre içerisinde fark edilince Amerikan sosyal bilimleri yeni arayışlara girdi.<a class="si-noteref" href="#f182" id="backref_182">182</a> Çünkü örneğin, hâkim oryantalist ve etnografik yaklaşım ele aldığı coğrafyaları Batı’ya kıyasla atipik ve aşağı kabul etmekte, dolayısıyla karşılaştırılabilirliğin zeminini yok etmekteydi. ABD’de gelişen bölge çalışmalarının bu yaklaşımdan özde ne kadar kopmuş oldukları tartışmalı olsa dahi koşulların başka bir yaklaşım dayattığı görülmekteydi. Sömürgeciliğin derin izlerini taşıyan, dolayısıyla Avrupa’nın üstünlük anlayışının bir yansıması olarak görülebilecek bu tür yaklaşımlar, Soğuk Savaş koşullarında yanıtı aranan bazı soruların gerçekçi biçimde yanıtlanması önünde engeldi.<a class="si-noteref" href="#f183" id="backref_183">183</a> Kendinden önceki klasik or<span id="page155" title="155"></span>yantalizmden farklı olarak bölge çalışmalarında benimsenen perspektif, ele alınan coğrafya ve toplumları kültürel olarak dondurmaktan mümkün olduğunca kaçınmalıydı. Tersine, değişim arayışında olan toplumlara kapitalist statükoyu ve sınıf konfigürasyonunu sarsmayacak bir değişim modelinin temel nitelikleri konusunda ipuçları verebilmeliydi. Sömürge karşıtlığının ve üçüncü yol arayışlarının damgasını vurduğu uluslararası politikada söz sahibi olunması bu tür bir değişim perspektifini kaçınılmaz kılmaktaydı.</p>
			<p>Ülkelerin özgünlüklerinin anlaşılmasını sağlayan kültürel göreceli yaklaşım, Weber metodolojisinden etklenmekteydi. Bölge çalışmaları, Weber’i Amerikan akademisine tanıtan Parsons’un radikal dönüşümlere alerjik sistem içi değişim anlayışından esinlenmekteydi. Böylece dünyanın farklı yerlerinde istikrarlı bir kapitalist yapının oluşmasını sağlayan ya da buna engel olan koşullar, o coğrafya ya da ülke özelinde incelenebilecek, radikal olmayan değişim yollarına ilişkin öneriler getirilebilecekti.</p>
			<p>Bölge çalışmalarıyla Amerikan sosyal bilim geleneğinde kendisine itibarlı bir yer bulamayan tarihe de kısmi olarak alan açıldı.<a class="si-noteref" href="#f184" id="backref_184">184</a> Farklı ülke ya da bölgeler üzerine yapılan araştır<span id="page156" title="156"></span>maların tarihsel bir boyut taşıması önemseniyor; tarih ve dil bölge çalışmalarının altyapısını sağlayan temel faktörler olarak öğretiliyor ve öğreniliyordu. Tarihe ve kültüre kapı aralayan yeni yaklaşım, toplumların önüne bir model olarak geleneksellikten çıkarak Batı Avrupa kapitalizminde somutlanan “modern”e doğru yol almayı koymaktaydı. Harootunian’a göre işlevselci sosyal bilim yönteminin tarihe verdiği bu küçük imtiyaz, 1950 ve 1960’lar boyunca yürütülen betimleme çalışmalarına, politika yapıcıların ihtiyaçlarına yanıt veren reçetelerin üretilmesi eklenerek telafi edilmiştir.<a class="si-noteref" href="#f185" id="backref_185">185</a> Aslında tarihe ne tür bir imtiyaz verildiği de tartışmalıydı. Çünkü tarihle kurulan ilişki, toplumsal değişimi anlamaya çalışırken bunu, tarihî geri kalmışlığın sorumlusu ilan etmek ve nihai olarak istikrara ulaşmak amacayla yapıyordu. Nitekim bu yıllarda bölge çalışmalarında egemenlik kuran modernleşme kuramı, sorunları ülkelerin geçmişlerinde ve kültürel yapılarında ararken çözümü, Batı tipi kapitalist modelin bu ülkelerde hayata geçirilmesinde bulmaktaydı.</p>
			<p>Bölge çalışmalarıyla birlikte karşılaştırmalı siyaset araştırmaları da gelişmeye başladı. Ülkeler bir yandan modernleşme kuramının öngördüğü şekilde modernlik geleneksellik ekseninde sınıflandırılırken diğer yandan norm olarak kabul edilen modern Batı kapitalizminden farklı yönleri karşılaştırmalı analizin konusu haline geldi. Bu çalışmaların koordine edilmesi ve belli öncelikler gözetilerek teşvik edilmesi amacıyla Sosyal Bilimler Araştırma Konseyi (Social Science Research Council) tarafından 1954’te Karşılaştırmalı Siyaset Komitesi kuruldu. Komitenin kuruluşu üniversitelerde kar<span id="page157" title="157"></span>şılaştırmalı siyaset kürsülerinin kurulmasına hız verdi. Aynı komite, antisömürgeci rüzgârın beslediği kalkınmacı dürtüye de seslenen politik kalkınma kuramına beşiklik etmiş; böylece modernleşme kuramının temelleri atılmıştır.<a class="si-noteref" href="#f186" id="backref_186">186</a> 1950’lerin ikinci yarısında bölge çalışmalarında neredeyse tekel kuracak olan modernleşme kuramı, 1930’lardan itibaren yükselişte olan diğer kuramsal eğilimlerinin etkisi altında ya da benzer bazı varsayımlarla formüle edildi. Bu bağlamda, modernleşme kuramının özelliklerinden biri lineer bir süreç olarak tarif edilen modernleşmenin öznesi olarak, yönetici sınıflara ve aydınlara, bir diğer deyişle “siyasi-askerî elitler”e atfedilen özel roldü.</p>
			<p>Bu yıllarda büyük kaynaklar aktarılan kapsamlı araştırma projelerinde bölgelerin gelişme sorunlarının nedenleri tespit edilerek politika önerileri geliştirilmesine katkıda bulunulmaya çalışıldı.<a class="si-noteref" href="#f187" id="backref_187">187</a> Çözüm olarak sunulan kapitalist modernleşme, ilk aşamanın “kalkış” olarak adlandırıldığı, müteakip evrelerden oluşan bir silsile biçiminde kurgulanmıştır.<a class="si-noteref" href="#f188" id="backref_188">188</a> Bunu takip eden ülkelerin, sürekli bir gelişim göstererek kalkınma sorunlarını çözebilecekleri ve gelişmiş ülkeler mertebesine ulaşabilecekleri varsayılır. Bu yaklaşıma göre, toplumlarda geleneksel yapılarla modern yapılar arasında bir karşıtlık vardır. İlerleme, geleneğin yerini moderne bırakmasıyla gerçekleşir. Nihai amaç norm statüsünde görülen Batı kapitalizminin temel özelliklerinin hâkim kılınmasıdır. Ancak bu süreçte hangi alan ya da alanların kilit konumda olduğu konusunda bir yaklaşım enflasyonu olduğu gözlenir. <span id="page158" title="158"></span>Modernleşme kuramcıları ekonomi, iletişim, medya, din, kentleşme, eğitim, aile, vb. gibi çok farklı alana el atarak her seferinde bu alanlardan birinin belirleyici olduğunu savunmuştur. Yine de 1950’lerde gerek Batı dışı toplumlara ilişkin akademik üretimi gerekse ABD’nin bu ülkelere yönelik politik diplomatik açılımlarını modernleşme kuramının etkisinden bağımsız olarak ele almak mümkün değildir.</p>
			<p>Modernleşme kuramı, çıkışı itibarıyla farklı toplumların aynı gelişme seviyesine ulaşmasını mümkün gören iyimser liberalizmin bir ürünüydü. Birçok modernleşme kuramcısına göre ABD’nin liberal sosyal değerleri, kapitalist ekonomik örgütlenmesi ve demokratik siyasi yapısı başka toplumlara ihraç edilebilirdi.<a class="si-noteref" href="#f189" id="backref_189">189</a> Ancak 1960’lardan itibaren yoğun olarak eleştirilerek gözden düşmeye başlayan modernleşme kuramının yerini, “Üçüncü Dünya” ülkelerinin sorunlarını ancak uluslararası rekabetten korunan güçlü bir iç piyasaya kavuşarak çözebileceklerini iddia eden kalkınma kuramı almaya başladı. Bu yıllarda hem kuramsal hem de reel politik düzlemde ABD’den çıkan hâkim ses, Batı dışı toplumlarda kapitalist statükoyu kutsamakta ve otoriter siyasi eğilimlere hak vermekteydi. Hatta 1960’ların sonundan itibaren birçok ülkede kapitalizme muhalefet eden dinamiklerin güçlenmesiyle birlikte, orduyu modernleşmenin motoru olarak gören ve askerî darbeleri meşru sayan daha otoriter bir modernleşmecilik<a class="si-noteref" href="#f190" id="backref_190">190</a> anlayışı boy vermeye başladı. Böylece modernleşme kuramına içkin olan bir eğilim, ülkelerin gerekirse dışarıdan destekle tepeden modernleştirilmesini öngören militan modernleşmecilik giderek öne çıkmaya başladı.</p>
			<p><span id="page159" title="159"></span>Modernleşme kuramının otoriter modernleşmeciliğin yükselişiyle daha belirgin hale gelen bir diğer yönüyse modernleşme misyonunun taşıyıcısı olarak yönetici sınıf ve aydınlara biçilen özel roldür. Bunun temel nedeni, modernleşme kuramının tabandan gelen taleplerle değil, tepeden yapılan tasarımlarla şekillendirilen reform uygulamaları öngörmesidir. Bu politikaların formüle edilmesinde veya uygulamaya geçirilmesinde halk katılımını sağlayacak herhangi bir kanal tasarlanmamıştır. Böyle bir katılım kanalı, kuramsal düzeyde tartışılsaydı bile, bunu gerçek anlamda hayata geçirmek mümkün olmayacaktı. Çünkü kuramın sunduğu reçeteler, ülkelere dışarıdan ithal edilmekteydi ki bu da iç dinamiklerin büyük oranda “baypas” edildiği bir modernleştirme yönteminin öngörüldüğü anlamına gelmekteydi. Dış dinamiğin değişim için belirleyici kabul edildiği koşullarda bu dinamikle doğrudan temas halinde olan kesimler imtiyaz kazanmaktadır. Modernleşmenin yürütücüsü olarak seçkinlere özel önem verilmesinin bir diğer nedeni ise daha önce bahsedildiği gibi, kitlelerin siyasal eylemlerine güvensizlik duyan bir anlayışın, özellikle demokrasi konusundaki kuramsal tartışmalara damgasını vurmasıydı. ABD’li siyaset ve düşün erbabının kitle korkusu, 1940’ların sonundan itibaren yaşanan bir dizi gelişmeyle daha da derinleşti. Bu gelişmelerin başında dünya nüfüsunun önemli bir bölümünün, 1949’da Çin’deki halk devrimi nedeniyle kapitalist sistemden kopuşu gelmekteydi. Yaşanan şok, Uzakdoğu ve Latin Amerika’da köylülüğe ya da yoksul halka dayanan yeni devrim ve ayaklanmaların baş göstermesiyle derinleşti. Seçkinleri özne olarak gören bu kuramsal eğilimin güçlenmesinin bir diğer nedeni ise Daniel Bell’in ünlü çalışmasıyla özdeşleşen “ideolojilerin sonu” savıydı. İdeolojiyi bilimsel olmayanla özdeş tutan bu yaklaşım, teknolojinin belirleyiciliğine işaret ettiği oranda ideolojik tutumlardan bağımsız, “evrensel” yaklaşımların çağın gereği olduğu sonucuna ulaşmaktaydı. Bu akıl yürütme biçimi, kozmopolit bir teknokrat sınıfa ülkelere yön vermekte imtiyaz tanınmasına kuramsal dayanak sunmuştur.</p>
			<p><span id="page160" title="160"></span>Daha önce de belirtildiği gibi, modernleşmecilik Batı dışı toplumların yönetici aydın sınıflarına ABD’yle işbirliği halinde kapitalist dönüşümün gerekleri doğrultusunda hareket etmeyi salık verirken aynı dönemde Avrupalı aydınlara yönelik politikalar daha farklı saiklerle belirlenmekteydi. İdeolojik mücadelede Avrupalı aydınların kazanılmasına özel önem verilmekteydi. Bu mücadele çerçevesinde özgürlükleri sınırladığı iddiasıyla sosyalizmin çekiciliğinin olabildiğince zayıflatılması, Avrupa’ya “yüksek kaliteli” kültürel ürün ve faaliyetlerle hitap edilerek ABD’ye beslenen antipatinin kırılabilmesi öncelik taşıyordu. Benzer bir ideolojik mücadele sosyalist ideolojinin güçlü olduğu azgelişmiş ülkelerdeki aydın ve sanatçılara yönelik olarak da tasarlanmış olmalıdır.<a class="si-noteref" href="#f191" id="backref_191">191</a> Ancak bu ülkelerin içerisinde bulunduğu ekonomik gerilik, “kalkınma” meselesini yakıcı hale getirdiği oranda okumuş kesimler kalkınma tartışmaları yoluyla kapsanmaya çalışıldı veya bu kesimlerin kalkınma hamlelerinde bizzat görev üstlenmeleri sağlandı.<a class="si-noteref" href="#f192" id="backref_192">192</a> Kaldı ki, Avrupa’daki entelektüel havayı değiştirmek, dolaylı olarak diğer coğrafyalarda da özellikle Avrupa’yla tarihsel kültürel etkileşimi yoğun olan yerlerde, etki yaratmak anlamına geliyordu.</p>
			<p>ABD hegemonyasının inşa edilmesinde, sosyalizme alternatif kuramsal bir model önerisinin yanı sıra, gündelik politika çerçevesinde geliştirilen söylem ve araçlar da kilit bir role sahipti. “Kamu diplomasisi” ya da “kültürel diploma<span id="page161" title="161"></span>si” olarak adlandırılan bu araç ve söylemler bütününün analizi, ABD imajının ya da ABD mahsulü fikirlerin gündelik hayatta nasıl “satıldığının” anlaşılması bakımından önemlidir.</p>
			<p>Amerikan kamu diplomasisi esas olarak bu ülkenin uluslararası alanda hegemonya kurma çalışmalarını hızlandırdığı savaş sonrası dönemde gelişti. 1940’larda ABD’nin dünya politikasındaki rolü üzerine yapılan tartışmalar, dışa açılmacı liberal ekolle<a class="si-noteref" href="#f193" id="backref_193">193</a> bu eğilime ayak direyen muhafazakârları karşı karşıya getirdi. Daha aktif bir dış politika yürütmeyi savunan liberallerle ABD’nin kaynak ve enerjisini başka ülkelerin meselelerine harcamasını yanlış bulan muhafazakârlar arasındaki çekişmenin sonucu, Soğuk Savaş’ın da kaderini belirledi. Tartışmalarda atak bir dış politika izlenmesinden yana tavır koyan liberaller, uluslararası kapitalizm adına Soğuk Savaş’ta ihtiyaç duyulan girişken tutumu temsil etmiş oluyordu.<a class="si-noteref" href="#f194" id="backref_194">194</a> Truman Doktrini ABD’nin agresif bir politika izleyeceğinin işaretini verirken Marshall Planı bu açıklık politikasının uzun erimli ve çok boyutlu olacağının ilk önemli göstergesi oldu.</p>
			<p>Kamu diplomasisinin gelişimi açısından dönüm noktası, 1953’te Eisenhower döneminde USIA’nın kurulmasıydı.<a class="si-noteref" href="#f195" id="backref_195">195</a> <span id="page162" title="162"></span>USIA’nın denizaşırı kolları ise USIS<a class="si-noteref" href="#f196" id="backref_196">196</a> olarak adlandırıldı. Bu yeni teşkilatlanma “halkla ilişkiler” alanına verilmeye başlanan önemin bir göstergesiydi. USIA’nın amacı ABD’nin çıkarları doğrultusunda farklı ülke kamuoylarının bilgilendirilmesi ve etkilenmesi olarak tanımlanırken; USIA aracılığıyla, ABD’nin o güne kadar dağınık biçimde yürütülen ve sivil vakıfların faaliyetlerinin öne çıktığı kültürel ilişkiler alanının merkezi olarak yapılandırılması amaçlanmaktaydı. USIA’ nın kurulmasıyla birlikte dışa açılmacı yaklaşımının özellikle kamu diplomasisi alanında güçlü bir yapılanmaya hayat verdiği görüldü.</p>
			<p>Eisenhower yönetimi kamu diplomasisi faaliyetlerini yeniden örgütledi. Yürütmesini dışişleri bakanlığından alıp devlet başkanına bağlayarak faaliyetleri merkezileştirdi. Buna rağmen, bu alanda devlet dışı katkılara her zaman açık bir politika izlendi.<a class="si-noteref" href="#f197" id="backref_197">197</a> Farklı ülke kamuoylarına seslenen yeni araçlar tasarlanması; sosyalizme alternatif olarak kapitalist modernleşme modelinin öne çıkması, kamu diplomasisinin yürütücüleri arasında yer alan sivil vakıflara da yeni sorumluluklar yükledi. Amerikan vakıfları 1945 sonrasında ABD’nin uluslararası hegemonyasını inşa etmesine önemli katkıda bulundu. Soğuk Savaş’ın başlamasıyla birlikte kendi faaliyetlerini devlet politikasının desteklenmesi ve bu bağlamda ülke kamuoylarının şekillendirilmesi olarak tanımladılar.<a class="si-noteref" href="#f198" id="backref_198">198</a> Bir yandan modernleşmeci bir bakışla aralarında Türkiye’nin <span id="page163" title="163"></span>de bulunduğu birçok ülkede eğitim başta olmak üzere çeşitli kamusal fonksiyonların yeniden yapılandırılmasını öngören projeler geliştirirken; diğer yandan akademik, sanatsal ve düşünsel faaliyetlere kaynak aktararak bu alanlara yön vermeye çalıştılar. Kurdukları uluslararası bilgi ağlarıyla akademik disiplinlerde Amerikan değerleriyle birlikte, bu değerlerin yaygınlaştırılmasını öngören yöntemlerin ve araştırma enstitülerinin büyümesini amaç edindiler.<a class="si-noteref" href="#f199" id="backref_199">199</a> Sivil elçiler olarak tanımlanabilecek bu vakıflar, ABD’nin “pazarlanması” ve ABD karşıtı düşünce ve duygularla mücadele edilmesi gibi Soğuk Savaş’ta eskisine göre daha fazla önem kazanan görevler de üstlendiler.<a class="si-noteref" href="#f200" id="backref_200">200</a> Bu uluslararası bilgi ağları özellikle azgelişmiş ülkelerde düşünsel hayatı etkilerken, ABD’nin büyük önem verdiği “modernleşmeci elitlerin” seçilip yetiştirilmesinde çoğunlukla bu ağlardan yararlanıldı.<a class="si-noteref" href="#f201" id="backref_201">201</a> Zaten modernleşme okulunun gelişimine katkıda bulunan üniversite bölümlerine ya da araştırma enstitülerine yakından bakıldığında, pek çoğunun Ford, Rockefeller ve Carniege başta olmak üzere zengin vakıflar tarafından finanse edildiği görülmekteydi.<a class="si-noteref" href="#f202" id="backref_202">202</a></p>
			<p>1950’lerin ikinci yarısına gelindiğinde ABD’deki yapı; üniversitelerden, araştırma kuruluşlarına, sivil vakıflardan devlet bürokrasisine Soğuk Savaş koşullarında mücadele etmeye ve ABD hegemonyasını desteklemeye büyük ölçüde hazır hale gelmişti. Pek tabii ki nihayete eren bir hazırlık aşamasından bahsetmek mümkün değildir. Kurumsal dönüşüm sonraki yıllarda da devam etti. Hatta zaman içerisinde <span id="page164" title="164"></span>bu yapıda bazı yaklaşım farklılıkları da ortaya çıktı. Ancak ABD’nin dünya politikasının temel nitelikleri ve bunlara nasıl müdahale edileceği konusunda yönünü büyük oranda 1950’lerin sonunda tayin ettiği söylenebilir.</p>			
			</div>
			<div class="si-footnotes">
			<div class="si-footnote" id="f180"><a class="si-backref" href="#backref_180">180</a><span>. Frederick W. Frey, Peter Stephenson ve Katherine Archer Smith, <em>Survey Research on Comparative Social Change: A Bibliography</em>, Cambridge, Mass., MIT Press, 1969. Örneğin bu çalışma MIT Center for International Studies, Factors in Modernization Project ekibinin yardımıyla hazırlanmış, Office of Naval Research gözetiminde sürdürülmüş, sponsorluğunuysa Savunma Bakanlığı The Advanced Research Projects Agency üstlenmiştir. Frederick Frey, Türkiye çalışmalarının da önemli isimlerinden biri olarak tanınmaktadır. </span></div>
			<div class="si-footnote" id="f181"><a class="si-backref" href="#backref_181">181</a><span>.  Sosyal bilimlerin ABD yönetiminin ihtiyaçları doğrultusunda evrimini inceleyen, daha çok sosyoloji odaklı bir çalışma için bkz. David P. Haney, <em>The Americanization of Social Science: Intellectuals and Public Responsibility in the Postwar United States</em>, Philadelphia, Temple University Press, 2008.</span></div>
			<div class="si-footnote" id="f182"><a class="si-backref" href="#backref_182">182</a><span>. Emanuel Wallerstein, “The Unintended Consequences of Cold War Area Studies”, <em>The Cold War and the University: Toward an Intellectual History of the Postwar Years</em> içinde (195-232).</span></div>
			<div class="si-footnote" id="f183"><a class="si-backref" href="#backref_183">183</a><span>. Berger, haklı olarak, ABD’nin kendi dışındaki dünyayla kurduğu ve kalkınmacı bir model sunduğu dönemin sömürge imparatorluklarının “medeniyet taşıma” misyonlarının bir uzantısı olduğuna ilişkin vurguların Soğuk Savaş koşullarının ve antisömürgeci dönemin belirleyici bazı yönlerini görmezden geldiğini söylemekte; bu anlamda farklı coğrafyalara yaklaşımda tam bir süreklilik olduğu iddiasına karşı çıkmaktadır. Mark T. Berger, “Decolonization, Modernisation and Nation-Building: Political Development Theory and the Appeal of Communism in Southeast Asia, 1945-1975”, <em>Journal of Souteast Asian Studies</em>, Sayı 34 (3), Ekim 2003, s. 421-422.</span></div>
			<div class="si-footnote" id="f184"><a class="si-backref" href="#backref_184">184</a><span>. Bölge çalışmaları bu yöntemsel yaklaşımıyla yine aynı yıllarda daha çok siyaset bilimi ve uluslararası ilişkiler gibi disiplinlerde taraftar toplayan “oyun teorisi” gibi tekniklerle de alttan alta bir uyumsuzluk içerisindeydi. Oyun teorisinin bilimsel bir yaklaşım olduğunu ve matematiksel kesinlikler ortaya koyduğunu iddia eden akademisyenler, bölge çalışmalarının kültüre ve tarihe duyarlı yaklaşımını bilimsellikten uzaklaşmak olarak değerlendiriyordu. Bölge çalışmalarını savunanlar, rasyonel seçim kuramının farklı kültürlere uygulanamadığını ve Amerikan kültürünün bir yansıması olduğu şeklinde eleştiriler getirmiştir. Chalmers Johnson, “Preconception vs. Observation, or the Contributions of Rational Choice Theory and Area Studies to Contemporary Political Science”, <em>Political Science and Politics</em>, Cilt 30, Sayı 2, Haziran 1997, s. 171. Ancak farklı gibi görünen bu iki yaklaşımı birleştiren çok sayıda ortak noktadan söz edilmelidir. Bunlardan biri, bireylerin ve bir üst düzlemdeyse ulusların temel analiz birimi olarak kabul edilmiş olmasıdır. Bölge çalışmalarının medeniyetlere yaptığı vurgu ya da bazı çalışmalarda beliren sınıflar, özellikle siyasal önerileri getirildiğinde ortadan kayboluyor, neredeyse tamamen ulus düzlemine dönülüyordu. İkincisi, her iki yaklaşımın da istikrarı arama odaklı olmasıydı. Bir üçüncüsüyse farklı yollardan farklı sonuçlara ulaştırma risklerine rağmen her ikisinin de birer Soğuk Savaş yaklaşımı olarak araçsallaştırılmış olmaları ve bu anlamda tamamlayıcı olmalarıydı.</span></div>
			<div class="si-footnote" id="f185"><a class="si-backref" href="#backref_185">185</a><span>. Harry Harootunian, <em>The Empire’s New Clothes Paradigm Lost and Regained</em>, Chicago, Prickly Paradigm Press, 2004, s. 39.</span></div>
			<div class="si-footnote" id="f186"><a class="si-backref" href="#backref_186">186</a><span>. “Decolonization, Modernisation and Nation-Building: Political Development Theory and the Appeal of Communism in Southeast Asia, 1945-1975”, s. 427.</span></div>
			<div class="si-footnote" id="f187"><a class="si-backref" href="#backref_187">187</a><span>. Modernleşme kuramının temel hareket noktası kalkınma sorunu karşısında Marksizme alternatif bir kuram geliştirmektir. Kalkınmacı kuramın öncülerinden Walt Whitman Rostow’un ünlü eserinin <em>The</em> <em>Stages of Economic Growth: A Non-Communist Manifesto </em>(İktisadi Kalkınmanın Aşamaları: Komünist Olmayan bir Manifesto) başlığını taşıması yeterince açıklayıcıdır.</span></div>
			<div class="si-footnote" id="f188"><a class="si-backref" href="#backref_188">188</a><span>. Modernleşme kuramını derinden etkilemiş olan W. W. Rostow’un kalkınma kuramı, “kalkış” (<em>take-off</em>) aşamasıyla başlar ve kalkınmanın son aşamasına kadar evreler halinde tanımlanır.</span></div>
			<div class="si-footnote" id="f189"><a class="si-backref" href="#backref_189">189</a><span>. Michael E. Latham, <em>Modernization As Ideology: American Social Science and “Nation Building” in the Kennedy Era</em>, Chapel Hill, NC: University of North Carolina Press, 2000, s. 6.</span></div>
			<div class="si-footnote" id="f190"><a class="si-backref" href="#backref_190">190</a><span>. Modernleşmeci özne olarak ordunun öne çıkması, sınıf hareketinin ve toplumsal dinamiklerin kontrolünün zorlaştığı 1960 ve 1970’lerde gözlemlenmektedir. Ordunun böyle bir role uygun olduğunu kanıtlayabilmek için eğitim, Batı’yı tanıma gibi halktan farklı bazı özellikleri kanıt olarak gösterilmiştir. Bkz. Nils Gilman, <em>Mandarins of the Future</em>, Baltimore, MD, USA, The Johns Hopkins University Press, 2004, s. 187-190.</span></div>
			<div class="si-footnote" id="f191"><a class="si-backref" href="#backref_191">191</a><span>. Özellikle Ortadoğu ülkelerindeki güçlü antisömürgeci, antiemperyalist hava ve sosyalizme duyulan sempati, ABD’nin karşı bir ideolojik mücadele yürütmesini gerektirmiştir. Bir örnek, Orwell kitaplarının Voice of America (VOA) eliyle basılarak, Mısır’da tanıtılması önerisi getiren belgedir. Bkz. From Embassy Cairo to the Department of State, “Promotional Material from VOA”, 19 August 1950, Department of State Decimal Files, 1950-1954, RG59, Box 2559, NARA.</span></div>
			<div class="si-footnote" id="f192"><a class="si-backref" href="#backref_192">192</a><span>. Brazinsky, modernleşmenin sürece katkı koyma anlamında aydınlara sorumluluk yüklemek için nasıl kullanıldığını, ABD’nin aydınlarla kapitalist devlet arasındaki ilişkiyi nasıl kurduklarını Güney Kore örneğinde açıklamaktadır. Bkz. Gregg Brazinsky, <em>Nation Building in South Korea</em>, Chapel Hill, University of North Carolina Press, 2007, s. 163-188.</span></div>
			<div class="si-footnote" id="f193"><a class="si-backref" href="#backref_193">193</a><span>. ABD tarihine bakıldığında bu liberal akımın daha önce de etkili olduğu, hatta Wilsoncu ilkelerin yaygın olarak tartışıldığı 1920’lere damgasını vurduğu görülecektir. Ancak bu yıllarda dışa açılma, daha ziyade sivil kurumlar aracılığıyla, ABD’de büyük sermayenin kurduğu yardım vakıfları eliyle yürütülüyordu. Bu vakıflar ABD dış politikasının tamamlayıcı unsurları olarak, ABD dışında özellikle insani yardım, sağlık ve eğitim gibi konularda faaliyet göstermiştir. ABD’de de pek çok sosyal konuda aktif olan bu vakıfların kurulmasının arkasındaki temel mantık, kapitalizmin yarattığı sosyal sorunların kontrol altında tutulmasına dayanıyordu. Bu bağlamda Rockefeller Vakfı’nın yaklaşımını analiz eden Fisher, kapitalizm koşullarında hayırseverliğin analizi için hegemonya, ideoloji ve sosyal sınıfın kilit kavramlar olduğunu söylemektedir. Bkz. “The Role of Philanthropic Foundations in the Reproduction an Production of Hegemony: Rockefeller Foundations and the Social Sciences”, s. 206.</span></div>
			<div class="si-footnote" id="f194"><a class="si-backref" href="#backref_194">194</a><span>. Bu tartışmayla ilgili olarak bkz. Frank A. Ninkovich, <em>The Diplomacy of Ideas, U.S. Foreign Policy and Cultural Relations, 1938-1950</em>, Cambridge, Cambridge University Press, 1981.</span></div>
			<div class="si-footnote" id="f195"><a class="si-backref" href="#backref_195">195</a><span>. USIA halkla ilişkiler alanında faaliyet gösteren ilk ve tek kurum değildir. Ancak özellikle açık diplomasi eliyle yürütülen halkla ilişkiler çalışmasını anlamak bakımından kritik önemde bir kurumdur.</span></div>
			<div class="si-footnote" id="f196"><a class="si-backref" href="#backref_196">196</a><span>. USIS’ler daha önce oluşturulmuştur. Haziran 1942’de Roosevelt Savaş Enformasyon Ofisi’ni (Office of War Information) kurduğunda, USIS bu yapının denizaşırı kolu olmuştur. Bkz. <em>The United States Information Agency: A Commemoration</em>. http://dosfan.lib.uic.edu/usia/abtusia/commins.pdf (en son erişim tarihi: 1 Aralık 2009).</span></div>
			<div class="si-footnote" id="f197"><a class="si-backref" href="#backref_197">197</a><span>. Eisenhower döneminde propaganda faaliyetlerine hâkim olan mantığı anlatan bir makale için Bkz. Shawn J. Parry-Giles, “The Eisenhower Administration’s Conceptualization of the USIA: The Development of Overt and Covert Propaganda Strategies”, <em>Presidential Studies Quarterly</em>, Cilt 24, Sayı 2. 1994,  s. 263-276.  </span></div>
			<div class="si-footnote" id="f198"><a class="si-backref" href="#backref_198">198</a><span>. David C. Hammack, “Foundations in the American Polity, 1900-1950,” Ellen Condliffe Lagemann (Ed.) <em>Philanthropic Foundations: New Scholarship, New Possibilities</em> içinde (43-69), Bloomington and Indianapolis: Indiana University Press, 1999, s. 44.</span></div>
			<div class="si-footnote" id="f199"><a class="si-backref" href="#backref_199">199</a><span>. Inderjeet Parmar, “American Foundations and the Development of International Knowledge Networks”, <em>Global Networks</em>, Cilt 2, Sayı 1, 2002, s. 13.</span></div>
			<div class="si-footnote" id="f200"><a class="si-backref" href="#backref_200">200</a><span>. Inderjeet Parmar, “Selling Americanism, Combatting Antiamericanism: The Historical Role of American Foundations, Antiamericanism”, <em>Working Papers 2004 </em>içinde (18-26), Center for Policy Studies, Budapest, Central European University, 2004, s. 18-26.</span></div>
			<div class="si-footnote" id="f201"><a class="si-backref" href="#backref_201">201</a><span>. <em>Nation Building in South Korea</em>, s. 163-171.</span></div>
			<div class="si-footnote" id="f202"><a class="si-backref" href="#backref_202">202</a><span>. “American Foundations and the Development of International Knowledge Networks”, s. 17-19.</span></div>
			</div>
  </body>
</html>