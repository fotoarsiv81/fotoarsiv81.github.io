<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="part7">
	<div id="conclusion">
			<h1 class="chapter-title"><span id="page357" title="357"></span>Sonuç</h1>
			<p>Osmanlı’nın 19. yüzyılda Avrupa’yla kurduğu ilişkiyi dışsal bir ilişki olarak tarif etmek zordur. Avrupalı güçler Osmanlı maliyesi, hukuk sistemi, azınlık yönetimini gibi pek çok önemli başlıkta imparatorluk işlerine doğrudan müdahale hakkına sahiptiler. Buna rağmen bu müdahale siyasetinin ya da imparatorluğun içinde bulunduğu bağımlılık ilişkilerinin kapsamlı bir eleştirisinin yapılmamış olması ya da bu tür ilişkilere ilişkin kuramsal analizlerin ilgi çekmemiş olması dikkat çekicidir. Osmanlı aydınları bu tür bir eleştirel pozisyondan ziyade devletlerini yeniden birinci lige; Avrupalı büyük güçlerin seviyesine çıkarma arzusuyla mücadele ediyolarlardı. Bu nedenle Osmanlı aydını, bağımlı ülke aydınlarının antibatıcı duyarlılıklarından payını en az almış aydın sınıflardan biri olarak tarihe geçti. Osmanlı kamuoyu ve aydınlarının bu güçler arasında özellikle Rusya’ya ilişkin tutumu ayrıksıydı. Osmanlı İmparatorluğu’nun son yıllarında dozu artan Russofobi, Rus İmparatorluğu coğrafyasından göç ederek Osmanlı aydın sınıfı arasına karışan kişilerin etkisiyle Türkçü ideolojinin bir öğesi haline geldi. Kurtuluş mücadelesi sırasında kısa bir süre için zayıfladığı sanılsa da Rus düşmanlığı etkisini hiçbir zaman yitirmedi. Türkiye için Sovyet dostluğunun önemini yitirmeye başladığı 1930’lardan itibaren antisovyetizm ve Kemalizmin sınıf alerjisinden beslenen antikomünizm, Türkiye ideolojiler alanına bir bü<span id="page358" title="358"></span>tün olarak damgasını vurdu. Bu çalışmada belirtildiği gibi bu tarihsel birikime bakıldığında Türkiye’de Soğuk Savaş’ın II. Dünya Savaşı’ndan önce başladığı açık biçimde görülmektedir. Soğuk Savaş’ın başlamasıyla birlikte Türkiye’nin bu yerli antikomünizmi ve antisovyetizmi, kapitalizmin ABD liderliğindeki uluslararası mücadelesi içerisinde yeniden üretildi.   </p>
			<p>II. Dünya Savaşı sonrasına gelene kadar Türkiye düşünce dünyasında Batı, Avrupa’ydı; hatta esas olarak İngiltere, Fransa ve Almanya’ydı. 19. yüzyılda ulaşım ve iletişimde meydana gelen devrimsel ilerlemelere rağmen sömürge imparatorluklarının ilişki ağı dışında kalan devletler için coğrafi mesafelerin ülkelerarası temas üzerindeki kısıtlayıcılığı devam etmekteydi. Dolayısıyla ABD Türkiye’nin içinde bulunduğu coğrafyayı siyasi ve iktisadi nüfuz alanı kabul edene kadar bu ülkeyle temas, sınırlı ticari ilişkiler, yeraltı kaynaklarının peşindeki ABD’li sermaye sahiplerinin çeşitli girişimleri ve coğrafi mesafeleri önemsizleştiren dünya savaşları dışında; göçlerden, kişisel maceralardan ve tanrının buyruğunu yaymak uğruna mesafeleri kat etmeyi bir ibadet olarak gören dinsel misyonerlerin ziyaretlerinden ibaret kaldı. 20. yüzyıl başında ABD, kendi hinterlandı olarak gördüğü Güney Amerika ve Pasifik’ten çıkarak Wilson İlkeleri’yle geriye düşmeye başlayan Avrupalı güçlerin nüfuz alanına sarkmaya cesaret ettiğinde, Osmanlı’dan geriye kalanları kurtarmaya çalışan yönetici aydın kesimlerin de siyasi tasarılarına dahil oldu. Bu dönem gündeme gelen Amerikan mandası tartışmalarında, coğrafi mesafe yine parametrelerden biriydi. Ancak bu kez aradaki mesafe cesaret vericiydi çünkü ABD’nin Anadolu’ya uzak oluşu nedeniyle manda ilan olunsa bile doğrudan müdahalelerin sınırlı kalacağı varsayılıyordu.</p>
			<p>Manda tartışmalarının son bulmasıyla ABD’ye duyulan kısa süreli ilgi de sönümlendi. Amiral Bristol gibi Osmanlı ve Cumhuriyet kadrolarıyla kişisel dostluklar kuran etkili diplomatik temsilcilerin çabaları sayılmazsa, ilişkiler, 20. yüzyılın ortasına kadar düşük yoğunlukta seyretti. İlişkilerin bu seyri düşünsel etkileşimin de sınırlı kalmasına yol açtı. Bu <span id="page359" title="359"></span>ilişkinin en ilginç yönlerinden biri, resmî bağların –örneğin Avrupa ülkeleriyle kıyaslandığında– zayıf olduğu bir ülkeyle kültürel bağların göründüğünden daha köklü ve sürekli oluşuydu. Eskiden beri Türkiye’de Anglosakson etkisinin taşıyıcısı, başta Robert Kolej olmak üzere, aralarında Harput ve Tarsus gibi Anadolu kasabalarının da bulunduğu imparatorluk topraklarına yayılmış bulunan kolej ağıydı. Bu misyoner kolejlerinde yetişenler, modernleşen ülkenin gereksindiği genç-eğitimli insan gücüne katılırken aynı zamanda Türkiye’de Anglosakson kültürüyle yetişen kuşakları oluşturdu. Bunlar dışında, kolejlerle birlikte bir kompleks oluşturan hastanelerde görev yapan personel, yardım organizasyonlarında görev alan gönüllüler ve misyoner din adamlarından oluşan bir toplam, 19. yüzyıldan itibaren yerli halkla temas halindeydi.</p>
			<p>II. Dünya Savaşı sona erip de ABD’yle ilişkiler büyük bir ivmeyle yoğunlaşana kadar Osmanlı aydınları gibi Cumhuriyet’in ilk kuşakları da ağırlıklı olarak Fransızca, Almanca konuşan; eğitim için Fransa ve Almanya’ya giden, oralardaki siyaset, felsefe, sosyoloji, edebiyat-sanat tartışmalarını takip eden kişilerden oluşmaktaydı. Bu kuşakların Batılılaşma sürecinde Avrupa düşünce dünyasıyla yoğunlaşan ilişkisi, modernleşmeci reformculuğun temel dinamiklerinden biriydi. Fransız ve Alman düşüncesinin ağırlığıyla kıyaslanamayacak olsa da Türkiyeli aydınlar Anglosakson düşünce geleneğine de tamamen yabancı değildi. Londra, Genç Osmanlılar ve Jöntürklerin Avrupa’daki uğrak yerlerinden biriydi. Aynı zamanda, yukarıda bahsedilen Amerikan eğitim kurumları bu açıdan bir avantaj sağlıyordu. Ötesinde, bilindiği gibi 19. yüzyılda İngiliz sefareti, Osmanlı siyasetini yönlendiren odaklardan biriydi. Aydın-gazeteci camiasında İngilizci olarak bilinen kişiler peyda olmuş ve bunlar sefaretin eli kolu gibi çalışmaya başlamıştı. Tüm bunlar yıllar sonra yoğunlaşacak olan Amerikan etkisine da altyapı sağlıyordu. Ancak Anglosakson etkisini sınırlayan siyasi-ideolojik eğilimler olduğuna da dikkat çekmek gerekir. İmparatorluktan geriye kalan topraklar üzerinde eskiyle bağlarını koparmaya çaba<span id="page360" title="360"></span>layan bir ulus-devlet inşasına girişilmişken; tedrici ve gelenekle uzlaşmayı gözeten Anglosakson düşüncesinin albenisi doğal olarak zayıftı. Bu nedenle 1950’lere kadar anayasacılık hareketi ve laiklik uygulamaları Fransız, ulusçuluk ideolojisi ise Alman etkisinin düşünce dünyasında ağırlık kazanmasına neden oldu.   </p>
			<p>Bu tarihsel uzamda II. Dünya Savaşı sonrasına gelindiğinde, dünyanın kaderi üzerinde söz söyleme hakkına sahip olan –İngiltere ve Sovyetler Birliği’yle üç büyükten biri olarak masaya oturan– ABD, nüfuz alanını genişletmeye başladı. Soğuk Savaş’ta kapitalist blokun lider ülkesi olarak askeri, siyasi ve ekonomik ayaklardan ibaret olmayan bir hegemonya inşasına başladı. Hegemonya inşasının en önemli boyutlarından biri düşünce ve kültür dünyası üzerinde egemenlik kurmaktı. Böylece ABD’yle Cumhuriyet tarihinde daha önce hiçbir Batılı güçle görülmemiş yakınlıkta ilişkiler kuran Türkiye, çok boyutlu bir Amerikan etkisiyle tanıştı. Bu tarihten sonra Fransa veya Almanya’ya gidilmekten vazgeçilmedi; Fransızca, Almanca bilmek gözden düşmedi belki ama artık ABD’nin daha fazla merak edildiği, ABD kaynaklı fikir akımları ve yaklaşımların Avrupa’da olduğu gibi Türkiye’de de rağbet gördüğü bir dönem açıldı. Bundan böyle daha fazla kişi İngilizce öğrenme gereği hissetmeye başladı, Batı’da eğitim almak isteyenler uzak mesafelere rağmen ABD’yi daha fazla tercih eder oldu.</p>
			<p>ABD’yle buluşma, Batılı güçlerle ilişkilerin Batı düşüncesinin artan etkisiyle paralellik içinde geliştiği bu tarihsel seyrin hem bir devamıydı hem de bu tarihsel seyirden bir kopuş anlamına geldi. Daha açık bir deyişle, ABD’yle ilişkiler bazı yönleriyle 18. yüzyılın sonundan itibaren Batı’yla kurulmaya başlanan ilişkinin bir uzantısı olarak ele alınabilir. Ancak önemli bir farklılık olduğu da gözden kaçırılmamalıdır. İmparatorluğun son döneminden itibaren Batı’yla kurulan ilişkilere, güçlüye yaslanarak günü kurtarmaya çalışan siyasal pragmatizm damgasını vurdu; ancak aynı yıllarda modernleşme çabası, Batı’yla etkileşimin motoruydu. Hal<span id="page361" title="361"></span>buki 1945’ten itibaren ABD’yle kurulan ilişki bu bağlamda bir Batılılaşma; yani reformcu modernleşme sürecinin devamı olarak nitelenemez. ABD’yle kurulan yakın ilişkide kuşkusuz eski bir alışkanlığın; güçlüye yaslanma geleneğinin ağırlığı vardı. Ancak bu yeni Batılı güçle dostluk, yeni bir tarihsel çerçeve tarafından belirlenmekteydi. Bu nedenle Soğuk Savaş mücadeleleri ve bu mücadelelerin ideolojik boyutu anlaşılmadan bu üst bağlamın belirlenimi altındaki ilişkiler tam olarak açıklanamaz. Bir başka deyişle siyasi ve askerî sahadaki yakınlaşmanın, neden dayanıklı tüketim ürünlerinden kadın kıyafetine, sinemadan müziğe, kütüphanecilikten üniversite eğitimine her alanda gözlemlenen Amerikan etkisine kapı açtığını anlayabilmek için ikili ilişkilerin ötesine, Soğuk Savaş’a bakmak gerekir.</p>
			<p>Soğuk Savaş ABD’yle Türkiye’yi sadece hükümetler düzeyinde buluşturmadı. Türkiye’de devlet merkezine kendisini yakın hisseden ya da muhalefet eden, Türkiye’nin Amerikan yanlısı resmî politikasını onaylamakta ve ABD’nin sosyalist bloka karşı yürüttüğü mücadeleye destekte birleşen farklı siyasi-ideolojik konumlanışları ortak bir şemsiye altına topladı. Bu nedenledir ki, farklı fikir çevrelerini kesen Amerikan etkisinin sebeplerine bakıldığında en başta Soğuk Savaş’ın ortak düşmana karşı birleştirici etkisini anımsamak gerekir. Soğuk Savaş Türkiye’de genellikle dış politika yazınında gündeme gelen bir konu olduğu için siyasi ve ideolojik sonuçları gözden kaçmıştır. Halbuki Soğuk Savaş aynı zamanda ana ideolojik belirleyeni antikomünizm olan ancak farklı ideolojik konumlanışların antikomünizmle kendilerine özgü sentezler geliştirdiği bir düşünsel dönüşüm dönemiydi. Soğuk Savaş’ın esas etkisini, kültür ve ideoloji alanlarında aramak gerekir.<a class="si-noteref" href="#f584" id="backref_584">584</a> Bu nedenle bu çalışmada Soğuk Savaş’ın bu boyu<span id="page362" title="362"></span>tuna; yani üç ayağı, Amerikan etkisi, Anglosakson düşünce dünyasıyla etkileşim ve antikomünizm olan bir süreçte, Türkiye düşünce dünyasının farklı bölmelerinin yürüttüğü tartışmalara odaklanıldı.</p>
			<p>Bu incelemede vurgulanan noktalardan biri, Soğuk Savaş’ın Türkiye’ye dışarıdan ithal edilmediğidir. Rus düşmanlığının silinmeyen izleri, güç tapınıcılığı ve sınıf çelişkilerini reddeden siyaset geleneğiyle pekişen antikomünizmin kökleri, Soğuk Savaş öncesine gitmekteydi. Soğuk Savaş döneminde Batı blokunda antikomünizm rüzgârı daha önce görülmemiş bir kuvvetle esmeye başladığında Türkiye’nin bu ruh haline girmesi hiç de zor olmadı. Cumhuriyet’in kuruluş yıllarında tohumları atılan, 1930’larda başlayarak büyümeye başlayan, II. Dünya Savaşı sırasında ise Nazi yanlılığıyla birleşip çığrından çıkan antisovyetizm, Türkiye’yi daha sonra müttefik olacağı Batı ülkelerinden daha erken tarihte Soğuk Savaş psikolojisiyle tanıştırmıştı. Solun bastırılmasına, her türlü muhalif düşüncenin susturulmasına, özellikle de ABD’yle kurulan dostluğa yönelik eleştirilerin “komünistlik” olarak suçlanmasına yol açan antikomünizm, Türkiye’de Soğuk Savaş’la birlikte, önceleri ara sıra eyleme dökülse de daha çok bir gıda gibi, siyaseti ve ideolojiyi besleyen hüviyetinden taşarak sistematikleşti. Antikomünizm Soğuk Savaş’la birlikte resmî ve sivil ayakları olan bir hareket haline geldi.</p>
			<p>1950’lere damgasını vuran Türkiye-ABD dostluğunun, ikili ilişkileri aşan bir bağlanmaya dönüştüğü hemen herkes tarafından kabul gören bir yargıdır. Bu tür bir bağlanma biçiminin en iyi ifadesi, sadece siyasi, askerî ve iktisadi sahada ABD’yi model almaktan ibaret olmayan kültürel, sosyal ve düşünsel alanları da kapsayan “Küçük Amerika” olma idealiydi. ABD’yle ilişkilerden bahis açıldığında “Küçük Amerika” olma ifadesine sıklıkla gönderme yapılsa da Amerikan etkisi, bugüne kadar özellikle Türkiye düşünce tarihi içerisine oturtularak ve Batı düşüncesinin diğer kaynaklarıyla karşılaştırmalı biçimde ele alınarak incelenmemiştir. Anglosak<span id="page363" title="363"></span>son düşüncesinin düşünce tarihindeki izleri –ki Amerikan etkisiyle tam anlamıyla örtüşmez– ise varlığından ziyade yokluğu üzerinden sürülmüştür.<a class="si-noteref" href="#f585" id="backref_585">585</a> Amerikan etkisi denildiğinde genellikle bir “dışsal” ilişki biçimi kastedilmiş, bu nedenle de Amerikan etkisinin kültür, hatta daha çok popüler kültür bağlamında incelenmesi dışında özellikle siyasi düşünce ve ideolojiler alanındaki yansımasına bakılmamıştır.<a class="si-noteref" href="#f586" id="backref_586">586</a> Bu nedenle ABD’yle girilen ilişkinin analizi, akademik düzeyde dış politika, strateji ve güvenlik tartışmaları içerisine sıkıştırılmıştır.</p>
			<p>Halbuki bu çalışmanın farklı bölümlerinde yer verilen örnekler; ilişkinin sadece siyasi, ekonomik, askerî boyutlarla sınırlı kalmadığını bürokrasinin örgütlenmesinden, eğitime ve kültüre kadar her alana nüfuz ettiğini göstermektedir. Bunlar arasında ABD diplomatik misyonunun basınla kurduğu ilişki; ABD’nin bürokrasi, sendikacılık, sosyal bilimler üzerindeki etkisi; İngilizce dil eğitimiyle kütüphanelerin ve kütüphanecilik bölümlerinin kurulmasındaki rolü gibi birbiriyle bağlantılı ya da bağlantısız pek çok başlık sayılabilir. Yabancı bir ülkenin birçok genel başlığın yanı sıra minör alanlara bile uzanabilmesi, pek çok örnekte o alanın kurulmasını veya yeniden yapılanmasını sağlaması başlı başına dikkat çekicidir.</p>
			<p>Amerikan nüfuzunun hızla artması karşısında özellikle Kemalist modernleşmeci kesimin sergilediği onaylayıcı tavır, Cumhuriyet kadrolarına ve ilk kuşak aydınlara atfedilen “ba<span id="page364" title="364"></span>ğımsızlık kaygısı”nın, yaygın kanının aksine öyle derinlere işlemediğinin de kanıtıydı. Bu çalışmada da gösterildiği gibi, iddia edilenin tersine bu kesimler arasında reddiyeci bir Batı karşıtlığı söz konusu olmadığı gibi 1960’lara gelene kadar Avrupalı güçlerin sömürge siyaseti, Batı kapitalizminin dünya çapında yarattığı eşitsizlikler de sorunsallaştırılmamıştı. Aynı ilgisizlik İslamcı muhafazakâr düşün çevrelerinde de gözlemlenmekteydi. Solun etkisiz olduğu bu yıllarda Türkiye düşünce dünyasında sosyal ve sınıfsal analizler, pragmatik ve güç odaklı yaklaşımların gölgesinde kaldı. Batı karşısında kimi zaman sergilenen hamasi çıkışlar dışında, Batı hegemonyasına ve uluslarası alandaki hiyerarşik güç ilişkilerine ilkesel ve kapsamlı bir itirazda bulunulmadı.</p>
			<p>Türkiye siyasi düşüncesinin bu nitelikleri göz önünde bulundurulduğunda, Soğuk Savaş boyunca Türkiye’deki farklı kesimlerin, Üçüncü Dünya’daki düşünce akımları ve aydınlarla neden etkileşim içerisine girmemiş oldukları sorusuna kısmen yanıt verilebilir. Bu ülkelerdeki kuvvetli antisömürgeci ideolojinin önemli öğeleri arasında yer alan “bağımlılık” ve “kalkınma” gibi temalar Türkiye’de 1960’lara kadar yaygın olarak tartışılmadı. Batı dışındaki dünyaya hiçbir zaman sömürgeleştirilmemiş, tersine varlığını coğrafi yayılmaya bağlayan bir imparatorluğun merkezî unsuru gözlükleriyle bakmayı sürdüren Türkiyeli aydınlar, bu nedenle de Üçüncü Dünya’nın meselelerine ilgisiz kaldı. Nitekim bu başlıkların Türkiye’de gündeme gelmesi, sosyal adalet talebinin ve sosyalist hareketin güçlenmesiyle canlanan sosyal mücadelelerle eşzamanlı oldu.</p>
			<p>Türkiye, ekonomik sahada Truman Doktrini ve Marshall Planı’yla başlayarak Bretton Woods sistemine dahil olunmasıyla sürdürülen dış yardıma bağımlı bir iktisadi model uyguladı. ABD yönlendirmesiyle uluslararası işbölümü çerçevesinde bir tarım ülkesi hüviyeti kazandı. Türkiye’nin ticaret rejimini ve bazı kritik sektörleri liberalleştirmesini telkin eden raporlar, politikaları şekillendirdi. 1950’lerin ikinci yarısına gelindiğinde Türkiye daha fazla borçlanmadan <span id="page365" title="365"></span>sürdüremeyeceği bir darboğaza girdi. Ancak tüm bunlar, aydınlar arasında Amerikan reçetelerinin köklü biçimde eleştirilmesine yol açmadı.</p>
			<p>Amerikan etkisinin bu derece rahat kabul edilebilmesinin bir diğer nedeni ABD’nin Türkiye’deki imajı ve müttefiklik ilişkisinin gelişmesinden itibaren bu imajı iyileştirmek için yaptığı programlı çalışmalardı. Soğuk Savaş hegemonyasını inşa etme sürecinde “kültürel diplomasi” çalışmalarına daha fazla önem veren ABD hükümetleri, bu bağlamda Türkiye’de de daha kapsamlı bir program başlattı. Amaç Amerikan görüşlerinin yayılması ve Amerikan imajının iyileştirilmesiydi. Bu araştırmada, ABD’nin Türkiye’de yürüttüğü kültürel diplomasinin, Avrupa ülkelerindeki kadar kapsamlı olmadığına ve Türkiye’de özel bir antikomünist kampanyaya ihtiyaç duyulmadığına işaret edilmektedir. Bu nedenle ABD’nin kültürel diplomasi programına gereğinden fazla önem atfetmek doğru olmayacaktır. Hegemonya inşasının gerektirdiği bilgi akışının sağlanması çerçevesinde önem kazanan bölge çalışmaları da kültürel diplomasiye yön verebiliyordu. Amerikan üniversitelerinde gelişen Osmanlı ve Türkiye çalışmalarında, Batı’ya karşı tepkinin güçlü olmadığı bir ülke olarak Türkiye’nin Batı’yı örnek alan modernleşmeciliğiyle diğer ülkelere model olarak sunulup sunulamayacağı tartışılmaktaydı. Modernleşme paradigması çerçevesinde Türkiye gibi ülkelerde kapitalist modernleşmeciliğin yürütücüsü olarak görülen aydın-bürokrat kesimlere büyük önem atfedilmekteydi. Türkiye’deki kültürel diplomasi çalışması da bu kesimlerle ilişki kurmayı ve onları ABD’ye yakınlaştırmayı öncelik olarak belirlemişti. Geniş kitlelere seslenmek, ABD lehine kamuoyu yaratmak bu programın ikincil hedefiydi.</p>
			<p>Amerikan etkisinin siyasal düşünceye sirayet ettiği kanallar incelendiğinde,  üniversiteler ve özellikle sosyal bilimler disiplinlerinin rolü üzerinde ayrıca durmak gerekir. Akademide 1950’lerde yoğunlaşan Amerikan etkisinin nedenlerinden biri, bu ülkedeki akademik üretimin, hem ABD’nin <span id="page366" title="366"></span>hegemonik bir güce dönüşümüne yardımcı işlev üstlenmesi hem de bu hegemonyanın bir parçası olarak dünya çapında sosyal bilimleri etkisi altına almasıydı. Bilindiği gibi, 1950’ler öncesinde Türkiye’de sosyal bilimler, özellikle 1933 üniversite reformu ve Nazi Almanya’sından kaçan öğretim üyelerinin Türkiye üniversitelerinde istihdamıyla birlikte büyük oranda Alman sosyal bilim yaklaşımıyla şekillenmişti. Soğuk Savaş’la birlikte, ağırlıklı olarak pragmatik felsefeye ve ampirik yönteme dayanan Amerikan sosyal bilim yaklaşımı, felsefe-hukuk ağırlıklı Avrupa sosyal bilimlerini geriletmeye başlayınca, bu durum Türkiye üniversitelerini de etkiledi. Bu yıllarda Marksizmin de Batı akademisinden dışlanmasıyla eleştirel sosyal bilim yaklaşımları marjinalize edildi. Aynı süreçte Alman öğretim üyelerinin yerini almaya başlayan ABD’li öğretim üyeleri ve doktora çalışmalarını ABD’de tamamlayan genç akademisyen kuşağıyla birlikte sosyoloji, psikoloji, kamu yönetimi ve siyaset bilimi gibi alanlarda Amerikan sosyal bilimlerinin etkisi hızla artmaya başladı. Disiplinlerin geçirdiği dönüşüm kadar önemli olan nokta, Türkiye’de siyasi düşüncenin kaynaklarından biri olagelmiş ve potansiyel aydın yatağı olarak nitelenen üniversitelerde Amerikan sosyal bilim anlayışının sorgulanmadan hâkim hale gelmiş olmasıydı. Hatta bu tarihten itibaren kurulan üniversitelerin kurumsal örgütlenmesinde bile ABD’deki üniversite modelinin birebir Türkiye’ye aktarıldığı gözlenmekteydi.</p>
			<p>Türkiye’de üniversitelerin ve özellikle de sosyal bilimlerin Amerikan etkisinde kalması, hem akademik üretimin niteliği hem de üniversite kökenli aydınların hayat görüşleri üzerinde küçümsenemeyecek bir etkide bulundu. Biliminsanlarının ABD’nin ilişki kurmayı önemsediği kesimler arasında yer aldığı göz önüne alındığında, bu etkiyi anlamak biraz daha önem kazanmaktadır. Öte yandan Türkiye’de sosyal bilimlerin evrimini ve bulunduğu güncel durumu anlamaya çalışırken bugün de ihmal edilen bu konunun daha fazla araştırılmasına ihtiyaç vardır.</p>
			<p>Kemalist modernleşmeci kesimlerin ABD’yle ilişkilere tereddütsüz destek vermesinin nedenlerinden biri akademiy<span id="page367" title="367"></span>le aralarındaki doğrudan bağdı. Nitekim bu çalışmada incelenen ve pek çok açıdan ABD yanlısı, antikomünist aydın duruşunun belli başlı özelliklerini sergileyen <em>Forum</em> dergisi, ağırlıklı olarak Siyasal Bilgiler Fakültesi’nden bir grup akademisyenin çıkardığı bir dergiydi. Ancak Kemalist modernleşmeci grubun ABD’yle dostluktan yana tavır takınmasının, ABD kaynaklı fikirleri ve Soğuk Savaş ideolojisini benimsemeye yatkınlığının tek nedeni akademiyle içli dışlı olması değildi. Öncelikle sol eleştirinin susturulduğu bir dönemde bu kesimler üzerinde tersi yönde düşünsel bir basıncın olmadığı hatırlanmalıdır. Bu kesim Kemalizmin sınıflara ve sınıf çatışmasına duyduğu alerjiyi ve tarihsel antikomünizmini de üzerinde taşımaktaydı. Geçmişten gelen miras, Soğuk Savaş’ta Avrupa’da komünist hareketlere karşı en etkili güç olduğu düşünülen sosyal demokrasinin etkisiyle de harmanlanınca bu kuşağın genel karakteristikleri ortaya çıkmış olur. Nitekim Kemalizmin sınıf çelişkilerini inkâr eden dayanışmacı toplum iddiasının arkaikleştiği bir dönemde bu aydın kesimi, sınıf çatışmasını reddetmeyen ancak Batı’da olduğu gibi sosyal politika araçlarının geliştirilmesiyle ve bu alanda liberal uzlaşmacı bir siyaset izlenmesiyle sınıf çelişkilerinin kontrol altında tutulabileceğine öne süren bir yaklaşım geliştirdi.</p>
			<p>Bu çalışmada vurgulanan ancak üzerinde daha ayrıntılı incelemelerin yapılması gereken bir nokta, 1960’lara gelene kadar Kemalist modernleşmeci kesimlerin, genellikle bu kesime atfedilen sanayileşme temelli bir kalkınmacılığı gündeme getirmemiş olmasıydı. ABD, savaş sonrasında Türkiye’nin uluslararası iktisadi işbölümünde tarım ürünleri üreten bir ülke olarak yer alması gerektiğini telkin etmiş, ancak bu aydın kesimi Türkiye’ye biçilen bu rolü sorgulamamıştı. Hatta ekonominin darboğaza girdiği 1950’lerin ikinci yarısında dahi Türkiye’nin beklenen kalkınma performansını sergileyememiş olması önerilen reçetenin yanlışlığına değil, uygulamadaki hatalara bağlanmıştı. Bunda kısmen bu yıllarda ABD’nin ve uluslararası sermaye örgütlerinin önerdiği teknik bazlı kapitalist planlamanın DP hükümeti tarafından inatla reddedil<span id="page368" title="368"></span>mesinin payı vardı. <em>Forum</em> çevresi, bu tür planlamanın, sosyalist planlama demek olmadığını anlatmaya çalışmışsa da bu söylenenler DP’nin esnemeyen serbest piyasacılığına ve antikomünizmine çarpıp geri dönmekteydi.</p>
			<p>Cumhuriyet’in ilk döneminde mecburi sessizliğe gömüldükten sonra çok partili sisteme geçilmesiyle Kemalist laiklik uygulamalarına yönelik muhalefetini yüksek sesle dile getirmeye başlayan İslamcı kesimin, ABD’yle yaşanan bütünleşme konusundaki görüşleri olumluydu. II. Meşrutiyet’ten itibaren İslamcı ideoloji, teknik alanda modernleşmeyi reddetmemiş ancak modernleşme sürecinde dinin siyasal ve toplumsal etki alanının daralmasına, yani sekülerleşmeye tepki göstermişti. İslamcılar yeni dönemde ABD örneğiyle bu çelişkiye çözüm bulduklarını düşündü. Modern, teknolojik olarak gelişkin, ancak köklü dönüşümlere ve radikal laiklik uygulamalarına soğuk bir Batılı güç olarak ABD, İslamcıların gündemine olumlu bir Batı örneği olarak girdi. Anglosakson siyaset geleneğinin, geçmişi tümüyle reddetmeyen, tedrici değişim anlayışı Cumhuriyet’in kopuş anlayışı da dahil olmak üzere devrimciliğe karşı bir yol sunmaktaydı. Maneviyatçılıkla modernleşmeciliğin bir sentez oluşturabileceğini ABD pratiğinin kanıtlandığını düşünen İslamcılar, bunu ABD’yle yakınlığa aynı derecede önem veren devlet merkezine ve Kemalist aydınlara karşı gündeme getirdi. ABD’nin bir diğer artısı ise Soğuk Savaş’ta İslamcıların tarihsel düşmanları Rusların “dinsizlik” akımı karşısında durması ve “Rus komünizmi”ne karşı mücadelenin bayrağını taşımasıydı. İslamcılar, din ve maneviyatın “Sovyet komünizmi”nin yegâne panzehiri olduğunu işleyerek ABD başta olmak üzere Hıristiyan Batı’yla ortak maneviyat cephesi oluşturulabileceğini düşünmekteydi. Aynı zamanda devlet merkezine, komünizme karşı dinî ve manevi değerlerin kullanılması çağrısı yapmaktaydılar. “Batı cephesi”yle maneviyatçılık ekseninde uzlaşılırken, yoğunlaşan antisömürgeci mücadeleler karşısında İslamcılar bir yandan İslam Birliği çağrısı yapmakta, diğer yandan ise Müslümanların yaşadıkları toprakları sömürgeleştiren güçlere karşı belli bir müsamaha geliştirmekteydi.</p>
			<p><span id="page369" title="369"></span>Bu çalışmada; sol düşüncenin sesinin kısıldığı bir ortamda Türkiye’deki farklı siyasi düşünce çevrelerinin, ABD’yle yakınlaşmaya ve artan Amerikan etkisine yaklaşımlarının arkasında yatan tarihsel mirasın ve Soğuk Savaş fikir atmosferinin özellikleri ele alındı. Ancak bu bağlamda tarihsel arka plan ve içinde nefes alınan fikir ortamı kadar belirleyici diğer etken pragmatizmdir. Türkiye düşünce hayatında pragmatizm derinleşmeyi engelleyen bir hastalık gibidir. Bu minvalde farklı çevrelerin çatışma içerisinde bulundukları kesimlere karşı ellerini güçlendirmesi nedeniyle bu sürece olumlu yaklaştıkları yukarıda açıklandı. Kemalist-modernleşmeci kesim, antikomünizmin etkisi altında, ancak çoğunlukla 1950’lerde DP’ye karşı muhalefette güç almak için farklı konularda Amerikan anlayışını ve bu ülkedeki uygulamaları örnek göstermekteydi. İslamcılar ise Kemalist laiklik uygulamalarına karşı muhalefet ederken, Kemalizmle komünizmi özdeşleştirmekte ve Türkiye’deki politikaları eleştirmek için ABD’yi idealize etmekteydi.</p>
			<p>1950’ler ABD’yle dostluğun ana akım siyasal düşüncede yekpare bir destek bulması nedeniyle istisnai bir dönem olarak kabul edilebilir. Nitekim 1960’larda dünya çapında esen antikapitalist ve antiemperyalist rüzgârların etkisiyle Türkiye’deki Amerikan varlığına karşı siyasi ve ideolojik düzlemde antiamerikancı bir eğilim güç kazanmaya başladı. Aslında dikkatli bir biçimde incelendiğinde bu tepkinin, 1950’lerde filizlenmeye başladığı fark edilir. Örneğin kültürel alana bakıldığında Amerikan yaşam tarzına, tüketim mallarına, kültür ürünlerine duyulan hayranlığın ifrata vardırılmasına karşı bir tepki geliştiği gözlenir. Tepki bazen ABD’lilerin kendisine yönelmekteydi. Bu yıllarda Türkiye’de çok sayıda sivil ve askerî Amerikan personeli görevliydi. ABD’lilere iş yaşamında ve gündelik hayatın akışı içinde rastlamak ve bu sayede davranışlarını yakından gözlemek mümkündü. Bu çalışma kapsamında incelenen eserlerin satır aralarında nakledilen bazı örnekler ABD’lilerin alışkanları, üslup ya da davranışları nedeniyle halkta rahatsızlık yarat<span id="page370" title="370"></span>tığını göstermektedir. Özellikle Amerikan personelinin suç işlediği durumlarda hukuki yaptırımla karşılaşmaması tepki yaratmaktaydı. ABD’ye yönelik hislerin siyasi cephede olumsuz bir nitelik almasında ise Kıbrıs meselesinin etkisi vardı. Türkiye’nin Kıbrıs tezlerinin Batı tarafından onay görmediğinin düşünülmesi, Kıbrıs’ın bir “milli dava” olarak algılanmaya başladığı 1955 sonrasında ABD’ye koşulsuz destek verenleri beklemedikleri bir hayal kırıklığına uğrattı. Öte yandan, başta Kemalist modernleşmeci aydınlar olmak üzere DP’ye muhalif kesimler, hükümetin ifade ve örgütlenme özgürlüğünü yok sayan baskı politikalarını ağırlaştırmasına rağmen, ABD’den destek almayı sürdürmesinden rahatsızlık duydular. Ancak Türkiye ekonomisinin darboğaza girmesi üzerine yardım için ABD’nin kapısını çalan Başbakan Adnan Menderes’in eli boş dönmesi genel olarak onur kırıcı bulundu. Bu, ekonomik politikaların sürdürülebilirliğinin ve hükümetlerin siyasi geleceğinin ABD’ye ne derece bağlı hale geldiğini gösteren sarsıcı bir olaydı. Kuşkusuz daha ayrıntılı bir incelemeyle ABD’ye tepkileri körükleyen başlıkları çoğaltmak ve derinleştirmek mümkün. Böylece Türkiye’de sürekli olarak sözü edilen, ancak tarihsel ve toplumsal dinamikleri hakkında etraflı bir analiz yapılmayan “antiamerikancılığın” kökenlerine ilişkin derinlemesine bir kavrayış geliştirilebilir.</p>
			<p>Türkiye’de Soğuk Savaş ideolojisinin düşünce dünyası üzerindeki etkisine ilişkin kapsamlı bir araştırmanın yapılmaması, bu çalışmanın motivasyon kaynaklarından biriydi. Ancak burada yapılan incelemenin, söz konusu boşluğu tamamen doldurmak gibi bir iddiası olmadı. Belli aydın kümeleri, akımlar veya dönemler üzerinden Soğuk Savaş ideolojisinin ne derece derinlere indiği, Türkiye’ye özgü sorunlar ve tartışmalarla nasıl eklemlendiği, Türkiye’nin kültürel Soğuk Savaş’ın neresinde durduğu gibi başlıklarda kapsamlı araştırmalara duyulan ihtiyaç bakidir. Hiçbir tarihsel olgu iz bırakmadan ortadan kalkmaz. Soğuk Savaş’ın resmî olarak sona ermesi, Türkiye gibi Soğuk Savaş ideolojisinin ideolojiler alanını, düşünce dünyasını ve kültürel üretimi derinden etkile<span id="page371" title="371"></span>diği bir ülkede geriye sarılarak etkisini yitirdiği anlamına gelmez. Türkiye siyasi düşüncesi yaklaşık yarım yüzyıl hüküm süren bir Soğuk Savaş atmosferi içerisinde şekillenmiştir ve bu şekillenme bugün siyasetin konusunu, araçlarını ve siyaset yapma biçimini etkilemeyi sürdürmektedir. Türkiye’de antikomünizmi, antiamerikanizmi, sağ ve sol ideolojileri, laiklik ve din tartışmalarını, Gladio yapılanmasının diğer adı olarak kullanılan “derin devlet”i ve daha nice siyasal, toplumsal, ideolojik meseleyi çözümleyebilmemiz için bu tarihi daha fazla deşmek ihtiyacındayız. Bu çalışma bu ihtiyaca verilmiş mütevazı bir yanıttır.</p>
	</div>
			<div class="si-footnotes">
			<div class="si-footnote" id="f584"><a class="si-backref" href="#backref_584">584</a><span>. Yüksel Taşkın “milliyetçi muhafazakâr entelijansiya” üzerine yazdığı kitapta analizini Soğuk Savaş bağlamına yerleştirmeye çalışmıştır. Ancak bu kitapta da ağırlık Soğuk Savaş ideolojisinin etkisinden ziyade, milliyetçi muhafazakârlığın metinsel okumasında, devletle ve diğer ideolojilerle yakınlaşma-uzaklaşma noktalarına verilmiştir. Bkz. Yüksel Taşkın, <em>Antikomünizmden Küreselleşme Karşıtlığına: Milliyetçi Muhafazakâr Entelijansiya</em>, İstanbul, İletişim Yayınları, 2007.</span></div>
			<div class="si-footnote" id="f585"><a class="si-backref" href="#backref_585">585</a><span>. Bu “yokluk analizi”nin bir örneği olarak bkz. Bekir Berat Özipek, Anglosakson ve Fransız Siyasî Modelleri Arasında Osmanlı ve Cumhuriyet Modernleşmesi” <em>Modern Türkiye’de Siyasî Düşünce Cilt 9: Dönemler ve Zihniyetler</em> içinde (927-945).</span></div>
			<div class="si-footnote" id="f586"><a class="si-backref" href="#backref_586">586</a><span>. Kültür eksenli çalışmalara örnek: Murat Erdem, “Türk-Amerikan Kültürel İlişkileri (1960-1980)”, Yayımlanmamış Doktora Tezi, İzmir, Ege Üniversitesi Sosyal Bilimler Enstitüsü, 2005; İbrahim Bozkurt, “Türk Kamuoyunda Amerika İmgesi (1945-1980)”, Yayımlanmamış Doktora Tezi, Dokuz Eylül Üniversitesi, Atatürk İlkeleri ve İnkılap Tarihi Enstitüsü, 2008. Dönemin basınının söylemsel analizine örnek: Ayla Acar, “Soğuk Savaş Yıllarında Amerikan Kültürünün Türkiye’ye Girişinde Basının Rolü (1945-1960)”, Yayımlanmamış Doktora Tezi, Marmara Üniversitesi Sosyal Bilimler Enstitüsü, 2008; Derya Çağlar, <em>Hayali Komünizm Soğuk Savaş’ın Türkiye Söylemleri</em>, İstanbul, Berfin Yayınları, 2008.</span></div>
			</div>
 	</body>
</html>