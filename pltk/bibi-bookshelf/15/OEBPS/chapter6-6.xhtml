<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter6-6">
<div>
			<h2><span id="page305" title="305"></span>Amerikan karşıtlığının nüveleri</h2>
			<p><em>Forum</em> yayın hayatının başından itibaren Türkiye’de artan Amerikan etkisini, herhangi bir kuşkuya yer bırakmayacak bir açıklıkla savundu. İki ülke ilişkilerinde yaşanan tökezlemeleri bile hükümetin bir yanlışı olarak değerlendirdi. Buna rağmen aydınlar arasında ABD’ye karşı bir antipatinin yaygınlaşmakta olduğuna ilişkin emareler belirmeye başladıkça bu emarelerin derginin sayfalarına da yansımasının önü alınamadı. Her zaman çok açık bir biçimde dile getirilmemiş olan bu antipatinin izleri, birkaç başlıkta yakalanabilir. Bunlardan biri, ABD’nin yaptığı ekonomik yardımların azalmasının ve aynı süreçte Türkiye ekonomisinin hızla bozulmasının neden olduğu tepkilerdi. Ancak <em>Forum</em> ABD’den borç alınamaması üzerine gösterilen tepkileri eleştirmiş, bunun Türkiye’nin Soğuk Savaş’ta üstlendiği rolün sorgulanmasına yol açmasına karşı çıkmıştı:</p>
			
			<blockquote>
			<p>Amerika’dan kredi talebimizin reddedilmesi üzerine, millî sorumluluk ve vekar hissiyle telifi kabil olmıyacak bir tarzda “Öyleyse biz de bir daha Kore’ye asker yollamayız,” sözüyle ifedesini bulun zihniyeti tasfiye etmemiz lâzımdır. Soğuk harbin devamından maddî menfaat bekleme mânasını ifade eden bu zihniyet, ne bizim büyük ve asîl bir millet olma vekârımız, ne de uzun vadeli menfaatlarımızla başdaştırılamaz.<a class="si-noteref" href="#f481" id="backref_481">481</a></p>
			</blockquote>
			
			<p>Bu konudaki tartışmalara katılan <em>Forum</em>, yaşanan sıkıntılardan ABD’yi değil, hükümeti sorumlu tuttuğunu açıkça ifade ediyordu. ABD’ye gösterilen tepkilere set koymak üzere, Türkiye’nin kendi müsrifliği ve keyfî ekonomi politikası dolayısıyla girdiği darboğazdan ABD’yi sorumlu tutmasının doğru olmadığını savundu.<a class="si-noteref" href="#f482" id="backref_482">482</a></p>
			<p><span id="page306" title="306"></span>Tepkilerin bir başka kaynağı, Türkiye’nin ABD’ye tanıdığı geniş imtiyazlar ve bu imtiyazlardan yararlanan Türkiye’deki ABD’li personelin karıştığı olaylardı.<a class="si-noteref" href="#f483" id="backref_483">483</a> Okuyucu mektuplarından anlaşılmaktadır ki; sayıları hızla artan sivil ve askerî personelin taşkınlıkları, bulaştıkları yasadışı işler ve işledikleri suçlardan dolayı Türkiye’de yargılanmamaları, toplumda ABD’ye karşı ileride daha da gelişecek olan bir tepkinin tohumlarını atıyordu.</p>
			<p>Bu yıllarda özellikle muhafazakâr kesimlerin, içki ve kadın erkek sosyalleşmesi gibi ahlakçı kaygılar nedeniyle itiraz ettiği Amerikan kültürel etkisine, <em>Forum</em>’da uzun boylu değinilmez. Bu konuda nadiren yapılan eleştirilerden biri sinema salonlarının Hollywood filmlerinin işgali altına girmesi hakkındaydı. <em>Forum</em>’da Metin And bu gelişmeye karşı “ulusal sinema”nın korunması ve geliştirilmesi konusunda yapılabilecekleri ele alan bir yazı yazdı.<a class="si-noteref" href="#f484" id="backref_484">484</a> 1950’lerde henüz yaşanmakta olan dönüşümün Türkiye kültür ve sanat hayatına etkileri üzerine kamusal bir tartışmadan söz edilemez. Hollywood sinemasının kültürel etkisi, özellikle 1960 ve 1970’lerde yoğunlaşacak olan “kültürel emperyalizm” tartışmalarıyla birlikte masaya yatırılacak; bu konuda duyulan endişeler dile getirilecekti.</p>
			<p><span id="page307" title="307"></span>Sonuç olarak <em>Forum</em> ciltlerinin incelenmesi, Kemalist modernleşmeci kesimlerin, Amerikan etkisiyle ve ABD kaynaklı düşünsel gündemlerle barışık bir tartışma ortam oluşturduğu görülür. Bunda dergi çevresinin ağırlıklı olarak, Amerikan etkisinin hem kurumsal hem de disipliner ve metodolojik boyutlarıyla en açık biçimde gözlemlenebildiği üniversite mensuplarından oluşmasının payı büyüktü. Böylece, ABD’nin Batı tipi kapitalist modernleşmenin aracı sınıfı olarak tarif edilen bürokrat ve Batıcı aydınların kazanılmasına verdiği önemin karşılık bulduğu söylenebilir.</p>
			<p>Bu bağlamda, <em>Forum</em>’un Türkiye siyasi düşüncesinde genellikle geri planda kalan sosyoekonomik dönüşüme ve iktisat politikalarına eğilmesinin önemi vurgulanmalıdır. Yukarıda da belirtildiği gibi, bu çevre 1950’lerde uygulanan politikaları analiz ederken, ABD’nin Türkiye’nin önüne koyduğu kalkınma reçeteleri ve aynı yaklaşımla üretilen rapor ve yayınları incelemelerinde temel referans olarak kabul etti. Bu tercih <em>Forum</em> çevresini sosyalist kalkınmacılık ya da antikapitalist Üçüncü Dünyacılıktan net biçimde ayırmaktaydı. Kuşkusuz bunun bir nedeni, dönemin aydın dünyasına aksi yönde basınç yaparak antikapitalist bir ABD eleştirisini dile getirebilecek sol düşüncenin, Türkiye McCarthy’ciliği tarafından susturulmasıydı. Ancak <em>Forum</em> çevresinin heterojen bir toplamdan oluştuğu da gözden kaçırılmamalıdır. Bu heterojenlik nedeniyle bu çevrenin yazar ve okur olarak bileşenleri 1960’lara gelindiğinde, yani siyasal ortamda ve sosyalist ideolojinin artan ağırlığı altında bir ayrışma sürecine gireceklerdi.</p>
			</div>
			<div class="si-footnotes">
			<div class="si-footnote" id="f481"><a class="si-backref" href="#backref_481">481</a><span>. “Cenevre Konferansının Düşündürdükleri”, <em>Forum</em>, Cilt 3, Sayı 33, 1 Ağustos 1955, s. 2.</span></div>
			<div class="si-footnote" id="f482"><a class="si-backref" href="#backref_482">482</a><span>. Örneğin; Aydemir Balkan’ın <em>Forum</em>’u Sovyetlerle her türlü yakınlaşmaya karşı şüpheci davranmakla eleştiren bir yazısına verilen yanıtta böyle bir vurgu yapılmıştır. Bkz. “Forum’un Açıklamaları”, <em>Forum</em>,  Cilt 5, Sayı 50, 15 Nisan 1956, s. 13-14.</span></div>
			<div class="si-footnote" id="f483"><a class="si-backref" href="#backref_483">483</a><span>. Bu imtiyazların ve bağımsızlık fikrine ters düştüğüne ilişkin bazı kaygıların belirmekte olduğu Forum’un sayfalarından da izlenebilmektedir: “Amerikalı asker aileleri Ankara’ya gelmeğe başladıklarından beri iç çamaşırlarının bile mezada çıktığını kendilerine nasıl unutturabiliriz? Beş altı yıl önce, yani memleketimizde her şeyin bulunduğu zamanlarda Ankaralı, İstanbullu ve İzmirli hanımlarımızın, hattâ münevver geçinen muhitlerin dahi Amerikalıların eski külotlarını, gömleklerini nasıl kapıştıklarını biz unutsak bile bu rezaleti yabancıların aklından nasıl silebiliriz? İstanbul’un en güzel, memleketimizin en tarihî köşelerine ‘Miami’ ve ‘Florida’ isimli kahveler, oteller doldurmadık mı? (…) Bütün bunları gören yabancılardan kendimiz için nasıl saygı bekleyebiliriz? (…) Amerikalı uzmanları, uzmanları değil alelâde subayları kendimize Tabu yaptık. Onların kanaatlerini savunmayan Türklere ‘bozguncu’ dedik, ‘hain’ dedik. Memleketimizde bugün Amerikan askerî personelinin tâbi olduğu kaza hükümlerini yeniden gözden geçirmenin zamanı gelmiştir.”, Aydemir Balkan’dan gelen bu okur mektubu için bkz. Aydemir Balkan, “Amerikalılar mı Kabahatli, Biz mi?”, <em>Forum</em>, 1 Kasım 1958, Cilt 10, Sayı 111, s. 14-15.</span></div>
			<div class="si-footnote" id="f484"><a class="si-backref" href="#backref_484">484</a><span>. AND, “Sinema Meselelerimiz”, <em>Forum</em>, Cilt 2, Sayı 24, 15 Mart 1955, s. 18-19.</span></div>
			</div>
  </body>
</html>