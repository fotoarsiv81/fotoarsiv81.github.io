<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter2-4">
<div>
			<h2><span id="page94" title="94"></span>Kültürü ve tüketim ürünleriyle gündelik hayatta ABD</h2>
			<p>1950’lerde başta Hollywood filmleri olmak üzere ABD menşeli kültürel ürünler Türkiye’de hızla ve yaygın olarak tüketilmeye başlandı. Popüler kültürel tüketim alanını hızla işgal etmeye başlayan ürünleriyle Amerikan etkisi, saç modellerinden giyim tarzına, yeme içme kültüründen danslara büyükşehirlerin gündelik hayatlarında gözlemlenebilir hale geldi. Bu tüketim kalıpları, Türkiye toplumunda daha önce neredeyse hiç bilinmeyen bir ülkeye ilişkin yeni bir imajın oluşmasını da sağlamaktaydı.</p>
			<p>ABD mallarının ve kültürel ürünlerinin kitlesel tüketiminde bu ülkenin diplomatik temsilcilikleri de devredeydi. Örneğin Hollywood filmlerinin Türkiye gösterimleri için işletilmesi gereken mülkiyet hakları prosedürünün izlenmesi konsoloslukların görevleri arasındaydı.<a class="si-noteref" href="#f99" id="backref_99">99</a> Yine Amerikan kitaplarının yayımlanması, günlük dergi ve gazete dağıtımı gibi konularda da konsolosluklar devreye giriyordu. Bu yıllarda <span id="page95" title="95"></span>Amerikan edebiyatından çok sayıda eser de ilk kez Türkçeye çevrilmeye başlandı. Böylece Türkiye’nin okumuş kesimleri ABD’nin sosyal ve psikolojik gerçekleriyle daha derinlemesine tanışma fırsatı bulmaktaydı.<a class="si-noteref" href="#f100" id="backref_100">100</a></p>
			<p>Bu yıllarda ABD’ye yönelik yaygın sempati yaratan ve kamuoyunda ABD’nin dost bir güç olduğu fikrinin işlenmesine vesile olan iki olaydan bahsedilebilir. Bunlardan birincisi, Missouri’nin ziyaretiyle<a class="si-noteref" href="#f101" id="backref_101">101</a> başlayan ve sonraki yıllarda da devam eden ABD askerî gemilerinin Türkiye limanlarına yaptıkları ziyaretlerdi. Bu ziyaretler basında büyük tezahüratla karşılanmış; gemiler limanlara demirlediğinde ziyaretçi akınına uğramış, İstanbul’da kayıkçılar insanları gruplar halinde gemilere taşımıştı.<a class="si-noteref" href="#f102" id="backref_102">102</a></p>
			<p>ABD’ye yönelik sempatinin artmasına vesile olan ikinci olay ise Kore Savaşı’ydı. Kore Savaşı’nın başlamasıyla birlikte Türk askerlerinin kahramanlıklarına ilişkin haberler gazete sütunlarını doldurdu, halk arasında Türk askeriyle birlikte savaşan “dost” ABD’lilere duyulan sempati arttı. Bu sempatinin popüler kültürdeki yansımasını gösteren bir örnek “Dostluk Şarkısı” adını taşıyan ve 1954’te İzmir Fuarı’nda ücretsiz dağıtılan plaktır. Bu plağın varlığını hatırlatan Mehmet Ö. Al<span id="page96" title="96"></span>kan, sonradan ABD’ye yerleştiğini belirttiği Celal İnce’nin seslendirdiği şarkının nakaratını şöyle aktarır: “Amerika, Amerika / Türkler dünya durdukça / Beraberdir seninle / Hürriyet savaşında.”<a class="si-noteref" href="#f103" id="backref_103">103</a> Plak, “Gerek Türk ve gerekse Amerikan tarihi, hürriyet uğrunda büyük emek sarf etmiş ve hatta bu uğurda canı pahasına çarpışmış kahramanlarla doludur. Her iki milletin tarihinde bu mümtaz evlatların hürriyet mefkûresi uğrunda veciz sözleri gayet parlak bir yer işgal eder,” cümleriyle başlar. “Hürriyet” temasının öne çıktığı plakta Roosevelt, Jefferson, Washington, Henry, Namık Kemal, Atatürk, Ziya Gökalp’in “hürriyet” konusundaki sözleri de seslendirilmiştir.<a class="si-noteref" href="#f104" id="backref_104">104</a></p>
			<p>ABD dostluğu ve Soğuk Savaş çekişmeleri çocukların oyunlarına kadar sindi. 1940’ların sonunda İzmir’de çocukların söylediği bir oyun şarkısının sözleri şu şekildedir: “Bir-iki-üçler, yaşasın Türkler / Dört-beş-altı, İtalya (veya Polonya battı) / Yedi-sekiz-dokuz, Alman (veya Ruslar domuz) / On-on bir-on iki, Amerika birinci.”<a class="si-noteref" href="#f105" id="backref_105">105</a></p>
			<p>ABD’nin bu derece yaygın bir kültürel etki yaratabilmesi, ABD’ye benzemekte gösterilen heveskârlıkla doğrudan ilişkiliydi. 1957 seçimlerinden önce 20 Ekim’de Celal Bayar’ın Taksim’deki seçim konuşması sırasında kullandığı “Biz memleketimizde Amerikalıların ilerleyişleri seyrini takibe çalışmaktayız. Öyle ümit ediyoruz ki, 30 sene sonra bu mübarek memleket 50 milyon nüfusu ile küçük bir Amerika olacaktır,” şeklindeki ifadesi,<a class="si-noteref" href="#f106" id="backref_106">106</a> dönemin ruhuna ilişkin çok <span id="page97" title="97"></span>şey söylemekteydi. Bu ifade, devletin gündelik hayatta gözlemlenen Amerikan etkisinden memnuniyet duyduğunun bir göstergesi olduğu gibi, bu yıllardan itibaren Türkiye’nin her alanda ABD’yi model alacağının da ilanıydı.</p>
			<p>Bu yıllarda ABD’yle dostluğun candan savunucusu bir gazeteci türü de peyda oldu. Bu isimler çoğunlukla ABD’nin kültürel etkisinin yerli taşıyıcıları rolünü gönüllü olarak üstlendi. En önde gelen temsilcisi <em>Vatan</em>’dan Ahmet Emin Yalman olan bu gazeteci türü, ABD misyon görevlileriyle yakın arkadaşlıklar kurmakta, ABD’yi sık sık ziyaret etmekte ve ABD’nin Türkiye’ye tanıtılmasında öncü bir rol oynamaktaydı. Öne çıkan isimler arasında Yalman’dan başka, <em>Akşam</em>’dan Ahmet Şükrü Esmer’le <em>Cumhuriyet</em>’ten Abidin Daver’i de saymak gerekir. <em>Vatan</em>’a ABD muhabirliği yapan Altemur Kılıç’la <em>Cumhuriyet</em>’in özel ABD muhabiri olan Reha Oğuz Türkkan da dönemin basınında ABD konusundaki önemli haber kaynakları arasında yer aldı.</p>
			<p>ABD’yle ilgili her tür gelişmenin dikkat çektiği yıllarda Cumhurbaşkanı Celal Bayar’ın 1954 yılının 27 Ocak gününden başlayarak 19 Şubat’a kadar süren 40 günlük ABD seyahati büyük olay yarattı. Cumhurbaşkanı, ABD’yi bir uçtan diğerine gezerken Türkiye’deki gazetelerde bir yandan seyahatin ayrıntıları aktarılmakta, diğer yandan ABD konusunda dizi yazılar yayımlanmaktaydı. Bayar’ın gün gün ne yaptığı, kimlerle görüştüğünü aktaran gazeteciler, haberlerini ABD’ye ilişkin çeşitli gözlemlerle süsleyerek sunmaktaydı.<a class="si-noteref" href="#f107" id="backref_107">107</a></p>
			<p>Amerikan yaşam tarzının Türkiye’de, en azından kentli tabaka arasında yaygınlaşmasında <em>Resimli Hayat</em>, <em>Hayat</em><a class="si-noteref" href="#f108" id="backref_108">108</a>, <em>Ye<span id="page98" title="98"></span>digün</em>, <em>Ses</em>, <em>Bütün Dünya</em> gibi dergilerin büyük katkı yaptığı belirtilmelidir. Bu dergiler dışında abonelik sistemiyle Türkiye’ye ABD gazeteleri ve dergileri getirildi. İlgilisine ulaşan bu dergiler ABD’de gündelik hayatın ayrıntılarına dair bilgi vermekteydi.</p>
			<p>ABD hayat tarzının geniş kitlelerce benimsenmesinde en önemli araç, bir boş zaman izlencesi olarak diğerleriyle kıyaslanamayacak kadar etkili bir biçimde geniş bir kitleye seslenen Hollywood sineması oldu. Kendisinden önce sinema piyasasına hâkim olan Mısır sinemasını saf dışı bırakan Hollywood, insanların az sayıdaki eğlencesinden birinin sinemaya gitmek olduğu bir dönemde, Türkiye’deki tüm sinema salonlarını işgal etti. Basın Hollywood ünlülerinin haberleriyle dolup taşmaktaydı. Özellikle kentli kadınlar Holywood aktristlerinin elbise ve saç stillerini takip ederken gazeteler ayrı Hollywood ekleri çıkarmaya başladı.<a class="si-noteref" href="#f109" id="backref_109">109</a></p>
			<p>Bütün bu görsel araçlarda kadınların önüne ABD’li orta sınıf, bakımlı kadın imajı çıkarılmaktaydı. Bakımlı kadının aynı zamanda çok iyi bir eş ve anne olarak yansıtıldığı bu kadın profili, kentli nüfusa sunulan ABD imajının önemli bir bileşeniydi. Böylece bir yandan Amerikan yaşam tarzına hayranlık duyulması sağlanırken öte yandan Türkiye pazarına girmeye başlayan Amerikan malları için piyasa yaratılmaktaydı. Mutfaklarda kullanılan beyaz eşyalar başta olmak üzere dayanıklı tüketim malları kadın imajının tamamlayıcısıydı. Bu ürünler, Türkiye’de halkın satın alma gücü düşünüldüğünde henüz büyük bir kesim için satın alınabilir olmaktan uzaktı. Ancak bu durum ileriki yıllarda değişmeye başladı. Amerikan buzdolabı alamayan genç kadınlar için daha ucuz <span id="page99" title="99"></span>ABD mallarının adresi, kentlerde kurulan ABD pazarlarıydı. 1950’lerde ABD’li personelin beraberinde Türkiye’ye getirdiği eşyalarla kurulan Amerikan pazarlarının cazibesi gün geçtikçe artmaktaydı. Bu pazarlarda bulunan küçük aletler, makyaj malzemeleri, ikinci el çamaşırlar, naylon çoraplar kapış kapış satılmaktaydı. Bu nesnelerin tüketicisi kentli genç kadınlar, kültürel dejenarasyon eleştirisinin yeni hedefi olacaktı.</p>
			<p>Türkiye’de ABD varlığını simgeleyen pek çok şeyden biri, gazlı içecek olarak pazara çıkan Coca-Cola’ysa bir diğeri ise yeni yapılmakta olan Hilton Oteli’ydi. 1955’te açılan İstanbul’daki Hilton Oteli, büyük ilgi yarattı. Kent aylarca Hilton Oteli’nin inşa edilmekte olduğunu haber veren reklam panolarıyla süslendi. Gazeteler otelle ilgili haberler verirken otelin açılışı ve daha sonra otelde gerçekleşen olaylar da basında geniş yer buldu.<a class="si-noteref" href="#f110" id="backref_110">110</a></p>
			<p>İzmir Fuarı her yıl açılan büyük Amerikan pavyonlarıyla ABD’nin ve ABD’linin Türkiye’ye tanıtılmasında etkili organizasyonlardan biri haline gelmiştir.<a class="si-noteref" href="#f111" id="backref_111">111</a> ABD’yi daha fazla tanımak isteyenlere broşürlerin, kitapların dağıldığı stand, fuarın en işlek yerlerinden birinde kurulmaktaydı. Burada ABD’ye seyahat etmek isteyenler için Türkiye Turizm Kurumu’na ait Tarsus gemisinin seferleri de tanıtılmaktaydı.<a class="si-noteref" href="#f112" id="backref_112">112</a> Bu pavyonda ayrıca, Coca-Cola ve dayanıklı tüketim malları gibi Amerikan kültürünün gurur duyulan ürünleri sergilenmekteydi.</p>
			<p>ABD’nin kültürel etkisine ilişkin ayrıntılar çoğaltılabilir. Ancak ulaşacağımız sonuç değişmez. Tarihsel sorunlarından Batılı güçleri sorumlu tutan ancak aynı zamanda Batı gibi olmak, yani güç ilişkilerini değiştirerek basamak tırmanmak arzusu duyan ve bunun yapısal sınırlarını gördüğü oranda <span id="page100" title="100"></span>kendi güvenliğini Batılı bir güce dayanmakta bulan bir ülke; antikomünizmi güçlü bir siyasi gelenek, Soğuk Savaş’ın kutuplaştırıcı ortamında ABD’yle buluşmuştu. Aynı süreçte ABD yönetimi, içeride ve dışarıda Soğuk Savaş hegemonyasını inşa etmeye yönelik kritik adımlar atmaktaydı. Bu süreç boyunca ABD de sınıfsal ve ideolojik dengelerin değiştiği köklü bir iç dönüşüm geçirmekteydi.</p>			
			</div>
			<div class="si-footnotes">
			<div class="si-footnote" id="f99"><a class="si-backref" href="#backref_99">99</a><span>. “1951 yılında ‘1886 tarihli Uluslararası Bern Telif Hakları Protokolü’nün imzalanmasının ardından kabul edilen ‘Fikir ve Sanat Eserleri Yasası’ ile ülke Amerikan yayınları ile dolmuştur. Protokole göre, yayın tarihinin üzerinden 10 yıl geçmiş olan kitaplar protokole dahil ülkelerde telifsiz yayımlanabilecektir. Demirtaş Ceyhun o dönemi şöyle anlatmaktadır: ‘DP Hükümetinin bu protokolü imzalamasının hemen ertesi gününden itibaren Amerikan elçiliklerindeki görevlilerin koltuklarının altlarında ilk yayın tarihlerinin üzerinden on yıl geçmiş kitaplarla [Türkiye’nin Bern Sözleşmesini imzaladığını, artık bu kitabı yayımlarlarsa tek kuruş telif ödemeyeceklerini] söyleyerek, kimse yüz vermeyince bu kez kitapları Türkçeye çevirtip [çeviri ücreti istemeyeceklerini] belirterek, olmadı [şayet bu kitabı basarsanız, hem telif ve çeviri ücreti ödemeyeceksiniz hem de Amerika Hükümeti bu kitaptan bin adet satın alacak]  diyerek yayınevi yayınevi dolaşmaya başlayınca gerçekten de sözcüğün tam anlamıyla Amerika ile ilgili kitap yayımlamamış yayınevi kalmamıştır daha ülkede 1953 yılında.’ Demirtaş Ceyhun, Amerikalıların satın aldıkları biner adet kitabı daha sonra üzerine, ‘Amerikan halkından Türk halkına armağandır,’ diye basıp Türk ordusuna verdiğini, Genelkurmay’ın buyruğuyla bütün birliklerde akşam dinlenme saatinde askerlere okutulduğunu da söylemektedir. <em>Cumhuriyet</em> gazetesinin bir haberinde de Amerikan Haberler Servisi’nin 1025 İngilizce kitabı, Heybeliada’daki Deniz Harp Okulu’na ‘takdim ettiği’ bildirilmektedir. 1959 yılında döviz sıkıntısı nedeniyle Kambiyo Müdürlüğü tarafından kitapçılara bir tezkere gönderilerek gazete, kitap ve mecmua ithalinin durdurulduğunun bildirilmesine karsın, Amerikan yayınları bu kapsamın dışında bırakılmıştır.” “Soğuk Savaş Yıllarında Amerikan Kültürünün Türkiye’ye Girişinde Basın (1945-1960)”, s. 166.</span></div>
			<div class="si-footnote" id="f100"><a class="si-backref" href="#backref_100">100</a><span>. Amerikan edebiyatının Türkiye’de yaygınlaşmasına ilişkin ayrıntılı bir çalışma için bkz. Cangül Örnek, “‘The Populist Effect’<em>: Promotion and Reception of American Literature in Turkey in the 1950s,” </em>Cangül Örnek, Çağdaş Üngör (Ed.), <em>Turkey in the Cold War: Ideology and Culture </em>içinde (130-155) London, Palgrave-Macmillan, 2013.</span></div>
			<div class="si-footnote" id="f101"><a class="si-backref" href="#backref_101">101</a><span>. Missouri’nin gelişi şerefine şu önlemler alınmıştır: “Missouri’nin ziyareti nedeniyle Tekel İdaresi tarafından üzerinde her iki ülkenin bayrağının ve Missouri’nin silüetinin yer aldığı Missouri adlı lüks bir sigara ve kibrit çıkartılmıştır. Posta İdaresi ise Missourili pullar başmıştır. Merkez Bankası gemilerde birer büro kurarak denizcilerin Türk lirası ihtiyacını karşılamıştır. Taksim-Dolmabahçe arasına otobüs seferleri konmuş, Dolmabahçe ile gemiler arasında bir telefon hattı kurulmuştur. Otobüs ve tramvaylarda Amerikan denizcileri ücretsiz seyahat etmektedir. Sinema ve tiyatrolarda 80 kişilik yer ücretsiz olarak Amerikalı denizcilere ayrılmıştır. İstanbul Belediyesi Amerikalılara mahcup olmamak için şehre çeki düzen vermis ve Karaköy’den Beşiktaş’a kadar kıyı seridindeki binalar ile Beyoğlu’nun bir kesimindeki binalar aynı renkte boyatılmıstır.” <em>Cumhuriyet</em>, 5 Nisan 1946. “Soğuk Savaş Yıllarında Amerikan Kültürünün Türkiye’ye Girişinde Basın (1945-1960)”, s. 36.</span></div>
			<div class="si-footnote" id="f102"><a class="si-backref" href="#backref_102">102</a><span>. Naim Tirali, kayıkçıların 25 kuruşa insanları gemilere taşıdığını “Yirmi Beş Kuruşa Amerika” adlı hikâyesinde anlatmaktadır. Bkz. Naim Tirali, <em>Yirmi Beş Kuruşa Amerika</em>, İstanbul, <em>Yazko</em>, 1983.</span></div>
			<div class="si-footnote" id="f103"><a class="si-backref" href="#backref_103">103</a><span>. Şarkının devamındaki sözleri için Bkz. Melih Aşık, <em>Milliyet</em>, 18 Kasım 1999. Baskın Oran, “Amerika İmajı”, <em>Türk Dış Politikası, Kurtuluş Savaşından Bugüne Olgular, Belgeler, Yorumlar, </em>Cilt 1 içinde (493), İstanbul, İletişim Yayınları, 2002, s. 493.</span></div>
			<div class="si-footnote" id="f104"><a class="si-backref" href="#backref_104">104</a><span>. Mehmet Ö. Alkan, “Kore’de Birleşen, Kıbrıs’ta Ayrılan Yollar: Türkiye’de Amerikan İmajının Değişimi (1945-1980)”, <em>Toplumsal Tarih</em>, Sayı 118, Ekim 2003, s. 54-55.</span></div>
			<div class="si-footnote" id="f105"><a class="si-backref" href="#backref_105">105</a><span>. <em>Türk Dış Politikası, Kurtuluş Savaşından Bugüne Olgular, Belgeler, Yorumlar,</em> s. 493.</span></div>
			<div class="si-footnote" id="f106"><a class="si-backref" href="#backref_106">106</a><span>. “Küçük Amerika” ifadesinin ilk kez Nihat Erim tarafından 1949’da İzmit Halkevi’nde Marshall Planı’ndan bahsederken kullanıldığı söylenmektedir. Erim şöyle demiştir: “Eğer bir dış felakete uğramazsak ben memleketin yakın geleceği için çok nikbinim. Çünkü yakın bir gelecekte Türkiye, küçük bir Amerika haline gelecektir.” <em>Vatan</em>, 20 Eylül 1949, s. 3. “Soğuk Savaş Yıllarında Amerikan Kültürünün Türkiye’ye Girişinde Basın (1945-1960)”, s. 70.</span></div>
			<div class="si-footnote" id="f107"><a class="si-backref" href="#backref_107">107</a><span>. Bu gezi hakkında <em>Donanma</em> <em>Dergisi</em> bir ek yayımlamıştır. Bir kitap hacminde olan bu ekte Bayar’ın gezisinden fotoğraflar ve basında yer alan haberler yer almaktadır. Özenle hazırlanmış olduğu anlaşılan bu ekte verilen bilgiler, geziye ne kadar büyük önem atfedildiğinin de göstergesidir. Bkz. Hayri Bars, “Türkiye III. Reisicumhuru Sayın Celâl Bayar’ın Birleşik Amerika Devletlerini Ziyaretleri”, 407 Sayılı <em>Donanma Dergisi</em> Eki, İstanbul, Deniz Basımevi, 1954.</span></div>
			<div class="si-footnote" id="f108"><a class="si-backref" href="#backref_108">108</a><span>. <em>Hayat</em> dergisi ABD’nin <em>Life</em> dergisinin bir taklididir. <em>Bütün Dünya</em> ise Nebioğlu Yayınevi tarafından <em>Reader’s Digest</em> dergisinin Türkçeye çevrilmiş olarak yayımlanmış halidir.</span></div>
			<div class="si-footnote" id="f109"><a class="si-backref" href="#backref_109">109</a><span>. Hollywood filmleri birbiri ardına gösterime girerken, antikomünizmden nasibini alan filmler de olmuştur. Bunlardan biri Hemingway’in ünlü eserinden uyarlanan <em>Çanlar Kimin İçin Çalıyor</em> ile “Vatan ve Aşk” filmleridir. Bu filmlerin gösterimine komünizm propagandası yaptıkları gerekçesiyle engel olunmuştur. Cantek, Hollywood filmlerinin antikomünizmden nasibini almasını ABD’deki McCharty’ciliğin etkilerine bağlamaktadır. Levent Cantek, <em>Cumhuriyetin Büluğ Çağı: Gündelik Yaşama Dair Tartışmalar (1945-1950)</em>, İstanbul, İletişim Yayınları, 2008, s. 158.</span></div>
			<div class="si-footnote" id="f110"><a class="si-backref" href="#backref_110">110</a><span>. “Soğuk Savaş Yıllarında Amerikan Kültürünün Türkiye’ye Girişinde Basın (1945-1960)”, s. 218-219.</span></div>
			<div class="si-footnote" id="f111"><a class="si-backref" href="#backref_111">111</a><span>. İzmir Fuarı’ndaki ABD pavyonunun yanı sıra ABD ve Sovyet pavyonları arasındaki çekişmeyi anlatan bir çalışma için bkz. Sezgi Durgun, “Cultural Cold War at the İzmir International Fair: 1950s-1960s,” <em>Turkey in the Cold War: Ideology and Culture </em>içinde (67-86).</span></div>
			<div class="si-footnote" id="f112"><a class="si-backref" href="#backref_112">112</a><span>. Age, s. 230.</span></div>
			</div>
  </body>
</html>