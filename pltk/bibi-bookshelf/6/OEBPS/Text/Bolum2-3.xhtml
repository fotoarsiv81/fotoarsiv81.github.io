<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
        <title></title>
                
    
<link href="../Styles/style.css" type="text/css" rel="stylesheet"/>
</head>
<body>
<h2 id="TOC_2_3"><b>III</b></h2>
<p>&#160;</p>
<p>Hüseyin’in, Rodoplu’yu, ede ede Şiran’a şikâyet etmiş olmasının nedenini kendisini gerçekten de çok yalnız hissetmiş olmasına bağlıyorum, çünkü bir kakkoş ile devrimci arasındaki çelişki, uzlaşmazdır. Ancak, anlaşılan, Günay, Koç’un işini alıp da Boğaziçili kızları istihdam ettiğinde bütün bunları önce çok eğlenceli bulan Hüseyin, zamanla ofisini kaptırdığı duygusuna kapıldı. Bir kere, ofis, aynı zamanda misafir ağırlanan, yemek yenen, içki içilen, hatta zamanla öğreneceğimiz gibi karşı cinsten birilerinin yatıya kaldığı bir mekân olmaktan çıktığı gibi, bu sakıncaları telafi edici gibi görünen unsurlar da gerçekleşmedi. Yani, anladığımız kadarıyla, Hüseyin, çalıştırdığı bayanlarla hemen her zaman şu ya da bu ölçüde cinsellik içeren ilişkiler götürmeye alışkınken, bu kızların kendisini ciddiye de almadıklarını fark etti. Bu, durum ‘egosunu’ adamakıllı rencide etmiş olmalı.</p>
<p>Bir ikinci mesele, Hüseyin’in ‘zaman’ı ile Rodoplu’nun ‘zaman’ının asla eşleşememesidir. Rodoplu, ofisi saat tam dokuzda açılan, akşam altıda kapanan ve bu saatler arasında -itiraf etmeliyim ki nefes alınmaksızın- çalışılan bir yer olarak görüyordu. Rodoplu, ‘hemen, şimdi’ tiplerindendi ve işleri bitirmek için gerekli zamanı bulamazsa yaratırdı. Hüseyin için ise yarının bugünden, öbür günün de yarından farkı yoktu. Hal böyle olunca, Günay, Hüseyin’i ‘günlerce taş taşımış gibi’ yorarken, Hüseyin’in ‘dayanılmaz ağırlığı’ da Rodoplu’yu çileden çıkarıyordu.</p>
<p>Bunların üstüne bir de içki bindi.</p>
<p>‘Yine dışarıdaki bir randevudan döndüğüm günlerden birisiydi,’ diye anlattı Günay, ‘Öğleden sonra iki civarında olmalı. Baktım, Hüseyin yok. Kızlara sordum. Birisi yandaki odayı işaret etti, ama yüzünden düşen bin parça. ‘Bir şey mi var?’ diye sordum. Cevap yok. Neyse, kapıyı açtım, girdim, manzara; Hüseyin, dört tane sandalyeyi yan yana dizmiş, kolları yanlarına yapışık, Katolik cesedi gibi uyuyor. Ayakkabılarını çıkartmış, tabanları kapıya baktığı için morgdaymışız gibi bir görünüm. Önce ödüm patladı. Sonra hastalandı filan sandım. Derken ortaya çıktı ki, sarhoş. Kızlar fena halde bozuk,</p>
<p>‘Bu adam hep böyle içiyor,’ dediler, ‘Size söylemeye çekindik.’</p>
<p>Şimdi, tabii, çok gencim. Kızların üstünde otorite kurmaya da çalışıyorum. Ortağı da harcamak istemiyorum. Ne dersin? ‘Olur böyle şeyler!’ mi? ‘Ne ayıp!’ mı? ‘Siz ona aldırmayın!’ mı? Bu arada yeterince gürültü yapmış olmalıyım ki, kalktı. Beni gördü, yüzünde yarı mahcup bir tebessüm,</p>
<p>‘Ortah yav! Ayıktırdın beni, onca rakı boşa gitti!’ </p>
<p>Manzarayı tahayyül et; sandalyelerin üstünde dikilmiş, ayaklarıyla pabuçlarını arayan darmadağınık adamı seyreden, kapıya yığılı beş kadın!</p>
<p>Hüseyin, Mine’yi fark etti,</p>
<p>‘Mineciğim! Hadi, bana bir bira al gel!’</p>
<p>Söylediğim gibi, Mine, sekreterimiz. Kızcağız bana baktı. Hem patronu için bira almaktan hoşlanmıyor hem Hüseyin’in zaten sarhoş olduğunu düşünüyor. Kıpırdamadı! Hüseyin durumu fark etti, bana döndü,</p>
<p>‘Hadi, ortah! Bak, şimdi ayıktıracağım, koca şişe ziyan olacah!’</p>
<p>Söylemeye çalıştığı öğlen bir büyük götürmüş, sarhoşluğunu sürdürebilsin diye azar azar birayla devam edecek.</p>
<p>Kızların arasında Liza diye bir İsrailli var. Görmüş geçirmiş bir genç kadın,</p>
<p>‘Ama, Hüseyin Bey, ayıp oluyor!’ diyor.</p>
<p>Ben, kızların da devreye girmesine sıkılıyorum, ‘Selahattin Bey’e gideceğiz, unuttun mu?’ diye bir yalan atıyorum. Amacım, onu oradan çıkartmak. Hüseyin, hatırlamadığını söylüyor. Ben ısrar ediyorum. Neyse, kalkıyor çıkıyoruz. Öğleden sonranın tümü Hüseyin’e ofiste içki içmemesi için yakarma! Ve tabii bir yandan da <i>italik</i>’leyip duruyorum,</p>
<p>‘İşi gücü bırakmış nelerle uğraşıyorum, yarabbi!’</p>
<p>Söylediğim gibi, Hüseyin’in, deyişi mazur görün, paçasını adamakıllı kaptırdığı duygusuna kapılması uzun sürmedi. Ama daha da kötüsü, pazar araştırmasından ‘öyle büyük paralar’ın kazanılmayacağını anlamaya başladı. Bence, ona asıl koyan da bu oldu. Rodoplu,</p>
<p>‘Ben, her koşulda Türkiye’de yaşamayı yeğleyen birisi olarak, emeğimi, kalkınmakta olan bir ülkenin pazar koşullarının imkân verdiği en yüksek paraya satmaya çalışıyordum. Ve satıyordum da! Üniversite’nin bana verebileceğinin birkaç misli kazanıyordum, üstelik kendi koşullarımda! Kendi doğrularımdan taviz vermeyerek! Mutluydum ve kendimi başarılı sayıyordum. Ama, Hüseyin benim gibi değildi. Giderek daha da mutsuz oldu,’ diye anlattı.</p>
<p>Bu, ‘mutluydum ve kendimi başarılı sayıyordum’ cümlesini daha iyi açıklayan başka bir konuşmamızı hatırlıyorum, ‘Ben, kendimi ve hakkımı bilmeye çalışırım,’ demişti, ‘Ve bilirim ki, Türkiye koşullarında -yani, kapitalist yöntemle kalkınmaya çalışan geri kalmış bir ülkede- villalı, yatlı zenginlik benim haddim değildir, çünkü insanın emeğinin hakkını almasından çok daha ötede bir nitelik ister. Rekabetçi, istifçi, sömürücü, otoriter, saldırgan ve ben-merkezci olmak gerektirir. Bu niteliklere sahip değilsen, kendini o yönde dönüştürmek istemiyor ya da beceremiyorsan, niye yatım, katım yok diye ağlanmazsın. Kendi tüketimimi asla başkalarının tüketimi ile kıyaslamam. Kendi tüketimimi başkalarının tüketimi ile kıyaslamadığım içindir ki, kazancımın ne olması gerektiğini de başkalarının kazançlarından yola çıkarak hesap etmeye kalkışmam. Benim yaşlarımda, benim niteliklerimde bir başkasının benden katbekat fazla kazanıyor olması da beni düşündürmez. Ben, ‘bana ne lâzım?’ diye bakar, onun gereğini sağlamaya çalışırım. Tüketim, asla bir amaç değildir.’</p>
<p>Gelin, görün, bizim kakkoş, kendisine ‘Montecarlo’da kumar oynatabilecek, Singapur’da kadın satın aldırabilecek, yani, televizyondaki dört köşe çeneli Amerikalı neyi tüketiyorsa, onu tükettirecek, cirolar, kârlar’<sup><a href="../Text/Notlar.xhtml#_edn27" id="_ednref27" title="">[27]</a></sup> peşinde değilse bile, o günlerdeki ‘sevgili’sini finanse edebileceği miktarların peşindeydi.</p>
<p>Şiran’la merhabadan öte ilişkileri yoktu ama kendi ofisinde bunaldığında Merhe Reklâm’a gider, çayını orada içerdi. Şiran’ın onu ciddiye almadığını ama dayandığını biliyorum. Yine böyle gelişlerinden birinde, Şiran işlerinin nasıl gittiğini sorunca, patladı,</p>
<p>‘Yanımıza bir ortak aldık, halt ettik,’ dedi, ‘Arkadaş hatırı uğruna battık! Kadın nefes aldırmıyor, masraf diz boyu. Hiçbir şey kazanmıyoruz.’</p>
<p>Sonra, Rodoplu’nun en son araştırmasını ‘anlattı’, Şiran’ın ne düşündüğünü sordu. Şiran, ‘Anlattığın kadarıyla, sakat iş. Bu işten para kazanılmaz,’ dedi. Hüseyin, Şiran’ın aynı fikirde olmasından pek memnun olmuş olmalı ki, Rodoplu’ya geldi,</p>
<p>‘Şiran Bey, ‘Bu işten para kazanamazsınız,’ diyor.’</p>
<p>‘Şiran Bey de kim?’</p>
<p>‘Şuradaki Merhe Ajans’ın sahibi. Komşumuz.’</p>
<p>‘Benden selâm söyle, o kendi işine baksın. Saçmalamasın.’</p>
<p>Derken, bir akşamüstü, Rodoplu yokken, Şiran, PA-AR’a uğruyor. Bunu fırsat bilen Hüseyin, Rodoplu’nun işle ilgili raporlarından birisini Şiran’a gösteriyor. Beklediğinin tersine, Şiran fizibilite raporuna hayran oluyor,</p>
<p>‘Ama sen bana bunu böyle anlatmadın!’</p>
<p>Hüseyin, mahcup oluyor, işi şakaya vuruyor,</p>
<p>‘Anlattım, anlatmadım! Bu işte!’</p>
<p>Şiran, yaptığı haksızlığı düzeltmeyi iş ediniyor. Rodoplu’nun ofiste olduğu bir gün tekrar gidiyor.</p>
<p>‘Çalışıyordum,’ diye anlattı Rodoplu, ‘içeriye birisi geldi. Her şeyden önce kılığı dikkatimi çekti. Çan paça mı dersiniz, denizci paçası mı, öyle aşağı doğru bollaşan bir blucin giymişti. Blucinin paçalarının arkasına ayakkabıya sürtünüp eskimesin diye boylamasına yarım fermuar dikilmişti. Fermuarın dişleri parlıyordu, üzerinde narçiçeği rengi, makarna yününden elle örülmüş, boyunlu bir kazak vardı. Kazağın yakası çenesine varıyordu. Ne kadar esmer olduğunu bilirsin, bir de haftalık sakal düşün! Tam bir lümpen görünümü! Anlaşılan, Hüseyin’in tayfasına alışmışım, pavyon günlerinden kalma birisidir, diye düşündüm, tanıştırırken bakmadım bile. Ancak, Şiran sıkça rastlanan bir isim olmadığından, PA-AR hakkında ahkâm kesen adam olduğunu anladım. Anladığımı da belli etmiş olmalıyım ki,</p>
<p>‘Ben aslında sizi görmeye geldim,’ dedi.</p>
<p>‘Öyle mi?’</p>
<p>‘Ben, Hüseyin’e o iş yürümez derken, sizin raporunuzu okumamıştım. Okuyunca gördüm, çok iyi bir proje.’</p>
<p><i>Bahse girerim, hayatınızda okuduğunuz ilk rapor</i>, diye <i>italik</i>’ledi, Günay. Sonra da, Hüseyin’e sinirlendi, ortak işlerine ait bir raporu bir başkasına okutmanın ne âlemi vardı? <i>Aklı sıra beni mi denetliyor, nedir?</i></p>
<p>‘Sonra sesi dikkatimi çekti. Esrar kaçakçılığından bar fedailiğine kadar, her türlü yasadışı mesleğe yakıştırdığım Şiran’ın sesi, kalıbına hiç uymuyordu. Bilirsin, yumuşacık bir sestir, onunki. Daha da ilginci, buluğ çağındaki oğlan çocuklarının sesi gibi, bir tizleşir, bir kalınlaşır. Derken, hatasını düzeltmeyi iş edinen birinin, kötü olamayacağını düşündüm. Mert bir adam olmalıydı. Dahası, o raporu beğenmesi için gelişmiş bir hayal gücü olmalıydı. <i>Beklenmedik bir zarfın içinde sunulan hayal gücü, diye düşündüm. Kim bilir, belki de yıllardır ses vermeyen bir müttefik</i> diye de düşündüğüme bakılırsa Hüseyin’den adamakıllı yılmış olmalıyım. Daha bir dikkatli baktım, bu defa da gözlerindeki hayranlık pırıltısını yakaladım. Gariptir, Şiran’ın gözlerinde, İbrahim Tatlıses’in, Emrah’ın gözlerinde gördüğüm, o yuvarlak yumuşaklık vardır. Garip bir masumiyet. Garip bir hüzün. Ona yasadışı işler yakıştıran muhayyilemden utandım. ‘Reklâm ajansınız varmış, öyle mi?’</p>
<p>‘İlan alıyoruz,’ dedi Şiran, ‘Bir de dergi çıkarıyoruz.’ Çıkarttı, gösterdi. O senin bildiğin berbat dergi. Ama yazarlar Türkiye’nin ileri gelen isimleri. Dergi o kadar kötüydü ki, bu doktorların yazı veriyor olmaları çok şaşırtıcıydı. Ama, Şiran, ‘İldeniz Abi, Erdal Abi,’ diye konuşuyordu. Gerçekten de, İstanbul’da tanımadığı doktor yok gibiydi. </p>
<p>‘Satışlar iyi mi bari?’ </p>
<p>Beni hayretlere düşüren rakamı o gün söyledi,</p>
<p>‘Yirmi beş bin abonemiz var.’</p>
<p>O an aklıma Ercan Arıklı düştü. O yıllarda Arıklı, bir elinde, dünya yayıncılık tarihi, öteki elinde yayıncılık yöntemleri kitapları, habire dergi çıkarıyor, habire batırıyor, tekrar çıkarıyordu. Onca reklâm, özenilmiş mizampaj, kalite baskı, kâğıt derken, en iyi tiraji on bini geçmiyordu. Gözlerimin önünden duvardan duvara halılı, elektrik daktilolu, kolej mezunu sekreterli, klimalı, deodorantlı, yurtdışı diplomalı pazarlama uzmanlarının iki kelimeden birisi İngilizce yöntemleri geçiyordu.</p>
<p>O geceyi çok sıkıntılı geçirdim.</p>
<p>Bir kendime bir de Şiran’a bakıyordum. Bir Şiran’a bir Hüseyin’e bakıyordum. Şimdi, bana sorarsan, tasarımını İstanbul’un en ‘özgün’ grafikerlerinin yaptığı antetsiz kâğıtlar, zarflar olmadan, efendim, marjları, tarih ve imza yerleri hatasız, daktilosu mükemmel raporlar olmadan iş yapılamazdı. Sekreter kızlar telefonu, ‘efendim?’ diye yayaraktan açamazlardı; ille de, ‘PA-AR! Buyrun!’ demeliydiler. Birden, Hüseyin’i boğduğumu hissettim. Daha da kötüsü, mesele para kazanmaktıysa, işte Şiran kazanıyordu. Hem de kimsenin okuyacağına asla ihtimal vermediğim o dergiyle! Ama zaten Hayber Kalesi risalelerinin tirajını da bilmiyordum. Sonra bir ara, hakkım olmayan bir işten para kazanıyormuşum duygusuna kapıldım. Şair’in cenazesinde kapıldığım ruh haline benzer bir duyguydu bu. Aksaray’ı işgal etmişim gibi geldi. Gerek Hüseyin gerekse Şiran olsun, Aksaray sakinleri, bensiz -bensiz derken benim katkıma ihtiyaç duymadan- kötü dergileri ya da kötü ayakkabıları ile pekâlâ da yaşıyorlardı. Ben, bu dünyanın ortasına paraşütle iniyor, kendi doğrularımı dayatmaya başlıyordum. Daha da kötüsü, bu doğruların kimseye elle tutulur bir faydası yoktu. Sekreter, bir mektubu üç defa yazdığı için sinirleniyor, Hüseyin, beni çok hırslı ve hırçın buluyordu. Oysa, Şiran’ın başarısı ortadaydı. Şiran’ın başarısı, mazrufun zarfa zaferi olmalıydı. Mutlaka onun bilip de benim bilmediğim bir şeyler vardı. Arkadaş olduk. Ve benim koordinatlarım değişti.’ </p>
<p>Şiran’ın romanının notlarını hatırlayacaksınız, ‘Mardin’den yola çıktım, Midyat üzerinden Cizre’ye,’ diyordu, ‘Mela’nın memleketi Cizre’ye.’</p>
<p>&#160;</p>
<p><i>‘Mardin’den yola çıktım, Midyat üzerinden Cizre’ye.</i> </p>
<p><i>Mela’nın memleketi Cizre’ye. Bir şahtur kiralayacaktım,</i> </p>
<p><i>Dicle’den aşağı, Musul’un az berisine Havsar Ovası’na,</i> </p>
<p><i>Horsabad’a, Dur Şarrukin harabelerine.</i></p>
<p><i>Herkes Güney’e gitmez a! Benimki de Sarı Yolculuk, işte!</i> </p>
<p><i>Zin’e sevdalı Mem ‘in rehberliğinden, âşıklar gibi sabırsız,</i> </p>
<p><i>o dur durak bilmeyen nehirde!</i></p>
<p><i>‘Galiba, senin gönlünde de bir yar var,’ dedim, Dicle’ye,</i> </p>
<p><i>‘Yoksa ne diye coşarsın, Cizre’nin yanı başında böyle?’</i> </p>
<p><i>‘Xalib dı dile teda neyarek,’ dedi Mem,&#160; ‘Sergeşte dı bir rex Cezir’e!’</i></p>
<p><i></i>&#160;</p>
<p><i>Baktım, baktım da rehberim Mem’i sevmekten korktum. Uyardım onu,</i></p>
<p><i>‘Dostluk, ahbaplık ve kardeşlik, ikiyüzlülükle, lafla olmaz ha!&#160; Bilesin,’ dedim, ‘Dostluk kolay değil, zordur. Dostluktan maksat da vefadır. Sonunda vefa göstermeyeceksen eğer, sen sen ol, göze alma o cefalı işi.’</i></p>
<p><i>Baktı, baktı da beni sevmekten korktu, Mem! Uyardı beni,</i> </p>
<p><i>‘Yari ubırayi muvaxat na bit bı riya-ı megalat!</i></p>
<p><i>Yarine hesaniye, cefaye, evvel ne de ber ıwve ve cefaye!’</i> </p>
<p><i>Ahd ettik, el sıkıştık, öyle koyulduk yola.</i></p>
<p><i>‘Çok uzak yoldan geldiler, Medler,’ dedi Mem, ‘Asya’nın ortalarından bir yerlerden. Buhara’ya, Semerkant’a, Hind’e uğradılar. İran’da konakladılar.</i></p>
<p><i>Acemlere dillerini, otuz altı harfli Aryan alfabelerini sundular.</i></p>
<p><i>Kafkaslar’ı aştılar, Kıble’ye indiler.</i></p>
<p><i>Dar Şarrukin’e vardıklarında, İsa’nın doğumuna daha bin yıl vardı.</i></p>
<p><i>Derler ki, vefadır birincil nitelikleri.</i></p>
<p><i>Vefasız Atinalılar bile bilirler ki, bir Med ölür de sözünden dönmez!</i></p>
<p><i>Bir and yapmışsa, vazgeçmez.’</i></p>
<p><i>Mem, boynunu büktü,</i></p>
<p><i>‘Benim övünmem değildir,’ dedi, ‘Tarihçi Briffault da böyle der.’</i></p>
<p><i>Kadim denizlerin yosunları nicedir buhar olmuş kıraç diplerini gördüm.</i></p>
<p><i>Issızın ortasında, ufkun altında görünen karartı bir ağanın kasrıydı ki,</i></p>
<p><i>bir yudum acı su içebilmek için oraya varmam gerekti.</i> </p>
<p><i>Dizlerim kesildi, dudaklarım çatladı.</i></p>
<p><i>Rüzgâr savurdu kumları, taneleri terime karıştı, terim pıhtılaştı.</i></p>
<p><i>Bedenimi gittikçe sertleşen bir çamur sardı.</i></p>
<p><i>Yanıklar, kaşıntılar arttıkça arttı.</i></p>
<p><i>Ama, ben mecburdum o bir damla acı suya!</i></p>
<p><i></i>&#160;</p>
<p><i>Önce çıkınımı, sonra dostlarımı attım sırtımdan. Yükümü hafiflettim. İstanbul’da, şundan birkaç ay önce mantar topladığım Belgrad ormanlarının göğe varan çınarları, dereler gibi taşan çeşmeleri canlandı hayalimde! İstanbul’a diz çökmek, hayalimin serin gölgesinde uzanmak istedim ama Mem bırakmadı,</i></p>
<p><i>‘Kasr’a varmazsak, telef olursun!’</i></p>
<p><i></i>&#160;</p>
<p><i>İçimden dayanaklar aradım.</i></p>
<p><i>‘Bu yolda ben bir borcu ödüyorum,’ dedim, ‘Asırlardan beri soyulan, sömürülen, yalnız can, yalnız mal vergisi için aranan, şu bitmiş tükenmiş insanlara karşı, İstanbul’un işlediği günahların borcunu ödüyorum.</i></p>
<p><i>Yürümekten ziyade sürüneceğim.’</i></p>
<p><i></i>&#160;</p>
<p><i>Öyle yaptım.</i></p>
<p><i>Gün sona erdi.</i></p>
<p><i>Güneş arkamdan alçaldı.</i></p>
<p><i>Issıza vahşi bir sessizlik indi.</i></p>
<p><i>Kasra nihayet vardım.</i></p>
<p><i></i>&#160;</p>
<p><i>Vardım ya, varmaz olaydım!</i></p>
<p><i>Gördüm ya, görmez olaydım!</i></p>
<p><i>Görmez olaydım elin ayağın göçtüğünü, kuyunun çekilmiş,</i></p>
<p><i>Kasrın yıkılmış olduğunu!</i></p>
<p><i>‘İşte, Şiran’ın evi burasıdır,’ dedi Mem.</i></p>
<p><i>Bende bir çığlık!</i></p>
<p><i>‘HAYIRRRR!’</i></p>
<p><i>Hayır, diye haykırmışım da, tarla farelerini bile kaçıramamışım!</i></p>
<p><i>Ama, aklımı yitirmiş olmalıyım!</i></p>
<p><i>‘Doğru ya! Doğru ya! Örenler artık burada oturmuyorlar! Onları İstanbul aldı, hanımelinin gölgesine.’</i></p>
<p><i></i>&#160;</p>
<p><i>‘Eh,’ diye başını salladı Bilge Mem, ‘Öyledir.’</i></p>
<p><i>‘Burası, Yukarı Mezopotamya’dır.</i></p>
<p><i>Yüzyıllardır, biriniz gelir, biriniz gidersiniz.’</i></p>
<p><i>Mem’e sordum, ‘Kimse sevmez mi, kimse kalmaz mı, buralarda?’</i></p>
<p><i></i>&#160;</p>
<p><i>‘Kalır,’ dedi Mem, Düşer kalır. Benim gibi düşler kalır.’</i></p>
</body>
</html>