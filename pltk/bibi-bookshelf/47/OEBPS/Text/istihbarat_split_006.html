<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">ÖNSÖZ</h1>

  <p class="normal">İnsan öğrenme merakıyla bilgi edinmeye çalışır. Zamanla anne, baba ve yakınlardan edindiği bilgi ile olan bitenden haberdar olur. Eğitim süreci içinde bilgisini arttırır.</p>

  <p class="normal">Yaşadığı toplumun kültüründen, tarihinden, özelliğinden haberdar olmaya çalışır. Diğer dünya halkları hakkında sürekli bilgilenmeye çaba sarf eder. Nihayet yaptığı işe göre bilgi toplama değerlendirme ve gereğini yerine getirme çabası içinde olur.</p>

  <p class="normal">Nihayet insan; kendisinin, ailesinin, arkadaşlarının, iş yerinin, toplumunun, devletinin, insanlığın, dünyanın, galaksinin bilgi toplayıcısı, değerlendiricisi ve kullanıcısıdır.</p>

  <p class="normal">Bilgi toplama, değerlendirme ve kullanma, bizim doğumdan ölüme kadarki zaman dilimi içinde farklı şekilde de olsa sürekli yapılan bir faaliyettir.</p>

  <p class="normal">İstihbarat sistemlerinin kim ya da kimler için ne amaçla, hangi hedefler için kimlerle çalıştığı belirsizdir.</p>

  <p class="normal">İç ve dış tehdide yönelik faaliyette bulunan istihbarat kuruluşlarının amaç ve hedefte sapma yaşaması kaçınılmazdır.</p>

  <p class="normal">Dünyanın önde gelen devletleri, o devletin etkinliğine odaklanmış istihbarat kuruluşları ile vardırlar. CIA, MOSSAD, MI5’in Türkiye’deki ilişkiler ağı, NATO, Gladyo yapılanması bilinmeden, Türkiye’deki iktidar mücadelesini, bölgesel ilişkilerini anlamak zordur.</p>

  <p class="normal">Türkiye’de istihbaratın bugünkü durumunu açıkça ortaya koyarken, dünyadaki istihbarat sistemleri ve bunların yüzyıllar içinde oluşmasını sağlayan gizli örgütlerin yapılarına bakmakta fayda vardır.</p>

  <p class="normal">Küresel yapılanmalar aynı zamanda istihbarat ağının da şekillendiricisi ve uygulayıcısıdırlar.</p>

  <p class="normal">Başta Orta Doğu, Balkanlar, Kafkasya bölgesi olmak üzere dünya coğrafyası için verilen egemenlik savaşında, vesayet altına alınmak istenen ülkelerde öncelikli olarak gizli servisler yerleşmekte ve yarışmaktadırlar.</p>

  <p class="normal">İstihbarat örgütleri ve faaliyetleri rejimle doğrudan ilişkilidir. Türklere Orta Asya steplerinden başlayarak üç kıtada devletler kurduran, esaret altında yaşamasını önleyen, 600 yıl süren imparatorluk kurduran, çağ açtıran, “istihbarata verdiği” önemdir. İstihbarat eksikliği ise devletlerinin yıkılmasının nedenlerinden biri olmuştur.</p>

  <p class="normal">Kazanan ya da kaybeden istihbaratçıların savaşı bir milletin varlığının ya da yok oluşunun da başlangıcının göstergesidir.</p>

  <p class="normal">Teknolojinin gelişimi, istihbarat araç ve gereçlerinde de önemli değişime neden olmuştur.</p>

  <p class="normal">Hıyanetle vatanseverliğin en açık yaşandığı alan istihbarat alanıdır. Sadece istihbaratçılar açısından değil, devleti yönetenlerin de ikbal ve iktidar için siyasi, ekonomik alanlarda yabancı ülke devlet yetkililerine bilerek veya bilmeyerek casusluk yaptıkları da bir gerçektir.</p>

  <p class="normal">Kuşkusuz istihbaratçı olmak, başka bir duygu içerir. Ve diğer meslek mensuplarından farklı bir kişilik ve kimlik oluşturur.</p>

  <p class="normal">Gazetecilikle istihbaratçılık benzer özellikleri taşır.</p>

  <p class="normal">Yabancı istihbarat örgütleri için başka bir ülke insanını tespit edip seçerek kullanmak eski bir uygulamadır. Bu; ya siyasetçidir, ya gazetecidir, ya sivil toplum mensubudur ya iş adamıdır ya da akademisyendir. Yabancı örgütlere en çok çalışan kesimler de bu alanlardakilerdir.</p>

  <p class="normal">İstihbarat örgütleri paravan şirketler yoluyla da finans elde ederler ve bunu örgütlü faaliyetlerde kullanırlar.</p>

  <p class="normal">İstihbarat faaliyeti; ciddi, yetenekli, bilinçli, idealist, birikimli uzmanlar, kaliteli yöneticiler gerektirir. Ancak yeterli eleman olmamasının sıkıntısını her zaman çekerler.</p>

  <p class="normal">Siyasi iktidarların gizli servisleri; kendi çıkarları için özel olarak kullandıkları bilinen bir uygulamadır.</p>

  <p class="normal">İstihbarat örgütlenmesi çağımızda ekonomik istihbarat ve suçlarla ilgili alanlarda yoğunluk kazanmıştır.</p>

  <p class="normal">İstihbarat örgütleri zaman zaman etkin güç odakları tarafından kullanılabilir. Özellikle siyasi çekişmelerin yoğun olduğu dönemlerde ise bocalama dönemine girerler.</p>

  <p class="normal">İstihbarat için kullanılan temel olgu gizliliktir. Ancak bunun; kim için, nasıl, nerede, ne şekilde olduğu sürekli tartışma konusudur. İstihbarat örgütleri genellikle komplo peşinde koşan örgütler olarak da algılanır.</p>

  <p class="normal">Elinizdeki kitap, dünyada ve Türkiye’de üzerinde en çok soru işaretlerinin bulunduğu kuruluşlardan birisi olan “istihbarat örgütleri” ve “bilinmeyenler” üzerine hemen her alanda varlığını hissettiren ancak belirsizliğini ve gizemliliğini koruyan bir alanı, tüm boyutlarıyla ortaya koymak düşüncesinden doğmuştur.</p>

  <p class="normal">Kitapta; başka ülkelerin diğer ülkeler üzerindeki istihbarat faaliyetleri, yöntem ve metotları ile ilgili bilgilere yer verilmiştir.</p>

  <p class="normal">Kitapta; akademik çalışma ile sıradan insanın istihbarat hakkındaki meraklarını giderecek bilgiler ile bu konuda araştırma yapacak insanlara malzeme oluşturacak örgütlenme yapılanmaları ve faaliyetleri ele alınmıştır.</p>

  <p class="normal">Kitap; dünya genelindeki görüşler birikimini içermektedir. Kitap tek sesli, renksiz ve yanlı gibi görülecek bir çalışma ötesinde geniş bir alanı kapsamaktadır.</p>

  <p class="normal">Bu nedenle; bazı önyargılar meydana getirmek değil, istihbaratın yol haritasını oluşturmak ve köklü tarihi, birikimi ve yeteneği olan Türk Milleti’nin ve Türk Devleti’nin eksikliğini hissettiği bir alanda neler olduğunu ve neler yapılması gerektiğini sunmak amaçlanmıştır.</p>

  <p class="sagnormal"><span class="idebold">Nurullah AYDIN<br class="chapter" /></span> <span class="idebold">7 Haziran 2010 Ankara</span></p>
</body>
</html>
