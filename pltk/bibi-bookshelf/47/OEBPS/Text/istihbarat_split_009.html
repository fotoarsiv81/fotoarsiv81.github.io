<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12"><span class="idebold">II- KÜRESEL OYUNDA İSTİHBARAT<br class="chapter" /></span> <span class="idebold">ÖRGÜTLERİNİN KANLI SAVAŞI</span></h2>

  <p class="normal">İnsanoğlu petrolü ilk önce şifa amacıyla kullandı. Amerikan Kızılderilileri, petrole “şifa yağı” ve “yanan su” derken, beyaz Amerikalılar da “kaya yağı” diyorlardı.</p>

  <p class="normal">Petrol romatizma ve kas ağrılarına iyi geliyordu. Hatta baş ve diş ağrılarına da… Ancak “şifa yağı”nı Amerikalı Avukat George Bissel ile Kimya Profesörü Benjamin Silliman 1870’te aydınlatma aracı olarak kullanmaya başlarlar. Onlar kitlesel savaşların, her elli yılda bir, bu kirli suyun çıktığı bölgenin haritasıyla rejimlerinin değişeceğini biliyor muydu? İki büyük savaşı atlatan dünyanın bu uğurda daha nice savaşlara gebe kalacağını akıllarının ucundan geçirmemişlerdi. Alfred Nobel de “dinamit”i insan hayatına hizmet etmek amacıyla bulduğu gibi, petrolü aydınlatma aracı olarak kullanmaya başlayan şahıs da bu buluşuyla insanlığa büyük katkıda bulunduğuna inanmıştı.</p>

  <p class="normal">Yüzyıl boyunca bu maddenin çıktığı topraklarda akan kanlar “kaya yağı” ile yarışıyordu. İmparatorluklar yıkılıyor ve onların cesetleri üzerinde yeni yeni devletçik denen küçük aşiret idareleri kuruluyordu. Sadece Osmanlı İmparatorluğu’nun toprakları üzerinde kurulan devlet sayısı 50’yi bulmuştu.</p>

  <p class="normal">Kanlı, kirli ve neredeyse bulunduğu günden bu yana bedelini hep insan hayatıyla alan ve ancak o kadar da insanoğlunun vazgeçilmezi olan petrol, dünyada istihbaratçılık mesleğinin profesyonel ve “zamandan daha hızlı” olmasını sağlayan en büyük sebeptir. Tıpkı, kendi bedenini yiyerek hayatta kalabilme çabası veren bazı Yunan tanrıları misali petrol, insanlığa bir yandan ışığı getirirken, bir yandan da onun hayatını elinden alıyordu.</p>

  <p class="normal">İnsanoğlu kendi bireysel yaşamını güzel kılmak için milyonlarca türdeşinin hayat hakkını elinden alıyor. Bu çelişki acaba başka canlı türlerinde bu boyutta yok.</p>

  <p class="normal">19. yüzyılda Kızılderililerin şifa amaçlı kullandıkları petrol, Avukat George Bissel, Kimya Prof. Benjamin Silliman’ın ortak çalışmaları sonucunda önce aydınlanma aracı olarak kullanıldı ve içten patlamalı motorun icadı ile birlikte insan hayatının her alanına girdi. Ardından Amerikalı John Rockfeller’ın Standard Oil’i ile Hollanda-İngiltere ortaklığı ile kurulan Royal-Shell şirketleri dünya tarihini değiştiren bütün önemli olayların baş aktörü, yönlendiricisi ve müsebbibi olarak hep yer aldılar.</p>

  <p class="normal">Aslında petrolün aydınlatma aracı olarak kullanıldığı 1870’ten itibaren kapsamlı istihbaratçılar savaşı sürmektedir. 19. yüzyılın sonları ile 20. yüzyıl, petrol yüzyılıdır. 20. yüzyılda imparatorlukların yıkılması, iki büyük savaşın çıkması ve milyonlarca insanın öldürülmesinin tek sebebi petrole hâkimiyettir. İngiltere Başbakanı Winston Churchill’in “Bir damla petrol bir damla kan değerindedir.” sözü, bu gerçeğin en özet ifadesidir.</p>

  <p class="normal">Tarihin akışını değiştiren petrol, 21. yüzyılda da alternatif ucuz enerji kaynağı bulunana kadar yine tarihin tek belirleyici sebebi olacaktır. Körfez Savaşı ile yarım kalan 20. yüzyılın son hesaplaşması bu yüzyılda da devam ediyor.</p>

  <p class="normal">İngiltere’de gerçekleşen Sanayi Devrimi ile birlikte meydana gelen sermaye birikimi, İngiliz sermayedarını yeni arayışlara yöneltti. Devlet yönetiminde yegâne söz sahibi olan sermaye grupları, “dış dünya”ya açılmak için her türlü güç ve imkânı kullanmaktan kaçınmayacaktı. Özellikle devletin en güçlü kuruluşlarından olan istihbarat servisini kendi özel çıkarları uğuruna kullanmak için, Scotland Yard’a baskı uygular. Sermaye birikimi ile birlikte standardı yükselen yaşam tarzı ve tüketim arzusu, İngiliz sermayedarını ülke dışındaki “bakir sahalar”a yöneltir. İngiltere, dünyanın üçte ikisinin suyla kaplı olduğunu gerçeğinden hareketle denizlerdeki gücünü zamanında arttırarak Kraliçe Victoria döneminde en güçlü ülke konumuna gelir. Amerika kıtasında yeni yeni uluslaşma sürecini tamamlayan ve neredeyse bütün kıtanın kuzey kesimini tek bayrak altında toplayacak olan “Birleşik Devletler” dev konumuna geçer. Bu da İngiltere için bir rakip demektir. İngiltere, bunun farkına varmış ve dünyadaki hâkimiyetini korumak için yeni çareler üretir.</p>

  <p class="normal">İngilizler, güçlerini koruma gayretinden hareketle 19. yüzyılın ikinci yarısında henüz dünyanın büyük bir kesiminde bilinmeyen petrol ile ilgilenmeye başladılar. Petrolün önemini kavrarlar. İngiltere Galiçya, Çekoslovakya, Romanya, Osmanlı İmparatorluğu ve İran’daki “yanan su”yu kontrolüne almak için istihbari ve askerî girişimlerde bulunur. İngilizler, kıta Avrupa’sında petrole hâkim olmaya çalıştıkları bu sırada Amerika’da Standart Oil’in kurucusu Rockfeller, petrolü romatizma ilacı diye küçük şişelerle satmaktadır.</p>

  <p class="normal">Rockfeller, 1860’ta “romatizma ilacı” satışından büyük paralar elde eder petrol sahalarına el atar. 1870’te İngilizler ile dünya pazarında kıyasıya gelecek güce erişen Rockfeller, artık dev bir trösttür. 1890’larda ise İngilizlerle savaşacak güce erişir. Bu savaş iki ülkenin de on binlerce kilometre uzağında, Çin topraklarında meydana gelir.</p>

  <p class="normal">İngiliz Kraliyet Dizbağı Nişanı’na sahip Sir Henry Wilhelm Deterding, Hollanda asıllı bir Yahudi ailenin çocuğu idi. İngiliz istihbarat servisi ile Hollanda’nın ortak şirketi olan Royal Dutch’ın başına geçer. Deterding, inanılmaz manevraları ile bu şirketi dünyanın en büyük devi haline getirmeyi başarır. Rockfeller’la “Çin Pazarı”nda karşılaştığında, rakibinin sermayesi 900 milyon dolar iken Deterding’in ise sadece 5 milyon Hollanda florini idi.</p>

  <p class="normal">Rekabette, Rockfeller, Çin’de “bir litre neft alana bir gaz lambası bedava” kampanyası başlatır. Ancak Deterding, Sumatra’daki petrol kuyularından çıkan bütün mamulü Çin’e taşıtıyordu. Rockfeller, binlerce kilometre uzaklardan getirdiği petrole mukabil Deterding, hemen bu ülkenin burnun dibindeki petrolü daha ucuz maliyetle pazara sokuyordu.</p>

  <p class="normal">Ne var ki Standart Oil’in çok güçlü bir sermayesi vardı ve pazardan çekilmeyi aklından bile geçirmez. Royal Dutch-Shell iflasın eşiğine geldiğinde İngiliz istihbarat servisi, misyonerler ile dönemin en güçlü hariciyelilerinden oluşan Hollanda Dışişleri Bakanlığı devreye girer ve Amerikan şirketi Standart Oil’i alt eder.</p>

  <p class="normal">Amerikalılar, bağımsızlıklarını kazandıkları günden bu yana ilk kez İngiltere’den böylesine bir tokat yer. Çin pazarından zaferle çıkan Deterding, yine kendisi gibi Yahudi olan Samuel Marcus ile yani Shell gemi nakliyat şirketiyle ortaklık anlaşması imzalar. Shell, o tarihlerde dünyanın en büyük gemi nakliyatı şirketidir. Böylece Deterding, Uzak Doğu’da ürettiği petrolü daha az masraf ile Avrupa, hatta Amerika pazarına satarken, şirketinin adı da Royal Dutch-Shell olarak değişir.</p>

  <p class="normal">İngiliz istihbarat servisi için bir fırsat doğar. ABD’den yenilginin rövanşını almak. Scotland Yard’ın ilgili dairesi John ön adlı ajanın aklına gelen fikir Amerikalıları evinde vurmak!</p>

  <p class="normal">Ajan John’ın bu raporu bir savaş demekti. Amerika ile bu aşamada savaşabilecek güçte değillerdi. Sonra İngiliz hükümeti, John’un planını uygulamaya koydu. Plan, küçük Amerikan şirketlerini ele geçirip Rockfeller’ın karşısında can düşmanı rakipler yetiştirmekti.</p>

  <p class="normal">Royal Dutch-Shell, Rockfeller’ın ABD’de batırdığı küçük petrol şirketlerine el atıyor ve kimi şirkete ortak olurken kimine de sermaye desteği veriyordu. Görünürdeki bu dost eli, aslında dünyadaki tek rakibi olan Standart Oil’i kendi evinde vurmaktı. Bunu büyük bir oranda da başardı. Ortak olduğu şirketler aracılığıyla ABD’nin birçok yerinde, hatta Rockfeller’ın kuyularının dibinde kuyu açıyordu. Petrol tröstlerinin bu kavgaları salt mali piyasada olmuyor, aynı zamanda petrollerine konmak istedikleri ülkelerde kendi ulusal istihbarat örgütleri ve orduyu yedeklerine alarak savaşıyorlardı.</p>

  <p class="normal1">Cemalettin Afgani İngilizlerle El Ele</p>

  <p class="normal">Standart Oil’in Asya’daki yenilgisi, Rockfeller’ı durduracağına, daha da kamçılamış, savaşı İngiltere’nin hinterlandında, hatta Avrupa’nın merkezine taşımasına sebep olmuştu. Rockfeller’dan önce İngilizler, Avrupa ve İran’da petrol çıkarma, işletme ve pazarlama işlemlerini gerçekleştirmişti. İngiltere, İran’a başka bir şirketle, Burmah Oil ile girmiştir Ancak her ne kadar bu şirketin adı Farsça görünse de gerçekte Deterding, yani İngiliz istihbarat servisi Intelligence Service’in adamıydı. İngiltere, Avrupa’da olduğu gibi İran petrollerine tam hâkim değildi. İngilizlerin başını çektiği Avrupalı petrolcüler, dünyanın dört bir yanında petrol aramalarına girişmişlerdi. İngilizlerle Hollandalılar ortaklaşa Asya petrollerine el koyarlarken, Avrupa, Orta Doğu ve Osmanlı topraklarındaki petrol için kıyasıya mücadeleye girişirler.</p>

  <p class="normal">19. yüzyılın sonlarında bütün Avrupa devletleri Orta Doğu’da yani Osmanlı toprakları ve havalisinde bulunan kandan daha değerli olan bu kirli su için mücadeleye girmişlerdi. Bu yüzyılın en büyük ülkeleri İngiltere, Almanya, Rusya ve Fransa arasında pastadan pay kapma mücadelesi yarım yüzyılı aşkın bir süre bölgeyi kan gölüne çevirir.</p>

  <p class="normal">İstihbarat servisleri kontrolden çıkar. Şizofreni derecede başka ülkeler de birbirleriyle savaşırlar. Bu küçük çaptaki savaşlar, mevzi, cephe sonra da kutuplaşma savaşlarını doğuracaktı. Romanya ve Galiçya petrolleri için önce iki Balkan Harbi, ardından da Osmanlı İmparatorluğu’nun tasfiyesini getirecek olan I. Dünya Savaşı’nı getirir. Ancak iki yıkım ve akabinde dünyayı felakete sürükleyen I. Dünya Savaşı petrolcüleri doyurmaz. Ardından, insanlık tarihinin en vahşi olayı olan II. Dünya Savaşı zorunlu hale gelir.</p>

  <p class="normal">Intelligence Service sermayeli Burmah Oil, Osmanlı topraklarındaki Irak ve Arabistan petrolleri ile ilgilenince Almanlar da atağa geçer. 1886’da Osmanlı hükümeti ile muhtelif ticari anlaşmalar yapar. Almanlar da Deutsche Orient Bank ve Palestina Bank aracıyla Osmanlı devletinde büyük yatırımları gerçekleştirir. En önemlisi ve diğer güçlü Avrupa devletlerini ayağa kaldıran “Anadolu Bağdat Demiryolu Projesi” hayata geçirilir. Almanlar, Osmanlı devleti sınırları içerisinde bu imtiyazları hayata geçirirken İngilizler de Kanada asıllı William Kont D’arcy eli ile İran petrollerinin imtiyazını almaya çalışır.</p>

  <p class="normal">Mühendis D’arcy, kısa zamanda İran Şahı Nasuriddin’in en önemli adamı olmayı başarır. İran petrollerinin bir kısmının imtiyazlarını almayı başarır. İngilizlerin bu faaliyetleri, kuzeyde bulunan Rusları öfkelendirir. Rusların İran’daki karşı hareketine Almanların katılmasından sonra Fransızlar da bu ülkede sürdürülen petrol imtiyazı mücadelesini başlatır. İç barış sorunu olmayan İran birden kaosa girer.</p>

  <p class="normal">Almanlar da İran’a D’arcy ayarında bir ajan gönderir. 1884 yılında İran’a gelen ajan Holtz, muhtelif imtiyazlar alır. Bununla yetinmeyen Almanya, 1889 yılında daha aktif bir ajan gönderir. Bu ajanın bir diğer özelliği ise, Almanlar nezdinde önemli bir statü olan “Baron” olmasıdır. Baron Julius D. Reuter, İran’a geldikten sonra tüm İran’da petrol arama imtiyazını elde eder. Baron Reuter, Imperial Bank of İran’ı kurar.</p>

  <p class="normal">Ruslar, İran Başbakanı Emin El Sultan Ali Esfer Han’ı elde etmiş, İran ordusunun eğitimini Rus subaylarının vermesini sağlamayı başarmışlardı. Ruslar, Kazak Özel Müfreze Birliği’ni İran’da konuşlandırmış ve İranlılara emniyet, asayiş ve iç güvenlik talimi veriyorlardı. İngiliz istihbaratçıları, Rusların bu durumundan faydalanarak halk arasında yaptıkları karşı propagandayı görür. Halk, sonu isyanla bitecek bir öfkeye kapılır.</p>

  <p class="normal">İran bilginlerinin büyük bir kısmı İngiltere’de eğitim alır. 20. yüzyılın başında İslam hakkındaki “aykırı görüşleri” ve Fransızların ünlü ateistlerinden Ernest Renan ile birçok konuda paralel düşüncelere sahip olan Cemaleddin Afgani İngilizler için önemli hale gelir.</p>

  <p class="normal">Afgani, İngilizlerle ortak şaha karşı darbe teşebbüsünde bulunduğu sıralarda, aynı zamanda İran’da bulunan Fransız istihbaratçıları ile de ilişki kurar. Başbakan Ali Esfer Han sayesinde İran’a yerleşen Rusların ünlü istihbarat servisi ÇEKA da diğer yabancı haber alma servisleri gibi bu ülkede faaliyet gösterir. ÇEKA, diğer üç ülkenin (İngiltere, Almanya ve Fransa) istihbarat servislerinden daha güçlüydü ve Afgani ile İngilizlerin ortaklaşa düzenledikleri darbe girişimini önceden haber almışlardı. ÇEKA, derhâl harekete geçerek Cemaleddin Afgani’nin sürgün edilmesi kararını şaha imzalatır. Darbe liderinin sürgün edilmesi halkı galeyana getirir ve beklenenden önce, plansız bir şekilde darbe girişimi başlar.</p>

  <p class="normal">Cemalettin Afgani, sürgün kararından sonra Osmanlı İmparatorluğu’na sığınarak canını zor kurtarır. İstanbul’a yerleşen Afgani, burada da rahat durmaz, Abdülhamit’e karşı oluşturulan örgütlerle irtibata geçer. Yıldız Jurnal Teşkilatının sıkı takibine alınan Afgani, bir süre sonra ev hapsinde tutularak etkisiz hâle getirilir.</p>

  <p class="normal1">Petrol İçin Akıtılan İlk Kan</p>

  <p class="normal">19. yüzyılın ortalarında dünya hâkimiyeti için kullanılan birinci güç olan petrol için yapılan mücadelede direkt olarak hiç kan akıtılmamıştı. Ancak 1894 yılının Mayıs ayında petrol için doğrudan kan akar. Bu İran şahının kanı olur.</p>

  <p class="normal">İran Şahı Ali Esfer Han, bir Cuma selamlığından çıktığında, adı sonradan öğrenilen ve İngiliz istihbarat servisi tarafından eğitilen İranlı ajan Molla Rıza’nın suikastı sonucu öldürülür. Şahın öldürülmesi üzerine Rus Albay Liyakof emrinde olan İran ve Rus Kazakları halkın üzerine ağır silahlarla saldırır. Böylece binlerce masum insanın kanı İngiltere, Fransa, Rusya ve Almanya hükümetlerinin yaptıkları petrol savaşında akmış olur.</p>

  <p class="normal">Ruslar, Nasuriddin’in ölümü ile yerine Muzafferuddin’i şah atarlar ve 1901 yılında İran’a yüksek faizli krediler açarak ülke ekonomisine “katkıda” bulunurlar. Bu kredilerle Kuzey İran’daki bütün petrol arama, çıkarma, işletme ve pazarlama imtiyazı alınır.</p>

  <p class="normal">İngiliz Intelligence Service taktik değiştirir. Ajanlarını “arkeolojik kazı” amaçlı İran’a gönderirler. Ancak İngilizler, tüm İran topraklarını taratmalarına rağmen petrole rastlayamazlar. Harcadıkları para 6 milyon sterlindir.</p>

  <p class="normal">William Kont D’arcy şahla ilişki kurar onun danışmanı, dostu, sırdaşı olur. D’arcy, İran’da yerüstü ve yeraltı kazı çalışmaları yapmak ve çıkardıklarının mülkiyet hakkını almak ister ve alır. D’arcy, elindeki paha biçilmez imtiyazı kilisenin ve kutsal davetin hizmetine verir. D’arcy papaza verdiğini sandığı imtiyazın Intelligence Service’nin elinde olduğunu öğrenir.</p>

  <p class="normal">Gerçek adı Sidney Reyi olan bu rahip ajan yıllar sonra Rusya’nın Petrograd şehrinde meydana çıkar. Ancak Petrograd’daki adı Rozblum’dur. Yahudi asıllı bu ajan, Petrograd’da 1921 yılında Lenin’e başarısız bir suikast teşebbüsün bulunur ve yakalanarak kurşuna dizilir.</p>

  <p class="normal">İngiliz istihbarat servisi 60 yıllık imtiyaz fermanına sahip olur. Ancak yönetim Rusların kontrolünde olduğu için başka yola başvurur. Yönetimi İngiliz yanlısı yapmak için de şaha teklif veya ihtarlar yerine direkt darbe ve ihtilal teşebbüsleri oluşturma, finanse etme ve yönlendirme taktiklerine başvurur. Bir yandan bu komploları kuran İngilizler bir yandan da ellerindeki imtiyazlarla İran’ın her tarafında petrol kuyuları açıp işletmesini yapar ve “Consensus” adı altında bir organizasyon kurarak İran’da çıkardıkları tüm petrolleri tek çatı altında toplar. 1909 yılında bu kurumu feshederek Anglo-Persian Oil. Co. şirketini kurar. Bu şirketin kurulması, İran petrollerinin fiilen İngiltere’nin kontrolleri altına girmesi demekti.</p>

  <p class="normal">İngilizlerin bu atağına karşı Ruslar karşı atağı başlatırlar. Ülkede İran istihbarat servisinden daha güçlü olan Rus istihbarat servisi OHRANA, halkı örgütleyip İngilizlerin aleyhine kışkırttılar. Önce gösteri şeklinde başlayan bu provokasyonlar sonra isyana dönüştü ve İran’da kanlı bir ihtilal meydana geldi.</p>

  <p class="normal">Muzafferuddin tahttan indirilir yerine yine Kaçar hanedanından Mehmet Ali getirilir. Mehmet Ali tahta oturur oturmaz, İngilizlere verilen imtiyazların tümünü iptal eder.</p>

  <p class="normal">İngilizler donanmalarını Basra Körfezi’ne gönderir. Donanma başta Abadan olmak üzere tüm kritik yerleri işgal eder. Ruslar da çıkarlarını korumak bahanesiyle tüm kuzey İran’ı işgal ederler. İran toprakları zengin petrol yataklarının yanı sıra kan gölüne de döner. İki süper gücün petrol kavgasından dolayı ülkenin her tarafında yerli halkın kanı oluk gibi akar.</p>

  <p class="normal">İşgal uzun sürmez. Rusya ve İngiltere çıkarları doğrultusunda anlaşmaya varır. İngilizler daha önceki imtiyazlarının tümünü geri alır. Mehmet Ali Kaçar Han, ülkesini terk etmek zorunda kalarak İtalya’ya yerleşir. İtalya’ya gittiğinde, yalnız kalan şaha “Alman ve Rus dostları” da sahip çıkmaz. Yıllar sonra Osmanlı hükümdarı olan Sultan Vahdettin de İtalya’ya sürgün edilir ve şahla “sürgün dostluğu” kurar.</p>

  <p class="normal">Petrol bulunan Arabistan, Filistin, Irak ve İran’da kan gövdeyi götürürken işgal kuvvetleri istedikleri imtiyazı ellerine geçirmeyi başarırlar. İran teslim olmasına rağmen Osmanlı hâlâ direnmektedir. Ancak Osmanlı’nın her tarafında milliyetçilik hareketinden dolayı kanlar akmaktadır, İngilizler ile Almanları kendi ülkesine zarar verdirmeden petrol yüzünden kapıştıran Sultan II. Abdülhamit Han tahttan indirilmiş ve Anadolu’da “Yemen Türküsü” yakılmaktadır, İstanbul ise Rumeli’den göçen Türklerle dolup taşımaktadır. Orta Doğu’daki sacayaklarından en önemlisini halleden petrolcüler, bu sefer Balkanlara yönelirler. Sıra, Romanya’dadır.</p>

  <p class="normal">Romanya, 20. yüzyılın başında petrol savaşlarının en yoğun yaşanan ilk Avrupa ülkesi oldu. Romanya’nın yanı sıra Avusturya, Macaristan, Polonya ve Çekoslovakya’da da petrol savaşı vardı ancak, adı geçen bu ülkelerin tümünün petrol rezervleri Romanya petrollerinden azdı.</p>

  <p class="normal">ABD, Fransa, Almanya, İngiltere ve Rusya, Romanya’da çatışır. Romanya petrolleri savaşının ilk perdesini Almanlar ile İngilizler kazanır. İngilizler, Almanların Romen petrolleri üzerinde imtiyazı almalarını hazmedemez ve Cermen asıllı Romen kralına karşı komplolar kurar.</p>

  <p class="normal">İngilizlerin Romanya’da terör, şiddet ve tedhiş ortamını oluşturmaları üzerine, o günlerin en güçlü kara ordusu olan Alman birlikleri Balkan ülkelerine doğru harekete geçer. Bunun üzerine İngilizler, 1907 yılında ellerini Romanya’nın içinden çeker. Ünlü ajanları Sidney Reyi, Romanya’da diplomat zırhı ile korunmuş bir şekilde tutulur. 1907’de Romanya petrolleri egemen güçler tarafından parsellenir.</p>

  <p class="normal">İngiltere, Almanlardan yediği bu darbeyi diplomasi ile çözmek yoluna gider. Aynı yıl (1907) Fransa ve Rusya ile ortak savunma ve çıkarları koruma merkezli bir anlaşma yaparlar. Bu anlaşma, İngiltere’yi kara Avrupasında güçlü konuma getirir. Ajanları harekete geçer, Romanya’nın etrafını ateş topu haline getirirler. Almanlar da boş durmaz. Onlar da Avusturya-Macaristan İmparatorluğu ve İtalya ile üçlü ittifak kurar. Osmanlıyı da yedeğe alırlar. Osmanlı topraklarında, Alman ajanlarının yoğun faaliyetleri sonucunda halkın arasında İmparator Wilhelm’in Müslüman olduğu kanaati yayılır.</p>

  <p class="normal">Ortada petrol vardı. Ve altından kat be kat değerli olan bu kirli su için din bile değiştirilirdi. Ancak, I. Dünya Savaşı süresince İngiltere, el altından yürüttüğü diplomasi ile Romen petrollerinin büyük bir kısmına, savaş bittikten sonra 1923’te açıklanan resmî belgelere göre ise tümüne sahip olur.</p>

  <p class="normal">Savaş sonrasında Fransa’nın İngiltere’den sonra Romen petrollerinden en büyük payı almasını İngilizler kabullenemez. İngiliz diplomasisi ve istihbarat servisi devreye girer. İngilizler, Romen basınını ele geçirerek Romen petrollerinin millileştirilmesi fikrini halk arasında yaymayı başarır.</p>

  <p class="normal">Ve 1921 yılında İngiltere’den destek alan Romen hükümeti, Romanya’da petrol işi ile uğraşan şirketlerin sermayelerinin en az % 60’ının Romen sermayeli olması zorunluluğunu getiren kanunu çıkarır. Bu kanundan önce, Romanya’da faaliyet gösteren İngiliz petrol şirketleri az hisseli Romen ortakları oldukları için “milli şirket” statüsünü kazanmaktadır, böylece İngiliz diplomasisi bir kez daha maharetini göstermiş olur.</p>

  <p class="normal">Fransa, Hollanda ve Belçika bu kanunu şiddetle protesto ederler. Hatta İngiliz hükümeti de resmen protesto etmiştir. Ne var ki, gayri resmi olarak İngiliz hükümeti bütün gücü ile Romen hükümetinin arkasında idi. Bu yüzden zayıf Romen hükümeti bu protestoları kaale bile almadı. İngilizler, 1924’ten II. Dünya Savaşı’na kadar Romen petrollerinin yegâne sahibi ve hâkimi olurlar. II. Dünya Savaşı’nda bu hâkimiyet yine durmaksızın el değiştirir.</p>

  <p class="normal">Hareket ordusunu harekete geçiren güç de petroldür.</p>

  <p class="normal">1857 yılında Galiçya’da çıkan petrol üzerine Avrupa devletlerinin giriştikleri rekabet ve savaş, Osmanlı Devleti’nin bütün topraklarına yayılmıştı. II. Abdülhamit, Osmanlı topraklarında petrol yüzünden istihbaratçıların kıyasıya kapıştığı bir ortamda tahta geçti. Tahta geçer geçmez İngilizler, Adana-Mersin demiryolu imtiyazını aldılar.</p>

  <p class="normal">İngilizlerin tazyikleri üzerine bu imtiyazı veren Abdülhamit Han, durumu dengelemek için Almanlara Bağdat demiryolu imtiyazını verdi. Sultan Abdülaziz döneminden itibaren Mezopotamya havzasında imtiyazlar elde etmek isteyen petrolcüler, Abdülhamit Han’ın bu siyasi oyunu ile karşı karşıya geldiler.</p>

  <p class="normal">1886 yılında Almanlarla yapılan “Bağdat Demiryolu Anlaşması” üzerine İngiliz, Rus ve Fransız istihbaratçılarının bölgede giriştikleri komplo, siyasi buhran ve otoriteyi yıkma eylemlerinin arkasında Musul ve Kerkük yöresinde bulunan petrolün sebep olduğunu öğrenir öğrenmez 1890 yılında derhâl bir “irade-i seniye” çıkararak petrol bulunan bölgeyi “memalik-i şahane” (padişah mülkü) olarak ilan eder.</p>

  <p class="normal">Böylece petrol bölgesini garantiye alır. Ancak petrol tröstleri “Hakana gerekli dersi vermeye” kararlıydılar. Birden Bosna Hersek’ten Yemen’e kadar Osmanlı toprakları üzerinde milliyetçilik kavgaları baş gösteriyordu. Osmanlı topraklarındaki milliyetçilik olaylarını başlatan, direkt devlete karşı silahlı eyleme girişenlerin Türk olmaları ayrıca dikkat çekiciydi. Fransa’da üslenen Jön Türkler, Balkanlar, Arap yarımadası ve Anadolu’daki ayrılıkçı hareketin öncüleri ve teşvikçileri idiler. Türk devleti olan Osmanlıya karşıydılar.</p>

  <p class="normal">İngilizler aynı tarihte Amerikalılarla da Çin ve Uzak Asya’da petrol savaşına girişmişlerdi. Gerçi büyük mücadeleler sonucu Amerikalıları Çin pazarından sökmeyi başarmışlardı. Ancak Avrupa ve Orta Doğu’da rakipleri Almanlarla Fransızlardı ve bu iki ülke de kendileri gibi coğrafi ve askerî güç olarak bölgeye yakındılar. İngilizler, askerî alanda sıkıştıklarında klasik metot olan Diplomasiye başvuruyorlardı.</p>

  <p class="normal">İstanbul’a en mahir ajan diplomatlarını gönderiyorlardı. 1896 yılında Royal Dutch-Shell’in, yani Deterding’in has adamlarından olan Philip Currie, “Sir” unvanı ile İstanbul’a büyükelçi olarak atanır atanmaz padişahı sıkıştırmaya başlar. Almanlar da bu rekabette geri kalmaz. Kayzer Wilhelm’in yakını Alman istihbaratında üst düzey görev almış Von Wangenheim’i elçi olarak tayin eder ve Babıâli’ye baskı yapmasını ister. Yapılan çifte tazyik, Osmanlı padişahını daha da taktik ve stratejik davranmaya zorlar.</p>

  <p class="normal">İngilizler, istedikleri petrol imtiyazını elde edemeyince, basit bir bahane ile Akabe Körfezi’ne çıkarma yapar. Bunun üzerine Abdülhamit Almanların bölgedeki imtiyazlarını arttırıp Hicaz demiryolu işini de Almanlara verince, Alman donanması Akabe limanına yönelir.</p>

  <p class="normal">Alman donanmasını Akabe limanında gören İngilizler derhâl işgali kaldırır. Abdülhamit, İngilizlerin Akabe’den çekilmeleriyle yetinmez. Mısır konusunda İngilizlerin taraf olmayacaklarına dair yazılı teminat alır. Almanlar, petrole sahip olma hırsıyla Abdülhamit’in verdiği şartlı imtiyazları kabul etmekle hata ettiklerini sonradan anlar. Çünkü bu demiryolu inşası için gerekli finansman ve teknik donanımı öngörülen süre içinde Almanların yerine getirmesi imkânsızdır. Abdülhamit imtiyazları geri alır.</p>

  <p class="normal">Abdülhamit’in bu taktiği ile Akabe, Mısır ve Musul sorunu devleti hiçbir masrafa sokmadan halledilir. Ancak Almanlar Musul petrollerinden vazgeçmez. O güne kadar Musul ve Hicaz petrollerine konmak için petrol lafını ağızlarına hiç almayan Almanlar ve İngilizler, Akabe Körfezinde Abdülhamit’in oyununa geldikten sonra ilk kez “kirli su”yun adını anacaklardı.</p>

  <p class="normal">Alman elçisi Wahgenhaim, Abdülhamit ile yaptığı görüşmede diplomasi kurallarını ve müttefik ülke hukukunu çiğneyen bir üslupla petrol imtiyazını ister. “Almanya İmparatorluğu, Osmanlı İmparatorluğu ile yaptığı bütün anlaşmaları harfiyen uygulama kararındadır. Fakat Alman İmparatorluğu’nun bu kararını tatbik etmek için ileri sürdüğü talepler vardır ve bu taleplerden biri, Musul petrol havzası içinde imtiyaz almaktır.”</p>

  <p class="normal">Padişah, Almanların bu nezaket dışı tekliflerini geri çevirince, petrol savaşları bu sefer şiddetli bir şekilde Balkanlara sıçrar. Almanlar, padişahtan umudu kesince, askerî eğitim ve sistemde Prusya Ekolü’ne hayran olan Enver Paşa üzerine yoğunlaşır. Fransızların yönlendirdiği Jön Türk hareketinden doğan İttihat Terakki Cemiyeti, kısa bir süre sonra Almanların kontrolüne girer. Enver Paşa ve arkadaşları artık Babıâli’den çok Berlin’den gelen haberlerle ilgilenir. İngilizler, cemiyetin (İttihat Terakki) Almanların kontrolüne girmesinden rahatsız olur ve bu cemiyetin içerisine Royal Dutch-Shell’in adamlarından ajan Sidney Leyi ile Ravlineson’ı sokmaya çalışır.</p>

  <p class="normal">Reyi ismi, Avrupa da bilinen isimdir. Ancak Ravlineson ismini kimse tanımıyordu. Yıllar sonra bu isim Anadolu’da başlatılan Kurtuluş Savaşı’nın kurmay kadrosu çevresinde görülecektir. Kaymakam Rütbesi ile şarkta dolaşan Ravlineson, Mustafa Kemal ve Kazım Karabekir Paşalarla sıklıkla görüşen biri hâline gelecektir.</p>

  <p class="normal">İttihat ve Terakki Partisi, dışarıdan böylesine sıkıştırılan padişaha karşı ayaklanma hazırlıklarına hız verir. 30 yılı aşkın süredir topraklarındaki petrolden bir damlayı dahi kaptırmayan ihtiyar sultanın tahtından etme ortamı hazırlanır. Bulgar, Rum, Sırp, Makedon, Arnavutların oluşturduğu Hareket Ordusu (3. Ordu) İstanbul’u girerek padişahı tahttan indirip yönetimi ele geçirir. İttihat Terakki yönetime gelir gelmez ilk büyük hatayı yapar. 24 Temmuz 1324 yılında çıkardığı bir kanunla padişahın Musul-Kerkük toprakları hakkındaki irade-i seniyesini iptal ettiğini ve bu yöre topraklarının Ticaret ve Ziraat Nezaretine intikal ettiğini duyurur.</p>

  <p class="normal">İttihatçıların bu kararından hemen sonra Balkanlar bir ateş topuna döner. İsyanların ardı arkası kesilmez. Yüzyıllardır bölgede yerleşik bulunan Türkler katledilir, sürgüne gönderilir. İttihat Terakki, Balkan Savaşı ve genel sorunlarla ilgilenirken petrol devi ülkeler, Osmanlı toprakları ve sularında karşı karşıya gelir.</p>

  <p class="normal">İttihat ve Terakki yönetiminin Musul Kerkük toprakları hakkındaki kararları, İngilizleri harekete geçirir ve General Townshend komutasındaki İngiliz ordusu hızla Irak’a girer. Ancak yorgun Osmanlı ordusu Ali İhsan (Sabis) Paşa komutasında, üstün teknolojiye sahip işgal ordusunu Kutül Amare’de esir alır. İngilizler, silahlı kuvvetlerle baş edemedikleri Osmanlı devletini, kurdukları mükemmel ajanlık örgütü ile dize getirirler.</p>

  <p class="normal">Bayan Gertrud Bell ve Lawrence öncülüğündeki İngiliz ajanları, başta Mekke Şerifi Hüseyin olmak üzere tüm Arap şeyhlerini Osmanlı aleyhine kışkırtır ve istediklerini elde ederler. İngilizler henüz I. Dünya Savaşı’nın başında Musul petrollerini garantiye alırlar.</p>

  <p class="normal">Osmanlının Londra’daki elçisi aracılığı ile İttihat ve Terakki hükümeti sıkıştırılır. İttihatçılar da buna boyun eğer. İngilizler, klasik şantaj yoluyla Osmanlı Devleti’ne ait ve bedelleri tamamen ödenmiş olan Reşadiye ve Fatih zırhlılarını zapt eder. Osmanlı müzakere masasına oturur. İngilizler, şantajlarla, Rauf Bay (Orbay) başkanlığında İngiltere’ye gemileri teslim almak üzere giden Türk heyetini geri çevirir.</p>

  <p class="normal">İttihatçılar çaresiz, 10 Mart 1914 yılında, Maliye Nazırı Cavit Bey başkanlığındaki bir heyetle İngilizlerle müzakere masasına oturur. Cavid Bey, Londra’ya giderken yanına Duyun-u Umumiye’de önemli bir mevkiye sahip Ermeni Klaust Gülbenkyan’ı da alır.</p>

  <p class="normal">Londra’da müzakereler devam ederken, İstanbul’dan, Sadrazam Sait Halim Paşa’dan gelen telgraf üzerine Cavid Bey İstanbul’a döner. Cavid Bey, İstanbul’a dönerken yerine Gülbenkyan’ı “tam yetki ile” vekil bırakıp gider. Bu da İngilizler için paha biçilmez bir fırsattır. Çünkü savaşın çıkacağını ve Enver Paşa’nın Almanlarla ittifak edeceğini aylar öncesinden haber almış, müzakereler sırasında Gülbenkyan’a çok küçük imtiyazlar vererek bir an önce anlaşmayı bitirmeye çalışırlar.</p>

  <p class="normal">Almanlar, kendilerinin tasarladıkları I. Dünya Savaşı’nda Osmanlı Devleti ile ittifak kurarlarken, diğer yandan da petrol için İngilizlerle anlaşma yoluna giderek Osmanlıyı arkadan bıçaklar. İngiliz Alman ortaklığı ile kurulan petrol şirketinin adı da The Turkish Petroleum Company Limited’dir.</p>

  <p class="normal1">“Orta Doğu’da kan ile petrol birlikte aktı”</p>

  <p class="normal">Londra’da Gülbenkyan’ın Osmanlı menfaatlerini sattığı anlaşmadan 11 gün sonra, The Turkish Petroleum, 30 Mart 1914 tarihinde Osmanlı İmparatorluğu Ticaret ve Ziraat Nezareti’ne başvurarak bütün Irak’ı kapsayan petrol imtiyazı talebinde bulunur. Şaşkına dönen İttihat ve Terakki yönetimi, anlaşmayı görünce, bu talebe boyun eğip imtiyazı verir ve böylece İngilizler, bir daha çıkmamak üzere Irak petrol alanlarına otururlar. Fransızlar bu durumdan istifade ederek 1917 yılında İngilizlere baskı yaparak Irak petrollerine ortak olmak ister. Ancak Irak toprakları ikiye bölünerek (Suriye) Fransa’ya sadece bu bölgedeki petrolden The Iraq Petroleum şirketi aracılığıyla bir kısım imtiyaz verilir.</p>

  <p class="normal">Bununla yetinmeyen petrolcüler Arap petrolleri üzerinde çatışmaya girer. Arap şeyhleri, İngilizlerin altınlarına ve vaatlerine kanarak dindaşları olan Osmanlı askerlerini sırtından hançerledikten sonra, büyük güçlerin çıkarları için birbirlerinin kanını akıtmaya başlar.</p>

  <p class="normal">İngilizler ve Amerikan petrol şirketlerinin kavgası, Arapların kanı akıtılarak yürütülür. İbnüssuud ile Faysal’ın orduları birbirlerini kırarken ortada görünürde hiçbir sebep yoktur. Gerçekte Standard Oil ile İngiliz petrol şirketlerinin çatışması vardı. Arap kanı aktıktan sonra Standard Oil Company of California ile Suud bin Abdülaziz Mayıs 1933’te anlaşmaya gider ve Standard bu anlaşma ile Suudi Arabistan’ın doğusundaki petrollerin tümüne sahip olur.</p>

  <p class="normal">Amerikalıların bu atağına karşı İngilizler de atağa geçer ve aynı yıl içerisinde Suud bin Abdülaziz ile Kızıldeniz sahillerine kadar 60 yıllık bir petrol anlaşması imzalar. Bu anlaşma 1993’te biter. Ne var ki 1990’da Saddam kışkırtılarak Kuveyt işgal ettirilir ve akabinde de İngilizler ile Amerikalılar 1991’de bir daha çıkmamak üzere Arap yarımadasına yerleşirler. Körfez harbinin, 1933’te yapılan petrol anlaşmasının bitimine 2 yıl kala başlaması bir tesadüf değildir. Çünkü bu savaş sonrası hem İngilizler hem de Amerikalılar, Hicaz yarımadasının petrollerinin neredeyse tümünün imtiyazını alacaklardı. Suud petrollerinin % 50’sini, Kuveyt petrollerinin de % 70’ini inhisarına alan Amerikan-İngiliz ortaklığı, diğer Körfez ülkelerini de koruma bahanesiyle petrollerine % 25-35 arasındaki oranlarda ortak olurlar.</p>

  <p class="normal">Körfez harbinde aradığını bulamayan Fransa ve Almanya, ABD ambargosuna rağmen, “yeni dünya düzeninin asi cüppeli çocuğu molla”larla ikili anlaşmalar yaparak ticari iş birliklerini geliştirirler. Bununla da yetinmeyen Fransa, ülkesindeki güçlü Yahudi lobisine rağmen Filistin sorunu konusunda Arafat yönetiminden yana tavır alır ve İsrail’in bütün engellemelerine rağmen, Filistin’i devlet başkanı düzeyinde ziyaret ederek onurlandırır. Almanlar da İran ile olan ticari ilişkilerinin hacmini iki katına çıkarır.</p>

  <p class="normal">ABD ve İngiltere işgalle Irak petrolüne çöreklenirler. Ülkedeki kaos ise devam eder.</p>

  <p class="normal1">Venezuela Petrol Savaşı</p>

  <p class="normal">Curzao Adası üzerinde kurulu bulunan Venezüella, 20. yüzyılın ilk çeyreğine kadar Hollanda’nın mülkiyeti altında bulunmaktaydı. Dünyanın en kaliteli petrolünün burada olduğu ortaya çıkınca, İngilizler, Deterding eli ile bu ülkede Albay Gomez başkanlığında bir askerî darbe gerçekleştirerek hükümetin kontrolünü ele geçirir.</p>

  <p class="normal">Gomez, göreve gelir gelmez Amerikalıların petrol imtiyazlarını iptal edince, Amerikan donanması Venezüella açıklarında demirler. Albay Gomez bu tehdide aldırış etmez. Bunun üzerine ABD, birkaç defa karşı darbe girişiminde bulunur ancak başarılı olamaz.</p>

  <p class="normal">Bunun üzerine sterline karşı dolar savaşı açarlar. Sterlin ve dolar savaşı tüm hızı ile devam ederken, bir yandan da Afrika’nın muhtelif ülkelerinden getirilen zenci işçiler arasında isyan havası estirilir. Rafael Urbina adlı bir işçi ile anlaşan CIA, Adanın her tarafı Hollanda donanması tarafından korunmasına rağmen binlerce silah sokup darbe girişimini başlatır. Ancak yine istediklerini elde edemezler. Binlerce insan ölür, dolar, sterline karşı savaşı kaybeder ve ABD hâlâ Venezüella’da yenilgiyi kabullenmemiştir.</p>

  <p class="normal">Standard Oil için 1923 tam bir felaketler yılıdır. Orta Doğu ve Avrupa’da istediğini elde edememiş, Asya’dan neredeyse tamamen kovulmuş ve en son olarak kendi evinde, burnunun dibinde, Venezüella’daki tüm menfaatlerinden olmuştu. Bu da yetmemiş gibi, ABD yanı sıra Standard’ın uluslararası menfaatlerini korumayı birincil vazife gören Başkan Harding tuhaf bir biçimde ölmüştü.</p>

  <p class="normal1">ABD Başkanının Öldürülmesi ve 1933 Krizi</p>

  <p class="normal">Standard Oil yani Rockfeller; ABD’de 1920 yılında yapılan seçimlerde Harding’i destekler. Harding, Standard Oil’in etkili ismi olan Hugheus’u dışişlerine tayin eder. Böylece, ABD dış politikası, Standard’ın yani Rockfeller’ın çıkarları doğrultusunda belirlenir.</p>

  <p class="normal">Rockfeller; Amerikan bankacılık sektöründe de egemenlik kurar. Başkan Harding’in yeni stratejisinde, ABD’yi İngiltere ve Avrupa ile çıkar ortaklığına yöneltmesiyle Rockfeller’ın çıkar zinciri kırılmak istenir.</p>

  <p class="normal">Medyanın yönlendirmesi ile halk başkanın aleyhine döner, Washington’da oturamaz hale gelir. Başkan Harding ortadan kaybolmasından iki gün sonra, Amerikan basını başkanlarının ülkenin kuzeyinde dinlenirken zehirli bir böcek tarafından ısırılarak öldürüldüğünü dünyaya duyurur. Başkan zehirlendiğinde yanında Rockfeller’ın gizli ajanı Daughtery’nin olması hiç dikkat çekmez.</p>

  <p class="normal">Beyaz Saray ve basının yönlendirmesiyile Amerikan halkı başkanlarının ölümünü “normal” karşılar. Ancak başkanın eşi Bayan Harding bir basın toplantısı düzenleyerek kocasının böcek tarafından zehirlenmediğini, başkanı kendi çıkarlarına alet etmek isteyen şirketler tarafından öldürüldüğünü iddia eder. Standard’ın kontrolünde olan Amerikan medyası, Bayan Harding’in basın toplantısını neredeyse görmezlikten gelir.</p>

  <p class="normal">Başkanın öldürülmesinden sonra ABD bankacılık sisteminin en büyük patronu John Pierpont Morgan, Rockfeller’ın isteklerine boyun eğip ortaklığını kabul eder. Böylece Rockfeller istediği gibi dünya ekonomisi ile oynar. Ortaklıktan kısa bir süre sonra Rockfeller, yani Standard Oil, doların değeri ile oynamaya başlar. Doların gücünü zayıflatarak dünyaya sattığı petrolün fiyatını ucuzlatır.</p>

  <p class="normal">İngilizler ise petrolü Hollanda florini üzerinden satıyordu. Standard’ın dolar ile oynamasından sonra Royal Shell, yani İngilizler pazarlarını kaptırmaya başladılar. İngilizler de karşı atağa geçince, dünyaca ünlü 1933 ekonomi krizi baş gösterdi. Milyonlarca insan işsiz kalırken, on binlercesi intihar etti. Ekonomik bunalım birçok ülkede yönetim değişikliğine sebep oldu.</p>

  <p class="normal">“Güneşi Batmayan İmparatorluk” olan İngiliz krallığı yavaş yavaş çökmenin eşiğine geldi. Bunun üzerine İngiliz istihbarat servisi devreye girerek Morgan ile Rockfeller’ın arasını açmayı başardı. Morgan Rockfeller’dan desteğini çekince dolar-florin rekabeti durdu ve dünya ekonomik krizden kurtuldu.</p>

  <p class="normal">Bu rekabetle ABD, deniz hâkimiyeti olmadan petrole hâkim olamayacağını anladı ve Rockfeller yeni başkan Roosevelt’in yanına yerleştirmeyi başardığı adamlarından Svansson, Deniz Müsteşarlığına getirildi. Svansson ise bir fizibilite raporu hazırlayarak senatodan geçirmeyi başarır.</p>

  <p class="normal">Rapora göre ABD, 35 tane muhtelif çaplarda savaş gemisi üretecek ve bu gemiler sürekli denizlerde dolaşacaklardı. Svansson, konu ile senatoda yaptığı konuşmada “Bu gemiler dünyada bir eşi daha bulunmayan bir donanmanın başlangıcını temin edecek ve Amerika denizlere hâkim olacaktır.” diyerek ABD’nin dolayısıyla Rockfeller’ın deniz hâkimiyetinin ilk adımını açıkladı.</p>

  <p class="normal">O günkü istatistiklere göre ABD’nin 18’i birinci sınıf olmak üzere toplam 81 harp gemisine karşın İngilizlerin 80’i birinci sınıf 581, Fransa’nın 50’si birinci sınıf 403, Rusya’nın 40’ı birinci sınıf 286, Almanya’nın 28’i birinci sınıf, toplam 216 savaş gemisi vardı.</p>

  <p class="normal1">Latin Amerika’daki Petrol Savaşları</p>

  <p class="normal">Kolombiya rejim değişimlerine rağmen 20. yüzyılın başından bu yana iç barış ve güvenliği sağlamayan ülkelerin başında gelir. Kolombiya sürekli iç savaş yaşar. İngiliz petrol tröstü Royal Shell’in ve İngiliz Intelligence Service’in 1926 yılında Panama’da yaptıkları arkeolojik çalışmalar sonucunda Panama’nın yeraltı ve yerüstü kaynaklarıyla zengin ülke olduğunu ortaya çıkarırlar.</p>

  <p class="normal">İngilizlerin ilgisi ile Rockfeller da Kolombiya’ya üs kurmaya çalışır. Deterding Kolombiya petrollerinin imtiyazını alır. ABD ise ajanları marifetiyle sürekli olarak ülkeyi kaos ve iç bunalıma sürükler.</p>

  <p class="normal">İngiliz istihbarat servisi de Pearson vasıtasıyla Bogota öncülüğünde faşist darbe yaptırır, yeni bir iç savaşı başlatır. İngilizler, Bogota’yla 66 yıllık bir petrol imtiyazı anlaşması yapar. İngiliz ajanlar; Meksika ve Nikaragua’yı üs seçerek sosyalist devrimlerin fitilini ateşler.</p>

  <p class="normal">ABD, bu devrimlere sessiz kalmaz. CIA adı geçen iki ülkede bir kısım iş birlikçileri yanına alarak iç savaşın şiddetini arttırır. ABD; Meksika ve Nikaragua’daki sosyalist devrimlerle uğraşırken, İngiltere, Kolombiya’da Bogota yönetimi ile 50 yıllık yeni bir petrol imtiyazı anlaşması imzalar.</p>

  <p class="normal">ABD; Meksika’da sosyalist darbeyi engellemesine rağmen petrol savaşındaki cepheyi kaybeder ve Royal Shell’in adamları Meksika hükümeti ile petrol imtiyazı anlaşması imzalar.</p>

  <p class="normal1">Hitler Sahnede</p>

  <p class="normal">İngilizler, ABD’nin gücünü kırmak için ona karşı ikinci bir cephe açar. Deterding, bu cephe için en güçlü ülkeyi Almanya olarak görür.</p>

  <p class="normal">Deterding’in finansal destekleri ile Adolf Hitler kısa zamanda parti içinde yıldızı parlayarak başkan olur. Hitler, yeniden Alman Ruhu’nu canlandırmak için dünyaya meydan okuyarak petrol savaşlarında taraf olduğunu belirterek Latin Amerika’da ABD’ye karşı rekabete girişir.</p>

  <p class="normal">Hitler’in istihbarat servisinin başkanı Albay Nikolayi’nin ajanları başka Meksika olmak üzere Nikaragua, Panama, Kolombiya’da Amerikan petrol tröstüne karşı savaşa girişir.</p>

  <p class="normal">İngilizlerden aldığı destekle Hitler, Avrupa’daki küçük devletçikleri yutar ve Romanya’daki Amerikan petrol imtiyazlarına el koyar. Fransa’nın Almanya tarafından saf dışı bırakıldığı 1941 yılına kadar İngiliz istihbarat servisinin mülkiyeti olan Royal Dutch Shell, Hitler ve ordularını maddi finansla destekler. Aynı Deterding, Hitler’in büyüyüp tehlikeli güç hâline gelmesinden sonra Sovyet Rusya’ya, yani Stalin’e maddi destek sağlar.</p>

  <p class="normal">Hitler; ABD İngiltere kapışmasından bunalmış Meksika ile irtibat kurar ve rahatlatır. Meksika petrolünü satma imkânını bulur. Almanya’nın müttefiki olan İtalya ve Japonya ile askerî, sınaî ve ticari anlaşmalar yapar. Almanya’nın Meksika ile olan ilişkisi sanayisinde ikinci bir cephe açılmış olacak ve gücü ikiye bölünecekti.</p>

  <p class="normal">Hitler iktidarında ve onun iktidarını güçlü kılmak için çalışan Dives Yahudi’dir. Belgelere göre Dives, Deterding tarafından Alman petrol şirketine yerleştirilmiştir.</p>

  <p class="normal">Almanya, Rusların kontrolünde bulunan Kafkas petrollerine hâkim olabilmek için, Stalin’le yaptığı anlaşma devam ederken Rusya’ya saldırır. Askeri motorlu araçlar için akaryakıta ihtiyaç vardır. Kafkas petrollerini ele geçirebilmek için Balu Operasyonu adıyla planı hazırlar.</p>

  <p class="normal">Almanlar; SS istihbaratçıları ile Teknik Petrol Tugayı kurup hücuma geçer. Plana göre temel hedef Kafkasya petrol yatakları olup, akabinde İran, Irak petrolleri ve son istasyon ise Hindistan olacaktı. Böylece güney Asya’daki petrollere de el konulacaktı.</p>

  <p class="normal">Almanlar Rus petrol depolarını ele geçirir ancak bu bir işe yaramaz. Çünkü Rus tankları mazotla, Alman tankları ise benzinle çalışmaktadır. Mazot ise yoktu.</p>

  <p class="normal">Mareşal Erich von Manstein, Hitler’i telefonla arayarak Balu Operasyonu’ndan çekilen birliklerin kendisine verilmesi hâlinde Stalingrad’ı alma taahhüdünü ileri sürer. Ancak Hitler, teklifi geri çevir ve der ki; “Tüm sorun Bakü’yü almaktır Sayın Mareşal. Bakü petrolünü ele geçirmedikçe savaşı kazanmış sayılmayız.” Bu olaydan sonra Rus topraklarındaki savaş hızla Almanların aleyhine döner ve yenilirler.</p>

  <p class="normal">Almanlar yakıtsızlıktan yalnızca Rusya’da yenilmeyecek, aynı akıbeti Kuzey Afrika’nın kumları arasında da yaşar. Dünya orduları zırhlı birliklerinin gelmiş geçmiş en büyük komutanlarının başında gösterilen efsanevi General Erwin Rommel’in tank ve panzerleri de benzin yokluğundan dolayı General Montgomery’ye yenilmek zorunda kalacaktı ve 1943 Hitler için sonun başlangıcı olacaktı. Petrol için gidilen yerlerde, araçlarına akaryakıt bulamadıkları için yenilen Alman orduları, Hitler’in de sonunu getirir.</p>

  <p class="normal1">Pasifik’te Petrol Savaşı</p>

  <p class="normal">Japonya, 18 Eylül 1931 tarihinde Mançurya’da karargâh kurmuş olan Japon ordusunun kontrolünde olan bir demiryoluna saldırıyı bahane gösterip Çin’e karşı saldırıya geçer. Batılı ülkeler Mançurya üzerinde geniş imtiyazlara sahiptiler.</p>

  <p class="normal">Petrolün dünyadaki yükselen değeri ile birlikte Hollanda, İngiltere ve ABD’nin Asya ve Pasifik’teki petrol gelirleri, Japonya’nın iştahını kabartmış ve kendisine sürekli tehlike arz eden kuzey sınırını ve Mançurya’yı garanti altına almaya itmişti. Kuzey kesimini garantiye alan Japonya, Shell ve Standard’ın kendi ülkelerindeki faaliyet ve imtiyazlarını öldürücü yasalar çıkarır. Londra ve Washington, Japonya’nın bu tutumuna karşı sert önlemler alma yoluna gider. Ancak Tokyo, petrol kuyularından fışkıran yüz binlerce dolara gözünü diker.</p>

  <p class="normal">Japonların bu planından haberdar olan ABD, İngiltere ve Hollanda, Pasifik’teki petrol kuyularını tahrip etme ve tamamen işlevsiz hale getirmek için fizibilite çalışmalarını başlatır. ABD, Güney Kaliforniya’da bulunan donanmasını Hawaii’deki Ohau Adası Pearl Harbor limanına taşıyarak Japonya’nın önüne set çeker. ABD, bir yandan donanma gönderir, diğer yandan da Japonya’ya ambargo uygular.</p>

  <p class="normal">Japonya, ABD’nin başını çektiği ambargoya karşı, Almanya ve İtalya’nın oluşturduğu pakta girer. Bu olay, Japonya’nın fiili olarak müttefiklere savaş ilan ettiği anlamına gelir. Japonya, petrol pastasından küçük pay alan müttefikleriyle birlikte ABD’ye karşı savaş hazırlıklarına başlar. Böylece dibindeki üste olan ABD donanması, Japonların hedefi olur.</p>

  <p class="normal">Pearl Harbor limanındaki ABD donanmasının batırılmasıyla birlikte Pasifik’teki petrolün kontrolü tamamen Japonların eline geçer.</p>

  <p class="normal">Amerikalılar karşı taarruza geçerek Japonları yenilgiye uğratır. Nagazaki ve Hiroşima’ya atılan atom bombaları ile birlikte II. Dünya Savaşı sona erer. Ve petrol pastasına yeni ve güçlü bir ortak olarak SSCB çıkar.</p>

  <p class="normal1">Savaş Sonrası Yeni Orta Doğu Düzeni</p>

  <p class="normal">Sovyetler de İngiliz, Fransız, ABD ve Almanlar gibi Orta Doğu’da toprak altının petrolle dolu olduğunu, buraya sahip olmak gerektiğini biliyordu. Sovyetlerin en büyük şanssızlığı, Stalin gibi ince diplomasiden habersiz diktatörün başlarında bulunmasıydı. Orta Doğu; İngiltere, ABD ve Fransa arasında paylaşılır.</p>

  <p class="normal">1946 yılında ABD’nin, Standard Oil of California ve Texaco petrol şirketleri ortak şirketleri olan California-Arabia Standard Oil Company (CASOC) isim değiştirir. ARAMCO olur.</p>

  <p class="normal">ARAMCO, Orta Doğu ve hinterlandı merkez olmak üzere dünyanın siyasi haritasının oluşmasında önemli roller üstlenir. Suudi Arabistan Kralı İbnüssuud’un da katkılarıyla ARAMCO, yıllarca Orta Doğu’da tek söz sahibi olur. Bölge ülkeleri Batı ile ilişkileri bu şirketle yürütür. ARAMCO, Batılılarca Orta Doğu’da dışişleri bakanlığı gibi faaliyet gösterir.</p>

  <p class="normal">Orta Doğu petrollerinden pay almak isteyen Sovyetler Birliği, kısa adı BAAS’çılık olan “Arap Sosyalizmi” darbeleriyle bölgede boy göstermeye başlar.</p>

  <p class="normal">Önce Mısır’da da patlak veren askerî darbeyi Irak, Libya, Suriye, Yemen, Sudan darbeleri takip eder. Lübnan iç savaşı ve Batı’nın Orta Doğu’daki çıkarlarını korumak üzere kurulan İsrail devleti komşu Arap ülkeleriyle sürekli savaş haline sokulur. Bu savaş sürecinde sadece Mısır’da bulunan Sovyet askerî danışman sayısı 50.000’dir.</p>

  <p class="normal">ABD, Sovyetlerin bölge hâkimiyetini kırmak ve Pasifik petrollerini güven altına almak için “Yıldız Savaşları” projesini ortaya atıp Rusların güçlerini bölmeyi başarırlar. Rusya, bir yandan Afganistan Savaşı’nda Batı dünyasıyla savaşırken bir yandan da ABD ile girdiği Yıldız Savaşları projesine yoğunlaşır, sonunda ekonomik çökme noktasına gelir.</p>

  <p class="normal">Batı Avrupa, ABD’nin İran’daki petrol imtiyazlarına konmak için Humeyni’yi ülkede rejim değişikliği için harekete geçirir. Fransa ve Almanya’nın desteklediği Humeyni’ye devrime giden yolda Sovyetler Birliği de İranlı komünistlerin en güçlü partisi olan TUDEH aracılığıyla yardım eder. Humeyni, ABD’yi şaşkına düşürecek bir halk hareketi ile yönetimi ele alır. ABD’nin Tahran büyükelçiliğini işgal eden Devrim Muhafızları, burada ortaya çıkardıkları belgelerle ABD ve Batılıların petrol için Orta Doğu’da yaptıkları komploları açıklarlar.</p>

  <p class="normal">Ve 1991 yılı Sovyet Bloku’nun resmen çöküş yılı olur. Sovyetler dağıldıktan sonra Kafkasya ve Orta Doğu petrolleri Batı’nın odaklandığı hedef bölge olur.</p>

  <p class="normal">Dağılan Doğu Bloku ülkelerinin enerji kaynakları bakımından önemli olan bütün ülkelerde iç savaş meydana gelmiştir. Batı Bloku eski Yugoslavya topraklarını kendi aralarında paylaşırlarken Afganistan’da ABD’nin destekleyip finanse ettiği Taliban örgütü iç savaş yöntemiyle iktidarı ele alır. ABD destekli Taliban hareketi, yönetimde kaldığı beş yıl boyunca Afganistan’ı bataklığa sürüklerken, Hindistan ve Pakistan nükleer silah konusunda yarışa girer.</p>

  <p class="normal">Çin’in Kafkasya’da söz sahibi olmak için giriştiği siyasi atraksiyonlar ve Pasifik’te bulunan Çin kökenli Batılı sermayeyi köşeye sıkıştırması üzerine ABD Afganistan’ı işgal etti. Amaç; Afganistan’la birlikte Çin ve Hindistan’ın önüne set çekmeye yönelikti.</p>

  <p class="normal1">Yeni Dünya Düzeni, Asya ve Afganistan</p>

  <p class="normal">Amerika’nın üçüncü büyük enerji şirketi olan, Türkiye’de BOTAŞ dâhil birçok şirketle ortaklıkları bulunan, Orta Doğu’dan Orta Asya’ya, Güney Asya’dan Orta Afrika’ya kadar eli uzanan, birçok ülkede askerî darbelere imza atan, hem Amerika’da hem de yatırım yaptığı bölgelerde birçok yöneticinin maaşlarını bile ödeyen, uluslararası misyonerlik kuruluşlarını taşeron olarak kullanıldığı iddia edilen Enron şaibeli bir şekilde iflas eder. Hem şirketin hem de koruyucusu, “Bush Ailesi”nin ilişkilerinin ortaya çıkması, dünya enerji politikaları, 11 Eylül saldırıları, Afganistan ve ABD’nin İslam dünyasının merkezini oluşturan petrol bölgelerine yönelik küresel savaşının arkasındaki ilişkiler hakkında tartışmaları arttırır.</p>

  <p class="normal">Başta Enron ve onun denetimini yapan dünyanın en büyük mali müşavirlik ve danışmanlık şirketi Andersen, dünya enerji pazarları üzerindeki belirleyici ve etkileyici role sahiptir. Bu şirketlerin uluslararası dev petrol şirketleri ve yan kuruluşlarıyla bağlantıları, yine bunların dünya enerji havzalarındaki siyasal yönetimlerle ilişkileri açığa çıkmaktadır. 21. yüzyılda petrol üzerine oynanan oyunlar hâlâ devam etmektedir.</p>

  <p class="normal">Afrika’dan Orta Asya’ya, Türkiye’den Güneydoğu Asya’ya kadar hemen her ülkede yatırımları olan, Amerikan siyasal gücünü arkasına alarak ihaleler alan, birçok ülke yönetimiyle ilişkileri olan, ABD’nin enerji ve dış politikasını belirleyen etkin güçlerden biri Enron şirketidir. Enron dosyası ve Enron gibi birçok ülke yönetiminin kontrolünü ele alan diğer petrol devlerinin uluslararası ilişkilerdeki rolü tanımlanmadan Afganistan’daki iç savaştan Taliban’ın neden cezalandırıldığına, Doğu Timor’un Endonezya’dan koparılmasından “Küresel 28 Şubat”a neden ihtiyaç duyulduğuna, Arjantin ve Türkiye’de yaşanan ekonomik krizden Almanların ABD’nin yeni küresel savaşına neden bu kadar destek verdiğine kadar bölgeyi sarsan gelişmeleri anlamak mümkün değildir.</p>

  <p class="normal1">Taliban ve ABD Çatışması</p>

  <p class="normal">“Uluslararası İslamcı terörizm” propagandasıyla küresel istila ve sömürge harekâtı başlatan petrol lobisinin, dünya enerji havzalarını ele geçirmeye çalışan dev şirketlerin Beyaz Saray’ı nasıl yönlendirdikleri ve yaşanan krizlerde ne kadar etkili oldukları çok kolay anlaşılmaktadır.</p>

  <p class="normal">Enron iflas etse de Türkiye’deki ortaklıkları, sermaye ticareti, birçok şirket ve siyasi kişilik ile ilişkileri devam ediyor. Türkiye, Arjantin ve Hindistan’da yaşanan bazı ekonomik sorunlar, bu şirketin ve diğer petrol şirketlerinin bu ülkeler üzerinde oynadığı para politikasından kaynaklanıyor. Yine Enron dosyasının kanıtlarını yok etmekle suçlanan Andersen, Türkiye’nin en stratejik kurumlarının danışmanlığını yapmaya devam ediyor.</p>

  <p class="normal">Telekomünikasyon ve GSM şirketlerinden tutun Bakü-Ceyhan boru hattına kadar Türkiye’nin belirgin kamu ve özel ekonomik kuruluşları ve iş adamlarıyla ortaklıkları devam ediyor. Afganistan’a savaş açan ve bu ülkede köklü bir kadro değişikliği yapan bu sermaye gücü, dünyanın enerji kaynakları ve ulaşım bölgelerindeki potansiyel muhalif güçleri devre dışı bırakmaya kararlı görünüyor. Petrol lobisinin Irak operasyonu ile yetinmeyeceği ve bölgede enerji kaynaklarına sahip tüm ülkelerde ciddi operasyonlar yapacağı açıktır.</p>

  <p class="normal">Hazar ve Orta Asya enerji kaynaklarının dünyaya ulaştırılmasında birinci derecede önemli geçit olan Afganistan’ın başına yıllardır CIA’ye çalışan bir kişiyi getiren bu güçler, savaş sonrası bu ülkede petrol şirketleri tarafından belirlenen yeni bir yönetici kadro oluşturmuştur.</p>

  <p class="normal">CIA adına çalıştığı iddia edilen, Enron ve Unocal gibi enerji şirketlerine danışmanlık yapan Hamid Karzai’nin iktidara getirilmesi, yeni petrol haritasına göre operasyonlar düzenlenecek bölgelerde ne tür değişimlerin olacağının da göstergesidir. Karzai’nin, Sovyetlere karşı savaş sırasında CIA Direktörü William Casey ile diyalogda olduğunu ve CIA’in bölgedeki planlarında kilit rol oynadığını, daha sonra kardeşleriyle birlikte ABD’ye götürüldüğünü, CIA, Bush ailesi ve petrol şirketleri için çalışmaya burada devam ettiğini, Bush’un Afganistan Özel Temsilcisi Zalmay Halilzad’la birlikte ABD menfaatleri için mesai harcadığını, Afganistan’ın bombalanmasından hemen önce Taliban tarafından öldürülen eski komutan Abdülhak’ın Karzai’nin önünü açmak için bizzat ABD tarafından harcandığını, zira Abdülhak’ın CIA adına çalışmadığını da yapılan iddialar arasında görmekteyiz.</p>

  <p class="normal">Unocal şirketinin danışmanı olan Karzai ile birlikte yeni Afgan yönetimindeki on bakanın ABD pasaportu taşıdıklarını, ABD Başkanı George Bush’un Afganistan özel Temsilcisi Zalmay Halilzad’ın da Unocal ve Enron’un danışmanı olduğunu, Enron ve Unocal adına Taliban ile boru hattı pazarlıklarını yürüttüğü biliniyor. Yine Halilzad’ın Bush’un güvenlik danışmanı ve Orta Asya uzmanı Condoleezza Rice’a ve CIA’e bağlı Rand Corporation’a raporlar hazırladığını, Rice’ın ise bu göreve gelmeden önce Chevron şirketi adına Kazakistan’da çalıştığı biliniyor.</p>

  <p class="normal">Taliban ile Unocal’ın 2 milyar dolarlık boru hattı projesi için 150 sayfalık anlaşma üzerinde çalıştıklarını, bütün bu planlamanın ABD başkan yardımcısı ve petrol lobisinin karanlık ismi Dick Cheney tarafından yönlendirildiğini belirtelim.</p>

  <p class="normal">İflas eden Enron ve Unocal, Orta Asya’daki birçok enerji projesini birlikte planladılar. Türkmen gazını Afganistan üzerinden Hint Okyanusu’na çıkaracak boru hattı projesini ve Afganistan’daki karışıklıkları bu iki şirket planlamışlardır.</p>

  <p class="normal">Unocal, Afganistan için o kadar hazırlanmıştı ki, bölgede çalıştırılacak elektrikçi, marangoz, boru inşaatçısı kişileri eğitmesi için Nebraska Üniversitesinde bir kurs açtırmış ve üniversiteye 500.000 sterlin ödeme yapmıştı.</p>

  <p class="normal">Şirketin en önemli danışmanı Henry Kissinger’dır. Avrupalı istihbarat kaynaklarına göre, Afganistan’da bombardıman devam ederken bile Taliban’la pazarlıklar sürer.</p>

  <p class="normal">Pazarlıklar istenilen sonucu vermez. Unocal yöneticisi John Maresca, Afganistan’da tanınan bir yönetim oluşturulmadan o ülkede yatırımlara girişmeyeceklerini açıklar. Bu söz Taliban’ın kaderini değiştirir. Taliban devrilir ve uluslararası düzeyde tanınan bir Afgan yönetimi kurulur. Yönetimi kuran Unocal, Enron ve Bush ailesidir. CIA’in kadrolu ajanı Hamid Karzai devlet başkanlığı koltuğuna oturtulur. Ülke ABD’nin üssü haline getirilir.</p>

  <p class="normal1">Yeni Petrol Hatları</p>

  <p class="normal">Yeni Dünya düzeninin uygulayıcılarının tümü, petrolcü ailelere mensup veya petrol şirketlerinde yönetici pozisyonunda çalışmış olanlardır.</p>

  <p class="normal">Enron’un iflası, Unocal’ın karanlık projeleri, Baba Prescott Bush’tan bu yana petrol işleriyle uğraşan Bush ailesinin dünya enerji politikaları üzerindeki etkileri ve petrol şirketlerindeki hesapları, bu şirketlerin Orta Doğu’dan Orta Asya’ya ve Güneydoğu Asya’ya kadar uzanan yatırımları, bu bölgelerdeki devletlerle ilişkileri sürmektedir. Üçüncü Petrol Savaşı büyük bir istihbarat ağı ile sürdürülmektedir.</p>

  <p class="normal">Orta Doğu ve Orta Asya enerji kaynaklarını tek bir elde toplamaya çalışan enerji dünyasının “CEO”su Cheney, 11 Eylül saldırılarının arkasında hangi güçlerin olduğunu bilen en önemli isim olduğu iddia ediliyor. Cheney aynı zamanda, hem Afganistan’a yönelik saldırının hem de küresel savaşın arkasındaki tek isim. Enron’u, Unocal’ı ve daha birçok petrol şirketini perde gerisinden yöneten kişidir.</p>

  <p class="normal">Bush ailesinin en yakın adamı Cheney, yine boru hattı işleriyle ilgilenen Halliburton şirketinin tepesindeki adamdı. Halliburton, Amerikan istihbaratıyla birlikte hareket eden ve CIA operasyonlarını kamufle eden şirket olarak biliniyor. Cheney’nin başında bulunduğu Halliburton, 1998 yılında Dresser firmasına enerji yatırımları ve sondaj çalışmaları için 8,1 milyar dolar destek verdi. ABD Başkanı Bush’un büyük babası Proscott Bush, Dresser firmasının sahibi olan şirketin bir zamanlar yöneticisiydi.</p>

  <p class="normal">Bush Ailesi ve Cheney’nin kontrolündeki enerji lobisi ABD’nin yeni enerji politikasını belirlediler. Yeni politika netleştikten bir ay sonra, yani 11 Eylül saldırıları oldu. Yeni projeyle küresel enerji kaynakları, bunları pazarlara taşıyacak boru hatları, petrol ve doğalgaz kaynaklarının paylaşılması ve enerji kaynaklarının ABD şirketlerinin yatırımına açılması açısından dünya altı bölgeye ayrılır.</p>

  <p class="normal">1- Cezayir, Birleşik Arap Emirlikleri, Suudi Arabistan, Katar ve genel olarak Orta Doğu.</p>

  <p class="normal">2- Hazar ve Orta Asya.</p>

  <p class="normal">3- Hindistan ve Güney Asya pazarı (Açe, Borneo, Burma vs).</p>

  <p class="normal">4- Nijerya, Nijerya bağlantılı Nijer Deltası, Batı Afrika Boru hattı. Bunlara, Çad ve Kamerun boru hattını ve Brezilya ve Venezüella da eklenebilir.</p>

  <p class="normal">Buralarda ABD petrol devlerinden hangisinin ne kadar pay alacağı belirlenmiştir. Dünya Bankası ve IMF de projelerin hayata geçmesi için bu bölgelerdeki yönetimlerin ekonomi politikalarını kontrol altına almayı amaçlamıştır. Karşı çıkanlara ise baskı uygulanacaktır.</p>

  <p class="normal">Yeni stratejinin uygulanması dünyanın birçok bölgesinde etnik ve dini çatışmalara neden olmaktadır. Bazı bölgelerde yerel bağımsızlık güçleri, bazı bölgelerde statüko destekleniyor ve karşıtlar tasfiye ediliyor. Bazı bölgelerdeki anlaşmazlıklar çözülmeye çalışılarak petrol şirketlerinin önü açılmak isteniyor.</p>

  <p class="normal">Nijerya, Somali, Çad, Kamerun, Sudan, Endonezya (özellikle Açe), Borneo ve Sulavasi adaları, Burma, Orta Doğu ve daha birçok bölgede çok ciddi krizler var. Öncelikli olarak küresel sömürüye karşı potansiyeli taşıyan tek güç olan muhalif hareketler, silahlı Müslüman gruplar ve Müslüman bağımsızlık hareketleri hedeftir.</p>

  <p class="normal">Yeni projede, Ermeni işgali altındaki Azerbaycan’a ait Karabağ önemli boru hattı güzergâhıdır.</p>

  <p class="normal">Latin Amerika, Orta Afrika, Orta Doğu ve Güneydoğu Asya’ya yönelik projeleri de böyledir. Peki, 6,6 trilyon metreküp doğalgaz kaynağına sahip ve 5 trilyon dolarlık petrol ve doğalgaz üzerinde duran Hazar bölgesindeki planlamalar nasıl?</p>

  <p class="normal">Amerika’nın 6 petrol devi Unocal, Total, Chevron, Pennzoil, Amaco ve Exxon’un Türkmenistan, Özbekistan, Kazakistan, Kırgızistan ve Tacikistan’da milyarlarca dolar yatırımları var ve bölgenin bütün enerji kaynaklarını işletiyorlar, bu kaynakları dünya pazarlarına ulaştırıyor ve pazarlıyorlar. Petrol şirketlerinin bu ülkelerde yürüttüğü projeler bizzat ABD siyasetinin önde gelen isimleri tarafından yönetiliyor. Türkmenistan ve Azerbaycan enerji kaynaklarının kontrolü tamamen İsrail istihbaratının kontrolüne girmiş durumdadır.</p>

  <p class="normal">Diğer Türk cumhuriyetlerindeki durum da bu iki ülkeden farklı değil. Başında Yosef A. Maiman adında eski bir MOSSAD ajanının bulunduğu Merhav Group of İsrael şirketi, Türkmen doğalgazını dünyaya pazarlayan, boru hatları ve enerji kaynakları üzerine Türkmenistan adına resmî olarak pazarlık yürüten tek güçtür.</p>

  <p class="normal">Maiman, Hazar petrol savaşında ABD ve İsrail’in “jeopolitik amaçları” doğrultusunda hareket ettiklerini gizlemeye bile gerek duymuyor. Yine bir İsrail firması olan Magal Security Systems Bakü Havaalanının ve Bakü-Ceyhan Boru Hattı’nın güvenliğinden sorumludur. Azeri petrol ve doğalgaz kaynakları üzerinde en etkin güç yine İsrail şirketleridir. Bunun gibi Türk cumhuriyetlerinin en stratejik alanları, özellikle de enerji kaynakları İsrail-Amerikan şirketlerinin kontrolüne girmiş durumdadır.</p>

  <p class="normal">Afganistan’la başlayan, önümüzdeki dönemde Orta Doğu’dan Afrika’ya ve Güneydoğu Asya’ya kadar yayılacak küresel savaş ardında binlerce ölü, yüz binlerce mülteci, yıkılmış şehirler, yok edilmiş kültür mirası, yeniden çizilmiş haritalar ve petrol şirketlerine parsellenmiş bir dünya bırakacak.</p>

  <p class="normal">Yeni yüzyıl Müslüman dünyası için büyük bir çözülme tehdidi ile karşı karşıyadır.</p>

  <p class="normal1">ABD’ye Karşı Blok: Avrupa-Rusya-Çin Bloku</p>

  <p class="normal">Yeni küresel savaşın, Taliban ve El Kaide’yi ortadan kaldırmak ve terörizmi yok etmek için başlatıldığına inananlar, “uluslararası terörizm tehdidi” nutukları atarak dünya çapında bir paranoya oluşturulmasına yardımcı oldular. Onlara göre ABD, El Kaide veya Ebu Seyyaf gibi silahlı grupları ortadan kaldırarak hem dünyada güvenliği yeniden tesis edecek, hem de İslam dünyasındaki “aşırı siyasal oluşumları” yok ederek demokratik ve dünya ile entegre bir İslam anlayışının oluşturulmasına zemin hazırlayacaktı.</p>

  <p class="normal">Ancak yeni sürecin, bir ekonomi savaşı olduğunu, dünya enerji kaynakları ve bu kaynakları uluslararası pazarlara ulaştıracak bölgeler üzerinde denetim kurmayı amaçladığı görülmüştür.</p>

  <p class="normal">ABD, dünya’da denetimi sağlamak için Latin Amerika’dan Güneydoğu Asya’ya kadar birçok bölgede askerî üsler oluşturmuştur. Dolayısıyla küresel enerji kaynakları ve ulaşım koridorlarının bel kemiğini oluşturan İslam coğrafyasında yepyeni bir hegemonya savaşı başlamıştır. Bu savaşın demokrasi, özgürlükler, adalet ve hukuk gibi kavramlara büyük darbe vurarak İslam dünyasındaki otoriter rejimleri daha da güçlendirebileceği açıktır.</p>

  <p class="normal">Orta Afrika’da, Orta Doğu’da, Orta Asya’da ve Güneydoğu Asya’da olanlar, ABD’nin “ölçüsüz savaş ilanı”nın yansımasıdır. Taliban, El Kaide veya Afganistan operasyonu, küresel savaşın sadece bir bölümünü, başlangıcını oluşturuyor. Mindanao ve Irak’ta olduğu gibi, Açe’de, Borneo Adası’nda, Keşmir’de, Somali’de, Nijerya’da, Lübnan’da, Suriye’de ve daha birçok bölgede Amerikan askerleri vardır.</p>

  <p class="normal">ABD, Orta Asya’dan Latin Amerika’ya, Orta Afrika’dan Çin’e ve Güneydoğu Asya’ya kadar yeryüzünün her köşesinde savaş durumundadır. Kongredeki “şeytan ekseni” konuşmasıyla dünyayı şaşkına çeviren Bush, Amerikan Hava Kuvvetleri mensuplarına yaptığı konuşmasında “Ordumuzu, hiçbirimizin savaş bölgesi olacağını tahmin bile etmediğimiz cephelere gönderme imkânına sahip olmalıyız” der.</p>

  <p class="normal">ABD’nin bugüne kadar savaş bölgesi olarak düşünmediği bölgeler yok gibidir. Dünyanın enerji kaynaklarının yoğunlaştığı yerler, boru hatları güzergâhlarıdır. Buralarda denetim kurmak için bölgelere askeri üsler kurulmuştur.</p>

  <p class="normal">İran ve Irak’ın “terör”ü desteklediğine dair hiçbir kanıt bulamayan ABD, bu ülkeleri, kitle imha silahları geliştirmekle suçlayarak savaşa gerekçe üretir.</p>

  <p class="normal">Doğu Akdeniz İsrail’in nükleer denizaltılarının kontrolündedir. İran’ın nükleer çalışmalarına karşı küresel kampanya yürüten de onlardır. Pakistan’ın nükleer gücünü kontrol altına alan ABD İran’a yönelir. İran nükleer çalışmaları ile ABD ve İsrail’in hedefidir.</p>

  <p class="normal">İran’a yönelik tehdit; AB, Rusya ve Çin’de tedirginlikle karşılanır. Bu güçler, ABD ve İngiltere öncülüğünde devam eden ve İsrail’in güvenlik kaygılarına göre şekillenen Anglosakson küresel hegemonya savaşına karşı sessiz bir karşı duruş sergiler.</p>

  <p class="normal">ABD’nin küresel savaşına ilk itiraz Avrupa’dan gelmiştir. Fransa Dışişleri Bakanı Hubert Vedrine’in, dünyanın “Amerikan kolaycılığı”nın ve “tek yanlılığının” tehdidi altında olduğu, “ABD’nin, dünya sorunlarına yaklaşırken diğerlerinin görüşlerine aldırış etmediği, küreselleşmenin kontrol altına alınması gerektiği, ABD’nin küresel politikalarının sorun hâline geldiği ve Avrupa’nın kendine gelmesi gerektiğini ilişkin sözleri hafife alınmamalıdır. Vedrine, ABD ile AB arasında Orta Doğu’da tam bir anlaşmazlık olduğunu da açıkça dile getirmiştir. Başbakan Lionel Jospin ise, ABD’nin “tek yanlı davranışlardan kaçınarak uluslararası toplumla çok yönlü çalışma içine girmesini” istemiştir. Jospin, “Dünyanın sorunları sadece terörle mücadele boyutuna indirgenemez, sorunlar sadece askerî yoldan çözümlenemez.” der.</p>

  <p class="normal">Fransa’dan yükselen ses, ABD-İsrail ve İngiltere ile dünyanın geri kalanı arasında Orta Doğu’dan Afrika’ya, Orta Asya’dan Güney Asya’ya kadar yaşanan farklılığın 11 Eylül’den sonra ilk kez açıkça dile getirilmesidir ve insanlığın geleceği açısından bu çok önemlidir.</p>

  <p class="normal">İsrail’e, “Arafat’ı isterseniz asın” diyen, başta Enron yolsuzluğu olmak üzere enerji savaşları ve kirli ilişkilerin arkasındaki en önemli isim olan, ABD’nin gerçek başkanı ve yeni küresel savaşın karanlık ismi Dick Cheney’nin planı, yeni Başkan Obama ile de devam etmektedir.</p>

  <p class="normal">New York Times’a göre; Obama yönetimi, İran politikasına uymayan şirketleri desteklemiş.</p>

  <p class="normal">New York Times’ın mercek altına aldığı kayıtlar, Washington’ın İran’a karşı yapılan yaptırım çabalarına rağmen, federal hükümetin ABD şirketlerine İran’da iş yaptıkları dönemde sözleşme ödemeleri, hibeler ve diğer imtiyazlar çerçevesinde 107 milyarı doları aşan destek sağladığını ortaya koymuştur.</p>

  <p class="normal">Bu destek kapsamında, ABD’nin yaptırım uygulamalarına karşı gelerek İran’ın yüksek miktardaki petrol ve doğalgaz rezervlerini geliştirmesine yardım eden şirketlere yapılan 15 milyar doları bulan ödemeler de yer alıyor.</p>

  <p class="normal">New York Times’ın federal kayıtlar üzerinde yaptığı analize göre, şirket raporları ve diğer belgelerden elde edilen bilgiler Obama ve Bush yönetimlerinin İran’la iş yapmak konusunda küresel şirketlere karmaşık mesajlar gönderdiğini ortaya koymuştur. Buna göre, ticari çıkarları ABD’nin güvenlik amaçlarıyla çatışan şirketler ödüllendirilmiş.</p>

  <p class="normal">Yönetim tarafından yapılan ödemelerinin üçte ikisinden fazlası İran’ın enerji sektöründe faaliyet gösteren şirketlere gitmiş.</p>

  <p class="normal">İran enerji sektörü, bugün Obama yönetiminin nükleer ve füze sistemi programları yüzünden yaptırımlarının hedefine yerleştirdiği İran hükümeti ve İran Devrim Muhafızları için önemli bir kaynak oluşturuyor.</p>

  <p class="normal">ABD hükümeti 1990’lardan itibaren geniş çaplı ambargo kapsamında şirketlerin İran’da iş yapmalarının önüne geçebiliyor. Ancak New York Times’ın analizinde elde ettiği bilgiler birçok ABD yönetiminin diplomatik, politik ve uygulamada ABD şirketleri ve dış ülkelerdeki bürolarını ambargo kapsamına almakta zorlandıklarını ortaya çıkardı.</p>

  <p class="normal">New York Times’ın ABD yönetimi ve İran ile iş yaptığını belirlediği 74 şirketten, 49 tanesi faaliyetlerini sona erdirmeye yönelik hiçbir eğilim göstermeksizin bu ülkedeki anlaşmalarını devam ettiriyor.</p>

  <p class="normal">Obama yönetimi söz konusu rapora yönelik değerlendirmesinde, yapılan desteklerin müttefik hükümetlere başarılı bir baskı unsuru olarak kullanıldığını ve başta enerji sektörü olmak üzere İran’a yatırımdan vazgeçirdiğini belirtiyor.</p>

  <p class="normal">ABD, Kafkas enerji kaynaklarına sahip olmak için bölgenin en kilit ülkesi ve Türkiye’nin müttefiki olan Gürcistan’da darbe yaparak burayı da kaos bölgesine çevirmeyi başarmıştır.</p>

  <p class="normal">Doğu Akdeniz’den Kızıldeniz’e, Afrika Boynuzu’ndan Basra Körfezi’ne kadar ABD askerî yığınağı sürekli hale gelmiş durumda. Orta Doğu’da, Türkiye’nin hiçbir şekilde dışında kalamayacağı ve cephe ülke haline geleceği büyük bir bunalım dönemi sürüyor. Orta Doğu halkı ya tamamen köleleşecek ya da yepyeni bir irade ile sahneye çıkacak.</p>

  <p class="normal1">“ABD’deki kriz dünya dengelerini sarsıyor”</p>

  <p class="normal">ABD’de “mortgage” konut sektöründe başlayan çöküş bankaları da vurunca alarma zilleri çalmaya başlamıştır. Birbiri ardına bankalar, şirketler batarken, kapitalist ekonominin sömürü odaklarından borsa çöküyor. Öylesine çöküş ki dünya borsaları da aynı paniği yaşıyor. Dolar altın, petrol fiyatları inip çıkarken kapitalist dünya, dünyayı sömürmenin sonu mu geliyor endişesine kapılıyor.</p>

  <p class="normal">ABD’de büyük sermaye çevrelerince meclisten geçmesine kesin gözüyle bakılan 700 milyar dolarlık kurtarma paketi, Temsilciler Meclisi’nin Başkanı Pelosi’nin, “zenginleri kurtarma paketi” olarak eleştirmesi nedeniyle ilk turda reddediliyor. Ancak ikinci kez yapılan oylamada bu kez yasa kabul ediliyor. Kuşkusuz bunda 150 milyar dolarlık orta ve alt gelir gruplarına yönelik iyileştirme destek önerisi etkili oluyor. Ancak sarsıntı devam ediyor. ABD kapitalist ekonomisinin çöküşünün yine önlenemeyeceği görülmektedir.</p>

  <p class="normal">Küresel güç sarsıldıkça kendisine eklemlenmiş ekonomileri de etkiliyor. Sonraki Dünya Savaşı’nın nükleer savaş, enerji savaşı olacağı düşünülmüştü. Ama yeni tür savaşın çok farklı ve aynı derecede tehlikeli olabileceği yeni ortaya çıktı. Bu durum yeni dehşet senaryosu olarak görülüyor.</p>

  <p class="normal">Küresel finansal görünümünün her geçen gün daha korkunç bir hal aldığı belirtilirken sonraki dünya savaşının, finansal bir savaş olabileceği görülmektedir.</p>

  <p class="normal">Washington Post gazetesi, Massachusetts Teknoloji Enstitüsü (MİT)’ten Prof. Simon Johnson ve merkezi İngiltere’de olan “Etkin Müdahale” adlı kuruluş başkanı Peter Boone imzalı “Sonraki Dünya Savaşı, Finansal Olabilir” başlıklı bir makale yayınlar.</p>

  <p class="normal">Johnson ve Boone, “Çoğu zaman bu türden bir finansal kriz, acı verir, maliyeti de yüksek olur” derken yaşanan türbülansın, sermaye akımlarının on yıllarca düşük düzeyde kalmasına neden olacağını, siyaseti ve küresel barışı etkileyebileceği” uyarısını yapıyorlar.</p>

  <p class="normal">Krizin yükselen piyasalar için de oluşturduğu tehlikeye dikkat çekiliyor. Daha küçük ülkeler ve yükselen piyasalarda çok daha büyük borç ödememe vakaları ve kredi panikleri görülebilir. İzlanda’nın düşüşünden sonra herhalde büyük açıkları ve önemli tutardaki dış borçları olan ülkelere borç verenler, riskini azaltma yolunu arıyor. Açıktır ki riskli ülkeler, Doğu Avrupa’nın çoğu, Türkiye ve Latin Amerika’nın bazı bölümlerini kapsıyor. Rusya’nın zorlukları, ödeme gücü olduğu gibi görünen ülkelerin de yüksek risk taşıyabileceğini gösteriyor.</p>

  <p class="normal">Bundan sonra hükümetlerin koordineli politikalar sürdürmemesi halinde “finansal savaş riski”nin bulunduğu savunuluyor.</p>

  <p class="normal">ABD başta olmak üzere Avrupa ülkelerini ve Asya ülkelerini de saran bu yeni kriz sarmalının karşısında istihbarat örgütleri hemen her alanda veri toplamakta olasılıklara ilişkin tahminlerini raporlar halinde karar vericilere sunmaktadırlar.</p>
</body>
</html>
