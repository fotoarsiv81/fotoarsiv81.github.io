<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_21"><span class="idebold">III- BİYOLOJİK İSTİHBARAT</span></h2>

  <p class="normal">Amerikan silah şirketleri Raytheon ve Lockheed firmalarınca sağlanan PAC-3’ler, kara ve hava saldırılarına karşı kullanılıyor. Güdümlü özelliği de bulunan bu füzeler, en gelişmiş savunma sistemi olarak biliniyor.</p>

  <p class="normal">ABD’nin Orta Doğu coğrafyasını kan çanağına çevirmeye yönelik kirli oyunları sürüyor. İran ve Suriye’ye karşı bölge ülkelerini silahlandırma politikası güden Amerika’nın Birleşik Arap Emirlikleri’ne (BAE) 3 milyar dolarlık füze satacağı belirtildi. BAE ile Amerikan Raytheon şirketi arasında satış anlaşmasının imzalandığı ifade ediliyor.</p>

  <p class="normal">Amerikan Dışişleri Bakanlığı, Eylül ayında BAE’ye değeri 9 milyar dolardan fazla olan helikopter ve hava savunma sistemi satmak için bir teklifte bulunulduğunu açıklamıştı. ABD Savunma Bakanlığı (Pentagon) tarafından yapılan bu teklifin içeriğindeki ana unsurun ise 7 milyar dolar değerindeki Bölge Yüksek İrtifa Hava Savunması (THAAD) olduğu belirtilmişti.</p>

  <p class="normal">Pentagon’un bir numaralı silah tedarikçisi Lockheed Martin tarafından geliştirilen THAAD’ın radar sistemini de Raytheon şirketi imal ediyor. Pakette ayrıca 121 milyon dolarlık Patriot Advanced Capability-3 (PAC-3) olarak bilinen füze sistemi de bulunuyor.</p>

  <p class="normal">Nükleer, kimyasal ve mikrop bombaları taşıyan balistik füzeler, güdümlü füzeler ve uçaklara karşı en gelişmiş savunma sistemi olarak bilinen PAC-3, Körfez Savaşı’nda kullanılan Patriot füzelerinin geliştirilmiş hali. PAC-3’ler, karadan karaya atılıp füzeleri havada vurabiliyor.</p>

  <p class="normal">Lockheed Martin’in ürettiği Patriot sistemlerini satın alan ülkeler arasında Suudi Arabistan, Kuveyt, Japonya, Tayvan, Yunanistan, Almanya, Hollanda, İsrail ve İspanya gibi ülkeler bulunuyor. İran, konuyla ilgili henüz bir açıklama yapmadı.</p>

  <p class="normal">İran, geçtiğimiz ay Basra Körfezi’ndeki üç adada egemenlik iddialarını sürdüren Birleşik Arap Emirlikleri’ni uyarmıştı. Tahran yönetimi, ABD ve İngiltere’nin bölgede ayrılık tohumları ektiğini belirterek, “Londra ve Washington, bölge ülkelerinin arasını açmaya çalışıyor. Bu oyuna gelmeyin” demişti. Adaların geçici olarak 1903’te İngilizlerin eline geçtiğini ve 1971’de iade edildiğini belirten İran, “1971’de henüz kurulmamış olan Birleşik Arap Emirlikleri nasıl olur da adalar üzerinde egemenlik iddiasında bulunur” açıklamasında bulunmuştu.</p>

  <p class="normal1">Beynin Biyolojik ve Sosyolojik Ritmi</p>

  <p class="normal">Çoğu insan karıştırır. İsminin başına unvan ekleyenin de bilim adamı olduğu sanısı yaygındır. Oysa ikisi birbirinden oldukça farklı kavramlardır. Farklılık, üretimle ilgilidir.</p>

  <p class="normal">Türkiye <span class="idebold">geçmişte kalan</span> toplumsal siyasi, etnik, dini konuları deşmeyle meşgulken dünya neyle meşgul?</p>

  <p class="normal">Bakın, beyin dalgalarıyla sessiz konuşma çalışmaları yapılıyor.</p>

  <p class="normal">Amerikan Savunma Bakanlığı Pentagon’un “<span class="idebold">çılgın bilim laboratuarı</span>” olarak nitelenen araştırma geliştirme birimi DARPA, askerlerin beyin dalgalarıyla haberleşebilmesini sağlayacak “<span class="idebold">telepatik telsiz</span>” teknolojisi geliştirmek üzere kolları sıvamış. Savunma teknolojisine ilişkin haberler yapan Wired internet sitesinin haberine göre Pentagon, “<span class="idebold">sessiz konuşma”</span> sistemi adı verilen ve savaş alanındaki askerlerin bir tür telepatik yöntemle haberleşmesini sağlayacak sistem için bu yıl 4 milyon dolar araştırma bütçesi ayırmış.</p>

  <p class="normal">Askerlerin birbiri arasında telsiz benzeri yöntemlerle sesli şekilde konuşmadan ve dolayısıyla düşman tarafından tespit edilme korkusu olmadan, uzaktan haberleşmesini sağlayacak sistem, <span class="idebold">beyin dalgalarını</span> kullanmayı amaçlıyor.</p>

  <p class="normal">Buna göre, konuşma sese dönüşmeden önce beyinde <span class="idebold">özel nöro-dalgalar</span> üretiyor. DARPA, konuşma öncesinde yaratılan bu dalgaları tespit edip çözümledikten sonra uzaktaki başka bir alıcıya iletecek bir sistem geliştirmeyi hedefliyor.</p>

  <p class="normal">Beyin dalgalarını okumak için <span class="idebold">EEG sisteminin</span> kullanılması öngörülüyor. EEG tekniği, düşman askerinin beyin dalgalarını okuyup, tehdit oluşturduğunun tespiti halinde önceden etkisiz hale getirilmesini öngören “<span class="idebold">beyin okuma dürbünleri</span>” geliştirme projesinde de kullanılıyor.</p>

  <p class="normal">DARPA’ya göre “<span class="idebold">telepati</span>” projesinin üç temel hedefi bulunuyor. İlk hedef, EEG yöntemiyle kişinin konuşmasından hemen önce ortaya çıkan beyin dalgalarını tespit etmek. Sonra bu dalgaları okumak ve son olarak bu dalgaları sinyale dönüştürüp uzaktaki bir alıcıya aktarmak. “<span class="idebold">Çılgın bilim laboratuarı</span>” olarak adlandırılan DARPA, beyin dalgalarını kontrol ederek düşmanın verilen emirlere itaat etmesini sağlayacak bir proje üzerinde de çalışıyor.</p>

  <p class="normal1">“Beyin gücüyle robotun eli hareket ettirildi!”</p>

  <p class="normal">ABD’deki Brown Üniversitesi’nden öğretim üyesi Prof. Arto Nurmikko, <span class="idebold">beyne yerleştirilen çiplerle</span> bazı işlerin <span class="idebold">düşünce yoluyla kontrolü</span> üzerine çalışıyor.</p>

  <p class="normal">Nurmikko; Antalya’da düzenlenen 4’üncü Uluslararası Beyin Mühendisliği Konferansı’na katıldı. Omurilik zedelenmesi yaşayan kişilerin vücudunu hareket ettiremezken beyinlerin mükemmel şekilde çalıştığına dikkat çeken Prof. Nurmikko’ya göre, proje bu şekilde yaşayan kişilere büyük yarar getirecek.</p>

  <p class="normal">Beyne yerleştirdikleri mikroçipler sayesinde beynin ne yapmak istediğini dışarı yansıttığını söyleyen Prof. Nurmikko, pilot çalışmada beynin kablosuz şekilde uzaktaki bir robotun elini hareket ettirmeyi başardığını kaydetti. Prof. Nurmikko, 10-15 yıl içinde kablosuz şekilde tekerlekli sandalye ve klavye gibi cihazları beyin sinyalleriyle çalıştırmayı hedeflediklerini, bunun için mikro devrelerin beynin içine yerleştirilmesinin yaygınlaşacağını söyledi.</p>

  <p class="normal1">Beynin Biyolojik ve Sosyolojik Ritmi</p>

  <p class="normal">Beyin ve zekâyı belirleyen karmaşık mekanizmayı anlamaya çalışan ABD’deki Kaliforniya Üniversitesi’nin bilim adamları yaptıkları son araştırmayla, dar gelirli ve zengin aile çocuklarının beyinleri arasındaki <span class="idebold">bilgiyi algılama ve işlemesinde</span> farkı ortaya koydu.</p>

  <p class="normal">Yarısı yoksul, yarısı varlıklı çocuğun katılımıyla yapılan araştırmaya göre iki grupta yer alan çocukların beyninin okuma ve düşünme ile elektriksel aktivitelerden sorumlu “<span class="idebold">prefrontal korteks</span>”indeki işleyişte belirgin farklılıklar ortaya çıktı.</p>

  <p class="normal">Dr. Mark Kishiyama’ya göre; düşük gelirli ailelerin çocuklarının beyninin <span class="idebold">ön lobundaki</span> bu bölümün işleyişinin, varlıklı ailelerin çocuklarınkine göre daha zayıf. Dr. Kishiyama “Dar gelirli ailelerin çocukları okuduklarını, dinlediklerini ve izlediklerini diğerleri kadar hızlı ve net algılayamıyor. Bunu yeterli ve kaliteli beslenme noksanlığı, diğer olumsuz çevresel koşullar ve ailedeki maddi sıkıntılara bağlı stresten kaynaklandığını tahmin ediyoruz” diyor.</p>
</body>
</html>
