<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_33"><span class="idebold">V- GİZLİ TANIK</span></h2>

  <p class="normal">Gizli tanık uygulaması yeni bir ajan türü ortaya çıkarmıştır.</p>

  <p class="normal">Ergenekon gibi soruşturmalarda gizli tanıklara dayalı soruşturmalar yürütülüyor. Duruşmalarda gizli tanıklar, intikam hissi içinde olanların tercih ettği korumalı, güvenceli bir alan haline gelmiştir.</p>

  <p class="normal">Yargıtay 8. Dairesi de kovuşturma sırasında gizli tanık beyanlarının hükme esas alınmayacağına karar verdi.</p>

  <p class="normal">Oysa duruşmada sanığın tanıkla yüzleşmesi gerekir. Gizli tanık, adil yargılamada eşitlik ilkesine aykırıdır.</p>

  <p class="normal">Türkiye’de ilk kez Ümraniye davası duruşmalarında gerçekleştirilecek olan ‘Gizli Tanık’ uygulaması tartışmaları da beraberinde getirecek. Uygulama adil yargılamadaki silahların eşitliği ilkesi yönünden tartışmaları beraberinde getirecek özellikte. Ümraniye davasında gündeme gelen ve verdikleri ifadeler iddianamede genişçe yer bulan gizli tanıkların durumu Avrupa İnsan Hakları Sözleşmesi ve mahkeme kararları yönünde tartışmalara neden olabilecek özellik taşıyor.</p>

  <p class="normal">Avrupa İnsan Hakları Sözleşmesi’nin ‘Adil Yargılanma Hakkı’ başlıklı 6. maddesinin 3. fıkrasının Sanık Hakkını Düzenleyen (d) bendinde, “İddia tanıklarını sorguya çekmek veya çektirmek, savunma tanıklarının da iddia tanıklarıyla aynı koşullar altında çağrılmasının ve dinlenilmesinin sağlanmasını istemek” şeklinde hüküm altına alınıyor.</p>

  <p class="normal">Bu aynı zamanda adil yargılanma açısından kanıtların değerlendirilmesi konusuna ilişkin bir ilkeyi de ortaya koyuyor. Ümraniye davası iddianamesinde yer alan bazı iddialar gizli tanıkların ifadelerine dayandırılmaktadır. Bu ifadeler delil olarak kabul ediliyorsa, duruşmada sanığın tanıkla yüzleşmesi ve ona soru sormak olanağını bulması gerekir. Bu silahların eşitliği yani savunmanın iddia makamıyla eşit olanaklara sahip olması ilkesinin bir gereğidir.</p>

  <p class="normal">Soruşturmayla ilgili bilgi servisi yapılmıştır. Bununla hem soruşturma yönlendirilmiş, hem baskı oluşturulmuştur.</p>

  <p class="normal">Ancak şu bir gerçek ki iddialı olarak piyasaya sunulan soruşturmaların gizli tanığa bırakılacak tarafı yok. Kimi gizli tanıklarının ifadelerine dayanılarak iddianame hazırlanması, kamuoyu vicdanında soruşturmanın sağlıklı olarak yürütüldüğü inancı doğurmamıştır.</p>

  <p class="normal">Yasaya göre: gizli tanıkların kimliklerinin gizlenmesi için olağanüstü tedbirler alınırken, ifadeleri de normal tanıkların ifadeleri gibi değerlendiriliyor. Birçok gizli tanığın olduğu belirtiliyor. Can güvenliği açısından tanıkların isimleri gizli tutulurken, tanıklar iddianamede “1 nolu gizli tanık” “2 nolu gizli tanık” şeklinde kodlarla yer alıyor.</p>

  <p class="normal">İlgili kanun maddesine göre, gizli tanıklara estetik operasyondan, başka bir ülkeye yerleştirilmelerine kadar bir dizi “süper koruma” tedbirleri uygulanıyor. Hukukçulara göre, gizli tanığın ifadeleri normal tanıkların ifadeleri gibi geçerli oluyor, hukuki olarak hiçbir fark yok. Tanığın kimliği soruşturma süresince sadece soruşturma savcısı ve tanığın sorgulamasını yapan yeminli polisler tarafından biliniyor. Tanık mahkemeye çıkmadan hakim bile kimliğini öğrenemiyor.</p>

  <p class="normal">Peki, gizli tanık beyanları ile bir davaya hüküm verilir mi? Verilirse kamu vicdanı bunu nasıl değerlendirecek? İşte bu belirsiz.</p>

  <p class="normal">Bütün hukuki delillerin birer birer karartıldığı, sanık lehine delil ve beyanların tutanaklara dahi geçirilmediği bir davada, şişeden cin çıkacak ve her şeyi esrarengiz bir tanığın ağzından dinleyeceğiz!</p>

  <p class="normal">Savunma hakkı ile ceza hukukunda temel ilke olan silahların eşitliği ilkesini ortadan kaldırdığı için Tanık Koruma Kanunu hukuka aykırıdır.</p>

  <p class="normal">Öyle görünüyor ki bu medya, gizli tanığın geçmişini, ilişkilerini, bağlantılarını vs. de araştırmayacak mı, yazmayacak mı?</p>

  <p class="normal">Devlet adil yargılama ve sağlıklı adalet dağıtımı ile güçlenir.</p>

  <p class="normal">Bedeli bu kadar büyük bir tanıklığın vicdana mı, yoksa cüzdana mı dayandığını sormaya cesaret eden çıkmayacak mı?</p>
</body>
</html>
