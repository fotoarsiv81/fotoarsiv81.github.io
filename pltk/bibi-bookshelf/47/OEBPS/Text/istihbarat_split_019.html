<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_19"><span class="idebold">I- PSİKOLOJİK İSTİHBARAT</span></h2>

  <p class="normal">Hemen her alanda psikolojik savaş yürütülmektedir.</p>

  <p class="normal"><span class="idebold">Psikolojik savaş</span>, önleyici, öngörülebilir, ihtimallere göre hareket tarzını belirlemek ve ihtimallere göre yapılması gereken ne ise onu yapmak şeklindeki savaş türüdür. Psikolojik savaş, tarih boyunca liderliğin, komutanlığın ve kurmaylığın olmazsa olmaz unsurudur. Psikolojik savaşı bilmeyen, bilemeyen ve uygulayamayan komutanlar savaşı kaybeder ve tarihte de savaş kaybedenler psikolojik savaş tekniklerini uygulayamayan önem vermeyen, önemsiz gibi görenlerdir. Cumhurbaşkanlığı, Başbakanlık, Genelkurmay Başkanlığı, Milli İstihbarat Teşkilatı başta olmak üzere devletin kurumları stratejik planlama, devlet politikası, bölgesel ve küresel doktrin geliştirememiştir.</p>

  <p class="normal"><span class="idebold">“Hedefler baştan beri yanlıştı.”</span>1951 yılında NATO’ya girişle birlikte askerî hedefler, ABD doktrinine göre şekillendirilmiş, psikolojik savaş yürütülecek konular, yöntemler ve hedef kitle ABD ve NATO düşman konseptine göre belirlenmiştir. Türk kurmay heyeti de düşman hedef algılamasını bu anlayıştaki eğitim ile aldığı için ve bu da 1990’a kadar komünizm, 1990 sonrasında ise İslam ve İslam ülkelerine göre yapıldığı için, dünyadaki gelişme trendine göre yeni askerî psikolojik savaşta istenilen netice alınamamıştır.</p>

  <p class="normal"><span class="idebold">“İç tehdit algılaması yanlış yapıldı ve sınırlı tutuldu.”</span> Generallerin itirafını bu açıdan doğal karşılamak gerekir. Yine aynı şekilde, Avrupa Birliği’ne giriş sürecinde millet ve devlet odaklı refleks geliştirilememiştir. Bu nedenle de sosyal, kültürel ve ekonomik alanda Batı’ya endeksli bir yönetim anlayışı yerleşmiştir ve terör örgütüne yönelik algılamada askeri konsept Washington’a; siyasi, ekonomik ve kültürel konsept Brüksel’e endeksli olduğundan, iç tehdit analizi laiklik ve cumhuriyetin temel nitelikleri bağlamında sınırlı kalmıştır. İç tehditte öncelik irtica, laiklik karşıtlığı ve cumhuriyetin temel niteliklerine aykırılık çerçevesinde sınırlı tutulunca psikolojik savaş unsurlarının önemli bir kısmı bu alana teksif edilmiştir.</p>

  <p class="normal"><span class="idebold">“İstihbarat örgütleri meydanı boş buldu.”</span> Kamusal alanlarda başörtüsüne endekslenen ve bir kısım medyanın tahrik, yönlendirme, saptırma, ajite etmeye dayalı dezenformasyon faaliyeti, yıkıcı ve bölücü hareketlerin insan hakları demokrasi ve özgürlükler kavramlarını rahatlıkla kullanmalarına neden olmuştur. PKK ve diğer terör örgütleri, meydanı boş bulmuş, AB ve ABD’den fonlanan sivil toplum örgütlerinin etkinliği ile bu kavramların istismar edilmesi ile bugünkü noktaya gelinmiştir. Kısacası, AB’ciler, ABD’ciler, İkinci Cumhuriyetçiler, Bizans Medyacıları, fonlanan dernek ve vakıflar, Türkiye genelinde karartma uygulamışlardır. Zihinsel kirlenme sağlanmış ve böylece psikolojik savaşın hedeflerine ulaşılmıştır.</p>

  <p class="normal"><span class="idebold">“Halk renkli cama yapıştırıldı.”</span> Yoz kültür ürünü dizilerle halk renkli cama yapıştırılırken toplumsal akıl boşaltılmış, belleği kurutulmuş bir ülke yaratılmıştır. Dost ve müttefik diye vurgulanan Batılılar psikolojik savaşı bütün cephelerde yürütürken, Türk Milleti ve Türk Devleti çaresiz bırakılmıştır. Bunda NATO ittifakı, ABD İngiltere ve İsrail’le stratejik iş birliği, eğitim anlaşmaları ve istihbarat birlikteliği büyük rol oynamıştır.</p>

  <p class="normal">Terör örgütünü besleyen, kollayan, barındıran, lojistik destek sağlayan bu üç ülke ile ilişkilerin sorgulanması yapılmadığı sürece, psikolojik savaşın kaybedilmesi kaçınılmazdır.</p>

  <p class="normal">Genelkurmay İstihbarat, MİT, Jandarma İstihbarat ve Emniyet İstihbarat, Türkiye’de en çok kimleri takip ediyor? Ve kullandıkları teknoloji hangi ülkelerle ortak kod ve şifreleme içinde? İnsanlar yakalanıyor ama İstanbul’daki Çeçen komutanların failleri yakalanabiliyor mu?</p>

  <p class="normal">Nereye gideceğini, ne yapacağını ve nasıl yapacağını gerçekçi planlarsan başarılı olursun.</p>

  <p class="normal1">İnsan ve Toplum Üzerinde Zihin Operasyonları</p>

  <p class="normal">Bugün küreselleşmenin önündeki en büyük engel <span class="idebold">milli/ulusal direnç</span> noktalarıdır.</p>

  <p class="normal">Direnç noktalarını çözmek için de belli merkezler, yeni yöntemler, taktikler geliştiriyorlar. Öyle ki bu konuda bilimsel çalışmalar, makaleler de yer alıyor.</p>

  <p class="normal">Pentagon’a ve NATO’ya bağlı enstitülerde çalışan fizik bilimcilerin yazdığı “Fraktel Yapılar, Yeniden Kaos,” “Kosmozdan Kaosa, Kaostan Kozmoza”, “Spin Camları Altında Bunalım ve Kaos” “Evrende her şey tekildir”, “Multiple Intelligence/ Zekâ çok parçalıdır”, “Çatışma Teorisi”, “Çocuk bireydir” gibi makaleler, üniversitelerimize akmaya başladı.</p>

  <p class="normal">Ve NATO’nun fizikçileri keşfettiler ki insan beynine görsel ve işitsel yoldan tahrip kalıpları göndermek mümkündür. Ne diyorlar;</p>

  <p class="normal">- Parçaları asla birleşemeyecek asimetrik objeleri veya çağrışımları beyne gönderirsen beynin zemini parçalanır!</p>

  <p class="normal">- Asimetri beynin düşmanıdır, beyne uyumsuzluk gönderirsen matematiksel dengeler kırılır!</p>

  <p class="normal">- Negatif çağrışımlı sözcük, bellekteki ilgili pozitif kavramı siler.</p>

  <p class="normal">- İnsan beyni ışıkla çalışan bir mekanizmadır, bu ışığı karartan karanlık renk ve simgeler beyne gönderilirse beynin ışığı karartılabilir.</p>

  <p class="normal">- Evrende var olan ışık içerisinde insanda olan her şey vardır, ışık zararlı titreşimlerin taşıyıcısı olarak kullanılabilir.</p>

  <p class="normal">- İnsanların birbirine negatif enerji gönderecekleri, sürekli çatışma ortamı oluşturun; akademik adı çatışma stratejisi, medyadaki karşılığı dedikodu programları.</p>

  <p class="normal">Kullanılan taktikler:</p>

  <p class="normal"><span class="idebold">Bilgi</span>yi o kadar ufak parçalara ayır ki parçalar birbiri ile buluşamasın! Bozuk Boz-Yap oyunları kullan!</p>

  <p class="normal"><span class="idebold">Tarih</span> kavramını boz, hem dikey hem yatay olarak asimetriler yarat ki tarihsel süreç algılanamasın! Değişik tarihlerde yaşanmış olayları aynı ünite içerisinde anlat ki zaman mefhumu kalmasın. (Zamanda sınırsızlık beyni dağıtır.)</p>

  <p class="normal"><span class="idebold">Dil;</span> beynin zihinsel faaliyet aracıdır, dili boz-parçala-kır.</p>

  <p class="normal"><span class="idebold">Yazı;</span> beynin bütünü algılama özelliğine aykırı hale getirilsin, cümleler, kelimeler ve heceler harflerine kadar farklı renk-punto-karakterlerle parçalara ayrılsın!</p>

  <p class="normal"><span class="idebold">Eğitim;</span> onu yıkmaya herkesin zihinsel olarak hazırlanması gerekir, bunun için Türk sosyal müfredat programının aleyhinde kampanya başlat, genel kabul görecek simge sözcük seç, yıkılacak olan bu imiş gibi imaj yarat. (Seçilen sözcük: Ezberci Eğitim!)</p>

  <p class="normal"><span class="idebold">Beyni</span> karartacak renkler, algılanması güç ve akıl dışı şiddet görüntü ve sesler, beyinleri ardı ardına gelen depremler gibi sarsmalı.</p>

  <p class="normal"><span class="idebold">Hayali düşmanların</span> karşısında çaresiz kalan insan öyküleri uydur. Çünkü korku ve şiddet beynin en büyük düşmanıdır, beyin kendini korumakta aciz kalır, kişi çaresizlik duygusu yaşar, teslim olma sonucuna götürür.</p>

  <p class="normal"><span class="idebold">Beyne</span> sürekli negatif enerji yükleyen sözcükler gönder, pozitif enerjiyi körelt, olumlu / pozitif sözcükleri bozarak anlamsızlaştır, bu yolla zihinsel faaliyeti yok et! Negatif çağrışımlı sözcükleri bu amaçla silah olarak kullan! Ders kitapları bu amaçla yazılmaya geçilmeliydi, YÖK Dünya Bankası dairesi açıldı, 1995-2005 arasında “<span class="idebold">Çoklu Zekâ</span>” adıyla beyin çökertme yöntemleri <span class="idebold">itibarlı tez konusu</span> olarak üniversitelerimize ve MEB içerisine yerleştirildi.</p>

  <p class="normal"><span class="idebold">Dengesizliği</span> yazı ve resimlerle, topluma bombardıman et.(1.Sınıf Türkçe kitabının ilk sayfasında <span class="idebold">dengesiz duruştaki</span> bir çocuk karikatürü yerden çöp topluyor!) Türk insanının beynindeki doğru tarih bilgilerini paramparça etmek üzere geliştirilmiş bir psikolojik bombayı nihayet üretebilmişlerdi: Bu bombayla parçalara ayrılan zihinde bellek kayıtlar otomatik olarak dağılacaktı! Sonrası, domino taşı gibi yıkılmaya devam ederdi.</p>

  <p class="normal"><span class="idebold">Bilinen</span> toplumsal kavramların çağrışımını değiştir.</p>

  <p class="normal"><span class="idebold">Bir toplumsal</span> deprem dalgası, kaos yarat, bu kaosta içeriği değiştirilmiş kavramlar kullan, akılları sars, doğru düşünmeyi yok et.</p>

  <p class="normal"><span class="idebold">Türkiye’de yaşananları</span> bu açılardan değerlendirdiğimizde nasıl bir tablo ile karşı karşıyayız düşünmek gerekmiyor mu? Toplumun önüne koyulanlara bir bakın. <span class="idebold">Yanıltma sözcüğü</span> olarak seçilen başlıkları düşünün!</p>

  <p class="normal">Algılanmanın zayıflaması, etki alanına girdiğini gösterir.</p>

  <p class="normal"><span class="idebold">Kitlesel zihin çökertme silahı ile</span> Türk Devleti’nin DNA’ları ile oynanıyor.</p>

  <p class="normal">Siyasi açıklamalarla, kamuoyunu yönlendirme amaçlı yayınlarla, toplumsal-tarihsel belleğimizde kaos yaratılmaktadır. Açıklamaların bizzat kendisi bir tür zihinsel kaos yaratma silahıdır. Toplum olarak hepimiz aynı zihinsel saldırı altındayız. İnsan beyni olaylar arasında mantıklı matematiksel denklemler kurarak, eşleştirme yaparak zihinsel faaliyet yapar.</p>

  <p class="normal">Açıklamalarda ise, bütünsel olan hiçbir şey yok, bağlantı yoktur, parçalar orda burada uçuşuyor! Yani açıklamalar beyni dağıtmak üzere kurgulanmış! Sürekli asimetrik durumlarla insan beyni aptala döner, burada bunun amaçlandığını açıkça görüyorum.</p>

  <p class="normal">Dikkat ediniz, yorumların başı ile sonu arasında bağ yoktur, sözcükler arasında bağ yoktur, ne ile suçlandığınızın bile mantıklı bir tarifi yoktur, iddia edilenler arasında bağ yoktur, görüşlerin başı ile sonu arasında bağ yoktur!</p>

  <p class="normal">Bu kadar bağlantısızlık beyinde kaos yaratır. Akıl denilen zihinsel faaliyet bağcıklarını kırar!</p>

  <p class="normal">Görüşlerdeki tutarsızlıklara düzgün bir mantıkla cevap vermek mümkün değildir. Parçaları asla diğerleriyle yan yana gelemeyecek bir puzzle konulmuştur önümüze ve acaba düzeltmeyi başarır mıyım diye oynadıkça zihinde yaptığı tahribat derinleşecektir.</p>

  <p class="normal">Bence, bu bozuk puzzle aylarca sürdürülerek en zihni açık insanların bile bundan zarar görmesi, bu hukuk kaosunun arkasındaki güçlerin istediğidir. Hedefleri, ne olup bittiğini anlamakta zorlanan bir toplum yaratmak, algılama seviyesini altının altına çekmektir. Altı, maymunların zekâ düzeyidir.</p>

  <p class="normal">Önerim şudur: Böyle bir kitlesel zihin çökertme silahı ilk kez Türkiye’de bir tarihi hesaplaşmada kullanılmaktadır. Bu silahı ters teptirmek üzere; bu hukuk kaosuna cevap vermeyi reddetmek ve gerekçesini kamuoyuna açıklamak.</p>

  <p class="normal">Çünkü: Zihinsel saldırı silahını tesirsiz hale getirmenin tek yolu, düşmana bu silahı fark ettiğini yüksek sesle söylemektir. Ancak o zaman beynimiz bunu önümüze konulmuş zehirli yiyecek olarak görür ve kendini korumaya alır. Yani puzzle’ın bozuk olduğunu bilirsen, üzerinde hiç kafa yormazsın ve böylece beynini de tehlikeden korumuş olursun. Bununla mevzi kazanan beyin (insan), özgüveni yüksek bir şekilde, açık zihinle asıl yapmak istediği zihinsel faaliyetleri yapabilir.</p>

  <p class="normal">Özetle: Hukuk-yargı konusundaki çatışmalar aracılığıyla, toplumsal-tarihsel belleğimizi dağıtma ve zihin <span class="idebold">çökertme tehlikesi</span> ile karşı karşıya bulunmaktayız. Bu gerekçeyle hukuk-yargı çarpıklıklarını somut örneklerle konuşmak ve çelişkileri ortaya koymak gerekir.</p>

  <p class="normal">Bir şey daha yapılabilir. Açıklamaları “Yanlışları bul” oyununa çevirmek, birbiriyle zıt olan, tarihleri örtüşmeyen, sözcük kuralsızlıklar gibi cümle bozuklukları gibi denge bozukluklarını bulmak. İşte o zaman bu bir zekâ geliştirici oyuna dönüşür, zihnimize saldıran tarafı bozguna uğratır!</p>

  <p class="normal">Cambaza bak oyunu sarhoşluğundan başka türlü kurtulmak mümkün değildir sanırım.</p>

  <p class="normal">İnsanların konuşmalarına ve davranışlarına dikkat et, merak et, aldatılmazsın.</p>

  <p class="normal1">Psikolojik Savaş ve Kontrollü Gerilim Stratejisi</p>

  <p class="normal">Her değere karşı psikolojik savaşla cevap veren partiler, gruplar ve örgütler var.</p>

  <p class="normal">Psikolojik savaş yöntemlerinden bir tanesi kontrollü gerilim stratejisidir. Egemenlik duygusu evrensel bir duygudur. Güç odakları bu duygunun etkisi ile ellerindeki kontrolü kaybetmemek için gerilimi arttırırlar ve gerilimden çıkar sağlarlar. Potansiyel tehlike olarak algıladıkları tehlikeyi kendi savaş kurallarına çekmeye çalışırlar. Kendi savaş kuralları demokrasi kılıfıdır. Demokrasi ile beslenirler, demokarsiden yararlanırlar. Kontrollü gerilim, güçlü tarafın egemenliğini elinde tutmak için geliştirdiği bir yöntemdir, kısa vadede sonuç verir. Uzun vadede silah geri teper. Uluslararası güç odakları, özellikle silah endüstrisinin kontrollü gerilim stratejisini her zaman kullanmıştır.</p>

  <p class="normal">ABD’nin ülkeler işgal edip, yakıp yıkması, insanları katletmesi, ülkelerin kaynaklarına el koyması; demokrasi, insan hakları ve özgürlükler adına değil mi?</p>

  <p class="normal1">“Türkiye; çeteleşmiş derin odakların</p>

  <p class="normal1">egemenliğine geçmiştir”</p>

  <p class="normal">Kontrollü gerilim stratejisinde suçlanan taraf kendi savaşını kendi belirlemelidir. Demokratik şiddet, demokratik argümanlarla karşılık vermek saldırgan tarafın orman alanına girmektir. Açık duruş gösteren taraf ,psikolojik savaşta uzun vadede kazanan taraf olur.</p>

  <p class="normal">Dolayısıyla olan bitenleri yorumlarken, bu gündeme sokulan olayla birlikte ulaşılmak istenen psikolojik savaş hedefinin ne olduğunu da analiz etmek gerekir.</p>

  <p class="normal">Psikolojik savaşın saldırı ve savunma silahı; propaganda, eğitim ve provokasyondur. Cephanesi ise; söz, yazı, resim, broşür ve e–posta şeklindeki bilgidir. Bu savaş tarzının amacı, insanları ikna etmek ve onları değiştirmektir. Yöntemi de beyin yıkamadır. Yani hedef insan beynidir, insan beynine hükmetmektir.</p>

  <p class="normal">Yaşanmakta olan olaylarda açıkça görülmektedir ki, belli kesimlerin etkisinin kırılması nihayet toplumun devletine güveninin sarsılmasını hedef göstermeyi amaçlamıştır. Bu da bu tür olayların, ortak bir psikolojik savaş argümanına sahip oldukları anlamına gelmektedir.</p>

  <p class="normal">Çinli General <span class="idebold">Sun–Tzu‘nun</span>, 2500 yıl önce yazdığı ve Türk devletlerin parçalanması sürecinde kullanılan PS yöntemi, bugün için de geçerliliğini sürdürmektedir. Sun–Tzu’nun bazı önerilerine bakmak yararlı olacaktır:</p>

  <p class="normal">- Hasım ülkelerde iyi olan şeyleri gözden düşürünüz.</p>

  <p class="normal">- Hasım ülkelerin hakanlarının başarılarını küçük göstererek şöhretlerine gölge düşürünüz ve zamanı geldiğinde de kendi halkının onları hor görmesini sağlayınız.</p>

  <p class="normal">- Adi ve aşağılık kişilerin işbirliğinden yararlanınız.</p>

  <p class="normal">- Düşman halkın kendi aralarında olan uyuşmazlık ve kavgalarını yayınız.</p>

  <p class="normal">- Hasmınızın geleneklerini gülünç hale getiriniz.</p>

  <p class="normal">Bu öneriler, Türkiye’nin hasımları tarafından başarılı bir şekilde sürdürülmektedir.</p>

  <p class="normal1">Asimetrik Psikolojik Savaş!</p>

  <p class="normal">Türkiye’de tüm alanlarda asimetrik psikolojik savaş yöntemleri uygulanıyor.</p>

  <p class="normal">Muvazzaf subaylarla ilgili medyanın yoğun suçlamaları karşısında TSK kendine yönelik asimetrik psikolojik savaş açıldığından bahsetmişti.</p>

  <p class="normal">Bünyesinde “psikolojik harp dairesi” bulunan tek kurumun asimetrik bir psikolojik savaşın sonuçlarından şikâyetçi olması gerçekten çok garip bir durumdur. Garipliğin nedeni ise bir değil, iki değil daha çok...</p>

  <p class="normal">Bir defa, genellikle savaşın asimetrik niteliğinden şikâyet etmek için bir savaşın varlığını ve o savaşın bir tarafı olduğunu, ardından da o savaştaki adil olmayan bir güç dağılımının mağduru olduğunu kabul etmek gerekiyor. Psikolojik savaş, neresinden bakarsanız hile ve entrika boyutunun karakteristik olarak belirleyici olduğu bir savaş biçimidir.</p>

  <p class="normal">Asimetrik savaştan, yine kendini bu savaşın mağduru olarak görerek ilk bahseden kişinin George W. Bush olduğunu hatırlayalım.</p>

  <p class="normal">ABD istihbarat örgütlerinin, film endüstrisinin, insani yardım kuruluşlarının örtülü etki altına almalara zemin hazırlamak üzere psikolojik harbin hiçbir sınır tanımayan uygulamaları biliniyor. Bu uygulamalar; gözümüzün önünden tek tek geçtiğinde, söz konusu garabet bir an önce uyanmak istediğimiz bir kâbusa dönüşüyor.</p>

  <p class="normal">İktidar ve güç için kamuoyu nezdinde bir meşruiyet veya haklılık kazandırılabilmesi için girişim öncesi ve sonrası başvurulan akıl almaz, ahlak kaldırmaz yöntemler her geçen gün daha iyi görülüyor.</p>

  <p class="normal">Türkiye’yi kontrol altında tutma uğruna; 12 Mart’a giden süreçte NATO Gladyosu’nca başvurulan yöntemler yüzlerce masum gencin hayatına mal olmuştu.</p>

  <p class="normal">Polonya Gdansk başkaldırısı ve İran devrimi ile endişeye kapılarak, Türkiye’de Batı karşıtı yapılanma iktidara gelebilir endişesi duyan NATO Gladyosu, 12 Eylül’e giden süreci haklılaştırmak üzere verilen psikolojik savaş uğruna beş bin Türk gencinin kurban olması gerekmişti.</p>

  <p class="normal">İyice yerleştirilen ve stabilize edilen ABD vesayet rejiminin Türk devletini kilitlemesi daha ne kadar devam edecek?</p>

  <p class="normal">ABD-İngiltere’nin bölge egemenliği için Türkiye’den çatlak ses çıkmamasını istemesi ve gereğini yapması kaçınılmazdı! Ahlaksız ekonomik ve siyasi iktidarın sürdürülebilmesi için her şeyden önce çok etraflı bir psikolojik savaşın verilmesi gerekiyordu ve bu savaş uğruna birçok kişi itibardan düşürüldü, ötekileştirildi. Türk halkından, gelinen noktada birbirinden nefret eden zümreler, taraflar, kesimler yaratıldı.</p>

  <p class="normal">Türk halkında derin sancılara yol açan bütün kitlesel olayların bugün bu psikolojik savaş çerçevesinde tezgâhlandığını öğrenmek büyük bir psikolojik travmaya yol açıyor. Bu travma aynı zamanda toplumun bazı düzeylerde bir miktar rehabilite olmasını da sağlıyor. Özel bir müdahale olmadan halkın birbirine bu kadar kem gözlerle girişmediğini öğrenmek eminim Türk halkının birçoğuna acaba dedirtiyor, büyük ihtimalle halkın kendi bütünlük algısını psikolojik olarak yeniden tesis ediyordur.</p>

  <p class="normal">Türkiye’de ortaya serilen sayısız örneklerle bir yönetim biçimi olarak benimsenmiş olan <span class="idebold">psikolojik savaş</span> alanında bugün bir mağduriyet söyleminin ifade ediliyor olması gerçekten garip değil mi?</p>

  <p class="normal">Bu mağduriyetin giderilebilmesi için psikolojik savaşın hangi simetrik koşullarda cereyan etmesi gerekiyor acaba?</p>

  <p class="normal">Bunun için öncelikle şu soruya biraz daha açık cevap vermek gerekmiyor mu? Bu psikolojik savaşın tarafları açıkça güçlerini kullanmıyor mu?</p>

  <p class="normal">Yapılan açıklamalara ve kullanılan dile bakıldığında dönemsel öncelikler değişse de bir düşman tanımlaması var. Peki, girişilen psikolojik savaşta halkın simetri duygusunu karşılayabilecek nasıl bir güç dengesi olabilir?</p>

  <p class="normal">AKP’nin artık kendi savaşını, öteki tarafı olarak gördüğü kesimlere yönelik devlet gücünü tümüyle kullanırken, vazgeçmeye başlamasını beklemek olanaklı mı?</p>

  <p class="normal">Yabancı istihbarat örgüdü mensuplarının değişik kimlikle ülkede cirit attığı bir dönemde yaşananlar normal mi diyeceğiz!</p>

  <p class="normal">Asimetrik psikolojik savaş; ABD ve AB’nin tüm gücüyle destek verdiği AKP’li işbirlikçilerle, devletin ve milletin bekasını düşünenler arasında sürerken tarafsızlık ve suskunluk olur mu?</p>

  <p class="normal">Ne yapıldığını iyi anlarsan, ne yapacağına doğru karar verebilirsin.</p>
</body>
</html>
