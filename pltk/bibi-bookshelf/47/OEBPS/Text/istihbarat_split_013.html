<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15"><span class="idebold">I- DÜNYA İSTİHBARAT TARİHİ</span></h2>

  <p class="normal">Geleceği görebilmek, muhtemel sorunlar hakkında önceden bilgi sahibi olmak, olayların perde arkasına uzanabilmek, ancak sağlıklı istihbarat üretimiyle mümkün olabilir. Tarih boyunca istihbaratın lüzumu üzerinde birçok devlet adamı ve asker kişiler durmuşlardır.</p>

  <p class="normal">İstihbarat faaliyetleri, insanlık tarihinin başlangıcından itibaren varlığını sürdüren önemli bir teşkilatlanmadır.</p>

  <p class="normal">Bilginin, güç ve istenileni elde etmenin anahtarlarından vazgeçilmez bir şey olduğunu keşfeden insanoğlu, tarihi boyunca onu elde edebilmenin, gizliyi öğrenmenin yollarını aramıştır, aramaktadır. Bu nedenle gizlinin bilinmesi işi dünyanın en eski mesleklerinden birisini oluşturmuştur, bu da istihbarat ve haber alma faaliyetidir. Casusluk denen gizliyi öğrenme çalışmaları, önceleri başıboş ve bireyseldir, muhbirliktir. Ancak kapitalizmin gelişmesi ve ulus devletlerinin ortaya çıkması, bireyci istihbarat anlayışını devlete çevirmiştir. Böyle örgütlenmelerin modern anlamda birer gizli servis şeklini almalarının öyküsü çok eskilere dayanmaktadır.</p>

  <p class="normal">Belki bu geçmişi, CIA’den emekliye ayrılmış çok deneyimli eski bir casus olan Walter L. Pforzheimer gibi ilk insanlara kadar götürebiliriz. Ona göre ilk casusluk olayı Adem ile Havva arasında gerçekleşmişti. İncil’de bahsedilen ünlü “yılan” ilk casustu ve Havva ilk muhbir, Adem de ilk kurbandı.</p>

  <p class="normal">İktidar, egemenlik, sömürme ve güç savaşlarında tarih boyunca haber alma, yalan haber yayıp karşı gücü yanlış yönlendirme yöntemini hep uygulamıştır. Ticaret burjuvazisinin oluşması ve meta dolaşımının ulusal sınırları tanımamasından sonra haber alma hem boyut değiştirmiş, hem de daha profesyonel ve geniş bir yelpazeye yayılarak bir meslek bir sektör halini almıştır. Artık güç savaşlarında sadece haber alma değil, haber toplamaya karşı koyma, psikolojik harp yapma meslekten öteye; sanat haline dönüşmüştür.</p>

  <p class="normal">İlk haber alma/istihbarat örgütünün kim tarafından ve ne zaman kurulduğu kesin olarak bilinmemekle birlikte, bu mesleğin insanlık hayatında paranın yer almasından sonra ortaya çıktığı bilinmektedir. Para, güç ve iktidarın sembolü olduğundan dolayı, site devletlerinden modern devlet sürecine kadar insanoğlunun geçirdiği süreçte istihbarat, insanlık tarihinin akışını değiştirdi. Para ve dolayısıyla güce sahip olabilmek için rakip şehir, devlet veya imparatorlukları oyun sahnesinden atmak için yapılan bütün cephe savaşlarının öncesinde oldukça çetin ve bazen de keyifli istihbarat savaşları yaşanmıştır. Bu savaşlar tamamen gizli yürütülmekte olup, artık “düşman” ile ilgili gerekli bilgiler alındıktan sonra, legal cephe savaşına girişilmiştir.</p>

  <p class="normal">İstihbaratçılık, dünyanın en eski mesleklerinden biri olarak biliniyor. İstihbarat mesleğinin önemi, insanlık tarihinin akışını değiştiren semavi dinlerin kutsal metinlerinde de yer almıştır. İstihbaratçılık, bir meslek olmadan önce kervanlar, gezginler, büyücüler ve gezgin din adamları tarafından icra edilirdi. Meta dolaşımının hızlanması, sermaye birikiminin oluşması ile birlikte gelişen ticaret yolları ve artan nüfusla birlikte haber alma, hekimlik, tüccarlık, ziraatçılık gibi bir meslek haline gelmiştir. Özellikle baskıcı despotik yönetimlerde bir geçim kaynağı olmuştur.</p>

  <p class="normal1">Avrupa’da İstihbarat</p>

  <p class="normal">Avrupa’da sermayenin yönetimde tek söz sahibi olması ve uluslararası ilişkileri belirlemesinden sonra istihbarat mesleği, önemli “geçim kaynağı” olmuştur. Profesyonel sermaye oluşmadan önce istihbarat tamamen kilisenin kontrolünde ve çıkması muhtemel muhalefeti tasfiye etme aracı olarak kullanılmıştır. Kilisenin kendi egemenliğini kaybetmemek için, cadı avı ve aforoz mekanizmasını; din adamlarını da aynı zamanda birer muhbir, haber alma elemanı olarak kullandı. Kilise, derebeyler ve büyük toprak sahiplerinde oluşan sermaye birikiminden sonra iktidar gücünü kaybetmemek için yüzyıllar süren savaşlarda yüz binlerce insanı katlettirmekten geri durmamıştır. Bu anlamda semavi dinler arasında sicili en bozuk din maalesef Hıristiyanlığın Katolik yorumudur.</p>

  <p class="normal">Kilise, “iç iktidar” uğruna akıttığı/akıttırdığı kanın kat be katını “dış iktidar” uğruna akıtmaktan çekinmemiştir. Özellikle Orta Çağ’da Tapınak Şövalyeleri aracılığıyla yaptığı istihbarat ve açık cephe savaşlarında Musevi ve Müslümanlardan yüz binlerce insanın kanını akıtmıştır.</p>

  <p class="normal">19. ve 20. yüzyılda ise Avrupalıların sömürge politikaları tamamen istihbarat faaliyetleri ile yürütülmüştür.</p>

  <p class="normal1">Hititler ve Eski Mısır’da İstihbarat</p>

  <p class="normal">Casusluğa ilişkin elimizdeki ilk yazılı kayıt, MÖ 1370’te Hitit tabletlerinde görülmektedir. II. Ramses döneminde (MÖ 1224/1290) Hititlerle Kadeş Meydan Savaşı’nı yapan, sonra da ünlü barış antlaşmasını imzalayan Mısırlıların tarihlerinde de Hititlerin, casusluk ve haber alma teşkilatlarının mükemmel ve ani baskın taktiklerinde usta oldukları yazılıdır.</p>

  <p class="normal">Eski çağlarda da casusluk oyunları vardır. Yazılı tarihteki bilgilere göre 5000 yıl önce Mısır Kralı III. Tutmosis, kuşatma altındaki Yafa kentine ajanlarını gizlice gönderir.</p>

  <p class="normal">Tutmosis’in ajanları Yafa’ya un çuvalları içinde geçmiş ve kente ilişkin bilgi toplayarak krala bildirirler. Bu haber alma faaliyetinin savaş stratejilerini ne ölçüde etkilediği bilinmiyor. Ama III. Tutmosis, daha sonra sistematik bir hale gelecek olan bir mesleğin tohumlarını daha o dönemde atmış olur.</p>

  <p class="normal">II. Ramses, babası I. Seti’nin ölümünden sonra MÖ 1279 yılında genç yaşta tahta çıkar. Bu işi yapabilecek, yani Mısır’ı yönetecek bir firavun olarak görülmez. Firavun olması gerektiğini düşünen ağabeyi Senar’ın da büyük düşmanlığına maruz kalır. Ramses, başarılara imza atmış, çeşitli yerlere tapınaklar yaptırır ve Memfis’te bulunan ülke merkezini Pi Ramses’e taşır.</p>

  <p class="normal">Ağabeyi Senar, vazo ticareti ile uğraşır görünen bir Hitit casusu ile iş birliği yaparak kardeşi Ramses’i Hititliler karşısında yenik duruma düşürüp onun yerine firavun olmayı ve ülkeyi yönetmeyi amaçlar. Kız kardeşi Dolant ve kocası, kendini Libyalı bir büyücü olarak tanıtan Ofir isimli, Hitit casus şebekesinin başı olan birinin yalanlarına uyarak Ramses’e ve karısı Nefartari’ye karşı çeşitli komplolar yapmaya kalkışır. Ofir, kendini tek tanrılı bir dini yaymaya çalışan biri olarak tanıtmış, Ramses’in ve yandaşlarının inandığı tanrıların sahte olduğuna ve ülkeyi felakete götüreceğine halkı inandırarak taraftar toplamaya başlar. Böylece, çok tanrılı bir din anlayışı olan Mısır’da iç kargaşa yaratmaya çalışır. Aynı zamanda Ramses’e ve karısına karşı büyüler yapar, onları yok etmeye çalışır. Asıl amacı ise; casusluğu örtbas etmek mesajlarını Hititlilere daha rahat bir biçimde iletmektir.</p>

  <p class="normal1">Truva’da İstihbarat</p>

  <p class="normal">Ünl<a id="anchor-anchor"></a>ü Truva Savaşı’nda da bir casusluk hikâyesi yer alır. Bu savaş, ünlü antik şair Homer’in “İlyada” isimli eserinde son derece renkli ve etkileyici bir tarzda anlatılır. MÖ 1200 yıllarında, tahtadan yapılmış, içi oyuk, çok büyük bir at heykeli, Truva şehrinin aşılmaz, yüksek duvarlarının dışında terk edilir. At heykelinin içinde, dokuz yıldır Truva şehrini kuşatmış olan Yunan ordusundan silahlı bir grup asker vardır. Duvarların üzerinden, gözetleme kulelerinden bakan Truvalılar, Yunanlıların kuşatmayı kaldırmış olduğunu, gemilere binip açıldıklarını görürler. Geride sadece o büyük ve tahtadan at heykelini bırakırlar. Truvalılar at heykelini bir savaş ganimeti olarak şehrin yüksek duvarlarından içeriye alırlar. Zaferlerini kutlamak için o gece büyük şenlikler yaparlar. Herkes sarhoş olup sızar. Gece at heykelinin karnındaki gizli kapak açılır ve Yunan askerleri dışarıya çıkar. Kapılardaki, gözetleme kulelerindeki Truvalı nöbetçiler öldürülür. Açıkta bekleyen Yunan donanmasına işaret verilir. Gemilerin karaya yaklaşıp öteki Yunan askerlerinin de gelmesiyle, Truva şehri kolayca Yunan ordusunun eline geçer. Böylece klasik savaşla elde edilemeyen şehir, bir casusluk faaliyeti sonucunda ele geçirilir.</p>

  <p class="normal">Bugün bu olayın anısı hâlâ sürmekte, bazı kötü niyetli casus bilgisayar yazılımlarına “Trojan” adı verilmektedir. Trojanlar (Truva atı), iki kısımdan oluşan ve uzaktan sahibi tarafından kontrol edilerek kullanılan casus programlardır. Bu casus programlar sayesinde bir bilgisayarla başka bilgisayarlara girilebilir, içindeki bilgiler ele geçirilebilir ya da yok edilebilir. Bu türlü programlar bugün internetteki istihbarat işleri için de kullanılmaktadır.</p>

  <p class="normal">Çin’de İstihbarat</p>

  <p class="normal">Dünyada köklü istihbarat geleneğine sahip iki ulustan biri Yahudilerse, diğeri de Çinlilerdir. Yazılı tarihin ilk zamanlarından itibaren kaydedilen istihbarat olaylarına baktığımızda, Çinlilerin bu konuda uzmanlaştıklarını görüyoruz.</p>

  <p class="normal">MÖ 6. yüzyılda yaşayan Çinli filozof Sun Tzu, savaş sanatıyla ilgili bilinen ilk kitabı yazmıştır. “Harp Sanatı” dünyanın ilk strateji ve istihbarat kitabında Tzu, istihbaratın önemini vurgular. Tzu, “Bilgi, düşmanı yakından tanıyanlardan alınmalı. Düşmanı yakından tanıyanları da beş gruba ayırmalı: Düşman içindeki casuslar, mahalli casuslar, inanç değiştiren kişiler, hükümlüler ve savaştan sağ dönenler. Bir hükümdar için eğer bu beş casus görev başında ise, korkmasın, rahat uyusun. Çünkü o artık çok güçlüdür. Casuslardan iyi yararlanmak için onlara cömert davranmak gerekir. Casuslardan önemli başarılar elde etmek, akıllı bir devlet adamının, ileri görüşlü bir ordu komutanının işidir.” der ve ekler: “Başkasını ve kendini bilirsen, yüz kere savaşsan tehlikeye düşmezsin; başkasını bilmeyip kendini bilirsen bir kazanır bir kaybedersin; ne kendini ne de başkasını bilirsen, her savaşta tehlikedesin.” “Düşmanını bil, kendini bil, yüz savaş bile yapsan, başın ağrımaz.” ve “Bilgi, düşmanı tanıyandan edinilmeli.” diyen Sun Tzu, sınır ötesi casusluğa işaret etmiştir.</p>

  <p class="normal">Çin gezginleri, Türklerle aralarında başlayan ve uzun yıllar devam eden savaşlar sırasında kullandıkları casuslar vasıtasıyla başarılı olmuşlardır. Söz konusu Çin gezginlerinin casusluk faaliyetleri özellikle Hunlara büyük zarar vermiştir.</p>

  <p class="normal">Türklere karşı uygulanan istihbarat çalışmaları Çinlilerle sınırlı değildir. Papaların faaliyetleri de önemli bir yer tutmaktadır. Örneğin dönemin papası, Atilla’nın büyüden korktuğunu casusları sayesinde öğrenmiştir. Papaların Türklere karşı istihbarat faaliyetleri, daha sonra Selçuklular ve Osmanlılar döneminde de devam etmiştir.</p>

  <p class="normal1">Yahudilerde İstihbarat</p>

  <p class="normal">Uzmanlara göre, casusluk ya da teknik adıyla espiyonaj faaliyetlerinin izlerine Tevrat’ta “Ve Rab Musa’ya söyleyip dedi; İsrailoğullarına vermekte olduğum Kenan diyarına casusluk yapmaları için adam gönder.” şeklindeki ifadelerde rastlamak mümkün. Böylece, Eski Ahit’te, Yuşa Peygamber’in Filistin’in fethi sırasında bölgeye iki ajan gönderdiğinden bahsediliyor. Tevrat’ta da Musevilerin casusluk faaliyetini kutsayan birçok ayet var. Onlardan biri şöyle:<br class="chapter" />
  “...ve Musa onları Kenan topraklarına, oraların ne olduğunu, orada yaşayan insanların kuvvetli mi zayıf mı, sayıca çok mu az mı olduklarını görmeleri için gizlice yolladı.”<br class="chapter" />
  İstihbarat tarihi Yahudi casuslarla doludur. Ancak bunlar İsrail devleti kurulana kadar farklı ülkelere hizmet etti. Birinci büyük savaşla birlikte Yahudilerin ulusal hedefleri ortaya çıktı. 1914’te 80.000 Yahudi’nin yaşadığı Filistin’de İngiltere safında olmaları gerektiğine inanan Museviler, Aaron ailesinin casuslukları sayesinde Kudüs’ün Osmanlıların elinden çıkmasını sağladılar. İkinci savaşta da İngiliz-Yahudi dayanışması sürdü.</p>

  <p class="normal">Filistin müftüsü, Londra’nın isteğiyle pusuya düşürülüp öldürüldü. Ancak milliyetçi Yahudiler o noktada İngiltere’nin Filistin konusunda kendilerine oyun oynadığı inancına kapılıp Kudüs Genel Valisi Lord Moyne’ye suikast düzenlediler ve daha ötesi Nazi Almanya’sıyla iş birliği için zemin yokladılar.</p>

  <p class="normal">Abraham Stern, Hitler’in Yahudi aleyhtarlığını kendi ulusu adına değerlendirebileceklerini düşünür. “Siz Yahudileri Avrupa’dan temizlemek istiyorsunuz. Buna evet. Gönderin hepsini Filistin’e, kurtulun... Öldürmek, kamplar kurmak masraflı ve askeri oyalayan bir şey” der. Stern, 1942’de Tel Aviv’de İngiliz polisi tarafından sıkıştırılır ve kaçmaya çalışırken öldürülür.</p>

  <p class="normal">1950’lerde İsrail MOSSAD’ı kurar. MOSSAD; Mısır lideri Nasır’ın kanal macerasının ABD tarafından fazla önemsenmediğini fark edince, Kahire’deki Amerikan varlığına saldırılar düzenleyip bunu Arapların yaptığı izlenimi verecek kadar da profesyonelleşmişti. ABD’de, “Siyonist Eylemler İçin ilk Yardım Komitesi” adı altında bir casusluk teşkilatı kurulur.</p>

  <p class="normal1">Haşhaşiler</p>

  <p class="normal">Hasan Sabbah’ın kurduğu Bâtıni hareketinin fedaileri olan “Haşhaşiler”, aynı zamanda bir casus olarak, uyuşturucuyla beyni yıkanmış bir şekilde sıra dışı bir motivasyon türüyle karşımıza çıkmaktadır. Fedailer, Anadolu Selçuklularının saraylarına kadar sızmayı başarmışlardır.</p>

  <p class="normal">8. yüzyılda İsmailliğin Nizari kolundan çıkan bu topluluğun 14. yüzyıla dek faaliyetlerini sürdürdükleri sanılmaktadır. Kapalı bir topluluk olan Haşhaşiler, radikal bir din akımının takipçileri olarak ortaya çıktılar. Suikastı, Eyyubilere, Selçuklulara ve Abbasilere karşı siyasi yaptırım aracı olarak kullandılar. Avrupa dillerine Haçlı Frankları tarafından taşınan “Assassin” sözcüğünün kökeni “Haşhaşin”dir.</p>

  <p class="normal">Kendilerine “El Davatül Cedide (yeni dava, yeni öğreti)” veya “Fedaayiin (fedailer)” derlerdi. İran kökenli bu örgüt, bölgeyi hâkimiyetlerinde bulunduran ve İsmailileri baskı altına almaya çalışan Selçuklulara karşı mücadele etmek amacıyla cinayeti sistemli bir saldırı aracı olarak kullanmaya başladılar. Etrafa saldıkları korkuyla elde ettikleri etkin nüfuzu koruyabilmek için cinayetleri genelde halka açık mekânlarda, bilhassa camilerde işlemeyi tercih ediyorlardı. Hedeflerine kılık değiştirerek yaklaşan Haşhaşiler, kurbanlarına kurtulma olasılığı tanımamak için zehir, ok ve yay gibi araçlardan kaçınıp, hançer kullanmayı tercih ediyorlardı. Hiçbir koşul altında intihara girişmeyip hep yakalandıkları kişiler tarafından öldürülmeyi yeğlediler.</p>

  <p class="normal">“Berid/Barid”, Latincede posta hayvanı anlamına gelen, “Veredus”tan gelme bir kelimedir. Sasaniler, Roma, Bizans, Emeviler, Abbasiler posta teşkilatına önem verdiler. Posta teşkilatı o gün için at, deve kullanan postacılarla yapılır ve sultanlar en güvenilir adamlarını bu işle görevlendirirlerdi. Tarihi verilere göre, posta teşkilatlarının casusluk gibi çok önemli bir görevleri daha vardı. Doğu Roma’da, posta teşkilatının en önemli işi, vazifesi casusluktu.</p>

  <p class="normal">Emevi Devleti, Berid teşkilatına çok önem vermiştir. Esasında, resmî posta ve istihbarat teşkilatı, Orta Çağ’ın büyük Türk ve Moğol devletlerinde mevcut olduğu gibi, daha sonra da devam etmiştir. İslamiyet’ten önce Türk devletlerinde “Ulak/Ulağ” adı altında mevcut olan bu teşkilat, Moğol devletlerinde de “Yam/Ulaa” ismiyle mevcuttu. Türk Devletlerinde kullanılan “ulak” kelimesi, Selçuklular devrinde başlayarak, diğer Türk-İslam devletlerinde de “Berid” kelimesinin yerini almıştır.</p>

  <p class="normal">Bu posta teşkilatlarında, “sai, kasid, peyk” gibi koşucu habercilere ve casus şebekelerinde de tesadüf edilmektedir. Bu ulak yahut yam (bazı devletlerde çapar) ismi altında teşkilatın, tıpkı Berid teşkilatı gibi, zaman zaman bazı hükümdarlar tarafından düzenli ve mükemmel bir posta sistemi şeklinde tanzim edildiği ve bazı zamanlarda ise yollar, köy ve kasabalar üzerindeki yükletilmiş bir angarya şeklinde devam ederek birçok suiistimallere ve şikâyetlere yol açtığını görüyoruz.</p>

  <p class="normal">Tarih boyunca her devlet bu tür istihbarat faaliyetlerinde bulunmuş ve bu amaç uğruna geniş bir istihbarat ağı kurmuştur. Ülkeler arası karşılıklı istihbarat ve ülke içerisinde mevcut düzen veya iç asayiş karşıtı faaliyetler için de devletin yine aynı istihbarat yöntemini kullanması en doğal hak olarak görülmüştür. İstihbarat faaliyetleri iki aşamalı olarak uygulanmıştır.</p>

  <p class="normal">Bunlar;</p>

  <p class="normal">- Dış istihbarat: Yabancı devletlerde olup biteni öğrenme ve bu doğrultuda önleyici tedbirler almaya yönelik istihbarat faaliyetleri.</p>

  <p class="normal">- İç istihbarat: Ülke içinde olup biten her türlü asayişsizliği ve eylem çabalarını öğrenme ve bu doğrultuda önleyici tedbirler almaya yönelik istihbarat faaliyetleri.</p>

  <p class="normal">Günümüzde olduğu gibi geçmişte de devletlerin gelecekleri ile ilgili alacağı pozisyonlarda istihbarat faaliyetlerinin kullanılmasında en önemli etken devletin veya kişi ve grupların hedef alındığı durumları ortaya çıkararak, gerekli tedbirlerin alınması gerekliliğiydi. Yine devlet hayatında önceden olabilecek olayları görebilmek ve ona göre tavır almak ancak istihbarat faaliyetleri sonucu elde edilecek bilgilere bağlıdır. Bu açıdan her zaman istihbarat faaliyetlerine ihtiyaç vardır.</p>

  <p class="normal">Modern çağda, her ülkenin, yabancı devlet hakkında bilgi toplamak, toplanan bilgileri değerlendirmek ve hassas taraflarını kullanarak onları zayıflatmak, bölmek için yapılan faaliyetlerine genel anlamda istihbarat adı verilmektedir?<sup class="calibre3"><a href="../Text/istihbarat_split_085.html#footnote-245975-45" id="footnote-245975-45-backlink">[45]</a></sup> “Akıl, zekâ, anlayış, malumat, haber, bilgi, vukuf, işitilen haberler, muteber olan havadis, duyulan şeyler, toplanan bilgiler, alınan haberler, bilgi toplama, haber alma” olarak adlandırılan istihbarat kelimesinin teknik olarak anlamı “haberlerin (ham bilginin) işlenmesi (tasnif, kıymetlendirme, yorum) sonucu üretilen bir ürün veya bilgi” veya (intelligence), planlama, araştırma, deliller toplama, çeşitli akli ve tecrübî ilmi metotlar ile onları değerlendirip bir sonuca varma ve kullanmadır?<sup class="calibre3"><a href="../Text/istihbarat_split_086.html#footnote-245975-46" id="footnote-245975-46-backlink">[46]</a></sup></p>

  <p class="normal">İnsanlık tarihi boyunca olması muhtemel olaylar hakkında, toplanan bilgilerin değerlendirme sonuca bir pozisyon alınması bir gerekliliktir. Bu gereklilik bütün diğer devletlerde olduğu gibi Türk devletlerinde de son derece önemli bir yer tutmuştur.</p>
</body>
</html>
