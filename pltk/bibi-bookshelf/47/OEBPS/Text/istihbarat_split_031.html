<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_29"><span class="idebold">I- CASUSLUK</span></h2>

  <p class="normal">Casusluk dünyanın en eski mesleklerinden biri olarak biliniyor. Yazılı tarihteki bilgilere göre bundan 5000 yıl önce Mısır Kralı III. Tutmosis, kuşatma altındaki Yafa kentine ajanlarını gizlice göndermişti.</p>

  <p class="normal">Tutmosis’in ajanları; Yafa’ya un çuvalları içinde geçmiş ve kente ilişkin bilgi toplayarak krala bildirmişti. Bu haber alma faaliyetinin savaş stratejilerini büyük ölçüde etkilediği biliniyor. III. Tutmosis’in, döneminde daha sonra sistematikleşecek bir mesleğin tohumları da atılmış olur.</p>

  <p class="normal">Casusluk ya da teknik adıyla espiyonaj faaliyetlerinin izlerine İncil’de Hz. Musa’nın “Gidin ve o ülkede gerekli araştırmaları yapın” şeklindeki ifadelerinde de rastlamak mümkündür. Ayrıca Eski Ahit’te, Hz. Yüşa’nın Filistin’in fethi sırasında bölgeye iki ajan gönderdiğinden bahsedilir.</p>

  <p class="normal">İslamiyet’te Kur’an’da, Süleyman Aleyhisselâm’ın kuşlardan ve cinlerden ordularının olduğu, cinlerin kaleler, havuzlar ve kazanlar yaptıkları, içlerinde bina ustalarının ve denizlere dalan dalgıçların bulunduğu, ayrıca birkaç bin kilometre uzaktan Belkıs’ın tahtının anında getirildiği anlatılır (Enbiyâ, 21/82; Neml, 27/39; Sebe’, 34/12; Sa’d, 38/37).</p>

  <p class="normal">Ayetler, bizi fizik ötesi âlemlere götürmekte ve metafizik vakalarla tanıştırıp, cin, şeytan ve ruhânîlerle kalbin ve hissin diliyle konuşabileceğimiz bir âlemde gezdirmektedir. İnsanlık, şu anda bu işin henüz elif-basında ve emekleme devresinde bulunmaktadır. Telepatinin, ruhlarla konuşmanın, cin ve şeytanlarla en geniş sahalarda haberleşme yapmanın ve onları emir altına alıp iş gördürmenin perdesi yeni yeni aralanmaktadır. Maddeyle alakalı laboratuarlarda halledilemeyen meseleler olacak, görülmeyen alemlere ve canlılara müracaat lüzumu duyulacak ve başka âlemlerden gelen şifreleri çözmek için nezih veya habis ruhlara, cinlere ihtiyaç baş gösterecektir. İrtibat arttıkça, onları kullanma sahalarına temayül de artacaktır.</p>

  <p class="normal">Cinler, Hz. Süleyman’a hizmet ediyorlardı. Ayetin ifadesiyle, emrinde bulunan cinler, Hz. Süleyman’ın kendilerinden yapmalarını istediği şeyleri yaparlardı. Sanat eserleri ortaya koyarak, bu sanatın gelişmesi ve gelişmesi konusunda insanlara büyük destekleri olmuştur. İleride cinler, aynı sahada daha geniş çapta kullanılacak ve onları istihdam edenler, son sınır taşlarını yerlerine koyacaklardır.</p>

  <p class="normal">Yine Kur’ân’da, Hz. Süleyman’ın cinleri denizlerin diplerine dalma ameliyesinde istihdam ettiği de belirtilmektedir. Telepatinin bu işle alakası vardır veya yoktur; fakat her halükarda, bir gün iaşeleri temin edilerek, cin taifeleriyle deniz altında üç-beş ay kalınabilecektir.</p>

  <p class="normal">Savaşta cinlerin büyük çapta kullanılabileceğine ayet işaret etmektedir. Büyük devletler, teknik ve teknolojik sahada verdikleri kavga ve mücadelede cinleri kullanıp, -haberleşmede dinlenme ihtimali ortadan kalktığı ve çok seri hareket ettikleri için- telsiz ve telgrafın çalışması ve kod, şifre ve anahtarlarının ele geçirilmesi hususunda cinlerden faydalanacaklardır.</p>

  <p class="normal">Cinler ile konuşmanın sağlanması, emniyet teşkilatlarının da işine yarayabilir. Meydana gelen veya gelişme safhasında olan faaliyetler ve grup olayları anında merkeze bildirilip, kontrol altına alınabilir. Kim bilir belki o zaman, cinlerden de komiserler ve emniyet müdürleri olacaktır. Ve gün gelecek, milletlerin gizli bir şeyi kalmayacak, cin ve şeytanlar bütün kapalı şeyleri, milletlerin sırlarını ve gizli yanlarını açığa çıkararak, herkesin en gizli yönlerine muttali olma imkânını sağlayacaklardır. Ne var ki insan, her şeyi ruhanilerin ve cinlerin yaptıklarına inanacak ve bu sahadaki gelişmeler sonucunda cinlerin bu şekilde kullanılması, bir bakıma Allah’ın ve Kur’an’ın inkârına yol açacak; neticede de insanlar, ruhlarını tatmin için bunları kullanabileceklerdir.</p>

  <p class="normal">Enbiyâ suresinin 82. ayetinde, cinlerin daha başka işler de gördükleri belirtilerek, belki cinlerin ileride bizim bilemediğimiz ve tahmin edemediğimiz daha pek çok işlerde de kullanılabileceğine işaret olunmaktadır. Bunu, ister bin senelik hâdiselerin kitaplaştırılması, ister yerin altına ve yeraltındaki madenlere vakıf olma ve isterseniz deniz dibinde yüzyıllardır bulunamayan batık gemilerin tespiti, yeni zenginlik kaynaklarının keşfi veya cinleri uzay dalgıçları, ya da cin uydular şeklinde istihdamla değişik bilgiler edinilmesi olarak düşünmek mümkündür.<sup class="calibre3"><a href="../Text/istihbarat_split_215.html#footnote-245975-175" id="footnote-245975-175-backlink">[175]</a></sup></p>

  <p class="normal">İstihbarat faaliyetlerinin çeşitlendiğini, zenginleştiğini ve profesyonelleştiğini görmek için Ortaçağ dönemi ve Rönesans’ı beklemek gerekiyor. Bu dönem Avrupa’sında diplomasi ve istihbarat kavramları birbirine çok yakındı. Öyle ki yaygın kanaate göre elçiler ile ajanlar arasında belirgin bir fark yoktu.</p>

  <p class="normal">İngiltere’de Kraliçe I. Elizabeth zamanında casusluk ulusal güvenlik için gerekli bir uygulama alanına dönüşmüştü. Kraliçenin kadrosunun özenle hazırladığı istihbarat sistemi Sir Francis Walsingham (1532-90) tarafından yürütülüyordu. O dönem İngiltere’sinin Kıta Avrupa’sındaki en büyük rakibi, daha doğrusu düşmanı İspanya idi. Kaynaklara göre bu, sayıları hiç de azımsanmayacak düzeyde olan İngiliz ajanlarının İspanya’da cirit atması için yeterli bir gerekçeydi.</p>

  <p class="normal">Casusluk, uluslararası ilişkilerde, diğer bir devlet hesabına olarak, bir devletin askeri, siyasi, ekonomik, teknik ve başka alanlarda gizli olarak bilgilerinin toplanması ve diğer devlete aktarılmasıdır.</p>

  <p class="normal">Genel kanı; şimdiki casuslar artık halk arasında iş bitiriyor. Biraz geveze, ağzında bakla ıslanmayan, tam casusların arayıp da bulamadığı lokma cinsler, her meslekte vardır.</p>

  <p class="normal">Yerin kulağı var sözü boşuna söylenmemiş sözdür.</p>

  <p class="normal">Casusun kötüsü dile düşenidir!</p>

  <p class="normal">Hemen her ülkenin iç hukukunda bu alanda hükümler mevcuttur ve ceza kanunlarına girmiştir. Yabancı veya kendi uyruğunda olması durum değiştirmez. Ancak diplomatik statüsü olarak yabancıların böyle eylemler halinde yakalanmaları genellikle sınır dışı edilmeleri sonucunu verir ve o diplomat “İstenmeyen Kişi” (Persona Non Grata) ilan olunur.</p>

  <p class="normal">Bugün casusluk eylemi kişilere bağlı olmaktan çıkmıştır. Teknik araçların çok gelişmesi bu durumu yaratmıştır, bugün de devam etmekle beraber, artık gizli dinleme ve fotoğraf araçları çok yüksekten uçan casus uçaklarındaki veya gemilerdeki elektronik cihazlar, uzayda casus uydular gibi araçlardan çok etkili roller oynamaktadırlar.</p>

  <p class="normal">İkinci Dünya Savaşı’ndan sonra casusluk olayları çok artmış ve teknik bir nitelik kazanmıştır.</p>

  <p class="normal">- Atom bombasına ait sırların bazı bilim adamlarınca Rusya’ya verilmesi,</p>

  <p class="normal">- ABD’nin casus uçakları olan U-2’lerden birinin Rusya, üzerinde düşürülüp pilotunun yakalanması sonucu 1960 Mayıs’ında Paris’te yapılacak Doğu-Batı Zirve Konferansı’ndan vazgeçilmesi,</p>

  <p class="normal">- İngiltere’de Savunma Bakanı’nın Ruslarla ilgisi olan kiralık kadın şebekesiyle ilişki kurması ile ortaya çıkan Profumo Skandalı,</p>

  <p class="normal">- Pueblo isimli bir ABD casus gemisinin Çin Denizi’nde yakalanması,</p>

  <p class="normal">- Londra’daki Sovyet büyükelçiliğinin yüzden fazla diplomatın casusluk yaptıkları gerekçesiyle 1971’de topluca İngiltere’den sınır dışı edilmeleri,</p>

  <p class="normal">- Batı Almanya Başbakanı Brandt’ın başdanışmanının Doğu Alman casus olmasının anlaşılmasıyla başbakanın istifası ve hükümetin düşmesi gibi durumlar,</p>

  <p class="normal">- NATO’da görevli sekreterlerin Doğu Almanya’ya kaçışları, son yılların önemli casusluk olaylarıyla ilgilidir.</p>

  <p class="normal">Her zaman casusluk faaliyeti yapılır. Tarih örnekleriyle dolu. İşte istihbarat kitabımda konuyu detaylı olarak ele almıştım.</p>

  <p class="normal">İstihbarat faaliyeti devletler arasında yapılır, iktidar kavgası için yapılır. Bilgi, teknoloji, ürün akla gelen hemen her konuda yapılır. Herkes ajan olmak çabasında.</p>

  <p class="normal">Yabancı istihbarat örgütleri gazeteci, iş adamı akademisyen görüntüsü altında Türkiye’yi mesken tutmuş durumda. Hemen her ülke istihbarat örgütü cirit atıyor.</p>

  <p class="normal">Devletin istihbarat örgütleri ise kendi içlerinde karşıt grubu takiple görevli. Üstüne üstlük bir de resmi olmayan gayri resmi istihbarat örgütüne karşı dikkat kesilmiş vaziyette.</p>

  <p class="normal">Dünyanın önde gelen ülkelerinde görülmeyen kaos hali.</p>

  <p class="normal">İstihbarat bir devletin kılcal damarlarıdır. Tıkanması halinde kan toplar, kangren olur, kalp kapakçıkları kapanır, çalışmaz, beden hareketsiz kalır.</p>

  <p class="normal">Tıpta buna tıkanan damarların açılması kapakçıkların değiştirilmesi gibi birçok tedavi uygulanır.</p>

  <p class="normal">Devletin istihbarat ağı ise parçalanmış durumda. Devletin üst kurumları arası güvensizlik aşılamıyor.</p>

  <p class="normal">Her gün devletin gizli raporları, belgeleri bir gazetede yayınlanıyor. Ya da birilerinin ofisinde ele geçirildiği söyleniyor. Suçlanan ise büroma konuldu diyor. Her şey birbirine karışmış vaziyette.</p>
</body>
</html>
