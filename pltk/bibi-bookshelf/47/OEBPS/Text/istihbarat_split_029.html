<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_28"><span class="idebold">VI- İSTİHBARAT VE MEDYA</span></h2>

  <p class="normal">Günümüzün gerçekte olağanüstü etkileme kabiliyeti olan medyayı anlamak çok önemlidir. Hayatın hemen hemen her alanını etkileyen ve bütün dünyayı köy haline getiren medyayı; “İnsanların ve toplumların fikirlerini, zihinsel eğilimlerini, olayları değerlendirmelerini, haber ve bilgi toplamada, şekillendirmede ve yönlendirmede rakipsiz, keskin ve manevi bir güçtür” veya “İnsanın düşünsel yapısına egemen olan yargılayıcı ve belirleyici bilgi ve haber mekanizmasıdır” diye tarif edersek tam isabet etmiş oluruz. Ancak konuya başlamadan önce çıkış noktası olan temel ve önemli bir hususa değinmek gerekir. Günümüzün dünya medyası ve yerel medyası her ikisinin dünya toplumları ve insanları üzerindeki olağanüstü etkisinin ve gücünün anlaşılması ve doğru bir şekilde analiz edilmesi kaçınılmaz bir gerçektir.</p>

  <p class="normal">Aklıselim bir kişi dünya gelişmelerine baktığı zaman Batı’nın İslam ile amansız ve haksız bir savaş psikolojisi içinde olduğunu görecektir. Bu savaş askerî, kültürel ve ekonomik boyutları yanında medyatik boyutu da içermektedir. Bu husus farazi bir mesele değil ortada somut bir realitedir. Burada aydın bir şekilde analiz ederek çözmeye çalışacağımız konu budur.</p>

  <p class="normal">- Batı İslam’a karşı açtığı medyatik ve psikolojik savaşını nasıl yürütüyor?</p>

  <p class="normal">- Batı sözde ‘özgür medya’ ifadesinin arkasında ne gibi planlar saklıyor?</p>

  <p class="normal">- Bu savaşın amacı ve hedefleri nelerdir?</p>

  <p class="normal">Fikir; tarih boyunca toplumların ve bireylerin hayat tarzının şeklini belirlemede doğrudan etkilemiştir. Fikir; toplumların ve bireylerin hem geçmişini, bulundukları zaman dilimini hem de geleceklerini de mutlak anlamda belirler. Diğer bir ifadeyle insanların benimsedikleri fikir onların davranışlarını ve yaşayış biçimlerini etkiler ve şekillendirir. Ayrıca ön bilgi de zihinsel hareketinin meydana gelişinde önemli bir husustur. Verilen ön bilgi yanlış olursa hem zihinsel hareketinin hem de çıkacak sonucun ve kanaatin yanlış olmalarına yol açacaktır. Bu gerçeği anlayan Batı; insanların zihnine, fikrine ve yaşayış tarzına egemen olmak için psikolojik ve medyatik bir savaş yürütmeye başlamıştır.</p>

  <p class="normal">Bu ise psikolojik ve medyatik savaşın ta kendisidir. Batı’nın insanın zihnine, fikrine ve yaşayış tarzına egemen olmak için izlediği en tehlikeli ve etkili metot; kendi çıkarlarına uygun olacak şekilde Müslümanların düşünüşlerini programlama metodudur. Böylece Batı’nın dünya ile ilgili siyasetini, hedefini ve çıkarlarını sağlama hususunda engel ve rakip olabilecek olanların önü kesilmiş olacak ve diğer toplumların doğru olarak kalkınması için karşılarında büyük bir engel çıkmış olacaktır. Bu nedenle insanlığın düşünüşlerini programlama metodunda Batı’nın yöntemi; dünyada cereyan eden olaylar ve haberler ile ilgili bilginin kaynağı Batı merkezli olmasıdır.</p>

  <p class="normal">- İnceleme ve araştırma yapan, bilgi toplayan yüzlerce üniversite ve enstitü vardır.</p>

  <p class="normal">- İsrail varlığı istihbarat teşkilatına bağlı Uneal Denkmann enstitüsü.</p>

  <p class="normal">- Stratejik araştırmalar merkezi Rockfeller Kurumu.</p>

  <p class="normal">- Bilgi merkezi For Vaundeash.</p>

  <p class="normal">- Rand Corporation</p>

  <p class="normal">- Uzak ve Orta Doğu’nun sosyal araştırmalar konseyi.</p>

  <p class="normal">- Orta Doğu araştırmalar grubu.</p>

  <p class="normal">- Alman Friesisch Ebert Kurumu.</p>

  <p class="normal">- Barty Uluslararası Araştırmalar Enstitüsü.</p>

  <p class="normal">- Shikagow Dış Ve Askerî Araştırmalar Merkezi.</p>

  <p class="normal">- Brettiston Uluslararası Araştırmalar Merkezi.</p>

  <p class="normal">- Harford Uluslararası İşler Merkezi.</p>

  <p class="normal">- Amerikan Kalkınma Örgütü ve bunun dışında casusluk, etüt, stratejik, ekonomik, sosyal, psikolojik ve dini gibi araştırma yapan onlarca hatta yüzlerce enstitü ve merkezler bulunmaktadır.</p>

  <p class="normal">Bunların tek amacı; insan zihinsel yapısı, yaşayış tarzı, yönelişi ve tutumu hakkında araştırmak ve bu doğrultuda etkilemek için teşhisler koymaktır. Zira bu bilgi kaynaklı araştırmalar merkezleri diğer insanlarla alakalı bilgileri toplamada ve gerçekleri öğrenmede çok sayıda uzman ve profesyonel kişileri görevlendirmektedir. Bütün bu gerçekler karşısında şu kesin olarak bilinmelidir ki; Batı’nın kendi dışındakilerle yönelik tutumunu ve siyasetini belirleyen ve yönlendiren bu araştırma merkezleridir. Bu belirleme ve yönlendirme sadece askerî, sosyal ve ekonomik değil medya ve psikolojik boyutlarını da içine alır.</p>

  <p class="normal">Dünya çapında haber ve medya kaynağına egemen ülkeler ABD, Fransa, İngiltere, Almanya ve Rusya’dır. Bu devletler dünya medyasının kullandığı bilginin ve kaynağının %90’ına egemendir. Rakamsal olarak bu devletler dünya çapında 70.000 yayın yapan istasyon ve radyolara sahip iken, İslam âleminde 7.000’i geçmeyecek şekilde yayın istasyonu vardır.</p>

  <p class="normal">Aynı zamanda bu devletler 50.000 televizyon ve uydu bağlantılı kanala sahip iken, üçüncü dünya ülkeleri 3.000’i aşmayacak şekilde kanala sahiptir. Aradaki farkın ne denli korkunç olduğu gözler önünde açıktır. Haberciliğin, gazeteciliğin ve haber ajanslarının dünya trafiğindeki akışının %90’ını düzenleyen sadece 5 ajanstır.</p>

  <p class="normal">- Reuters Haber Ajansı; İngiltere.</p>

  <p class="normal">- The Associated Press (AP) - ABD.</p>

  <p class="normal">- Yourat TV Bras; ABD.</p>

  <p class="normal">- Fransız Haber Ajansı.</p>

  <p class="normal">- Alman Haber Ajansı.</p>

  <p class="normal">Bu ajanslar dünya haberlerinin %90’ına, sadece Amerika ise %50’sine egemendirler. Günlük olarak da dünya haber merkezlerine ve gazetelerine 40 milyon kelime ve kavram dağıtılmaktadır. Üçüncü dünya ülkelerinin medyasına gelince o; günlük olarak sadece 30.000 kelime dağıtmaktadır.</p>

  <p class="normal">Diğer bir ifadeyle Batılı devletlere bağlı ajansların yayınladığı haberlerin %90’ını bütün dünyaya verirken, üçüncü ülkelerinki sadece %1’idir. Kısacası; dünya medyasını teşkil eden habercilik bu beş ajansın dışına çıkmamaktadır. Buna ‘Haber Stokçuluğu’ denilmektedir. Dünyadaki olayların ve haberlerin süzgeci bu ajanslardır. Bilginin ve dünyada gelişen olayların haberlerinin tek kaynağı Batı iken, bu beş haber ajansının hem kendi çıkarlarına hem de tabi oldukları devletlerin çıkarlarına uygun olarak bir olayı ve haberi şekillendireceği ve bu istikamette dünya izleyicilerini etkilemek için yönlendireceği açıktır.</p>

  <p class="normal">Dünya medyasının haber sunuşlarına bakıldığı zaman şu sonuç ortaya çıkıyor:</p>

  <p class="normal">- Medya önce cereyan eden olaya el koyuyor,</p>

  <p class="normal">- Haber endüstrisi, yani haber üretme fabrikasında haber üzerine köklü bir operasyon yapılarak ona istenilen şekil veriliyor,</p>

  <p class="normal">- Son aşama olarak haber bülteninde bütün dünyaya duyuruluyor. Yani salt habercilik diye bir şey yoktur. Bu söz sadece insanları kandırmaktan başka bir işe yaramaz. Bu gerçeğin fotoğrafını çizmek için güncel gelişmelere bakmak gerekir.</p>

  <p class="normal">Amerikan gazetelerinde; ABD’nin askerlik yapacak Amerikan gençlerinin oldukça isteksiz olduklarına ve bu isteksizlik ABD’de ciddi bir krize yol açtığına dair bir haber yer aldı. Bu konu ile ilgili bilgilere göre Amerika’nın aylık olarak 7.000 ila 8.000 askerlik yapacak kişiye ihtiyacı vardır. Irak’tan ve Afganistan’dan günlük olarak gelen ölüm haberleri Amerikan gençlerinin gözünü korkuttuğu için böyle bir kriz meydana geldi. Buna ilaveten birkaç gün önce ABD Pentagonu’nun (savunma bakanlığının) ABD’nin Irak işgaline Amerikan halkından karşı çıkanların %60’lara ulaştığından kaygılandığı teyit edildi. Bu haberi alan ajanslar ABD’nin çıkarına uygun olarak sundu. Amerikan gençlerinin askerlik yapmak istemedikleri yeni bir şey değildir. Ancak yeni olan şey bu haberin; askerlere ihtiyaç konusunda ABD’nin uluslararası itibarının zedelenmemesi ve halkın milliyetçi duygusunu kabartmak için zamanlamasıdır.</p>

  <p class="normal">Medyanın bu konuyla ilgili izlediği çizgi, yıkıcı ve sinsidir. Medya ve arkasında duran siyasi güç olan süper devletler bilginin ehemmiyetini anladıkları için habercilik ve bilgi kaynağı onların güdümündedir. Dünyada cereyan eden bazı olaylar sömürgeci devletlerin işlerine gelmediği için bu olaylar ve haberler objektif ve yorumsuz olarak verilmemektedir. Onların bu işten ne gibi kazancı olabilir? Bir olayın gerçeği izleyiciler tarafından bilindiği takdirde onların duyguları kabarır, onları düşünmeye sevk eder ve gerekenlerinin yapılması için harekete geçerler. İnsanlık tarihi boyunca bâtılı temsil eden güç her zaman hakkı ve gerçeği gizlemiş, bâtılı ise haklı dava olarak göstermiş, bâtılı ve hakkı birbiriyle karıştırmıştır.</p>

  <p class="normal">Gerçek şu ki; gerçeği gizlemek, saptırmak ve ört bas etmek bâtılın tabiatındandır. Bâtılı ayakta tutan tek husus budur. Burada iki iş birden yapılıyor. Hem gerçek gizleniyor, hem de bâtıl hak ile karıştırılarak hak gibi gösteriliyor. Bu politika ise uzun yaşayamaz. Hakkı temsil eden taraf ise tam tersi, hem bâtılı deşifre eder hem de hakkı arı, duru ve net olarak ortaya koyar.</p>

  <p class="normal">Özgür, gerçekçi, objektif ve tarafsız medyadan bahsetmek insanların avam tabakasını kandırmaktan başka bir şey değildir. Dünya medyası iddia edildiği gibi özgür olsaydı neden önemli bilgiler ve haberler üzerinde ya oyun çevrilmekte ya da gizlenilmekte veya örtbas edilmektedir?</p>

  <p class="normal">Medyanın özgürlüğü ve insancıl anlayışı; dünyada Müslümanları ve mustazaf zavallı insanları hedefleyen katliamlarda ve aç bırakmada neden tecelli etmiyor? Sıradan bir halk kitlesi topyekûn dünyanın gözü önünde imha edilirken medyanın özgürlük duygusu kabarmazken, Batı’da bir kedi ağacın dalına asılıp takıldığında veya bir köpek yavrusu kuyunun dibine düştüğünde herkes harekete geçer, bütün insan ve hayvan derneklerini ayağa kaldırır? Bu nasıl bir çifte standartlık? Dünya çapında Batı’nın ve kitle imha silahı medyanın iddia ettikleri gibi ‘Fikir Hürriyeti’ felsefesi olsaydı neden bunca gazetecilere ve kameramanlara karşı suikast düzenleniyor? Burada medya özgürlüğü hakkında birkaç misal vermek isterim.</p>

  <p class="normal">1970 senesinde İngiltere hükümeti haber ajansı BBC’nin IRN (İrlanda Gizli Ordusu) hakkında verdiği haberlerden ve bu konuda izlediği politikadan rahatsızlığını dile getirmiştir. Bunun üzerine İngiliz hükümeti BBC’nin IRN’yı bir terör örgütü olarak tanıtmasını ve hükümetin bu örgüte karşı izlediği politikayı benimsemesini talep etmişti.</p>

  <p class="normal">Bu nedenle dünyada bilgi merkezi ve habercilik tek taraflıdır.</p>

  <p class="normal">Bağdat’ın Ebu Gureyp mi yoksa Guantanamo hapishanesinden mi? Hindistan’da Hinduların oradaki Müslümanlar üzerine acımasızca kıyımlar düzenlemelerinden mi yoksa Özbekistan’da cani Kerimof’un Müslümanların kanına girmesinden mi? Dünya medyası daha ne zamana kadar bu siyasi çifte standarta devam edecek? Afganistan işgali esnasında, Lübnanlı Diyana Makleb isimli El-Hayat gazetesinde çalışan bir bayan gazeteci ve muhabir şöyle anlatıyor: “Afganistan hakkında haber veren ve esir düşen İtalyan bir bayan gazeteci/muhabir; merkezi Roma’da bulunan gazete tarafından uyarılıyor. Gazetenin Afganistan muhabirinden istediği husus; Afganistan hakkında haber verirken Afgan mültecileri ve onların ızdırapları ile ilgili raporların azalması, haberlerin ve raporların daha çok Taliban hareketine ve El-Kaide’ye yoğunlaşmasıdır. Gazetenin gerekçesi ise, şu anda İtalya; Amerika’nın müttefiki olduğundan dolayı mültecilerin fotoğraflarının yayınlanması dünya kamuoyunun Amerika’ya karşı harekete geçmesidir.”</p>

  <p class="normal">Aynı Lübnanlı muhabir bayan şöyle diyor: ‘Taliban ve El-Kaide’nin esirlerinin öldürülmesine karşı medya ilgisiz kalırken, esir ölülerin cesetleri medya tarafından tahrik edici bir şekilde uzun uzun çekimler yapıldığı halde bu katliamların çok azı dünyaya gösterilmiştir.</p>

  <p class="normal">Washington Post gazetesinin verdiği habere göre CNN başkanı Wolter Cakson; muhabirlerin Afganistan’daki gelişmeleri ve sivil halkın sorunlarından haber verirken, 11 Eylül’de ölenleri zikretmelerini talep etmiştir. Wolter Cakson şöyle diyor: “Afgan halkının sorunlarına ve zor durumlarına yoğunlaşmamız ahmaklıktır.” Bunun sebebi; bu sorunlardan bahsetmek Amerikan hükümetini sorumlu tutmak ve zayıflatmak anlamına gelir. Bu imaj ise Amerikan halkına verildiği takdirde halkın hükümete desteği zayıf olacaktır. Medya ile ilgili yaptığımız bu önemli açıklamalardan sonra konu üç noktada özetlenebilir:</p>

  <p class="normal">- Bilginin ve haberin tek taraflı ve tek merkezli olması,</p>

  <p class="normal">- Medyanın bilgiyi ve haberi şekillendirmesi (haber endüstrisi),</p>

  <p class="normal">- Gerçek manada özgür ve tarafsız medya kandırması.</p>

  <p class="normal">Medyanın bilgileri ve haberleri bütün insanlara ulaştırmada yayın açısından kullandığı üç ana teknik vardır. Etkileme gücü açısından;</p>

  <p class="normal">- Görüntülü teknik televizyon gibi,</p>

  <p class="normal">- Sözlü teknik radyo gibi,</p>

  <p class="normal">- Yazılı teknik dergi ve gazete gibi.</p>

  <p class="normal">- İnternet ise hepsini kapsar.</p>

  <p class="normal">Günümüzün medyası, yıkıcı bir yayın yapmaya devam ettiği sürece haksızlar haklı, haklılar ise haksız, istediği bir hayat için yaşamak ve çalışmak terör ve yasa dışı gösterilmeye devam edilecektir.</p>

  <p class="normal">Medyanın gücünü ve rolünü özetlemek gerekirse şunu söyleyebiliriz: Yanlış ön bilgi; yanlış düşünmeye ve yanlış eğilim yapmaya sevk eder.</p>

  <p class="normal1">Medya ve Savaş</p>

  <p class="normal">ABD’li Senatör Hiram Johnson’un 1917 yılında dile getirdiği ‘savaşın ilk kurbanı, doğrulardır’ sözü, günümüzün en popüler ifadelerinden bir tanesi. Savaş ortamları ‘yalan yanlış’ ile doğrunun değerini eşitleyen alanlar. ‘Yalan yanlış’, işe yaradığı müddetçe doğrudan çok daha kıymetli bile sayılabilir. Savaş, kazanılması gereken bir mücadele ve çoğu zaman her yol mübah. Haberin bir savaş taktiği olarak kullanılması da bu yollara dâhil.</p>

  <p class="normal">Savaş haberciliği 18. yüzyılın sonlarından beri gündemde. İlk savaş raporları telgraflar yoluyla iletilmiş ve savaşı betimleyen resimlerle donatılmıştı. Düşmanı en çirkin resmedenler, yöneticilerin en çok itibar ettiği habercilerdi.</p>

  <p class="normal">I. Dünya Savaşı ise modern savaş haberciliğinin başlangıcı sayılıyor. Lakin o dönemlerde haberin cepheden toplanması mahzurluydu. Çoğu savaş muhabiri casusluk faaliyetinde bulunma ve karşı tarafa önemli bilgiler aktarma suçundan cezalara maruz bırakılmıştı. ABD’de kabul edilen Casusluk Kanunu habercilerin kabusuydu. Avrupa’da da benzer uygulamalar yürürlükte tutulmuş ve savaşın acısı bir anlamda istenmeyen gazetecilerden çıkartılmıştı. Örneğin İngilizlerin savaş boyunca yalnızca iki tane akredite fotoğrafçı kullandığı söyleniyordu. Savaş boyunca hem film hem de binlerce fotoğraf çekilmesine rağmen bunlar sansürlendi ve ancak savaştan sonra yayımlanabildi.</p>

  <p class="normal">II. Dünya Savaşı yıllarında Başkan Roosevelt, savaş haberlerini denetleyebilmek için Savaş Enformasyon Dairesi (Office of War Information) ve Sansür Dairesi (Office of Censorship) olarak bilinen iki farklı kurum oluşturmuştu. Savaş süresince Sansür Dairesi’nde çalışan yaklaşık 15.000 görevli, telgraf, mektup, kablo bağlantıları ve radyo haberlerini denetledi. Savaş Enformasyon Dairesi, Amerikan Basını İçin Savaş Zamanı Pratikleri başlıklı bir yönerge hazırladı ve medya bunlara harfiyen uydu.</p>

  <p class="normal">Savaş boyunca ‘Düşmanla Ticaret Yapma Yasası’ da yürürlükteydi. Haberciler için sansürden çok, güvenilir olma esası geçerliydi. 1600’den fazla vatansever ABD’li gazeteci savaş için akredite olmuştu. Haberden sonra sansür uygulamaktansa, haberden önce vatanseverlik garantisi alınıyordu.</p>

  <p class="normal">Kore Savaşı II. Dünya Savaşı’nın uzantısı niteliğindeydi ve askerî kurumların gücü hâlâ en yükseklerdeydi. Önceleri basından beklenen, kendi kendisini denetlemesi ve oto sansür uygulamasıydı. Ancak yapılan haberler rahatsız edici olmaya başladıkça, haberciler üzerindeki baskılar da artmaya başladı ve nihayetinde tüm haberlerin askerî denetim altına alınması ilkesi benimsendi.</p>

  <p class="normal">Vietnam Savaşı, ABD basınının savaşta askerleri destekleme hususunda olumsuz tavır aldığı en önemli örnekti. Hükümetin tüm çabasına karşı, gelişen teknoloji tüm haberleri görünür kılıyordu. Savaşın başlarında gazete editörlerinin cephe muhabirlerinden gelen eleştirel haberleri yayınlamakta direnmeleri, süreci durduramamıştı. Nitekim işler 1968’den itibaren tersine işlemeye başladı ve savaş bir anlamda ABD medyası tarafından bitirildi.</p>

  <p class="normal">I. Körfez Savaşı süresince iliştirilmiş (embedded) gazetecilerin de desteğiyle bir haber havuzu oluşturuldu. Bütün çekim kayıtları, bantlar, fotoğraflar ve haberler önce Dahran’a (S. Arabistan) gönderilmek zorundaydı. Basında çıkan haberler kimi zaman Irak ordusunu yanıltıcı askerî taktik olarak da kullanıldı. Haber, önemli ölçüde kontrol altındaydı.</p>

  <p class="normal">Sürmekte olan Irak Savaşı ise yeni bir pratik gerektiriyor. Pentagon, Irak ile ilgili uluslararası basında yapılan haberlere ilişkin yeni bir medya mücadele birimi kurmuş. Basın sözcüsü Eric Ruff’un belirttiğine göre bu birim 24 saat haber takibi yapacak ve Irak ile ilgili ‘doğru’(!) haber yapılması sağlanacakmış. Gazete ve TV’lere çıkacak olan isimler belirlenecek, internet blokları ayrıntılı olarak izlenecekmiş.</p>

  <p class="normal">Artık herkes biliyor ki, savaşlar cephede kazanılmıyor. CNN kazandığınızı ilan etmeden, kazanamazsınız sözü bir latife değil. Savaş taktiklerini, askerlerden çok iletişimcilerin hazırlaması gerektiği görülüyor. Kupa en çok bomba atana değil, seyirciden en çok alkışı alana veriliyor.</p>

  <p class="normal1">Medya ve İstihbaratçı</p>

  <p class="normal">Kamuoyunu yönlendirmede “birinci güç” olan medyaya, istihbaratın ilgisiz kalması düşünülebilir mi? Tirajı yüksek veya etkili her basın kuruluşunda istihbaratla bağlantılı bir “eleman” vardır. Bu elemanlar, çalıştıkları kuruluşta daha çok “karar verici” veya kamuoyunda “etkin” isimlerdir. Başka türlü, istihbaratın ne gibi işine yarayabilir? Ayrıca, tüm basın kuruluşları ve “seçilmiş” mensuplarına ait telefonların dinlendiği yönünde içimde hep “şüphe” olmuştur.</p>

  <p class="normal">Ne var ki, artık “istihbarat” işleri, öyle eskisi gibi çok basit değil. Geçmiş yıllarda içine kapanmış Türkiye’de yerel istihbaratın medyaya ilgisi, bugün uluslararası boyut kazanmıştır. Türkiye’nin yeni “küresel” oyunların önemli bir “figürü” haline gelmesiyle, uluslararası istihbarat örgütlerinin Türk medyasına ilgisi, geçmiş yıllara oranla daha fazla artmıştır.</p>

  <p class="normal">İzlenen yöntem de değişmiştir. Öyle, kamuoyunda sanıldığı gibi, CIA veya MOSSAD gibi istihbarat örgütlerinin doğrudan bir bağlantısı yok. En azından böyle olduğunu düşünüyorum. Artık, oyun, yeni kurallara göre oynanıyor. Başvurulan en sık yöntem, “sivil toplum kuruluşu” aracılığıyla kurulan bağlantılardır. Mesela, Soros Vakfı’nın Türkiye’deki tüm “bağlantı ağı” deşifre edilebilse, acaba ortaya nasıl bir “medya datası” çıkar?</p>

  <p class="normal">Bazı medya mensuplarının istihbarat örgütleriyle “doğrudan” veya “dolaylı” bağlantısı, beni küçük düşürmez. Bize düşen görev, yanlışı yanlışla savunmak değil, gerçekleri ortaya çıkarmaktır. Yazın “hurma yemeyen” hiç kimse, kış geldiğinde “Acaba beni tırmalar mı?” diye düşünmeyip gerçeklerden korkmamalıdır.</p>

  <p class="normal">Biliyorum, güneşin aydınlığı gözümüzü alabilir ama unutmayın ki, gölgeleri de yok eder.</p>

  <p class="normal">Psikolojik savaşta önemli olan iddiaların gerçeklere dayanması değildir; karşı tarafa zarar vermek için iddianın sıkça tekrarlanması yeterli. Gazetecilerin zaman zaman birbirini ajanlıkla suçlaması, bildiklerini kamuoyu ile paylaşma içgüdüsünden kaynaklanır. Bazen çelişip bazen birbirine destek çıkarak işte bunu yapıyorlar... Özel eğitildikleri belli oluyor...</p>

  <p class="normal">Psikolojik savaşta ‘düşmanı’ sıfat kullanarak küçültmek önemli bir taktiktir; yakıştırılan ‘küçültücü sıfat’ , kendi yandaşları için ‘parola’ gibi bir şeydir.</p>

  <p class="normal">Psikolojik savaş eğitimi alan gazeteciler için “İnsan unutur, önemli olan son söylediğindir, kesin olarak söyle, önceki iddianı hatırlamazlar bile” ilkesine sımsıkı yapışmak vardır. Yapıştıkları bir başka ilke “Gerçekleri işine yarar biçimde değiştirmekte tereddüt etme”dir.</p>

  <p class="normal">“İftira et, tutmasa da izi kalır” yine bir ‘psikolojik savaş’ taktiğidir.</p>

  <p class="normal">Bazen iki yazar da aynı odaktan beslenir ve bambaşka senaryoları neredeyse aynı cümlelerle yazabilirler. Besleyen odağın bütün yaptığı, “Siz yazın, gerisine karışmayın” demekten ibarettir.</p>

  <p class="normal">İstihbaratçılık elbette önemli, istihbaratçılar elbette şerefli bir iş yapıyorlar; tıpkı gazetecilik ve gazeteciler gibi... Bu iki mesleğin mensuplarının, kullandıkları kaynaklar ve ilgi alanı olarak, birbirlerine ‘yakın’ durduklarına da kuşku yok; ancak istihbaratçının kendini gazeteci kimliğiyle kamufle etmesini de gazetecinin istihbarat örgütünden aldığı emir ve talimatlara uymasını da yanlış ve ‘gazetecilik etiği’ne aykırı buluyoruz. ‘Ajan-gazeteci’ kimliği istihbarat örgütü için de yanlıştır, o kimliği kendisine reva gören gazeteci için de.</p>

  <p class="normal">Psikolojik savaş elemanı gazeteci özel eğitimden geçirilir. Hemen tüm istihbarat örgütleri için gazeteci en değişken, görünmez, anlaşılmaz görev elemanıdır.<sup class="calibre3"><a href="../Text/istihbarat_split_212.html#footnote-245975-172" id="footnote-245975-172-backlink">[172]</a></sup></p>

  <p class="normal1">“FACEBOOK Üye bilgileri;</p>

  <p class="normal1">hem casuslarda hem de reklamcılardadır.”</p>

  <p class="normal">İstihbarat örgütlerinin, aylar süren çalışmayla zar zor elde edebileceği çok sayıda kişisel bilgiyi facebook. com’dan elde ediyorlar. Üstelik milyonlarca kişi fotoğraflı bilgilerini kendi elleriyle veriyor. Zaten Facebook yönetimi de üye bilgilerini reklam şirketlerine satma kararı alır.</p>

  <p class="normal">Medya ne denli büyük sermayenin denetime girmiş ve ne denli geniş bir “beyin yıkama” operasyonu içinde olursa olsun, yine de kendi diyalektiği içinde çok önemli konuları kamuoyunun dikkatine getirmekte.<sup class="calibre3"><a href="../Text/istihbarat_split_213.html#footnote-245975-173" id="footnote-245975-173-backlink">[173]</a></sup></p>

  <p class="normal1">Alman Vakfı, Casusluk ve Medya</p>

  <p class="normal">Gazetelerin kendi yayınlarını gözden geçirmesi ve şaibeli görünen haberlerinin izini sürerek, uğradıkları dezenformasyondan dersler çıkarmaları gerekir. Medyada, Psikolojik Savaş uzantısı izlenimi veren haberler, yorumlar, diziler, programlar olağan olarak yer almaktadır.</p>

  <p class="normal">“Eski Ankara DGM Savcısı Nuh Mete Yüksel’in hazırladığı iddianamede ‘Alman casusu’ olmakla suçlanan ve yargılama sonucu diğer sanıklarla birlikte beraat eden İzmir Barosu’na kayıtlı Avukat Senih Özay, Adalet Bakanlığı’na dilekçeyle başvurarak 15 milyar liralık tazminat istedi. Necip Hablemitoğlu’nun kaleme aldığı ‘Alman Vakıfları ve Bergama Dosyası’ adlı kitapta Alman casusu olmakla suçlanan 15 sanık hakkında eski Ankara Savcısı Yüksel, ‘devlete karşı gizli anlaşma’ suçunu işledikleri iddiasıyla 15’er yıl hapis cezası istemiyle dava açmıştı.”</p>

  <p class="normal">Konu, Psikolojik Savaş’ın ana destekçilerinden biri olan gazetenin bir köşesine küçük bir haber olarak yansıdı.</p>

  <p class="normal">Alman vakıflarına “casusluk” suçlamasıyla açılan dava iki ülke hükümetleri arasında derin bir bunalım yaratmış, AB’nin “lider ülkesi” Almanya’da Türkiye aleyhinde bir kamuoyunun doğmasına yol açmıştı.</p>

  <p class="normal">Üzerine bir kitap yazılmış “Casus Alman vakıfları ve onların yalanlarına inanarak milli menfaatlere aykırı hareket eden Bergamalılar”dan bugün artık kimse söz etmiyor... Vakıflar da köylüler de “casusluk” suçlamasından beraat etti.</p>

  <p class="normal">Bu haberin hangi kanallardan nasıl iletildiğine, kimlerin aracılık ettiğine bakmak gerekir.</p>

  <p class="normal1">Kıbrıs’ta Gazeteci Casus İddiası</p>

  <p class="normal">KKTC’de Güvenlik Kuvvetleri Komutanlığı tarafından başlatılan ‘casusluk’ operasyonunda hedefe günlük Avrupa gazetesi konulur. Avrupa gazetesi sahibi ve genel yayın yönetmeni, yazarları ve gazeteye zaman zaman yazılar yazan komutanlıkta görevli astsubay Vasfi Tütüncü ve eşi Pembe Tütüncü gözaltına alınır, ardından mahkemeye çıkarılır.</p>

  <p class="normal">Düşüncelerini yazan, insanlara haber ve bilgi aktarmak gibi bir ‘derdi’ olan gazetecilerin anlaşılmaz bir biçimde ‘casusluk’ suçlamasıyla karşı karşıya kalmaları tartışılacak bir gelişmedir. Kıbrıs gibi yıllardan bu yana üzerinde her türlü çıkar ilişkisinin var olduğu bir yerde böylesi gelişmenin yaşanması dikkat çekicidir. Çetelerin, kumarhanelerin, kara paraların aklama merkezi olan bir yerde tüm bunlar görmezden gelinirken birden gazetecilerin ‘casus’ olarak kamuoyuna açıklanması, üstelik ‘komik’ sayılacak nedenler ileri sürülerek gözaltına alınmaları ve mahkemeye çıkarılmaları belki de eşine az rastlanır bir ‘komplonun’ örneğini oluşturur. Gazetecilerin çıkarıldıkları mahkemede “casusluğu” ispat edecek delillerin ortaya konulamaması, skandal olur. Polis müdürünün mahkeme heyetine gazetecilerin ‘casusluğuna’ delil olarak sunacaklarını söylediği fotoğraf ve kasetleri getiremeyerek sadece bir ‘tutanak’ sunması ise adına “fiyasko, skandal, saçmalık, komplo” vb akla gelebilecek her türlü buna benzer kavramın kullanılması uygun düşüyor.</p>

  <p class="normal">Avrupa gazetesine yapılan baskın ve aralarında sahibi ve yazarının da bulunduğu ‘casusluk’ iddialı gözaltılar hemen tüm gazetelerde haber olarak yer alır. Başta gözaltı operasyonunun ‘asker’ tarafından yapılması ve gazetecilerde ‘yasak askerî bölgenin’ fotoğraflarının bulunduğunun iddia edilmesi basın tarafından üzerine atlanılacak bir haber olarak görülür. İlk başlarda ‘casusluk’ konusunda KKTC Güvenlik Kuvvetleri Komutanlığı kadar kesin ve net konuşan basının mahkeme, sonrası bu tutumunu gözden geçirir. Hatta olanları ‘rezalet’ olarak değerlendirir. Oysa gazetecilikte gelişmeleri objektif olarak değerlendirmek için somut verilere dayandırmak gerektiği gibi peşin hükümlü olmanın yanlışlığı bu örnekle bir kez daha görülmüş olur.</p>

  <p class="normal1">Gazeteciler İçin Casus Oyuncaklar</p>

  <p class="normal">Çin’den getirilen ucuz casus kulaklıkları, başkalarını dinlemeyi sağlayan ürüne talebi yoğunlaştırdı. Meyve veya şirin bir ayı şeklindeki çocuk oyuncağı ya da bir el radyosu görünümünde olan casus kulaklıkların temel amacı ise açık ve kapalı mekânlarda konuşulanları dinlemek. Casus kulaklıkların daha profesyonel olanlarında ise alete bağlı olan ufak bir çanak anten şeklindeki alıcı sayesinde 2 km’lik bir alanda antenin yönü doğrultusunda konuşulanlar dinlenebiliyor. Casus kulaklara eklenen çubuk şeklindeki aparatın toprağa gömülmesiyle, toprağın altındaki karınca ve böceklerin bile sesleri dinlenebiliyor. Casus kulakları çok çeşitli alanlardaki kişiler satın alıyor.</p>

  <p class="normal">Büyük şehirlerdeki medya mensupları, casus kulaklıklara büyük ilgi gösteriyor. Mikrofonların sesleri almaya yetmediği alanlardaki konuşmalar, kameralara eklenen bir cihaz sayesinde kaydedilebiliyor. Uzaklardaki konuşmaları net bir şekilde dinlemeyi sağlayan casus kulaklıklara ev hanımları ilgi gösteriyor. Daha az dikkat çeken oyuncak görünümlü kısa mesafe etki alanına sahip casus kulaklık çeşidi tercih ediliyor.</p>

  <p class="normal">Casus kulaklıkların yanı sıra kalem pil büyüklüğündeki alan dinleme cihazları da satılıyor. Pil büyüklüğündeki cihaz herhangi bir yere gizlenerek, alıcı kulaklığı sayesinde ortamdaki konuşmalar FM bandı üzerinden dinlenebiliyor. İnternet sitelerinde casus ürünler ‘‘Eşiniz sizi aldatıyor mu, çocuklarınız ne işler çeviriyor, komşularınız sizin hakkınızda ne konuşuyorlar?’’ gibi reklam sloganlarıyla tanıtılırken, casusluk aletlerinin duvar dinleme aparatları bulunuyor.</p>

  <p class="normal">Casusluk ürünleri arasında James Bond filmlerini aratmayacak şekilde ve özellikte olanlarda var. Örneğin mouse şeklindeki dinleme cihazı bilgisayarın yanında kimse şüphelenmeden özel alıcısı sayesinde bulunduğu ortam dinlenebiliyor. Mouse ya da bilgisayar klavyesi görünümlü dinleme cihazı. Cep telefonuna monte edilen bir cihaz ve program sayesinde dünyanın her yerinden GSM şebekesi üzerinden dinleme sağlayabilen profesyonel setler ise sunuluyor. Telefon makinelerine bağlanan ve bütün telefon konuşmalarının dinlenmesini ve kaydedilmesini sağlayan casusluk ürünleri de internet üzerinden satın alınabiliyor.</p>

  <p class="normal">Casus dinleme ve görüntü kayıt sistemlerini satın alanlara yasal uyarı da yapılıyor: ‘‘Cihazın kullanımı ile ilgili olarak, uygunsuz kullanım hallerinde (tehdit, şantaj) doğabilecek yasal sorumluluk kullanıcıya aittir. Bu tür uygulamalar ile üçüncü şahıslara yönelik kullanımların suç teşkil edebileceğini unutmayınız. Bu tip uygulamalardan üretici firma, ithalatçı firma ve pazarlamacı firma sorumlu tutulamaz. Alıcı siparişi ile birlikte bu şartları kabul etmiş sayılır.’’</p>

  <p class="normal1">Spor Medyası ve Casusluk</p>

  <p class="normal">Casusluk skandalının merkezinde yer alan Vodafone McLaren, koşulacak Macaristan yarışı öncesinde pilotları Fernando Alonso ve Lewis Hamilton’ın medyayla ilişkisini keser.</p>

  <p class="normal">Alonso, Uluslararası Otomobil Federasyonu’nun (FIA) izniyle Hungaroring’de katılması gereken resmi basın toplantısından çekilir.</p>

  <p class="normal">McLaren, diğer pilotu Hamilton’ın da rutin medya toplantılarını yasaklar. İngiliz pilot Budapeşte’de sadece takımın ana sponsoru Vodafone’un düzenlediği bir toplantıya katılır.</p>

  <p class="normal">Pilotlarını spekülasyon ortamından uzak tutmak isteyen takım şefi Ron Dennis de Budapeşte’de bulunmak için erken davranmaz ve geliş tarihini erkene alır.</p>

  <p class="normal">Vodafone McLaren’in, Ferrari’nin gizli bilgilerini ele geçirdiği için suçlu bulunur ancak bu bilgileri kullandığına dair kanıt olmadığı gerekçesiyle ceza almadığı casusluk davasıyla ilgili karar Temyiz Mahkemesi’nde görüşülür.</p>

  <p class="normal1">Casusu Medyaya Sızdırma Skandalı</p>

  <p class="normal">ABD Başkanı George Bush’un, bir gizli ajanın kimliğinin medyaya sızdırılması skandalının sorumlusu olmakla suçlanan ve muhalefetteki Demokrat Parti tarafından görevinden alınması istenen siyasi başdanışmanı Karl Rove’a güveninin tam olduğu açıklanır.</p>

  <p class="normal">Rove, Merkezi Haber Alma Teşkilatı (CIA) bünyesinde gizli ajan olarak görev yapan Valerie Plame’in adını medyaya sızdırmakla suçlanır. ABD’yi sarsan skandalda, Başkan Bush yönetimi, 2002 yılında Irak savaşına hazırlanırken, Irak’ın Afrika ülkesi Nijer’den nükleer madde satın aldığı iddialarını incelemek üzere eski Büyükelçi Joseph Wilson’ı görevlendirmiş, ancak Wilson, hazırladığı raporda bu iddiaların geçersiz olduğunu bildirir.</p>

  <p class="normal">Bazı medya kuruluşları, “Irak’a saldırmak için bahane aradığı” yorumları yapılan Bush yönetiminin bu rapora kızdığını ve bir Beyaz Saray yetkilisinin, intikam için, Wilson’ın CIA ajanı olan eşi Valerie Plame’in adını basına sızdırdığını yazmıştı.</p>

  <p class="normal">Yapılan soruşturmada bu konudaki gizli kaynağını mahkemeye açıklamayı reddeden The New York Times gazetesinin muhabirlerinden Judith Miller, adalete muhalefet suçundan dört aylık hapis cezasını çekmek üzere geçen hafta cezaevine girmişti.</p>

  <p class="normal">Newsweek dergisi, Plame’in CIA ajanı olduğunu basına sızdıran kişinin, Başkan Bush’un bütün seçim stratejilerini belirleyen ve “imaj mühendisi” olarak tanınan Beyaz Saray Genel Sekreter Yardımcısı Rove olduğunu yazar.</p>

  <p class="normal">Amerikan yasalarına göre, gizli ajan konumundaki kişileri kamuoyuna açıklayanlar, devlete karşı suç işlemiş sayılıyor.</p>

  <p class="normal">Demokrat Parti’nin bazı senatör ve milletvekilleri, Rove’un, Beyaz Saray’daki görevinden alınarak yargılanmasını istiyor. Ancak siyasi gözlemciler, bazılarınca “Bush’un beyni” olarak bilinen Rove’a karşı başkanın harekete geçmesinin söz konusu olmayacağı yorumunu yapıyor.<sup class="calibre3"><a href="../Text/istihbarat_split_214.html#footnote-245975-174" id="footnote-245975-174-backlink">[174]</a></sup></p>

  <p class="normal1">Gazeteci ve Sanayi Casusluğu</p>

  <p class="normal">Fransız otomobil üreticisi Renault’un “sanayi casusluğuyla” suçladığı gazeteci hakkında dava açılıyor. Mahkeme kaynaklarından alınan bilgiye göre, haftalık Auto Plus dergisinde yazan Bruno Thomas, markanın gizli tuttuğu yeni modellerinin fotoğraflarını yayınlayınca şirket tarafından casuslukla suçlanıyor.</p>

  <p class="normal">Gözaltına alınan gazeteci, “güveni kötüye kullanmak ve fabrika sırlarını ifşa etmekle” itham ediliyor. Emniyet kuvvetleri, dergide yaptıkları aramada bazı bilgisayarlara, hard disklere ve fotoğraflara el koydu. Aynı olayla ilgili olarak, Renault’da çalışan bir kişi de “muhbir” olmakla suçlandı.</p>

  <p class="normal">Kültür Bakanı Christine Albanel, gazetecinin gözaltına alınmasından rahatsızlık duyduğunu açıklıyor. Kadın bakan, haber kaynaklarının korunmasına ilişkin yasa tasarısının senatoda ivedilikle ele alınması gerektiğinin bu örnekle ortaya çıktığını söylüyor.</p>

  <p class="normal">Sendikalar ise; gazetecinin gözaltına alınması ve işyerinde arama yapılmasını protesto ediyor.</p>
</body>
</html>
