<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_30"><span class="idebold">II- CASUS-AJAN</span></h2>

  <p class="normal">Casus/Ajan; Bir devlet veya kuruluşun gizli amaçları için çalışan kimse, dil avcısı, çaşıt olarak algılanır.</p>

  <p class="normal"><span class="idebold">Siyasi partiler, medya ve kurumlar</span> arasında olabildiğince belge elde etme savaşı yaşanıyor. Yani; Casuslar savaşı!</p>

  <p class="normal">Uluslararası arenada son zamanlarda Soğuk Savaş dönemine benzer şekilde <span class="idebold">casusluk olayları</span> artmış durumda.</p>

  <p class="normal1">“Tüm elektro posta ve telefonlar taranıyor!</p>

  <p class="normal1">İstihbarat örgütleri peşinizde...”</p>

  <p class="normal">Tüm dünyada fenomen haline gelen <span class="idebold">twitter’a</span> Amerikan istihbaratçıları da kayıtsız kalamadı. CIA ajanlarının, milyonlarca kişinin bilgilerini paylaştığı <span class="idebold">mikro-blok</span> sitesinde tüm fikirlerini açıkça beyan eden ve çeşitli forumlara katılan kişilerle ilgili <span class="idebold">bilgi topladığı</span> ortaya çıktı. CIA, <span class="idebold">açık istihbarat</span> olarak değerlendirilen yöntemi, internetten haberleşen teröristleri izlemek için tercih ediyor. Birim için geliştirilen <span class="idebold">Visible Technologies</span> adlı sistemle, günde 500 bin civarında ileti ve panolara asılan mesajlar gözden geçiriliyor.</p>

  <p class="normal1"><span class="idebold">“</span>Ay’da su bulan ABD’li bilim adamı İsrail casusu çıktı”</p>

  <p class="normal">ABD’de Savunma Bakanlığı başta olmak üzere çeşitli devlet kurumlarında çalışan bir bilim adamı, İsrail için casusluk yaptığı gerekçesiyle tutuklanır. Enerji Bakanlığı ve NASA’da çalışan, 1989 ve 1990 yıllarında ise Beyaz Saray’ın Ulusal Uzay Konseyi’nde görev yapan David Nozette, İsrail ajanı olduğunu söyleyen bir FBI görevlisine bilgi satmaya çalışırken suçüstü yakalanmış. Nozette’nin, Ay’da su bulunması ve pek çok uzay araştırmasında imzası bulunuyor.</p>

  <p class="normal">Adalet Bakanlığı’ndan yapılan açıklamaya göre, 52 yaşındaki David Nozette gizli bilgiler elde ederek, İsrail haber alma görevlisi olduğuna inanılan birine vermeye çalışmakla suçlanıyor. Amerikan federal araştırma bürosu FBI ajanları tarafından yakalanan Nozette ile ilgili ilk duruşma Washington’daki federal mahkemede yapılıyor. Nozette’nin casusluğu kendi inisiyatifiyle yaptığı düşünülüyor.</p>

  <p class="normal">İran’da ABD hesabına casusluk yaptığı gerekçesiyle yargılanan gazeteci önce yalnızca alkol satın almakla suçlanmış daha sonra, geçerli basın kartı olmadan çalışma ve son olarak ABD hesabına casusluk suçlamalarına muhatap olmuş.</p>

  <p class="normal">Amerikan Dışişleri Bakanlığı suçlamaları asılsız diye nitelerken, İran Adalet Bakanlığı ise bu açıklamaların suçlamalar görülmeden yapılmasını komik diye niteler.</p>

  <p class="normal">ABD ve İran çifte vatandaşı olan Saberi, son altı yıldır yaşadığı İran’da öğrenim görüyor ve bir kitap yazıyordu. Roksana Saberi bundan üç yıl önce kısa bir süre BBC için aynı zamanda Amerikan NPR radyosu ve Fox News televizyon kanalında da çalışmış.</p>

  <p class="normal1">Fransız Öğretmene ‘Casus’ Suçlaması</p>

  <p class="normal">Tahran’daki Devrim Mahkemesi, Batı adına casusluk yapmaktan Fransız akademisyen Clotilde’i Reiss tutuklar. Avrupa Birliği’nin tüm çabalarına rağmen serbest bırakmaz.</p>

  <p class="normal">Reiss, Tahran’da yapılan izinsiz gösterilere katıldığını, çektiği fotoğrafları Avrupa’ya gönderdiğini itiraf eder. Merak ettiği için gösterilere katıldığını ve edindiği bilgileri Fransa’ya aktardığını belirten Reiss, İran aleyhinde faaliyette bulunma niyetinde olmadığını söyler.</p>

  <p class="normal1">“Seksi ajan para için saf değiştirdi”</p>

  <p class="normal">Fas asıllı Melike Kerim, 2004 yılında Hollanda istihbaratına gizli bir görev için getirilir. Görevi; İslamcı organizasyonların içine sızarak para kaynaklarını ortaya çıkarmaktır. 2006’da gayrimenkul yatırımcısıymış gibi Dubai’ye gönderilir. Hollanda bağlantılı İslami örgütlerin izini sürer. Uyuşturucu ve silah kaçakçılarıyla işbirliğine girerek Dubai’deki şirketi üzerinden para aklamaya başlar. Dubai’de Melike kaçırılır. Mısır’da yasadışı işlere karışma nedeniyle hapse atılır. Hollanda istihbaratı olayı hasıraltı eder. Melike’nin para aklama ve uyuşturucudan elde ettiği 30 milyon dolarlık serveti ise kayıplara karışır.</p>

  <p class="normal1"><span class="idebold">“</span>Türkiye’deki casuslar ne yapıyor dersiniz?”</p>

  <p class="normal">İstihbaratta, yöntemler ve araçlar sürekli değişmiştir. Değişmeyen istihbaratın son aşamada bir beyin tarafından değerlendirilerek sonuç çıkartılması ve alınacak bir karara temel teşkil etmesidir. İstihbaratta en önemli unsur insan kaynağıdır. Bilgiye ulaşan sentezleyen ve anlamlı sonuçlar çıkartan insan gücüdür. İhtirasları, kıskançlıkları, zaafları ve zayıflıkları ile insan kuşkusuz makine gibi kontrol edilemez.</p>

  <p class="normal">İstihbarat global bir alandır. İstihbaratı gerçekleştirenlerin dünyası gizemli bir dünyadır.</p>

  <p class="normal">Ajanların iç dünyaları, psikolojileri, yetiştirilme yöntemleri farklı bir dünyadır. İkili bir yaşantısı olan, farklı yerlerde farklı kimlikler taşımak zorunda olan ajanların kendi gerçek kimliklerinin bundan nasıl etkilendiği, bir çatışma yaşayıp yaşamadıkları ve bu mesleğin meydana getirdiği alt kültürün sosyolojik ve psikolojik boyutu vardır.<sup class="calibre3"><a href="../Text/istihbarat_split_216.html#footnote-245975-176" id="footnote-245975-176-backlink">[176]</a></sup></p>

  <p class="normal">Bu noktada istihbaratta en önemli unsurun insan kaynağı olduğunu söyleyebiliriz. Sonuçta bilgiye ulaşan sentezleyen ve anlamlı sonuçlar çıkartan insan gücüdür. İhtirasları, kıskançlıkları, zaafları ve zayıflıkları ile insan, makine gibi kontrol edilemezler.</p>

  <p class="normal">İstihbaratta başarı; iyi bir organizasyonla, bu organizasyonu yürüteceklerin kalitesi ile ortaya çıkar. İyi eğitilmiş eleman güven verir.</p>

  <p class="normal">İstihbarat elemanlarının seçilmesi, eğitilmesi ve gerektiğinde özel görevler için çalıştırılması gizliliği gerekli kılar.</p>

  <p class="normal">İyi bireyler yetiştiren toplumlar iyi istihbaratçılara da sahip olur. Amaç dışı kullanılan istihbarat örgütlerinin, güvenilirlikleri sorgulanır.</p>

  <p class="normal">Takip ve izleme yapan tüm istihbaratçılar; hedef kişileri daha rahat izleyebilmek için bazen de maske olurlar, yani kılık değiştirirler.</p>

  <p class="normal">İstihbaratçı; her şey, herkes, her yer, her zaman konularına azami derecede özen gösteren kişidir.</p>

  <p class="normal">İstihbaratçılık belli bir zekâ düzeyi gerektirir. Bir yanıltma faaliyeti olan istihbarat faaliyeti bir akıl oyunudur ve bir küresel zekâ yarışıdır.</p>

  <p class="normal">İstihbaratçı akıllı ve zeki olduğu kadar kuvvetli bir önsezi sahibidirler.</p>

  <p class="normal">İyi bireyler yetiştiremeyen toplumların, yeterli sayıda iyi istihbaratçılara sahip olma şansı da yoktur.</p>

  <p class="normal1">Etki Ajanları - Yönlendirilen Ajanlar</p>

  <p class="normal">Satın alınabilir kişiler, aydınlar, hemen her toplumda olabilir. Ancak vesayet altındaki devletlerle kimlik çatışması yaşanan toplumlarda ve üçüncü dünya ülkelerinde rastlanır.</p>

  <p class="normal">Satın alınabilirlik medyada, bürokraside ve siyaset sahnesinde olabilir.</p>

  <p class="normal">Yönlendirici ajan statüsünde olan etkili bir gazeteci ya da medya patronu ile kamuoyunu etkilemeye, binlerce okuyucuyu ve siyasal iktidarı doğrudan etkileyecek bir silaha da kavuşmuş olursunuz.</p>

  <p class="normal">Dini bir tarikat-cemaat şeyhi de etki altına alınabilir. Ve o artık yönlendirme ile binlerce müridini de “kobay eleman” haline gelir. Ve gerektiğinde halk hareketinde seçimlerde oy vermede kullanılabilir. Sempati uyandırılan kişiler ise kültürsüzleştirmede, kesintisiz silah olan kitle iletişim, eğlence ve eğitim araçlarıyla (sinema, müzik, moda, internet, televizyon vb.) istenildiği gibi sağlanabilir.</p>

  <p class="normal">Her toplumda parasal ya da siyasal güç için en güçlü bir devletin himayesi altına girmeye can atanlar olabilir. Bu tip insanları sürekli zinde tutabilmek için ABD, vatandaş yapma adı altında her yıl dünyada şanslıyı belirleyen lotaryalar düzenlemektedir.</p>

  <p class="normal">Etki ajanları, özellikle devletine, ülkesine ve toplumuna aidiyet duygusu zayıf, parasal ve siyasal güç için her türlü ilişkiye girme eğilimli, milli bilinci gelişmemiş, tercihen de etnik-dinsel özürlü azınlık ırkçıları arasından seçilirler.</p>

  <p class="normal">Savaşan her ülke karşı ülkede etki ajanları kullanır. Avrupa Türkiye savaşının bin yıllık geçmişinde bununla ilgili birçok örnek görmek mümkündür. Ekonomik, hukuksal ve siyasal kapitülasyonlarla Osmanlı Devleti’nin elini kolunu bağlayan; etnik ayrılıkçılıkları kışkırtan; insan haklarını tek taraflı bir istismar ve baskı aracı olarak kullanan Batılı devletler, az sayıda da olsa kendi etnik ajanlarını yetiştirmeyi, böylece kontrol unsurunu daha köklü biçimde elde tutmayı ihmal etmemişlerdir.</p>

  <p class="normal">Ali Paşa, Fuat Paşa, Mahmut Nedim Paşa gibi sadrazamların düşman devletlerin adamı oldukları bilinen birer gerçektir. Yine I. ve II. Meşrutiyet’te Osmanlı Meclisi Mebusanı’ndaki ayrılıkçı etki ajanlarının sayısı nitelik ve nicelik yönünden büyüktür. Sonra, I. Dünya Savaşı döneminde Anadolu’da yüzlerce yabancı kolej vardır. Ve okullar birer etki ajan yetiştirme üsleridir. Merzifon’daki Amerikan Koleji Pontuscu Rum Çetelerinin, Tarsus’taki Amerikan Koleji de Taşnak ve Hınçak Çetelerinin karargâhı olarak kullanılmıştır. Sivas Kongresi’nde ise Amerikan mandacılığını isteyen ulusçu-özde etki ajanı aydınlar olmuştur.</p>

  <p class="normal">Bir dönem İngiltere ve Fransa iken yeni yüzyılda en çok etki ajanına sahip olan ABD’dir. Ülkelerde geleceğin yönetici adayı olarak kendi yandaşlarını yetiştirmede, ilk aşamada pilot vakıf-enstitü-üniversitelerini kullanılmaktadır. Fulbright Vakfı kurumsallaşmış ve gelenekselleşmiş yapısıyla, ABD dışındaki tüm ülkelerde seçimi yapmaktadır. IQ’ su yüksek gençleri, hedef ülkelerde aynı yöntemle belirlemekte, eğitime almaktadır. Kişiliği uygun görülenler ise profesyonel eğitime tabi tutulur.</p>

  <p class="normal">ABD; etki ajanlarının seçiminde ve eğitiminde klasik kalıpları terk etmiştir. Çıkarları açısından iktidar kadrolarının yanı sıra muhalefet kadroları ve hatta mafya mensuplarıyla, her türlü uyuşturucu, siyasal cinayet, ihtilâl ve de silah pazarlaması gibi kirli işlere bulaşanlarla da ilişki kurabilmektedir. ABD için devletler arası hukuk yoktur. ABD çıkarı vardır. Etki ajanlığında her kesimden kullanılabilir eleman devşirebilmektedir.</p>

  <p class="normal">Kendisine yönelik tehdidi, kendi kontrolü altında hedef ülkelere yönlendirmek, ABD güvenlik istihbarat stratejisinin temel ilkesidir.</p>

  <p class="normal">Yani etki ajanları ABD’de ve ABD dışında, yalnızca ABD kontrolündedir.</p>

  <p class="normal">Etki ajanlarının seçiminde ve eğitiminde kullanılan yöntem, biraz farklılıkları ile AB ülkeleri için de söz konusudur. Kendi ülkelerinde yaşayan yüz binlerce Türk işçi ailesinin temel gereksinimi olan resmi Türk ilkokullarının bile açılmasına izin vermeyen, buna karşılık Türkiye’de her derecede eğitim kurumuna sahip olan Avrupa ülkeleri içinde başı İngiltere ve Almanya çekmektedir.</p>

  <p class="normal">Türkiye’de; İngilizce, Almanca, Fransızca, İtalyanca gibi dillerin yaygınlaşması hatta eğitim dili olması için her türlü çabayı sarf eden AB ülkeleri, etki ajanları sayesinde Türkiye’nin olası tepkisinin ya da misilleme politikası uygulamasının önüne geçmektedir. Örneğin, dünyaya yayılmış İngilizce eğitim veren okul yöneticilerinin, İngiltere’de Lordlar Kamarası’nda düzenlenen özel törenlerle hemen her yıl İngiliz dili ve kültürüne hizmet yüksek ödülü almaları sıradan bir tesadüf değildir.</p>

  <p class="normal">İngiliz istihbarat servisleri MI5 (iç) ve MI6 (dış), Türkiye’deki etki ajanlarını, İngilizce eğitim almış ya da İngiltere’de yüksek öğrenim yapmış adaylar arasından seçmektedir. AB’ye rağmen ABD’nin müttefiki olarak ön plana çıkan bu ülke, etki ajanlarını salt yüksek öğrenim mezunlarının yanı sıra, Türkiye’deki bölücülerden, din istismarcılarından Marksist militanlarından ve hatta uyuşturucu mafya babaları arasından da seçmektedir.</p>

  <p class="normal">Almanya ise, etki ajanlığında ağırlıklı olarak kendi ülkesinde yaşayan Türk vatandaşı arasındaki yüksek öğrenim gençliğini hedef almaktadır. Humboldt Vakfı, Heinrich Böll Vakfı gibi aracı kuruluşlar, uygun aday öğrencilerin yanı sıra, maddi çıkar ve sürekli destek karşılığı saptadıkları Türk akademisyenlerini ve yerel politikacıları da Alman Anayasayı Koruma Teşkilâtı (BFV) ve Dış İstihbarat Örgütü’nün (BND) kapsamlı eğitim programlarına dâhil etmektedirler.</p>

  <p class="normal">Almanya, üst düzey etki ajanlarının yanı sıra, himayesindeki -daha doğrusu sevk ve idaresindeki- bu tür Cumhuriyet karşıtı militan yapılanmalar sayesinde Türkiye’yi de karıştırma ve yönlendirme gücüne sahip olmuştur.</p>

  <p class="normal">Yunanistan ise Rum kökenli gençlerimizi özel eğitime tabi tutmak yerine, Türkiye’deki rejim karşıtı tüm ideolojik unsurlara kucak açmakta; istihbarat servisi KİP’in sevk ve idaresinde başta bomba eğitimi olmak üzere terörist eğitimi olanağı ve parasal destek sunmakta; sığınmacılara geçici iskân yeri (Lavrion Kampı vd.) ile ilâveten Güney Kıbrıs Cumhuriyeti’nin tüm olanaklarını sağlamaktadır.</p>

  <p class="normal">Almanya kadar geniş kapsamlı olmamakla birlikte, Fransız DST ve DGSE, İsveç’in FOE ve SABO, Bulgaristan’ın DS, Romanya’nın DIE, Hollanda’nın BVD servisleri de kendi çaplarında etki ajanı ve de ajan-provokatör yetiştirme çabası içindedirler.</p>

  <p class="normal">Müslüman ülkelerin Türkiye’de etki ajanı temininde en uygun mekânları, tarikatlara ait tekkeler, dinci siyasi kuruluşlar, dernekler, vakıflardır.</p>

  <p class="normal">Türkiye’de sayısal yönden en çok etki ajanına, ajan provokatöre sahip olan İran, bu iş için istihbarat servisleri SAVAMA ve VEVAK’ı görevlendirmiştir. Bu servis elemanlarının saptadıkları aday öğrenciler, Kum kentindeki medreselerde dinsel eğitimden geçirildikten sonra askerî ve siyasal eğitime tabi tutulmaktadır</p>

  <p class="normal">Suudi Arabistan ise, adayları belirledikten sonra Cidde ve Riyad’daki üniversiteleri ile Mısır’daki El-Ezher Üniversitesi’nde eğitime almaktadır. Suudi Arabistan’ın, profesyonel eğitiminde tıpkı İran’ın Caferi olma koşulundan vazgeçmesi gibi, Vahhabi olma koşulundan, taktik gereği vazgeçtiği gözlemlenmektedir. Bu ülkenin etki ajanları ile ilişkisinin sürekliliği, hac organizasyonları ile doğrudan ilgilidir.</p>

  <p class="normal">Suriye Muhaberatı ise, Irak’taki Saddam karşıtlarını “Birleşik Cephe” kapsamında çok yönlü eğitirken, Türkiye’de -özellikle de Hatay’daki- Arap kökenli aday gençlerin eğitimleri ile de yakından ilgilenmekte; rejim karşıtı her türlü ideolojik ve etnik yapılanmaların özellikle askeri eğitimine lojistik destek vermektedir.</p>

  <p class="normal">Adayları kendi ülkesinde özellikle eğitme çabası olmayan ülkelerin başında ise Çin Halk Cumhuriyeti, Rusya Federasyonu ile İsrail gelmektedir. Çin Halk Cumhuriyeti’nin İstihbarat Örgütü olan GRI, yönlendirici ajan adaylarını, dış ülkelerdeki Maocu yapılanmalardan belirlemekte; birey olarak ele almaktan daha çok, örgütsel disiplini ve kullanımı öngörmektedir.</p>

  <p class="normal">Rusya Federasyonu, eski Sovyet dönemindeki ideolojik sevk üstünlüğünü kaybetmişse de, kendi topraklarında “askerî eğitim” ve “diplomatik koruma” ya da “gözyumma” gibi lojistik destekler karşılığında belli terörist yapılanmalara hâlâ söz geçirebilmektedir. İsrail’in MOSSAD’ı ise, dünyadaki tüm Musevilerin birer profesyonel servis ajanı olduğu inancından hareketle, ırkçı yobazlığını sürdürerek, profesyonel etki ajanı yetiştirmek yerine satın alınabilir aydınları kullanmayı yeğlemektedir.<sup class="calibre3"><a href="../Text/istihbarat_split_217.html#footnote-245975-177" id="footnote-245975-177-backlink">[177]</a></sup></p>

  <p class="normal1"><span class="idebold">“</span>Casuslar da deşifre olabilir!”</p>

  <p class="normal">Amerikan Savunma Bakanlığı Pentagon’un gizli belgelerini İsrail’e ilettikleri gerekçesiyle yargılanan Yahudi lobisi AIPAC üyesi iki kişiyle ilgili dava düşürüldü. Steve Rosen ve Keith Weissman isimli iki AIPAC üyesi, Pentagon çalışanı Lawrence Franklin’den aldıkları Pentagon’un İran ve El Kaide ilgili belgeleri İsrail Büyükelçiliği’ne vermişti. Amerikan Hükümeti, İsrail lobisinden gelen baskılara daha fazla dayanamayarak, davayı yeterli delil bulunmadığı gerekçesiyle geri çekti.</p>

  <p class="normal">Amerika’da İsrail lobisiyle ilgili kuşkuları arttıran dava 2005 yılında başladı ve belgeleri AIPAC üyelerine verdiğini itiraf eden Pentagon çalışan Lawrence Franklin 12 yıl hapis cezasına çarptırıldı. Casusluk suçlamasıyla dört yıldır hakim karşısına çıkarılan AIPAC üyeleri Steve Rosen ve Keith Weissman’la ilgili davayı çeken Amerikan Hükümeti, davanın karmaşık olduğunu ve casusluk suçlaması için daha fazla delil gerektirdiğini bildirdi.</p>

  <p class="normal1">Kongre Üyesinin İsrailli Ajanla Telefon Konuşması</p>

  <p class="normal">Amerikan yönetiminin ‘daha fazla delil gerekli’ mazeretiyle davayı geri çekmesine rağmen, uzmanlar İsrail lobisinin Amerikan Kongresi üyeleri üzerinde kurduğu baskının etkili olduğu görüşünde. Bush döneminde teknik takibe alınan Kongre üyesi Jane Harman’ın İsrailli bir ajana telefonda davanın düşmesi için adalet sistemine baskı kuracağını söylemesinin ortaya çıkması, skandalın büyüklüğünü de gözler önüne sermişti.</p>

  <p class="normal1">Para Karşılığı Komite Başkanlığı</p>

  <p class="normal">Harman’ın bu sözlerine karşılık İsrailli ajan ise, Temsilciler Meclisi Başkanı Nancy Pelosi’ye seçim için finansal yardımda bulunacağı ve bu şekilde kendisine baskı kurarak Harman’ı Kongre’nin İstihbarat Komitesi başkanlığına getirmesini sağlayacağını söylemişti. Amerikan Federal Polis Teşkilatı FBI’ın Harman ile ilgili soruşturması, Bush döneminin Adalet Bakanı Alberto Gonzales tarafından engellenmişti.</p>

  <p class="normal1">“RICE, AIPAC üzerinden İsrail’e bilgi gönderiyormuş”</p>

  <p class="normal">Öte yandan haklarındaki casusluk suçlamasını reddeden ancak Pentagon belgelerini İsrail’e verdiklerini kabul eden AIPAC üyeleri Rosen ve Weissman, Washington’da bu tür belgelerin elde edilmesi için diplomatların ve lobicilerin kendi kontaklarını kullandığını ve bunun da normal olduğu şeklinde bir savunma yaptı. AIPAC üyeleri, ABD eski Dışişleri Bakanı Condoleezza Rice’ın düzenli bir şekilde AIPAC aracılığıyla İsrail’e bilgi gönderdiğini de söyledi.</p>

  <p class="normal1"><span class="idebold">“</span>OBAMA’nın adayını istifa ettirmişlerdi”</p>

  <p class="normal">Amerikan politikaları üzerinde önemli bir nüfuza sahip olan İsrail lobisi AIPAC, geçtiğimiz aylarda Obama’nın Ulusal İstihbarat Konseyi’nin başına getirmeyi düşündüğü Charles Freeman hakkında karalama kampanyası başlatmış ve Freeman göreve gelmeden istifa etmişti. AIPAC ve diğer Yahudi örgütler, geçtiğimiz ayın sonunda Cenevre’de yapılan ve İran Cumhurbaşkanı Mahmud Ahmedinejad’ın da bir konuşma yaptığı BM Irkçılıkla Mücadele Konferansı’na ABD’nin katılmaması çağrısı yapmış, Obama yönetimi de bu çağrıya uymuştu.</p>

  <p class="normal"><span class="idebold">Yani teknolojideki gelişmeler,</span> casusluk faaliyetinde ağırlıklı olarak görüntü ve ses takibine yöneldi. Öylesine ki şantaj aracı artık kasetler. Deliller ise, belgeler, bantlar, kasetler.</p>

  <p class="normal">Türkiye’de yaşanan gerginlikler de herkesin birbiri hakkında dosya tutması. Özel elemanlar artık şirketlerin, bürokrasisinin siyasilerin vazgeçilmez elemanı haline gelmiş durumda. Bir ofis oluşturulmakta, emekli asker, polis, istihbarat mensubu ekiple o kişi kurum kuruluş adına mobil hareket edilmektedir.</p>

  <p class="normal1">Sosyal Ajan, Bilgi Kirliliği</p>

  <p class="normal">Türkiye’de tam bir bilgi kirliliği yaşanıyor. Gizli bilgiler, gizli belgeler alakasız kişilerin bürolarında evlerinde bulunuyor. Yetkili kurumlar şaşkın durumda.</p>

  <p class="normal">Yine yapılan açıklamalar, verilen ifadeler doğru mu yanlış mı belirsizliğini koruyor. Öylesine koruyor ki, birinin dediğini diğeri yalanlıyor. Bazen de tevil yoluna gidiliyor. Kaş yapayım derken göz çıkarılıyor.</p>

  <p class="normal">Son kafa karıştırıcı açıklamaları ise Ümraniye davası nedeniyle gözaltına alınanların kamuoyuna yansıyan ifadelerinde görüyoruz.</p>

  <p class="normal">Bunlardan biri ve sonuncusu ise Eski özel harekâtçı İbrahim Şahin’in ifadelerine MİT’in verdiği cevap.</p>

  <p class="normal">İstihbarat literatürüne de yeni bir kavram eklendi; “Sosyal ilişki üzerinden bilgi aktarımı.”</p>

  <p class="normal">MİT’ten yapılan yazılı açıklamada, Şahin’in savcılık ifadesinde dile getirdiği, “PKK terör örgütünün Aktütün Karakolu’na yönelik saldırısını 20-25 gün önce öğrendim. MİT’teki tanıdığıma bildirdim” sözleri yalanlanıyor. Açıklamada, Şahin ile kurumsal olmayan “sosyal bir ilişki” üzerinden bilgi geldiği kabul ediliyor.</p>

  <p class="normal">MİT açıklamasındaki, “Sosyal ilişki”nin anlamını üst düzeyde bir yetkili, şöyle açıklıyor: “İbrahim Şahin ile kesinlikle kurumsal bir bağlantımız yok. Şahin’i, MİT bugüne kadar ne kaynak, ne haber elemanı ne de bir başka anlamda değerlendirmiştir. Bugüne kadar da kendisinden operasyonel bir istihbarat alınmamıştır. Dünyadaki bütün gizli servislere olduğu gibi MİT’e de birçok kaynaktan bilgi, belge ve haber gelmektedir. Bu bilgilerin bazıları arkadaşlık ortamında yapılan sohbetlerden sağlanmış olabilir.</p>

  <p class="normal">Personel, bu tür sohbetlerde ülke menfaatine konular olduğunu değerlendirirse, üst makamlarına iletebilir. MİT bu tür bilgileri ‘sosyal ilişki’ çerçevesinde gelen bilgiler olarak değerlendirir. İbrahim Şahin’in ‘MİT’e bilgi veriyordum’ sözlerini de tamamen bu şekilde değerlendirmek lazım. Doğu ve Güneydoğu Anadolu Bölgesi’nde birlikte görev yaptığı ve zaman zaman bir araya geldiği bir personelimizle sohbetinden gelen notlardır. Bu sohbetin notları arasında da Aktütün Karakolu’na saldırı düzenleneceğine ilişkin herhangi bir konu bulunmamaktadır.”</p>

  <p class="normal1"><span class="idebold">“</span>Her gizli bilgi ‘gizli’ sayılmaz”</p>

  <p class="normal">Askeri Yargıtay’dan Ergenekon davasını etkileyecek karar çıktı. Askeri Yargıtay, Sauna çetesi davasında yargılanan Yüzbaşı Nuri Bozkır’ın Özel Kuvvetler Komutanlığı’ndan iki CD’yi sivillere vermesi nedeniyle “devlet güvenliğine ilişkin bilgiyi açıklamak” suçundan verilen hapis kararını bozdu. Bozma kararında, Ergenekon davasının da önemli bir bölümünü oluşturan “devlete ait gizli belgeler” konusu ele alınarak, internetten de indirilebilen ve herkesin ulaşabileceği bilgileri taşıyan belgelerin sırf üzerinde “gizli” ibaresi bulunması nedeniyle gizli sayılamayacağı belirtildi. Genelkurmay Askerî Mahkemesi, Yüzbaşı Bozkır’ı sivil şahıslara, Özel Kuvvetler Komutanlığı’na ilişkin bilgiler ve İran’da uygulanan rejimle ilgili değerlendirmeler içeren iki CD vermek suçundan 6 yıl 3 ay hapis cezasına çarptırmıştı.</p>

  <p class="normal">Askerî Yargıtay Daireler Kurulu’nun, gerekçeli kararında “Kursiyer subayların dahi kaynakça olarak kullanabildikleri bu doküman ve bilgilerin, devletin güvenliği veya siyasal yararları ile ilgisinin ne olduğu somut şekilde irdelenip değerlendirilmeden, özde sadece ‘gizli’ gizlilik derecesi esas alınarak karar verilmiştir. CD’lerde yer alan ve suça konu olan bilgilere ulaşılabilme imkânının, elde ediliş şekli aynı olmasa dahi benzer birtakım bilgilerin, açık kaynaklarda ve internet sitelerinde yer alması olguları dikkate alınmadan ve değerlendirilmeden, suçun oluştuğunu kabul etmek isabetli görülmedi” denildi.</p>

  <p class="normal">Bu kararın; Ümraniye davası sürecinde sanıklarla ilgili sivil yargı tarafından nasıl değerlendirileceği ise şimdilik belirsiz.</p>

  <p class="normal">İnsanların kendi mutlak doğru bilgisi yoktur. Herkesin kendine göre doğruları vardır.</p>

  <p class="normal1">Yabancılar ve Provokasyonlar</p>

  <p class="normal">ABD Başkanı John F. Kennedy tarafından 1961 yılında ‘<span class="idebold">Barış Gönüllüleri’</span> adı altında bir program yürürlüğe konmuştu.</p>

  <p class="normal">Özel olarak seçilen gönüllüler gittikleri ülkelerin insanlarına Amerikalıları tanıtmak, Amerikalıların da bu ülke insanlarını tanımaları için çalışacaklardı.</p>

  <p class="normal">Nitekim bu program daha da geliştirilerek ‘<span class="idebold">Peac Corp USA’</span> adlı Soğuk Savaş Örgütü adına on binden fazla genç kız ve erkekten oluşan ‘Barış Gönüllüleri’ 1965 yılında ortaokul ve liselerde İngilizce ders vermek üzere ülkemize gelerek <span class="idebold">Anadolu’nun içlerine</span> dağıldı.</p>

  <p class="normal">Geleneksel konukseverliğimizden ve iyi niyetimizden fazlasıyla nasiplenen bu gençler evlerimize kabul edildi, sofralarımıza aynen bir aile bireyi gibi oturtuldu. Böylece bir iki yıl içinde bizi bizden daha iyi tanır hale geldiler ve her biri görev alanlarının toplumsal haritasını çıkartarak siyasal, kültürel, etnik yapımızın; alışkanlıklarımızın, tutum ve davranışlarımızın, inançlarımızın, değerlerimizin ince, kırılgan, duyarlı yanlarını, bölgelere göre elde ettikleri benzer hassas bilgileri birer rapor haline getirdiler. Sonrasında kanlı Kahramanmaraş, Sivas, Çorum, Malatya olayları patlak verdi.</p>

  <p class="normal">Emperyalizme karşı duran, halkı uyarmaya çalışan gençler, aydınlar katledildi, yaralandı, içeri tıkıldı, işkencelerden geçirildi... Bu kanlı olaylara tanık olanların çoğu bugün yaşıyor. Örneğin 1975 Malatya olaylarının nasıl tezgâhlandığını, Malatya’da neler yaşandığını; dönem siyasetçilerinin, gazetecilerinin olayları nasıl değerlendirdiklerini, kimlerin ne aymazlıklar içinde olduğunu ayrıntılarıyla gençlerimize anlatmalıyız.</p>

  <p class="normal">Kahramanmaraş, Sivas, Çorum dosyalarının kapağını yeniden açmalıyız. Dün; Soğuk Savaş oyununa gelerek şuursuzca kardeş kanı döken kimlerse bugün ortaya çıkıp özeleştiride bulunmalı…</p>

  <p class="normal">Yakın tarihte, milliyetçilik adına yapılanlar hâlâ belleklerde iken bunları kimse olmadı sayamaz. Aynı can alıcı hatalara doğru hızla kayıyoruz. Bugün, aktif siyasal yaşamın dışında kalan ülkücülerin, ulusal sahiplenmeyi kendi tekellerinde görmelerini, bu psikoloji ile takındıkları yargılayıcı ve hükmedici tavırlarını rahatsız edici ve tehlikeli buluyorum.</p>

  <p class="normal">Trabzon’daki son olaylar nedeniyle anladım ki ‘Barış Gönüllüleri’ nin 40 yıl önceki raporları gerektikçe raflardan indirilerek tozları alınmakta! Bu tipleri ülkemize kim davet etti, kim başıboş bıraktı, ülkemizden ayrılırlarken çantalarında neler vardı, siyasi ve toplumsal yaşamımızı nasıl etkilediler, onları gönderenlerin çıkarları ve hedefleri neydi?</p>

  <p class="normal">Belki, bir gün bir araştırmacı gazeteci çıkar, kafamızdaki tüm bu sorulara bir yanıt bulur. Neyse denilecek bir konu değil; ama biz yine de neyse diyerek konumuza dönelim.</p>

  <p class="normal1">Gazeteci, İstihbaratçı ve Lobicilik</p>

  <p class="normal">Gazetenin toplum yaşamında yer alışından beri, yönetenlerin yönetilenler üzerindeki despotik baskısı, frenlenmeye çalışılmıştır.</p>

  <p class="normal">Devletin kurumlaşmasında, hukuk kurallarına göre işlemesi ve işletilmesinde, yetkilerin, görevlerin belirlenmesinde, hukuk kuralları ile hukukun üstünlüğünü yerleştirmekte gazeteler, gazeteciler tarihsel işlev görmüşlerdir.</p>

  <p class="normal">Kitaplarda detaylı olarak ortaya konulan görüşler, gazetelerle günlük olarak kısa kısa kitlelerin bilgisine sunulmaktadır. Görsel medyanın da devreye girmesiyle karanlık odalardaki bilginin halkın bilgisine sunulma akışı da hızlanmıştır.</p>

  <p class="normal">Hatta çoğu kez gazeteci ile casusluk, ajanlık ilişkisi de tartışılmaya başlamıştır. Ajan akademisyen, ajan, iş adamı, ajan sivil toplum örgütü mensubu ve ajan gazeteci tartışılmaktadır. Konu batı ülkelerinde daha sıklıkla gündeme getirilmektedir.</p>

  <p class="normal">Devlete ait “hassas bilgilerin” gazeteciler arasında gidip gelmesi suç mudur?</p>

  <p class="normal">Bakın; İsrail adına lobi yapan iki Amerikalının elinde bu tür bilgiler bulununca, casusluk davası açılması gündeme gelmişti. Ancak savcılar, suçlamalarını geri çekerek önemli bir içtihat yarattılar. Karar, sadece lobiciler için değil, bilgi edinme hakkı savunucuları için de bir zafer olmuştur.</p>

  <p class="normal">ABD’de dört yıldır süren hukuki mücadele, savcıların, İsrail adına çalışan iki eski lobici hakkındaki casusluk suçlamalarını geri çekmesiyle sonlanıyor. Çıkan ön mahkeme kararlarının, davayı kazanma ihtimallerini çok düşürdüğünü belirten savcıların bu hamlesi, “bilgi edinme hakkı” açısından da emsal teşkil ediyor.</p>

  <p class="normal">ABD’deki en etkili Yahudi kuruluşlarından Amerikan-İsrail Halkla İlişkiler Komitesi (AIPAC) adına çalışan Steven Rosen ve Keith Weissman, 2005’te FBI soruşturmasına uğramışlardı. İkilinin, Orta Asya ve Orta Doğu’daki terör hareketleriyle ilgili ABD istihbarat raporlarını elde edip, bunları 1999-2004 yılları arasında İsrailli gazetecilere ve yetkililere sızdırdığı ortaya çıktı.</p>

  <p class="normal">Rosen ve Weissman’a bilgileri veren ve onlardan ayrı olarak yargılanan ABD Savunma Bakanlığı yetkilisi Lawrence Franklin, kapalı duruşmada suçunu kabul edip, 2006’da 12 yıl hapis cezasına çarptırıldı. İki lobici hakkında da 1917’den beri ilk casusluk davasının açılması gündeme geldi.</p>

  <p class="normal">Rosen ve Weissman, ABD yönetiminin bu bilgileri sıkı biçimde korumadığını, sorumluluğun yönetime ait olduğunu savundu. ABD’nin güvenliğini tehlikeye atmadıklarını da belirten ikili, George W. Bush dâhil, önceki dönemin yetkililerini mahkemeye tanık olarak getirme hakkı da kazandı.</p>

  <p class="normal">Savcılar, geçen cuma, gizli belgelerin dava süresince açıklanmak zorunda kalacağını da gerekçe gösterip mahkemeye suçlamalarını geri çektiklerini bildirdiler. Böylece ABD siyasi sisteminin önemli bir parçası olan lobicilerin yanı sıra, içeriden bilgi alan gazeteciler ve siyasi yorumcular da rahatladı. Soruşturmayı eleştirenler, dava açılırsa, hükümet yetkilileriyle, gazeteciler ve lobiciler arasında sık sık yapılan bilgi alışverişinin suç haline geleceğini belirtiyorlardı. Bundan böyle tüm sorumluluk, gizli bilgileri sızdıran hükümet yetkililerinde olacak.</p>

  <p class="normal">Her gün gazete manşetlerini TV ekranlarını dolduran yığınla yolsuzluk, bilgi sızdırma telefon dinleme gibi olayların yer aldığı Türkiye’de ise her şey bir birine karışmış vaziyette.</p>

  <p class="normal">Türkiye’de hemen her konuda olduğu gibi gazeteci gazeteci gibi değil, iş adamı iş adamı gibi değil, patron patron gibi değil hukukçu hukukçu gibi değil. Ya ne gibi? Paranın, makamın, kariyerin yetkinin sarhoşluğu içinde. Böyle olunca da kim ajan kim değil sorusu da havada kalıyor. Öyle ki dürüst diye tanımlanan da namuslu diye bilinen de vatansever gibi yansıtılan da bir bakıyorsunuz ki akçeli işlerin göbeğinde. Ama ne gam! Savunucuları için o örnek kişi. Siz istediğiniz kadar belgelerle anlatın, konuşun ama ikna edemezsiniz ki!</p>

  <p class="normal">Hele halk açısından baktığımızda durum daha da vahim. Öyle ki okuma, öğrenme araştırma çabası içinde olmayan yandaşlık dürtüsü gözleri kör, kulakları sağır, kalpleri mühürlü yapıyor.</p>

  <p class="normal">Gerçekler de öylece havada kalıyor.</p>

  <p class="normal1">CIA Ajanının Öngörüsü</p>

  <p class="normal">Türkiye ve bölge ülkelerine ilişkin o kadar uzman var ki Batı’da yorum-analiz yapan yapana. Ve her açıklama ise Türk medyasının başköşelerinde. Ülkeyi yönetenlerin kendi ülke uzmanlarının görüş ve önerilerini ciddiye alma eğilimi olmayınca yabancıların değeri artıyor. İtibarlı Batılı uzmanlardan biri de ABD’nin istihbarat örgütü CIA eski üst düzey yöneticilerinden Graham Fuller.</p>

  <p class="normal">Fuller; Bush yönetimi döneminde ABD ile Türkiye’nin, Orta Doğu’da ortak çıkarlara sahip olmadığını belirterek ABD’nin aynı politikayı sürdürmesi halinde, Türkiye’nin ABD’nin çıkarlarının dışındaki bir çizgiyi izleyebileceğini savundu. Türkiye’nin, “Kürt sorununu çözmeden bölgesel güç olamayacağını” öne süren Fuller, Türkiye’nin “kendi Kürt sorunun esiri haline geldiğini” de iddia ediyor.</p>

  <p class="normal">Amerikan istihbarat örgütlerini bir araya getiren ve geçtiğimiz günlerde küresel beklentiler raporu açıklayan Amerikan Ulusal İstihbarat Konseyi’nin başkan yardımcılığını da yapan Fuller, BBC ile yaptığı söyleşide ABD’nin Orta Doğu’da oldukça etkisiz olduğu ortaya çıkan, bölgedeki birçok ülkeye karşı kavgacı ve olumsuz bir siyaset izlemeye devam etmesi halinde Türkiye’nin, ABD’yi bölgedeki ilişkileri açısından iyi bir ortak olarak görmeyebileceğini belirterek şöyle devam ediyor.</p>

  <p class="normal">Bu durumda da Türkiye, kendi çıkarlarına daha uygun, rasyonel ve bağımsız bir siyaset izlemek durumunda kalacaktır. Bu da Amerikan çıkarlarının dışında bir çizgi izlemek anlamına gelir.</p>

  <p class="normal">Burada özel olarak, Rusya, İran ve Suriye ile iyi ilişkiler geliştirmekten, Filistin siyasetinin Hamas da dâhil olmak üzere unsurlarıyla ilişkiler kurmaktan söz ediyoruz. Ayrıca, ben Türkiye’nin komşularıyla iyi ilişkiler kurmasının faydalarını, Washington yönetimi bunu anlamamış olsa da hem Türkiye hem de Amerika açısından şimdiden görmeye başladığımızı düşünüyorum.”</p>

  <p class="normal">Fuller, “Türkiye’nin ciddi bir arabuluculuk rolü için nüfuzu yeterli mi?” sorusunu yanıtlarken de Türkiye’nin, bölge ülkeleri üzerinde ve bölge diplomasisinde, Amerika, Rusya ya da Avrupa ülkelerinin sahip olduğu türden bir nüfuzu olmamakla birlikle bölge ülkesi olarak böyle bir rol üstlenebileceğini ifade ediyor.</p>

  <p class="normal">Türkiye’nin birbirine düşman olan ülkelerin hepsiyle dost bir ilişki yürütme siyasetinin sürdürülebilir bir siyaset olduğunu düşündüğünü ifade eden Fuller, “Bence Amerika Birleşik Devletleri buna benzer bir siyaseti, kendisi için de uygulayabilir. Amerika, izlediği siyasetle kendisine düşman yaratıyor. Türkiye de bu tuzağa düştü daha önce” diyor.</p>

  <p class="normal">Obama yönetimi altında, Amerika’nın Orta Doğu’daki siyaseti açısından önemli değişiklerin olacağı konusunda umutlu olduğunu ifade eden Fuller “Bence Türkiye için, kendisini İran, Suriye, Rusya ve Filistin konularında çok zorlamayacağını tahmin ettiğim bir Obama yönetimiyle iyi ilişkiler geliştirmek daha kolay olacak… Obama yönetiminin, Bush yönetimiyle kıyaslandığında, Türkiye’de demokratik kurumların önemine daha çok vurgu yapacağını düşünüyorum. Çünkü Bush yönetimi, ilkesel düzeyde bir siyaset izlemedi ve genel olarak Türkiye’de Amerika’nın bölge siyasetine destek sunan kesimleri desteklemeyi doğru buldu. Ancak, en genel düzeyde Amerikalılar Türkiye’nin iç siyasetine fazla müdahil olmamayı doğru buluyorlar.”</p>

  <p class="normal">Graham Fuller, BBC’nin “Kürt sorununu çözmeden Türkiye bir bölgesel güç olabilir mi? sorusunun karşısında “Hayır. Bu kesinlikle mümkün değil” diyor.</p>

  <p class="normal">Fuller, “Türkiye, kendi Kürt sorununu çözebilirse, bölgede daha güçlü olabilecek ve o zaman İran, Irak ve Suriye’nin kendi Kürt nüfuslarından korkması gerekecek. Çünkü o zaman Türkiye Kürt meselesi konusunda söz hakkını eline geçirecektir değerlendirmesini yapıyor.</p>

  <p class="normal">Buna karşın Fuller, bu tür meselelerin bir gecede halledilmeyeceğini ancak Türkiye’nin doğru yönde ilerlemeye başladığını, Iraklı Kürtlerle diyalog kurmaları gerektiğini anladığını belirterek, “Eğer Türkiye Iraklı Kürtlerle diyaloğunu arttırabilirse, PKK sorununu çözebilir. Türk ordusu dahi, PKK üzerinde askerî baskının yanı sıra siyasi baskı yaratmanın önemini anlamış gibi görünüyor” şeklinde yorumluyor.</p>

  <p class="normal1">Ajan Gazeteciler</p>

  <p class="normal">Her gizemli olayda olduğu gibi Bilderberg’in Türkiye’deki güvenli mensubu Fehmi Koru sinyali verdi, Ali Atıf Bir, MİT ajanı gazetecileri açıklar.</p>

  <p class="normal">Bir’e göre bu isimler Fatih Altaylı ve Tuncay Özkan’dan başkası değil. Yazarın bir de çağrısı TBMM’ye. Bu utanç bitmeli der ve ajan gazetecilerin deşifre olmasını ister.</p>

  <p class="normal">2000’li yıllardan bu yana konuşuluyor. Önce Taha Kıvanç’ın yazısının ilgili bölümünü bir hatırlayalım: “Şimdilerde yeni bir gazete çıkarma hazırlığı içerisinde bir grubun bu işle görevlendirdiği yazarın her hafta MİT’e uğrayıp zarf aldığını açıklamıştı Mehmet Eymür. Kod adı ‘Siyah’ imiş...</p>

  <p class="normal">O ifşaatı ilk yapan, kendisi de MİT’le irtibatlı olduğu ithamına maruz MİT’in en kapsamlı tarihini yazmış olan bir başka ‘gazeteci’ kılıklı kişiydi.” İnternet sitelerine de düştüğü gibi Taha Kıvanç’ın adını zikrettiği kişilerin Fatih Altaylı ve Tuncay Özkan olma olasılığı yüksek. Çünkü tanımlara “cuk” oturuyorlar gibi. Altaylı Türkiye’yi etkilemek (!) Doğan ve Çalık medya gruplarının canına ot tıkamak için her gece ekranlarda demediğini bırakmıyor ve ulusal bir gazete hazırlığı içinde...</p>

  <p class="normal">Tuncay Özkan ise MİT’in kapsamlı tarihini yazan gazeteci! Temelde bir devlet ajanının ve gazetecinin yaptığı iş aynı. Her ikisi de bilgi peşinde koşar. Ancak hizmet ettikleri kişiler farklı! Demokratik bir toplumda gazetecilerin görevi devlete hizmet etmek değil devleti eleştirmek!</p>

  <p class="normal1">“İstihbarat örgütleri ve gazeteci ilişkisi</p>

  <p class="normal1">hemen hemen her ülkede var”</p>

  <p class="normal">Bulgaristan’da 1989 yılında sona eren komünist rejiminin çalıştırdığı siyasi polis (DS) ajanları araştıran devlet komisyonu, Bulgaristan Ulusal Radyosu’nda (BNR) 66 ajanın isimlerini açıkladı.</p>

  <p class="normal">Parlamento kararıyla kurulan komisyon, BNR’de görev yapan 718 kişinin durumunu araştırdı. Radyoda çalışan 13 kişi, 1972 sonrası doğumlu olması nedeniyle araştırma dışına tutuldu.</p>

  <p class="normal">Radyoda yıllarca program sunuculuğu, redaksiyon müdürlüğü yapan ve araştırma gazetecisi olarak bilinen ünlü isimlerin listede yer alması, Bulgar kamuoyunu düş kırıklığına uğrattı.</p>

  <p class="normal">Ülkede gazetecilik sektöründe binlerce röportaj hazırlayıp, örnek gazeteci bilinip sonunda ajan çıkanların arasında Bojana Dimitrova, Edi Emiryan, Borislav Camcievve ve Kostadin Filipov gibi ünlü kişiler yer aldı.</p>

  <p class="normal">Radyonun genel müdürlüğü, açıklanan ajanlar listesiyle ilgili yorum yapmadı.</p>

  <p class="normal">Komisyon daha önce, DS lehine ajanlık yapan Bulgaristan Ulusal Televizyonu (BNT), Bulgaristan Ulusal Haber Ajansı (BTA) ve siyasal çevrelerinden geçmişini saklamaya çalışan eski ajanların isimlerini açıklamıştı.</p>

  <p class="normal">Komisyon, ülkenin cumhurbaşkanı Georgi Pirvanov’un da “Gotze” takma adıyla paralı muhbirlik yaptığını belirlemişti.</p>

  <p class="normal">Dünyada belki ilk defa bir ülke bir dönem ajan araştırması yapıp tespitlerde bulunuyor ve dünya kamuoyuna açıklıyor. İlginç!</p>

  <p class="normal1">“Oysa ajan gazetecilik yüzyıllık bir uzmanlık alanı”</p>

  <p class="normal">ABD Irak işgal öncesinden itibaren özel bir merkez kurmuş ve yandaş gazetecilere dolarlar tahsis etmişti. Orta Doğu coğrafyasında hemen her istihbarat örgütünün ağı, üç sacayağına dayanır: gazeteci, akademisyen, meslek mensubu.</p>

  <p class="normal">Türkiye’de gazeteci ve akademisyenlerin kimler olduğu açıkça biliniyor mu? Hayır. “İşte istihbarat” kitabımızda sivil toplum örgütleri, siyasi partiler, iş dünyası, medya, üniversitelerle istihbarat örgütleri arası ilişkileri kapsamlı bir şekilde ele aldık.</p>

  <p class="normal1">Gazetecilik ve Ajanlar</p>

  <p class="normal">Bazı gazetecilerin ajan olduğu iddiası zaman zaman dillendirilir. Nedense bunu dinlendirenler yabancı ülke hesabına casusluk yapıldığını göz ardı ettirmek için yaparlar. Ama amaçlarına da ulaşırlar. Gündem değişir. Herkes birbirine kuşku ile bakar. Ajanlığa en uygun meslek dalı gazeteciliktir. O nedenle hemen tüm istihbarat örgütleri öncelikle gazeteciye çengel atar.</p>

  <p class="normal">Gizli servisler zaman zaman Türkçe bilen ajanlar arıyor.</p>

  <p class="normal">İngiltere’de hükümet ve silahlı kuvvetlerin gizli haber alma teşkilatı olarak bilinen `GCHQ’, internet sitesindeki `Güncel açık iş pozisyonu’ bölümünde ve İngiltere’nin en büyük online iş arama sitelerinden biri olan multilingualvacancies.com’da Türkçe bilen dil operatörleri aradığına dair ilan vermişti.</p>

  <p class="normal">Dört sayfa olarak hazırlanan iş ilanında, aylık ücret, adaylarda aranan özellikler, tecrübe, eğitim seviyesi gibi iş görüşmesinin tüm detayları yer aldı. Adayların özellikle `Enformasyon Teknolojileri’ dalında bilgi sahibi olmaları isteniyor.</p>

  <p class="normal">Şartları son derece açık belirlenmiş olan ilanda görev yeri GCHQ’ nün ana merkezi olarak bilinen, Gloucestershire Cheltenham yazıyor. Maaş, yılda 25 bin 239 sterlin olarak belirlenmiş. Görevin tanımlanması, ‘Dil operatörü’ ve ‘Dil ve Kültür uzmanı’ olarak yer alırken pozisyonun ‘Tam zamanlı’ olduğu belirtiliyor. Deneyim aranmıyor ancak, Türkçe dil seviyesinin, çeviri analiz ve araştırma yapabilecek kadar iyi olması isteniyor, iyi derecede İngilizce de aranan ilk şartlardan biri.</p>

  <p class="normal">Pozisyon için yaş sınırlaması verilmemiş. Adayların güçlü bir uluslararası ilişkiler bilgisiyle iletişim becerilerine sahip olmaları ve iyi derecede Türkçe ve İngilizce bilmeleri dışında başka bir beceriye sahip olmaları istenmiyor. Üniversite mezunu olmaları hiç gerekmiyor.</p>

  <p class="normal">Televizyon, radyo, gazeteler veya gizli kaynaklardan sağlanan istihbaratın toplanması, değerlendirmesi, sınıflandırması ve yayılmasından oluşan istihbaratın işlenmesi sürecinde görev almak üzere aranan kişilerin işe başlamadan önce bir dizi teste tabii tutulacağı verilen ilanda açıkça yer alıyor.</p>

  <p class="normal">GCHQ, ilanda adayların çok yönlü tıbbi ve psikolojik bir testten geçirileceği ayrıca narkotik şube tarafından özel bağımlılık testine de tabi tutulacağını belirtiliyor.</p>

  <p class="normal">İlanda, başarılı olan adayların işe alınma işleminin en az 4-5 ay süreceği belirtilerek buna işe kabul edilen adayların geçmişlerinin araştırması ve kapsamlı güvenlik soruşturmasının sebebiyet verdiği söyleniyor.</p>

  <p class="normal">İşe alınanların, önce kurum eğitiminden geçeceğine de dikkat çekildi. Başarılı adayların görevlerinin başına geçmeden eksiksiz eğitim alacakları ifade edildi. İşe kabul edilen adayların, görevlerinin başına geçmeden başka ülkelerde yaşayan akrabaları ve yakın arkadaşları ile ilgili özel güvenlik dosyaları hazırlanacağı adaylara duyuruluyor.</p>

  <p class="normal">İlan, İngiltere’nin en büyük online iş bulma şirketi multilingualvacancies. com’da, “GCHQ’de hedefiniz İngiltere’nin güvenliğini sağlamak olacak” cümlesiyle yer alıyor.</p>

  <p class="normal">Bu görev için aranan diller arasında Türkçe `nadir konuşulan diller’ bölümünde, Arapça, Farsça, Darice (Afganistan’da konuşulan Farsça lehçesi), İbranice, Maltaca, Peştuca (Afganistan’ın resmi dili), Rusça, Özbekçe, Baskça ve Urduca (Pakistan’ın resmi dili) arasında yer alıyor.</p>

  <p class="normal">Hükümetin gizli iletişim merkezi olan GCHQ, İngiliz haber alma servisi olarak İngiltere hükümeti ve silahlı kuvvetleri bilgilendirme görevine sahip. Merkezi İngiltere’nin Gloucestershire Bölgesi’nde Cheltenham’da olan GCHQ, hükümetin diğer bir haber alma servisi olan MI5 ve Amerika’nın merkezi haber alma teşkilatı CIA ile terörle mücadele ve ulusal güvenlik gibi birçok konuda ortak çalışma yürütüyor.</p>

  <p class="normal">Ya Türkiye ne yapıyor dersiniz! Ne yapacak, olan bitenleri seyrediyor. Harakiri yapıyor. Kendi evlatları birbirini acımasızca eleştiriyor, yıpratıyor, ortak akıl oluşturamıyor. Böyle olunca da meydan yabancı istihbaratçıların cirit attığı bir ülke haline geliyor.</p>

  <p class="normal">Sorduğunuzda da takip ediyoruz efendim diyorlar. Diyorlar da yapılan faaliyetleri önleyecek hangi alanda hangi uzmanın var. Ve bunları nasıl ne şekilde görevlendirebiliyorsun? Buna karşı da denilen ne, bu işler gizlidir.</p>

  <p class="normal1">Turist mi Ajan mı?</p>

  <p class="normal">ABD konsolosluğuna yönelik saldırı yapıldığı saatlerde bir gece öncesinde Alman BND servisinin özel bilgisi ile Ağrı dağına gelen Alman turist grubundan 3 kişi, PKK’lı teröristler tarafından güya rehin alındığı açıklanır. Oysa rehin alınma yoktur. Kamuoyuna öyle yansıtılır.</p>

  <p class="normal">PKK Narko Terör örgütünün yayınları Almanya’dadır. PKK’nın üst düzey katilleri ve yöneticileri Almanya’da iltica hakkı almışlardır. Almanya PKK’ya sağlık malzemesi ve telsiz ile haberleşme cihazları vermektedir.</p>

  <p class="normal">Yani Alman gizli servisi BND açıktan hem de Kuzey Irak’ta ve Kandil’de PKK ile görüşmekte ve onlara her türlü imkânı sağlamaktadır.</p>

  <p class="normal">Almanya Elçiliği’nin idari işler sorumluları her hafta Güneydoğu’da dolaşmaktadırlar.</p>

  <p class="normal">Almanya derin devleti PKK ile her türlü işbirliği içindedir.</p>

  <p class="normal">İşte bu yüzden Ağrı Dağı’ndaki 3 Alman rehine olayı da bir düzmecedir. Bir BND operasyonudur! Çünkü Alman grup Ağrı Dağı’na çıkılması gereken ve güvenlik soruşturulması yapılması için aylar önce gerekli olan başvuruyu yapmamışlardır.</p>

  <p class="normal">Yani Türk makamlarına kendileri hakkında soruşturma imkanı tanımamışlardır. Üstelik yine prosedür gereği bir seyahat acentesi nezaretinde ve onun aldığı izin belgesi ile dağa tırmanmaları gerekirken, dünyanın en disiplinli ve eksiksiz işlem yaptığını iddia eden Almanlar neden acaba tüm bu bilinen prosedürü takip etmemişlerdir.</p>
</body>
</html>
