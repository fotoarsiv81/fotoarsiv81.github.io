<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20"><span class="idebold">II- TEKNOLOJİK İSTİHBARAT</span></h2>

  <p class="normal">Casusluk insan odaklıdır. Ancak istihbarat dünyası teknolojik bütün imkânları yoğun bir şekilde kullanır. Teknik donanım, bilgiye daha az tehlikeli yollardan ve kesin bir şekilde ulaşmayı sağlar.</p>

  <p class="normal">Bilgiye sahip olanın dünyaya sahip olacağı, tarih boyunca defalarca ifade edilmiştir.</p>

  <p class="normal">Echelon; Amerika ağırlıklı olmak üzere Hollanda, Türkiye gibi bazı NATO ülkelerinin de dâhil olduğu bir elektronik izleme sistemidir. Bu sistem, dünya üzerindeki her türlü (telefon, teleks, faks, internet, gibi) iletişimi izleme yeteneğine sahiptir. İzleme gerektiğinde dinlemeye dönüşmektedir. Şöyle ki; bilgisayar sistemine girilmiş bazı anahtar kelime ve cümleler tespit edildiğinde, sistem bunları kayda almakta ve daha sonra ilgili personelce bu kayıtlar incelenmektedir. Anahtar kelimelere örnek vermek gerekirse; “öldürmek”, “bombalamak”, “örgüt” vs… Bu anahtar kelimeler pek tabii olarak çeşitli dillerdeki karşılıklarıyla sisteme yüklenmektedir. Örneğin yukarıdaki kelimelerin geçmesi dolayısıyla bu sayfa sistemin kaydına büyük ihtimalle girmiştir.</p>

  <p class="normal">Haberleşme trafiğinin günümüzde ulaştığı boyut dikkate alındığında, izleme için çok gelişmiş bilgisayar sistemlerinin kullanılması gerektiği ortaya çıkar. Ve aynı zamanda anahtar kelimelerin kullanılma sebebini de. Anahtar kelimeler, seçilmiş hedefler üzerine yoğunlaşma dışında, izleme ağına takılan şüpheli durumların tespitini sağlar.</p>

  <p class="normal">Echelon Sistemi, uluslararası alanda bankalar aracılığıyla yapılan her türlü para hareketlerini izlemekte de kullanılmaktadır.</p>

  <p class="normal1">Dünyanın En Büyük Kulağı: NSA</p>

  <p class="normal">Amerika’da dinleme faaliyetlerini yürüten üç ayrı kuruluş bulunuyor; NSA (Ulusal Güvenlik Ajansı), FBI (Federal Araştırma Bürosu) ve CIA. ABD’nin ‘en büyük kulağı’ olan NSA, Başkan Harry S. Truman’ın 24 Ekim 1952’de imzaladığı ‘çok gizli’ genelgeyle kuruldu. Truman bu yeni kuruluşa, dünya çapında iletişim istihbaratı görevi verdi. Önceleri diplomatların ve askerlerin şifreli telsiz görüşmelerini dinleyen NSA, daha sonraları uluslararası sivil telefon görüşmelerini de hedefleri arasına aldı.</p>

  <p class="normal">1960’lı ve 70’li yıllarda ortaya çıkan yönlü telsiz haberleşme ve uydu teknolojisi NSA’nın işini daha da kolaylaştırdı. Artık havaya çıkan hiçbir radyo sinyali, hiçbir telefon görüşmesi NSA’nın dünya yüzeyine dağılmış binlerce uzmanının eline düşmekten kurtulamıyordu. NSA, kurulduktan hemen sonra, gizli bir iç yönetmelik çıkararak CIA ile işbölümü yaptı. CIA de bir yıl sonra, kendi sınırlarının belirlemek amacıyla FBI ile pazarlığa oturdu. CIA’in ülke içindeki faaliyet alanı çizildi.</p>

  <p class="normal">ABD, elektronik istihbarat için yılda 20 milyar dolar harcıyor. NSA’nın yıllık bütçesi ise 3,6 milyar dolar. NSA’nın Boeing 707 uçak gövdeleri üzerinde geliştirilen RG-135 tipi uçakları ABD hava kuvvetleri içinde bağımsız olarak görev yapıyor. ABD donanma gemileri görünümündeki gemileri okyanus ve denizleri denetliyor. NSA’in yer istasyonlarının ABD büyükelçiliklerinde ya da ABD’ye dost ülkelerin topraklarında, ev sahibi ülkelerin denetimine tâbi olmaksızın faaliyette bulunduğu sanılıyor.</p>

  <p class="normal">Sistemin parçaları, internet, yeraltı ve denizaltı haberleşme kabloları, telsiz haberleşmesi ya da büyükelçiliklere yerleştirilen gizli aygıtlar aracılığıyla yapılan her türlü iletişimi ele geçiriyor ve uydular vasıtasıyla NSA merkezine iletiliyor.</p>

  <p class="normal">Avrupa Parlamentosu’na, 1999’da, elektronik istihbarat konusunda sunulan ikinci raporun yazarı olan Duncan Campbell’e göre Echelon, ABD’nin en büyük istihbarat örgütü olan Ulusal Güvenlik Dairesi (NSA) tarafından, ticari ve askerî iletişim uyduları aracılığıyla yapılan haberleşmeyi zapt edip incelemek için geliştirilen bir araç. Sistemin öteki parçaları da internet, yeraltı ve denizaltı haberleşme kabloları, telsiz haberleşmesi ya da büyükelçiliklere yerleştirilen gizli aygıtlar aracılığıyla yapılan her türlü iletişimi zapt ediyor ya da özel uydularla haberleşme sinyallerini topluyor.</p>

  <p class="normal1">“Kökleri Enigma’ya kadar uzanıyor”</p>

  <p class="normal">Echelon’un kökleri İkinci Dünya Savaşı yıllarına kadar uzanıyor. Nazi ‘Almanya’sına karşı savaşta ittifak yapan İngiltere ve ABD, doğal olarak istihbarat alanında da yakın bir işbirliği yaptılar. Alman şifre makinesi Enigma’nın şifresini çözmekle görevlendirilen matematikçi ve bilgisayar teknolojisinin önderi Alan Turing ve ekibi, şifreyi başarıyla çözdü ve anahtarını Amerikalılara da verdi. Amerikalılar da Japonların askeri şifrelerini çözerek İngilizlere verdi. İki ülke bu yolla düşmanlarının radyo haberleşmelerini dinlediler ve yüz binlerce gizli mesajı çözdüler.</p>

  <p class="normal">Savaşın sona ermesinin ardından NSA ve İngiliz Devlet İletişim Karargâhı GCQH 1947 yılında UKUSA (İNGİLTERE-ABD) anlaşmasını imzaladılar. Daha sonra İngiliz Uluslar Topluluğu üyesi Kanada, Avustralya ve Yeni Zelanda’nın elektronik istihbarat birimleri de anlaşmaya katıldı. Nihayet Batı Almanya, Danimarka, Norveç ve Türkiye de UKUSA kapsamına “üçüncü ülkeler” olarak eklendiler.</p>

  <p class="normal">İngilizce konuşan beş ülke dünyanın çeşitli bölümlerindeki haberleşmeyi izlemek üzere işbirliği yaptılar. İngiltere’nin payına Afrika ile Urallara kadar Avrupa düştü. Kanada, kuzey enlemleri ve Kuzey Kutbu’ndaki, Avustralya da Okyanusya’daki iletişimi izleme sorumluluğunu üstlendiler. Echelon sisteminde üye ülkeler adına Amerikan Ulusal Güvenlik Ajansı (NSA), Kanadalı (CSE), İngiliz (GCHQ), Yeni Zelandalı (GCSB) ve Avustralya’daki DSD (Savunma Sinyalleri Müdürlüğü) görev yapıyor.</p>

  <p class="normal">Teknolojiyi en iyi kullanabilen istihbarat örgütlerinin başında <span class="idebold">CIA</span> geliyor.</p>

  <p class="normal">CIA ve MOSSAD, dünyanın bütün gelişmiş istihbarat servisleri gibi son dönemlerde bilgisayar teknolojisini bütün unsurlarıyla kullanıyor. Ayrıca casus uydular ve yüksekten uçan casus uçakları, bazı dataları elektronik sinyaller ve gelişmiş antenlerle yeryüzüne geri gönderebiliyor. Sismograflar gizli ya da yeraltındaki nükleer testleri kaydedebiliyor. Gizli dinleme aygıtları özel telefon konuşmalarını dinliyor, minyatür kameralar birçok datanın fotoğrafını çekebiliyor ve sonra bu datalar bilgisayarlarla sınıflandırılıp saklanabiliyor.</p>

  <p class="normal">Gizli servislerin bilgisayar ağlarını son derece güvenli bir sistem üzerine inşa etmeleri gerektiği biliniyor. Çünkü artık dünyada pek çok istihbarat teşkilatı, network üzerinde çok gizli bilgilere ulaşabilecek bilgisayar uzmanlarını kullanıyor. Yine Soğuk Savaş dönemlerinden bu yana espiyonaj faaliyetleri yürütülürken televizyon antenleri, uydu çanak antenleri ve diğer becerikli elektronik aletlerden faydalanıldığı biliniyor. Bütün bu gelişmeler “Askerî Espiyonaj”dan sonra “Teknolojik Espiyonaj”ın önem kazandığını gösteriyor.</p>

  <p class="normal1">Sanayi Casusu Echelon: Big Brother</p>

  <p class="normal">Her şeyi izleyen, gören, bilen “Big Brother” teorisi, Echelon sisteminin kaynağını oluşturuyor.</p>

  <p class="normal">Global bir paranoya içinde, ABD’nin dünyada olan biten her şeyi izlediğini, tüm e-mailleri, tüm faksları, tüm telefon konuşmalarını dinlediğine inanıyorduk. Hatta bu sistemi çökertmek için özel olarak üretilmiş virüsler bile vardı...</p>

  <p class="normal">ABD’nin dünyadaki tüm iletişim sistemlerini izlemek üzere İkinci Dünya Savaşı’ndan sonra geliştirdiği Echelon sistemini yanıltmak ve milyonlarca sahte alarm almasına neden olmak için “bomba, cinayet, suikast, saldırı, silah...” gibi terörizmle bağlantılı kelimelerle dolu mailler göndermek üzere hazırlanmış bir Echelon virüsü ile dünya tanışmıştı. Pek çok kimse Echelon’un ne olduğunu bile bilmiyordu ve bu virüsü önemsemedi.</p>

  <p class="normal">Birçok devlet, ABD ile bazı İngilizce konuşan müttefiklerinin elinde bulunduğuna inanılan bu dinleme sistemi hakkında yeterince endişe duyuyordu ki, 31 Avrupa ülkesinin parlamenteri, üst düzey CIA ve ABD ulusal güvenlik departmanı yetkilileri ile görüşmek için New York’a kadar gitmişlerdi ve elbette Amerikalıların Echelon hakkında bilgi vereceklerini umdukları bu toplantının, son dakikada Amerikalılar tarafından sudan bahanelerle iptal edilmesini de beklemiyorlardı.</p>

  <p class="normal">Avrupa Parlamentosu elindeki yetersiz bilgiyle de olsa, Echelon hakkında bir rapor yayınladı. Bu rapor, Soğuk Savaş’ın bittiği dönemde, KGB tehlikesi kalktığı için CIA’in de önemini yitirdiği tartışmalarının alevlendiği günlerde, ABD başkanının televizyonlara çıkıp CIA’yi savunduğu ve CIA’ye bundan sonra ABD’nin “ticari çıkarlarını” koruması görevini verdiğini açıklaması ile oluşan fiili bir durumla örtüşüyordu.</p>

  <p class="normal">ABD’nin deneyimli ve korkutucu gizli örgütü, eskiden nasıl siyasi rakipleri çökertmek için “gizli operasyonlar” yaptıysa, bundan sonra da ABD’nin “ticari rakipleri”ni çökertmek için gizli operasyonlar düzenleyebilecek yorumları yapıldı. Soğuk Savaş dönemi bitmişti, sanayi casusluğu savaşları dönemi başlamıştı. Pek çok kimsenin gözünden kaçan veya dile getirilmeyen bu endişeler, yıllar sonra Avrupa Birliği’nin Echelon sistemi için hazırladığı ve gayri resmi olarak basına sızdırılan; Sanayi Casusu “Echelon”la ilgili raporda yer almıştır.</p>

  <p class="normal">Sisteme yönelik en büyük suçlamalar Batı Avrupa ülkelerinden gelmiştir. Bu ülkeler sistemin Amerikan şirketleri lehine bazı uluslararası ihalelerde kullanıldığını ifade etmişlerdir. Bunun sonucunda Avrupa Birliği organlarınca sistem incelemeye alınmıştır.</p>

  <p class="normal">Avrupalılar ABD’yi, dünyadaki tüm iletişim araçlarını dinleyebilen Echelon sistemiyle sanayi casusluğu yapmakla suçluyorlardı.</p>

  <p class="normal">Dünya paranoyak bir biçimde ABD’nin ormanda yürüyen bir karıncadan bile haberdar olduğunu sanırken, 11 Eylül saldırıları ile Amerika’nın aslında burnunun ucunu bile göremeyecek durumda olduğu anlaşıldı. Ancak, Avrupalılar saldırılardan aylar önce yayınlanan raporlarında ABD’nin elinde bulunan Echelon sisteminin dünya iletişiminin çok çok küçük bir bölümünü izleyebilecek kapasitede olduğunu açıklamışlardı. İtalya’da yapılan gelişmiş ülkeler zirvesinde de, ABD istihbaratının, Echelon sisteminin kulaklarını İtalya’ya çevirmesini istediğini tüm gazeteler yazmıştı. Bu deliller ışığında, Echelon’un tüm dünyayı değil, sadece istenilen küçük bir hedef bölgeyi izleyebilecek kapasitesi olduğu ispatlanıyordu.</p>

  <p class="normal">Ancak bu bile Avrupalıları, Japonları çıldırtmaya yetiyordu. Çünkü önemli bir ihale öncesinde veya gizli bir araştırma aşamasında, belli bir hedefe yöneltilen bu süper hassas kulaklarla, Avrupalı, Japon veya Uzak Doğulu bir firmanın tüm teknolojik ve mali sırları Amerikalıların eline geçebilirdi ki, bizzat başkan tarafından ABD’nin ticari başarısını sağlamakla görevlendirilen CIA’in yabancı şirketlerin bu sırlarını, ABD’deki rakiplerine vermeyeceğini düşünmek de saflık olurdu. Sonuçta Avrupalılar endişelerini gizleyemediler ve resmi olarak yayınlanan raporda tüm Avrupalı şirketlere, bütün yazışmalarını ve iletişimlerini “şifreli” yapmaları tavsiye edildi.</p>

  <p class="normal">Echelon; nasıl çalıştığı merak edilen efsaneydi. Peki, abartıldığı kadar olmadığı düşünülen ama olduğu kadarıyla bile herkesi ürküten Echelon nasıl çalışıyor? Bu sorunun cevabını kimse net bilmiyor. Zaten bu kadar kolay ve herkes tarafından bilinen bir cevap olsa, her ülke kendisine bir “Echelon” kurabilirdi. Ancak bir şekilde dünya yörüngesinde sayısız uyduya sahip ABD’nin müttefik ülkeler, İngiltere, Kanada, Avustralya, Yeni Zelanda, Türkiye yer istasyonlarının da yardımı ile cep telefonlarından telsizlere, internet omurgasından sabit telefon hatlarına kadar tüm konvansiyonel iletişim sistemlerini dinleyebilecek bir sistem geliştirmiş olduğuna inanılıyor.</p>

  <p class="normal1">“Echelon için yer istasyonları hayati önem taşıyor”</p>

  <p class="normal">Şimdilik sokakta fısıldaşarak konuşan insanları dinleyemediğine inanılan bu sistemin yakında o düzeye ulaşacağı tahmin ediliyor. Sistemin izlenilen trafik içindeki anahtar sözcükleri veya cümleleri saptayabilecek düzeyde olduğu ve bu sayede çok büyük bir organizasyon gerektirmeden çekirdek kadrolarla ayakta tutulmasının mümkün olduğu da düşünülüyor.</p>

  <p class="normal">Zira söz konusu büyüklükte bir sistem için çalışan binlerce memur, uzman, operatör bulunmasının sistemin gizliliği için en büyük düşman olduğu da aşikâr. Yine delillerle ispatlanamasa da söylentiler bu çapta bir sistemin çalışması için mutlaka gerekli olan yer istasyonlarının nasıl gizlendiği konusunu açıklamaya çalışıyor. Büyük boyutlu uydu vericileri ve milyonlarca mesajı kontrol edecek dev bilgisayarların nereye saklandığı konusuna açıklık getirmek isteyen teorisyenler, Amerika’nın dünyanın pek çok ülkesinde üs kurmak için sahip olduğu hevesin de Echelon ile açıklanabileceği görüşündeler.</p>

  <p class="normal">“Biliyoruz var, ama resmen suçlamak için kanıtımız yok.” Şimdilik, yuvarlak ifadelerle sadece bir şüphe olduğunu kabul eden Avrupa Birliği ve değişik uzmanlık dallarındaki komplo teorisyenlerinin bilim kurgu filmlerini aratmayan senaryoları dışında, Echelon hakkında elimizde net bir bilgi yok. Ancak ABD de bu sistemin varlığını kabul etmediği gibi, yalanlamamaktadır.</p>

  <p class="normal">Echelon’un bu güne kadar resmi kayıtlara geçmesine neden olan tek belge ise Avrupa Birliği’nin konu hakkında hazırladığı rapordur ki o da sistemin sanayi casusluğu amacıyla kullanılabileceğini savunmaktadır.<sup class="calibre3"><a href="../Text/istihbarat_split_132.html#footnote-245975-92" id="footnote-245975-92-backlink">[92]</a></sup></p>

  <p class="normal">Elektronik casusluk ağına hâkim ABD’nin elektronik casusluk ağı Echelon, Avrupa Birliği’nin hedefindedir. Ancak yapacak bir şeyi yoktur.</p>

  <p class="normal">Soğuk Savaş döneminde kurulan ve dünyadaki her türlü telefon, teleks, faks, elektronik mektup haberleşmesini izleyebilen Echelon sistemiyle ilgili rapor 144 sayfadan ve beş bölümden oluşuyor.</p>

  <p class="normal">Birliğin Teknik ve Bilimsel Araştırmalar Bölümü tarafından hazırlanan rapora göre, dünyadaki her türlü elektronik haberleşmeyi izleyebilen Echelon sistemine bağlı olarak Türkiye’de de iki yer istasyonu bulunuyor.</p>

  <p class="normal">Bu istasyonlardan biri, Amerikalılar ve İngilizler tarafından işletiliyor.</p>

  <p class="normal">Karamürsel’de bulunan bu istasyon 1964 yılında kuruldu.</p>

  <p class="normal">Diğer istasyon ise Diyarbakır’da.</p>

  <p class="normal">Avrupa Birliği’ndeki kaynaklar, her iki istasyonda 32 metre çapında birer çanak anten bulunduğunu ve Türkiye’nin Echelon sisteminde kilit bir rol oynadığını söylüyor.</p>

  <p class="normal">Avrupa Parlamentosu üyesi Alman Parlamenter Ilka Schroder, “ABD’nin kulakları” olarak bilinen Echelon casusluk şebekesinden resmen davacı oldu. Schroder, Echelon sistemiyle “bireysel haklarının ve Alman kanunlarının çiğnendiği” gerekçesiyle federal mahkemeye başvurdu.</p>

  <p class="normal">Alman Parlamenter, dava dilekçesinde, ABD, İngiltere ve Almanya’yı Echelon sisteminin doğrudan sorumluları olarak gösterdi. Schroder, Echelon sisteminin sanayi casusluğunda kullanıldığı ve ticari marka ve brövelerle ilgili yasaları çiğnediği görüşünü de savundu. Schroder’in bu girişimi, Echelon sistemine karşı hukuki planda ilk adım olması bakımından önem taşıyor.</p>

  <p class="normal">Avrupa Parlamentosu ve Fransız Ulusal Meclisi tarafından Echelon’u araştırmak için kurulan komisyonların “yetersiz” kaldığı görüşünü savunan Schroder, “zor da olsa” hukuki yolların kullanılması gerektiğini söyledi. Schroder’in başvurusunda belirli bir ülkeye karşı dava açamıyor. Ancak Alman mahkemelerinin davayı incelerken federal makamların “devlet ve savunma sırrı” cevabıyla karşılaşıyor.</p>

  <p class="normal">Fransa’nın başını çektiği bazı AB ülkeleri ise, Soğuk Savaş öncesinde NATO müttefiklerince Doğu Bloku’nu dinlemekte kullanılan sistemin, ABD tarafından son 10 yıldır kendi şirketlerine çıkar sağlamakta ve dev ihaleleri elde etmekte kullanıldığı iddiasındalar.</p>

  <p class="normal">İddialara göre, 50 ülkede 175’ten fazla merkez Echelon sistemine dâhil. Yine başka bir iddiaya göre, Türkiye’de de bu casus istasyonlardan toplam 9 adet bulunuyor. Türkiye’deki dinleme istasyonlarının Ağrı, Antalya, Diyarbakır, Edirne, İstanbul, İzmir, Kars ve Sinop’ta bulunduğu söyleniyor.</p>

  <p class="normal">Echelon dünyadaki bütün telefon, faks, telsiz, SMS ve elektronik posta iletişimini dinleyen dev bir kulaktır. ABD’nin sürekli inkâr ettiği Echelon’un varlığı resmî olarak ilk kez, 23 Mayıs 1999’da Avustralya, Canberra’daki Savunma Sinyalleri Müdürlüğü (DSD) Başkanı Martin Brady’nin yaptığı açıklamayla kabul edildi. Brady, ülkesinin 50 yıldır var olan ve gizlenen küresel bir elektronik izleme sisteminin parçası olduğunu kabul eden ilk kişi oldu. Sisteme 5 ülke üye idi ve diğer üyeler, Yeni Zelanda ve Kanada idi. Ayrıca, çeşitli müttefik ülkelerde de Echelon’un üsleri bulunuyordu.</p>

  <p class="normal">Dünyanın gizli bir kulak tarafından dinlendiği, aslında 1960 yılında ortaya çıkmıştı. Rusya’ya iltica eden iki NSA görevlisi, Bernon Mitchell ve William Martin, 6 Eylül 1960’da Moskova’da bir basın toplantısında NSA’in 2000 dinleme istasyonuyla, bunların kurulu oldukları ülkeler de dâhil olmak üzere en az 40 ülkenin gizli haberleşmesini dinlediğini açıkladılar. Dünyanın her yanına dağılmış olan istasyonlardaki binlerce analistin mesajlarını izlediği “mimli” kişiler arasında, Afrikalı gerilla liderlerinin yanı sıra, Vietnam Savaşı’na karşı çıkan aktris Jane Fonda ile bebek bakımı uzmanı Dr. Benjamin Spock da bulunuyordu.</p>

  <p class="normal">Avrupa’nın ise yüzde 90’ını dinliyorlar. Sistemin varlığının ilk kez Echelon’a üye ülkelerden biri olan Avustralya tarafından kabul edilmesinden sonra Avrupa Birliği harekete geçti. ABD’den istihbari olarak geri kalmamak için, hemen bir rapor hazırlattı. Echelon hakkında Avrupa Parlamentosu’ndaki ilk rapor 1988’de yayınlandı. AB raporuna göre ABD, Avrupa’daki telefon, faks ve e-posta haberleşmelerinin %90’ını Echelon sistemiyle denetliyordu.</p>

  <p class="normal">Raporun açıklanmasının ardından İtalya, Echelon’un bilgi toplama yöntemlerinin İtalyan kanunlarına aykırılığının incelenmesi için bir komisyon kurdu. Danimarka Parlamentosu da benzer bir araştırma başlattı. Ve 1999’da, ABD’deki elektronik mahremiyet örgütü EPIC, Echelon’la ilgili olarak ABD hükümetini mahkemeye verdi.</p>

  <p class="normal1">Avrupa Birliği’nin ECHOLEN’u ENFOPOL</p>

  <p class="normal">AB raporunun hazırlanmasının amacı, ABD’nin dünyayı dinleme faaliyetlerinin bir benzerinin Avrupa Birliği tarafından gerçekleştirilmesiydi. AB’ye üye ülkeler, ABD’nin internet de dâhil olmak üzere dünya iletişimini gizli bir biçimde takip etmekte kullandığı Echelon adlı sistemine bir “rakip” çıkarma hazırlığı yapıyor. AB’nin dinleme sistemine Enfopol adlı veriliyor. Öte yandan ABD ve Echelon üyeleri olan, İngiltere, Yeni Zelanda, Kanada, Avustralya’nın yanı sıra, Rusya, Çin, Danimarka, Hollanda, İsviçre, Fransa ve İsrail gibi devletlerin de benzer sistemler kullandığı biliniyor.</p>

  <p class="normal">Echelon veya bir başka sistem, ancak şu bir gerçek ki dünyada tüm devletler gerek kendi vatandaşlarını gerekse diğer ülkeleri olanakları ölçüsünde izlemektedirler. Bunlar ulusal güvenlik gibi ulvi bir amaçla yapılırken, kişisel hak ve özgürlükler yine onları korumakla yükümlü devletler tarafından ihlal edilmektedir.</p>

  <p class="normal1">DIG - INT (Elektronik İstihbarat)</p>

  <p class="normal">Elektronik istihbarat dünyasının en gizli ve en çok konuşulan sistemi DIG-INT. Bu sistem, Amerika, İngiltere, Kanada, Avustralya ve Yeni Zelanda arasında kurulmuş bir sistemdir. ECHELON’un yapay zekâ ile taçlandırılmış yeni versiyonudur.</p>

  <p class="normal">Bu sistemin önemli bir farkı ulusal güvenlik amacıyla kullanılabileceği gibi bazı ekonomik manipülasyonlar için de yararlı bir kaynak olması.</p>

  <p class="normal">ECHELON’dan farkı, izlediği kişi, grup, nesne ya da objeler hakkında yapa zekâ aktivasyonları ile tüm internet omurgalarına (backbone) kendiliğinden bağlanarak, içerdiği anahtar kelimeler ile ilgili tüm sistemlere hacker gibi girerek avcılık yapması…</p>

  <p class="normal">Sistem, dünya çevresinde beş ana stratejik uydu kullanıyor. Bu uyduların her birinin yeryüzü üzerinde bir ana üssü yani istasyonu bulunuyor. Ayrıca sistem 100’ün üzerinde irili ufaklı uyduyu da kullanıyor ve yönlendiriyor. Bu uydular eliyle sistemin dinlemediği, görmediği, izlemediği pek bir şey bulunmuyor.</p>

  <p class="normal">İletişim imkânlarının hemen hemen neredeyse tamamını tarayabiliyor ve kontrol altında tutabiliyor. Telefon, cep telefonu, e-mailler, faks, tele-faks, bilgisayar ve hatta okyanusun altından geçen iletişim hatlarının tamamı izlenebiliyor. Konuya daha da açıklık kazandırılması için sadece telefon izleme ve dinleme rakamlarını aktaralım. Echelon dakikada 2 milyon, günde ise tam 3 milyar telefon görüşmesini izliyor ve dinliyor. Üstelik bu rakamlar yalnız 1998 yılını içermektedir…</p>

  <p class="normal">Sistem bu işlemi yaparken sadece kayıt etmekle kalmıyor. Bir yandan da konuşmanın yapıldığı çıkış noktasını tespit etmeye çalışıyor. Dünya üzerindeki net koordinatlarını ele geçirinceye değin. Böylece evinizin posta adresi şekilleniyor.</p>

  <p class="normal">PENTAGON ECHELON’dan sonra yapay zekâ mucizesi DIG-INT ile askerî doktrinini küresel boyutta uygulama olanağı bulmuştur.</p>

  <p class="normal">İçinde Türkiye’nin de bulunduğu birçok ülkede yerleştirilen radyo antenleri sayesinde uydudan yapılan iletişimi takip eden sistem birçok yöntemle bilgileri toplamaktadır. Bunların başında anahtar sözcükler gelmektedir. Bu anahtar sözcükler sayesinde iletişim kaydedilmekte ve bilgiyi isteyen ülkeye verilmektedir.</p>

  <p class="normal">Anahtar sözcük yerine şahıs ve yer isimleri de kullanılmaktadır. Bu sistem sayesinde birçok ülkenin en hassas gizli bilgilerinin diğer ülkelerin özellikle ABD’nin eline geçmesi büyük olasılıktır. Bilgi savaşlarının başladığı değişen dünya şartlarında gizli bilgilerin dost bile olsa başka ülkelerin eline geçmesinin riski, bugün Afganistan’da Taliban’ın ABD uçaklarına yine ABD füzeleriyle (dost olduğu dönemde verdiği) karşılık vermesi ile çok iyi anlaşılmaktadır.</p>

  <p class="normal">Eğer bu sistem söylendiği gibi askerî değil de sadece özel iletişimi takip ediyorsa bu durumda da özel yaşamın dokunulmazlığı veya şirketlerin telefonlarının dinlenmesi ile teknoloji casusluğuna kadar gidebilecek amaçlar ile kullanılmış olabilir. Nitekim İngiliz İstihbarat Örgütü MI5, İngiliz şirketlerinin uluslararası yatırımları için bilgi toplayabileceği ve bu şirketlerin ortakları ve muhtemel ortakları hakkında bilgi verebileceğini toplantıya çağırdığı 64 büyük İngiliz şirketinin yöneticilerine belirtmiştir.</p>

  <p class="normal1">Siber Terörizm ve Ulusal Güvenlik</p>

  <p class="normal">Devletlerin iç güvenliğini tehdit eden ve hedefine ulaşmada hiçbir sınır tanımayan suç örgütleri, bilgisayar teknolojisi yardımıyla tahminlerin ötesinde bir mobilite kazanarak uluslararası suç trafiğine yeni bir boyut kazandırmıştır. Globalleşmenin karanlık yüzü olarak adlandırabileceğimiz bu gelişme toplumsal huzur ve barışı ve ulusal güvenliğimizi ciddi şekilde tehdit etmektedir.</p>

  <p class="normal">Savaşlar artık fare (ler) (mouse) tarafından yönetilmektedir.<sup class="calibre3"><a href="../Text/istihbarat_split_133.html#footnote-245975-93" id="footnote-245975-93-backlink">[93]</a></sup></p>

  <p class="normal">İnsanoğlu yeryüzünde var olduğu günden bu yana sürekli olarak bir arayış içindedir. Avcılıktan tarıma geçilmesi ile yerleşik toplumların ilk örnekleri görülmeye başlanmıştır. Toplum yaşamını belirli ölçüde etkileyen bu gelişmeler yüzyıllar boyunca devam etmiş, Batı’daki sanayi veya teknoloji devrimi sayesinde ortaya çıkan makineleşme, toplum yaşamını derinden etkilemiştir. Günlük yaşamın her alanını etkileyen ve kolaylaştıran sanayi devrimi ile yaşamın rengi daha önceleri görülmemiş bir şekilde farklılık göstermeye başlamıştır. Endüstri devrimi de denilen bu gelişmeler, özellikle 20. yüzyılın ikinci yarısından itibaren konu ile yakından ilgilenen kişilerin bile takip etmede zorluk çektiği bir hıza ulaşmıştır.</p>

  <p class="normal">Bu gelişmelerin tam aksine insanlığın ilk günü ile birlikte ortaya çıkan “iyi” kötü” kavramları hiç değişmeden günümüze kadar gelmiştir. Sanayi devrimi ile ortaya çıkan teknolojik gelişmeler özellikle savaş sanayisindeki buluşlar, “iyilere” olduğu kadar “kötülere” de olanaklar sunmuş, insanlığın mahvına neden olabilecek yeni silahlar ortaya çıkmıştır.<sup class="calibre3"><a href="../Text/istihbarat_split_134.html#footnote-245975-94" id="footnote-245975-94-backlink">[94]</a></sup></p>

  <p class="normal">Dünya 1970’li yıllarda yeni bir teknoloji devrimi ile karşı karşıya gelmiştir. Bu yeni devrimin adı “Bilişim Devrimi”dir. Özellikle 1990 sonrası gelişen ağı sayesinde tüm dünyayı saran internet, devletlerin ulusal güvenliklerini her yönüyle tehdit etmeye başlamıştır. Uluslararası alışveriş şirketleri yüzünden gümrük sistemleri, “Hacker”lar yüzünden en gizli devlet sırları, her gün mantar gibi artan korsan siteler yüzünden gerçek hayatın sanal aleme de taşınması gereken hukuk sistemleri uygulanamamasından dolayı tehdit altındadır. Özellikle büyük kentlerin altyapı ve iletişim alanları büyük bir tehdit altındadır.</p>

  <p class="normal">Bilgisayarın uzay çağını geride bırakarak, bilgi toplumunu oluşturmadaki önemi yadsınamayacak kadar büyüktür. Bugün hayatımızın her alanına girmiş olan bilgisayarlar, bankalardan marketlere, evlerden karakollara, polisten suç örgütlerine kadar, yaşamımızın her alanına girmiş ve artık yaşamımızın ayrılmaz bir parçası haline gelmiştir.</p>

  <p class="normal">İnternetin dünya çapında yaygınlık kazanması ile mekân kavramı bir anlamda ortadan kalkmış, kıtalararası iletişim ve bilgi aktarımı bir tuşa basmaktan ibaret hale gelmiştir. Teknolojideki bu gelişmelerden toplumlar pozitif anlamda yararlandıkları gibi, organize suç örgütleri ve terör örgütleri de gelişen bu teknolojiyi yakından takip ederek, hem kazançlarını katlamakta, hem de geleneksel suç türlerinin dışında yeni suç türleri geliştirmektedirler.</p>

  <p class="normal">Devletlerin iç güvenliğini tehdit eden ve hedefine ulaşmada hiçbir sınır tanımayan suç örgütleri, bilgisayar teknolojisi yardımıyla tahminlerin ötesinde bir mobilite kazanarak uluslararası suç trafiğine yeni bir boyut kazandırmıştır. Globalleşmenin karanlık yüzü olarak adlandırabileceğimiz bu gelişme toplumsal huzur ve barışı ve ulusal güvenliğimizi ciddi şekilde tehdit etmektedir.</p>

  <p class="normal">Devletin en önemli kurumlarının internet sitelerinin “hacker”lar tarafından çökertilmesi 21. yüzyılda bilişim suçlarının, ulusal güvenliği tehdit eden en önemli suç türleri arasında yerini alacağının önemli bir kanıtı olmuştur.</p>

  <p class="normal">50 yıl öncesinin meşhur Amerikan banka soyguncusu Willie Sutton’a; “Niçin banka soymakta bu kadar ısrar ediyorsun?” diye sormuşlar, Sutton: “Çünkü orası paranın bulunduğu yer” diye yanıtlamış.</p>

  <p class="normal">Kriminolojideki suçların fırsatları takip ettiği ilkesini veciz bir şekilde açıklayan bu yanıttan yola çıkarak suçları önlemenin en etkin yolunun bireyleri suç işlemeye götüren fırsatların ortadan kaldırılması gerektiği ön plana çıkmaktadır.</p>

  <p class="normal">Ancak suç işlemek için sadece fırsatların varlığı yetmez. Suç işleme iradesine veya motivasyonuna sahip failler olmalıdır. Ayrıca yeterli koruma veya gözetimin olmaması da gerekmektedir. Hiçbir hırsız balkon kapısı açık bir daire varken balkon kapısı demir parmaklıklarla korunmuş ve kilitlenmiş bir daireyi soymaya teşebbüs etmez.</p>

  <p class="normal">Kriminolojinin bu temel ilkesi bir banka soygunu veya araba hırsızlığında geçerli olduğu kadar bilişim suçları alanında da geçerlidir. Fırsatların ortaya çıkmasında, diğer bir deyişle bilişim suçunun işlenmesinin önlenmesinde her şeyi devletten, polisten beklemek bizi istediğimiz sonuçlara götürmeyecektir. Bireyler ve kurumlar evlerini ve işyerlerini korudukları gibi bilgisayarlarını da yapılacak olası saldırılara karşı korumak zorundadır.</p>

  <p class="normal">Bilişim suçlularını suç işlemeye iten nedenler arasında ise geleneksel olarak bireyleri suç işlemeye götüren nedenlerden farklı, yeni bir neden görmek neredeyse olası değildir. İntikam alma duygusu, güce sahip olma, açgözlülük, şehvet, macera veya “yasak meyveyi tatma” arzusu gibi geleneksel olarak bireyleri suç işlemeye götüren nedenler, bilişim suçları anlamında da bireyleri suç işlemeye götüren nedenler olmaktadır.</p>

  <p class="normal">Büyük bir bilgisayar sistemi üzerinde izinsiz olarak etkin olabilmek, belki de bir güç gösterisi olarak o bireyi fazlasıyla mutlu etmektedir. Çalıştığı şirkette haksız şekilde işinden atılan bir bilgisayar mühendisinin eski şirketinin bilgisayar sistemine verdiği zarar veya ideolojik olarak mücadele içinde olduğu bir devlete karşı o devlet kurumlarının bilgisayar sistemlerine zarar vermek intikam duygusuyla işlenen suçlardır. Bu kişilerin şirketin merkezine geleneksel bir suç türü olan bomba koyması veya devlet güvenliğini temsil eden güvenlik kuvvetlerine karşı silahlı saldırıda bulunması da intikam duygusuyla işlenmiş suçlardır. Bilişim suçlarının birçoğu macera arayan kişiler tarafından bilinmeyeni keşfetme güdüsüyle işlenir. Bilişim alanında suç işleyebilmek için gerekli teknolojik bilgi düzeyinin yüksekliği göz önüne alınırsa, kompleks yapıdaki bilgisayar güvenlik sistemlerine zarar verme yoluyla, suç faillerinin kendilerini ispatlama güdüsü veya bir meydan okuma güdüsüyle hareket ettikleri de unutulmaması gereken bir motivasyondur.</p>

  <p class="normal">Bireyleri suça iten nedenlerin neredeyse hiçbiri yeni değildir. Yenilik belki de sadece teknolojinin bu güdüler ile hareket etmeyi kolaylaştırması konusunda tahmin edilemeyen kapasitesidir.</p>

  <p class="normal1">Echolen Sistemi ve Casusluk</p>

  <p class="normal">ABD; 11 Eylül’den önce Soğuk Savaş döneminde gerek uydu gerekse yer istasyonlarından dinleme yapmaktaydı. 11 Eylül sonrası Bush; Star Wars-Uzay Doktrini kavramı ile yeni konsept belirledi. Böylece dünyanın hemen her coğrafyasında odaklanmış yapılanma oluşturdu.</p>

  <p class="normal">11 Eylül CIA ve MOSSAD’ın işi miydi?</p>

  <p class="normal">Bükreş’te yapılan NATO zirvesinde ABD Başkanı Bush, Afganistan’a yardım için 11 Eylül örneğini vermişti. Bush müttefiklerine, “eğer destek olmazsanız El Kaide’nin benzeri terör hareketlerine hazırlıklı olun” dedi. 11 Eylül neydi? Bu konuda yüzlerce kitap yazıldı. Video çekimlerindeki görüntüler hâlâ analistlerce değerlendiriliyor İtalya eski Cumhurbaşkanı Cossiga, 11 Eylül’de düzenlenen saldırıların CIA ve MOSSAD tarafından gerçekleştirildiğini ve bunun bütün küresel istihbarat örgütleri tarafından bilindiğini söyledi. Cossiga, 11 Eylül’le ilgili ilk şüphelerini 2001’de araştırmacı Webster Tarpley’e” Bu saldırılar radar sistemine ve uçuş güvenlik elemanları arasına sızılmadan gerçekleştirilemez.” diye açıklamıştı.</p>

  <p class="normal">Cossiga, 60, 70 ve 80’lerde Avrupa’daki bombalamalardan sorumlu tutulan ve uzmanlık alanı ülkelerdeki yerel politik muhalefetin üzerine yıkılacak eylemler gerçekleştirmek olan NATO himayesindeki Gladyo örgütünün varlığını ifşa ederek yapılanma içindeki rolünü de itiraf etmişti. İfşaatlarıyla İtalyan siyasi düzenini rahatsız eden Cossiga, 1992’de istifa etmek zorunda kalmıştı. Cossiga’nın beyanları, 2000 yılında İtalya Parlamentosu’nun Gladyo ile ilgili soruşturmasına da katkı sağlamış ve bu soruşturma sırasında saldırıların ABD istihbarat birimlerinin gözetiminde olduğuna dair kanıtlar ortaya çıkmıştı.</p>

  <p class="normal1">ABD’nin Terörist Fişlemesi</p>

  <p class="normal">Aralarında Türkiye’nin de bulunduğu 35 ülkede doğan, büyüyen ya da burada akrabaları olan kişiler potansiyel terörist olarak sınıflandırılmıştır. Pittsburgh Post’a göre listede Türkiye, Mısır, Ürdün gibi ülkeler de var.</p>

  <p class="normal">ABD yönetiminin bu kişileri tanımlamak için kullandığı sıfat ise Special Interest Alien (SIA) (Özel ilgi gösterilmesi gereken yabancı) şeklinde. SIA olarak nitelendirilen kişilerdir.</p>

  <p class="normal">Amerikan Ulusal Kontrterörizm Merkezi (NCTC), terör şüphelileri listesinde yer alanlar 2003 yılında 325 bin iken 2006 da 1 milyona yaklaştığı ifade edilmektedir. Bu kişilerin çoğu ABD vatandaşı değildir ve ABD’de oturmamaktadır.</p>

  <p class="normal">ABD, dünyada; devletleri insan hakları ve demokrasi afyonu ile çözmektedir. Medya ve sivil toplum örgütleri direnen ülkeleri ise askerî yönden işgal etmekte veya tehdit etmektedir. ABD’nin iletişim ağı ve finans gücüdür. Dünya Bankası, IMF ve Dünya Ticaret Örgütü, ülke ekonomilerini sarsmakta ve bu ülkeler ABD önünde dize gelmektedir.</p>

  <p class="normal">ABD, dünyayı, yüksek teknolojiyle dinlemekte, askeri güçle kontrol etmektedir. ABD bu nedenle Ulusal Güvenlik Dairesi’nce (NSA) geliştirilen ECHELON sistemi ile ticari ve askerî iletişim uyduları aracılığıyla haberleşmeyi dinlemek için geliştirilen sistemle dünyayı dinlemektedir.</p>

  <p class="normal">Sistem, topladığı bilgileri 1996 yılında NSA’nın Fort Meade’deki merkezinde kurulan ve internet esaslarına göre çalışan Interlink adlı bilişim ağıyla paylaşmaktadır. Interlink ABD’nin 13 ayrı istihbarat örgütü ile bazı dost istihbarat örgütlerini birbirine bağlamaktadır. Böylece merkezi kontro-denetim takip ağı ile dünyayı takip ederek yönetme ve yönlendirme mekanizması işletilmektedir.</p>

  <p class="normal">ABD’nin yeryüzündeki haber alma amaçlı gizli güçleri olarak birçok kuruluş çalışmaktadır. Merkezi Haber Alma Örgütü (CIA), Federal Soruşturma Bürosu (FBI), Ulusal Keşif Ofisi gibi birçok istihbarat örgütü çok yönlü çalışmaktadır. Bunlar aynı zamanda Ticaret, Hazine ve Enerji bakanlıkları için de çalışmaktadırlar.</p>

  <p class="normal">CIA; 16 bin ajanı, 4 milyar dolarlık bütçesi, ülke dışında binlerce ajanı ile 1940’larda kurulmuştur. CIA Başkanı George Tenet “Bizim işimiz gün geçtikçe teknolojik oldu, ama görevimiz her zaman aynı. Biz casusuz, gizli işle uğraşırız, bunun için de gizli ajanlarla çalışırız.” derken dost ya da dost olmayan ülke ayrımı olmadığını belirterek “ABD’nin yaşamsal çıkarları yalnız bize karşı olan ülkelerde değil, bizim için hiç tehlikeli olmayan dost ülkelerde de söz konusudur.” diyerek hedef belirlemesini net ortaya koymaktadır.</p>

  <p class="normal">DIA (Savunma Haberalma Ajansı) Askerî örgüt, 19 bin görevlisi ve 2,5 milyar dolarlık bütçesi ile Kara Hava ve Deniz Kuvvetleri haber alma çalışmalarıyla eşgüdümlü çalışan kuruluştur. Özel araştırmacılara sahiptir. 1961 yılında kuruldu. DIA, ABD’nin askerî operasyonlarına yön veren istihbarat teşkilatı haline gelir. Savunma istihbarat örgütü DIA; savunma savaşı yapan bir istihbarat örgütüdür. Dünyanın her yerinde sivil asker olarak binlerce çalışanı ile DIA diğer istihbarat örgütlerinde farklı olarak yabancı ülkelerin askeri güçlerine istihbarat desteği sağlayarak onları yönlendirmek ve diğer ülke askerî güçlerinin ABD çıkarlarına uygun olmasını sağlamakla görevlidir.</p>

  <p class="normal">NSA (Ulusal Güvenlik Ajansı); 100 bin kişinin çalıştığı ABD’nin dünyadaki kulağıdır. Elektronik dinleme tesisleri ile istediği telefon konuşmalarını dinleyen faks ya da e-mail’in kopyasını alan dev bir kuruluştur.</p>

  <p class="normal">NRO (Ulusal Tanımlama Bürosu); 7 milyar dolar bütçesiyle 200 kişinin çalıştığı, dinleme ve kopyalama için gerekli uyduların uzaya yerleştirilmesi ve uydularla gönderilen fotoğrafların kopyalanmasıyla görevlidir. Uydulara sahip büro; yüksek teknoloji ürünü, askerî-ticari tüm bilgilerin takip edilmesi ve ilgili birimlere aktarılmasıyla da yükümlüdür.</p>

  <p class="normal">ABD bu güçle, siyasi ekonomik gücünü kabul ettirmek, boyun eğdirmek, tek güç imajı oluşturmak amacıyla çalışmaktadır. ABD, global güvenlik ve istihbarat ağı ile dünya egemenlik mücadelesine yönelmiştir.</p>

  <p class="normal1">Siber Savaş Provası: İnternet Düşmanı Silah</p>

  <p class="normal">Pentagon’a ait gizli bir belgede, <span class="idebold">internetin düşman silahı</span> olarak görülmesi gerektiğinin yazıldığına işaret edilerek, ABD yönetiminin, geniş çaplı muhtemel bir savaş halinde internetin bloke edilmesi öngörülmektedir.</p>

  <p class="normal1">“Ajan denizaltı nerede?”</p>

  <p class="normal">ABD ordusunun denizaltındaki <span class="idebold">casus makinesi</span> USS Jimmy Carter’ın nerede olduğunun bilinmemesi de kopan kablolarla ilgili soru işaretlerini artırıyor. Diğer nükleer denizaltılardan çok farklı özellikler taşıyan USS Carter, denizaltı casusluğu da dâhil çok çeşitli savaş görevlerini yerine getirebilecek kapasiteye sahip. ABD Deniz Kuvvetleri’nin internet sitesinde de USS Carter’a ait bilgiler yer almıyor.</p>

  <p class="normal1">İletişimde En Son Teknoloji</p>

  <p class="normal">İletişim teknolojisinde yaşanan gelişmelerin ardından fiber optik, iletişim ağlarında yaygın biçimde kullanılarak bakır kabloların yerini aldı. Fiber, ışık kaynağından gelen sinyallerin hedefteki kaynağa iletilmesi. Fiberi kaplayan kablolar ise ışığı taşıyan camın kırılmasına ve sinyal kaybına karşı bir koruma görevi üstleniyor. İnsan saçı boyutlarında olan fiberler, kırılma ve sinyal kayıplarına karşı çok iyi korunuyor.</p>

  <p class="normal1">Ticari Casusluk</p>

  <p class="normal">Echelon’un ortaya çıkışıyla birlikte, ABD’nin uluslararası ihalelere girecek Amerikan şirketleri için rakiplerin sırlarını çalmak için de sistemi kullandığı öne sürüldü. İddiaya göre, ABD firmalarının katılacağı ihalelerde rakip şirketlerin iletişimi dinlenerek milyarlarca dolarlık kazanç sağlandı. Avrupa Birliği, İngiltere dışında bu ağa karşı engelleme çalışmalarını yoğun şekilde sürdürüyor.</p>

  <p class="normal">Avrupa Birliği’ne sunduğu ‘Echelon Raporu’ ile büyük yankı yaratan Duncan Campbell, ABD’nin elindeki bu uluslararası casusluk sistemiyle ilgili yeni bilgiler ele geçirdi.</p>

  <p class="normal">ABD’nin uluslararası casusluk ağı Echelon hakkında elde edilen yeni bilgiler, ABD emperyalizminin, Avrupalı müttefikleri aleyhinde yürüttüğü ticari casusluk faaliyetlerine ışık tutuyor.</p>

  <p class="normal">İngiliz The Independent gazetesi, ABD’nin Echelon aracılığıyla İngiliz ve Avrupa şirketlerini nasıl takip ettiğini örneklerle açıklıyor. “Yeni Soğuk Savaş” başlıklı haberde, CIA ve Ulusal Güvenlik Örgütü (NSA)’nün, Clinton’ın “saldırgan savunma” politikası gereğince ticaret savaşlarında üstlendiği rol belgeleriyle açıklanıyor. Savaşın hedefleri arasında, ABD ve İngiltere firmaları özel bir yer tutuyor.</p>

  <p class="normal">Duncan Campbell ve Paul Lashmar imzalı haberde, Echelon sisteminin, İngiltere’nin büyük katkılarıyla faaliyetini sürdürdüğüne dikkat çekiliyor. Echelon, uydular aracılığıyla yapılan telefon, faks ve e-posta mesajlarını takip edebiliyor. ABD, böylece milyarlarca dolarlık ihalelerde avantaj sağlıyor.</p>

  <p class="normal">Eski NATO bilgisayar uzmanlarından Dr. Brian Gladwell’e göre, bu haksız rekabet, “korsanlığa” benziyor. Gladwell şöyle konuşuyor: “Ben bunu 250 yıl önceki açık deniz korsanlarına benzetiyorum. O dönemde devletler korsanlığı desteklediklerini asla kabul etmediler, ama perde arkasında onlar vardı. Siberuzayda da, devlet destekli enformasyon korsanlığı var. ABD gibileri ticari enformasyon hırsızlığını desteklediği sürece küresel bir elektronik ticaret mümkün değildir.”</p>

  <p class="normal">İngiltere’nin, GCHQ adlı istihbarat örgütü aracılığıyla Echelon’a ortak olması, hükümetin AB ile çeşitli sorunlar yaşamasına da neden oluyor. Çarşamba günü Strasbourg ve Berlin’de bir araya gelecek olan AB yetkilileri, ABD’nin elektronik ticari casusluk faaliyetlerini masaya yatıracaklar.</p>

  <p class="normal">Sosyalizme karşı bir silah olarak kullanılan Echelon’un ticari alana kaydırılması, 1990’ların başında gerçekleşti. Bu tarihlerde, ABD’li yöneticiler, sistemin, müttefik ülke ekonomilerine karşı kullanılmasını öngördüler. Özel hedef ise, “Büyük Yükselen Piyasalar” olarak adlandırılan Çin, Brezilya ve Endonezya pazarlarıydı.</p>

  <p class="normal">Echelon’un ticari casuslukta kullanıldığı, ilk kez Ocak 1994’te ortaya çıktı. Dönemin Fransa Başbakanı Edouard Balladur, 6 milyar dolarlık bir silah ve uçak ihalesinde son imzayı atmak için Suudi Arabistan’ın başkenti Riyad’a gitti, ancak imzayı atamadan ülkesine döndü. Bir süre sonra Baltimore Sun gazetesinde yayınlanan haberde, bu durum şöyle açıklanıyordu: “NSA, ticari bir iletişim uydusu aracılığıyla; Airbus şirketi, Suudi Havayolları ve Suudi hükümeti arasındaki tüm faks ve telefon görüşmelerini ele geçirdi. Böylece, Airbus yöneticilerinin bir Suudi yetkiliye rüşvet teklif ettiği anlaşıldı. NSA, bu bilgiyi, ihaleyi Boeing şirketinin kazanması için bastıran ABD’li yetkililere iletti. Clinton hükümetinin müdahalesiyle, ihale Boeing’de kaldı.”</p>

  <p class="normal">Ekonomik amaçlar ve hedeflerle siyasî amaç ve hedefler paralellik göstermiş, uluslararası pazarda yer kapmak, kartelleşmek için her yol mubah görülmektedir. Küresel nüfuz sahibi olmak için askerî, kültürel, dinî, siyasî, psiko-sosyal vb. her alanda faaliyetler yoğunluk kazanmıştır. ABD istihbaratının belirleyici rol oynadığı bir diğer ihale, Brezilya ile ilgili. NSA, 1994’te Fransız şirketi Thomson ile Brezilya hükümeti arasındaki telefon görüşmelerini dinlemeye aldı. “Bir elektronik devi olan Fransız devi Thomson CSF firması Brezilya’daki yağmur ormanlarının uydu eliyle izlenebilmesi için Brezilya hükümetiyle görüşmelere başlamıştır ve bu sistemin çalışması için 800 milyon sterlin değerinde bir anlaşmayla ihaleyi kazanma noktasına kadar ilerlemiştir. Ancak devreye ECHELON girmiş, görüşme bilgilerini ele geçirerek, detaylarıyla birlikte bir Amerikan firması olan Raytheon Corp şirketine aktarmıştır. Sonuçta bu dev ihaleyi Raytheon kazanmıştır. Fransızların kaybı tolere edilecek gibi değildir.”<sup class="calibre3"><a href="../Text/istihbarat_split_135.html#footnote-245975-95" id="footnote-245975-95-backlink">[95]</a></sup></p>

  <p class="normal">ABD, benzer yöntemlerle yüzlerce ihale kazandı. ABD ticaretinin geliştirilmesi için hükümet tarafından kurulan “Savunma Merkezi” ise, sık sık Avrupalı, İngiliz ve Japon rakiplerin “alt edilmesi” ile ilgili demeçler verdi.</p>

  <p class="normal">Ele geçirilen bilgilere göre, ABD’nin, “sadık müttefiki” İngiltere’yi Echelon aracılığıyla bertaraf ettiği ihaleler; enerji, mühendislik ve telekomünikasyon alanlarında yoğunlaşıyor. İngiltere’nin kaybettiği en önemli ihaleler ise Filipinler, Malavi, Peru, Tunus ve Lübnan’da. Örneğin CIA, Bombay yakınlarında 700 MW gücünde bir enerji santralinin inşasına ilişkin ihale ile ilgili görüşmeleri takip etti. Bu gizli takip sonucunda, 400 milyon dolarlık sözleşme, Ocak 1995’te İngiltere’nin avuçlarından kayarak ABD’li Enron, GE ve Bechtel şirketlerine verildi. Aynı yıl, General Electric, Echelon sayesinde Tunus’ta bir santral ihalesini daha aldı.</p>

  <p class="normal">ABD istihbaratının ticari alanda kullanılmasına ilişkin konsept, Bill Clinton’ın 1993 yılında başkanlığa seçilmesiyle birlikte oluşturuldu. Clinton, vakit geçirmeden, “ABD şirketlerini, ulusal çıkarların gerektirdiği durumlarda atılgan bir biçimde desteklemek” sözcükleriyle özetlenen politikasını uygulamaya koydu. Kısa süre sonra, Madencilik Bürosu’ndan CIA ve NSA’ya kadar birçok resmi örgüt, uluslararası ihalelere müdahale etmeye başladı. Clinton tarafından “sahanın düzlenmesi” olarak nitelenen bu politika, ABD ticaretinin geliştirilmesi için gizli istihbarat bilgilerinin kullanılmasını da içeriyordu.</p>

  <p class="normal">Independent’ın ele geçirdiği üç istihbarat raporu, baştan sona ekonomiyle ilgili. Bunlardan birinde, Fransa ve Delhi’deki Paris Ulusal Bankası şubelerinin, Madras yakınlarında bir atom santrali inşa etme projesine ilişkin görüşmeleri yer alıyor. Diğeri ise, OPEC görüşmelerinde Fransa’nın aldığı tutumun istihbaratçı gözüyle yorumlanması. 1997 tarihli son rapor ise, Pakistanlı ve Çinli yetkililer arasındaki görüşmeleri iletiyor. Her üç rapor da, ÇOK GİZLİ UMBRA damgasını taşıyor. Bu ibare, bilgileri elde etmek için gelişmiş teknolojilerin kullanıldığını göstermekte.</p>

  <p class="normal">ABD’nin Avrupalı emperyalistleri de hedef alan “saldırgan ticaret” konseptinin kalbi, Ticaret Bakanlığı bünyesinde kurulan Savunma Merkezi. Bu merkez, Ticaret Teşvik Koordinasyon Komitesi tarafından yönetiliyor. Komite, Ticaret Bakanlığı bünyesinde kurulan İdari Destek Bürosu ile işbirliği içinde çalışıyor. İdari Destek Bürosu, ABD Ticaret Bakanlığı içinde kurulu, yarı-gizli bir örgütlenme. Örgütün bir önceki adı ise İstihbarat Bağlantı Bürosu.</p>

  <p class="normal">ABD resmi belgelerine göre, Ticaret, Hazine ve Dışişleri bakanlıklarındaki bu CIA ajanları, kaynak ve isim belirtmeden, ticari istihbaratlarını ABD’li şirketlere aktarıyor. 1986’dan bugüne yapılan istihbarat faaliyetlerine ilişkin dökümde, yabancı şirketler aleyhine 250 ayrı casusluk vakası yer alıyor. Aynı dökümde, 30 milyar dolar tutarındaki 72 ihalenin “incelendiği” belirtiliyor.</p>

  <p class="normal">Eski CIA Başkanı James Wooslsey, Avrupa aleyhine ticari casusluk yapıldığını açıkça kabul ediyor. Wooslsey, Wall Street Journal gazetesinde Mart ayında yayınlanan “Neden Müttefiklerimiz Aleyhine Casusluk Yapıyoruz?” başlıklı yazısında şöyle diyor: “Biz sizi dinledik, çünkü siz rüşvetçilik yapıyorsunuz. Şirketlerinizin ürünleri Amerikalı rakiplerinizden daha pahalı ve daha az gelişmiş.” Bu “ahlaki” açıklamaya rağmen, CIA destekli Amerikan ihaleleri de yolsuzluklarla dolu. Örneğin, Clinton, 1994 yılında ve bir gün içinde, Endonezya ile ABD’li şirketler arasında 40 milyar dolarlık anlaşma imzaladı. Bunlar arasında Paiton’da kurulacak 2,6 milyar dolarlık bir enerji santrali ihalesi de bulunuyordu. ABD, ihaleyi kapabilmek için dönemin Endonezya Diktatörü Suharto’nun kızına 150 milyon dolar rüşvet vermişti.</p>

  <p class="normal">NBC televizyonunda Mayıs 1995’te yayınlanan bir haberde, NSA’in, ABD, İngiltere ve Hong Kong’daki istasyonlar sayesinde ticari görüşmeleri takip ettiği açıklanıyordu. Buna göre ABD şirketleri, 1993-94 yılları arasında 16,5 milyar dolarlık uluslararası ihaleyi, casusluk faaliyetleri sayesinde imzaladılar. Bu şirketlerin en önemlileri ise; Raytheon, Boeing ve Hughes. Her üç şirketin de silah sektöründe faaliyet yürütmesi, Echelon’un özel olarak uluslararası silah ihaleleri üzerinde durduğunu gösteriyor.</p>

  <p class="normal">Echelon ile ilgili yeni bilgiler, Avrupa Birliği üyesi emperyalistler ile ABD’nin arasını daha da açacaktır.</p>

  <p class="normal">Fransa’nın Suudi Arabistan’dan almayı beklediği 6 milyar dolarlık silah ve uçak ihalesi, son anda ABD’li Boeing şirketine gitti.</p>

  <p class="normal">Fransız şirketi Thomson ile Brezilya hükümeti arasındaki 1,4 milyar dolarlık bir anlaşma, son anda bozuldu. İhaleyi ABD’li Raytheon aldı.</p>

  <p class="normal">Filipinler, Malavi, Peru, Tunus ve Lübnan’da milyarlarca dolar tutarındaki bir dizi ihale, İngiltere yerine ABD’li şirketlerle imzalandı.</p>

  <p class="normal">Avrupalı rakipler saf dışı bırakılarak, Endonezya ile 40 milyar dolarlık bir dizi ticari anlaşma imzalandı.</p>

  <p class="normal">Echelon, Endonezya hükümeti ile Japon tekeli NEC arasındaki 200 milyon dolarlık bir anlaşmayla ilgili görüşmeleri takip etti. Daha sonra devreye giren dönemin ABD Başkanı Bush, Amerikan tekeli AT&amp;T’nin ihaleden yüzde 50 pay almasını sağladı.</p>

  <p class="normal">1993’te, Clinton, Japon otomotiv tekellerinin geliştirmek istediği yeni otomobillerle ilgili bilgi edinilmesini istedi. Echelon’un elde ettiği ticari sırlar; Ford, General Motors ve Chrysler’e aktarıldı.</p>

  <p class="normal">1995’te, CIA ve NSA’in, Japon otomotiv tekelleri ile düşülen bir anlaşmazlık hakkında ABD Ticaret Temsilcisi Mickey Kantor’a gizli bilgiler aktardığı ortaya çıktı. Daha sonra Japon gazeteleri, ABD’yi, kendi şirketlerini dinlemekle suçladılar.</p>

  <p class="normal1"><span class="idebold">“</span>Google ABD istihbaratı ile ele eledir”</p>

  <p class="normal">Google, Çin’den gelen siber saldırılar bahanesiyle kullanıcı bilgilerini, yasadışı telefon dinlemeleriyle sabık ABD Ulusal Güvelik Ajansı (NSA) ile paylaşıyor.</p>

  <p class="normal">1952’de ABD’nin milli güvenliğini güçlendirmek için gizlice hayata geçirilen ve daha çok Echelon benzeri dinleme faaliyetleriyle gündeme gelen NSA, siber saldırılardan korunması için Google’a yardım ediyor.</p>

  <p class="normal">Google kendi sistemini hedef alan siber saldırıları analiz edip NSA’ya iletiyor. NSA da art niyetli bilgisayar kodlarının ayıklanması için çalışıyor. Google’ın başlayan siber saldırılar yüzünden kullanıcılarının özel bilgileri de dâhil kaynak kodlarını NSA ile paylaşıyor.</p>

  <p class="normal">İki kurum işbirliği haberlerine yorum yapmazken, milyonlarca insanın e-posta ve özel bilgilerine sahip Google’ın Bush döneminde 200 milyon Amerikalının telefonlarını yasadışı yollarla dinleyen NSA ile paylaşması büyük tepki çekiyor. Tepkiler üzerine adını vermeyen bir güvenlik yetkilisi, işbirliğinin Google’ın kullanıcılarına taahhüdünün özel hayatın korunması ilkelerinin dışına çıkmayacağını belirterek, NSA’in kullanıcıların Google arama geçmişlerini ya da e-postalarını görmeyeceği söyleniyor. Washington Post gazetesine göre; “Kim özel hayatlarının ne kadarlık bir bölümünü NSA ile paylaşmak ister?” sorusu boşlukta kalıyor.</p>

  <p class="normal1">Telekulak</p>

  <p class="normal">Merak, öğrenme isteği insanın en önemli özelliklerinden biridir. Tarihin en eski meslek dallarından biri; bilgi almak ve yanıltıcı bilgi göndermek olan casusluktur.</p>

  <p class="normal">İnternette video paylaşım sitelerinde yayınlanan bazı video ve ses kayıtlarının ardından özellikle iş adamları konuşmalarının dinlenilmesini önlemek için cihazlar sayesinde, böcek olarak adlandırılan dinleme cihazları tespit edilebilmekte ve gizli kamera çekimleri engellenebilmektedir.</p>

  <p class="normal">Söz konusu cihazlardan bir bölümünü, Türk emniyet ve istihbarat birimleri de kullanıyor.</p>

  <p class="normal">Casus dinleme ve gizli kamera sistemlerine yönelik ilgi ise her geçen büyüyor. Özellikle aldatıldığını düşünen eşler, evleneceği kızı takip etmek isteyen erkekler ve çocuklarının okuldaki yaşamından haberdar olmak isteyen veliler, bu tür cihazlardan satın alıyorlar.</p>

  <p class="normal">Ev ve cep telefonlarının dinlenmesi, bilgisayarlardaki mesaj ve sohbetlerin izlenmesi, ortamların gizli kameralarla takip edilmesi için üretilmiş çok sayıda ürün var.</p>

  <p class="normal">Geliştirilen her casus sistemin karşısına teknoloji, karşı bir sistem üretiyor. Casus cihaz ve sistem ürünlerine karşı aynı zamanda ‘‘anti’’ casus sistemleri de üretilmektedir.</p>

  <p class="normal1">Stalin’in Sekreteri</p>

  <p class="normal">Stalin’in özel sekreteri Pajarov’un hatıralarına göre; modern polisiye anlamdaki kulak röntgenciliğini en önce Kızıl Gürcü başlatmıştır.</p>

  <p class="normal">Bolşevik Partisi Siyasi Büro üyelerine hat çekildiğinde, sonra ‘Halkların Küçük Babası’ adını alacak olan diktatör tellerin bir ucunu kendi odasındaki ikinci aparata bağlatmış ve rakiplerini ispiyonlamaya koyulmuştur. Bu sayede de onları birer birer tasfiye ederek iktidara el koymuştur. Zaten, eski manuel santrallerdeki matmazellerin masum dedikodu merakı bir yana, gel zaman git zaman telefon dinleme işi öylesine gelişmiştir ki İkinci Dünya Savaşı sırasında Alman gizli servisleri Atlas Okyanusu altından geçen kablolara ulaşarak Churcill’le Roosevelt arasındaki konuşmaları bile kaydetmişlerdir.</p>

  <p class="normal1">ABD’deki Watergate Olayı</p>

  <p class="normal">Watergate skandalıyla Nixon iktidardan düşmüştür. ABD’de başkan veya bakan, hepsi apar topar def edilmiş ve adalete sevk edilmişlerdir.</p>

  <p class="normal">Watergate skandalını duyuran ‘Washington Post’ FBI kontrolüne alınmış ve Fransa’daki üçkağıtları teşhir eden ünlü ‘Canard Enchaine’ Paris gizli servislerinin ağına takılmıştır. Olay İtalya’da da tekrarlanmıştır.</p>

  <p class="normal">Telefon dinlemek eylemi demokratik ülkelerde suçtur. Totaliter karakterli devletlerde bile en azından teorik olarak iletişim gizliliği yasal güvence altına alınmıştır.</p>

  <p class="normal">Ancak yine de istihbarat için dinleme olmazsa olmaz faaliyet olmaktadır.</p>

  <p class="normal1">İngiltere’de Resmi Telekulak Devri</p>

  <p class="normal">İngiliz Haberleşme Müdürü Richard Thomas “kamu alanındaki özgürlükler ciddi biçimde denetim altına alınma tehdidi altında” açıklaması yapar.</p>

  <p class="normal">İngiltere’de, dinleme ve kontrol mekanizmasının polis tarafından yapılacağı söylense de kararın altındaki gerçek mekanizmanın MI5 İngiliz istihbarat teşkilatı olduğu anlaşılıyor.</p>

  <p class="normal">İngiliz istihbaratının terörizme karşı verdiği mücadelenin bir sonucu olduğunu söyleyerek durumu savunan gruplara karşı, sivil toplum örgütleri, İngiltere’nin sivil haklar mücadelesinin tarihi bir müdahaleyle karşı karşıya olduğunu savunuyorlar.</p>

  <p class="normal">Blair hükümeti döneminde, Avam Kamarası mensubu milletvekillerinin telefonlarının dinlenmesine engel olan 40 yıllık yasa kaldırılmıştı. Hükümetin bu yöndeki hazırlığına kendi kabinesinden son derece sert karşı çıkışlar yapılmış, ancak başbakanın kararını değiştirmeye niyetli görünmediği bildirilmişti. İngiliz Medyası, daha sonra bu yasanın çıkmasından sonra hiçbir İngiliz parlamenterin gizli servis tarafından dinlenmediğine emin olamayacağını yazar.</p>

  <p class="normal">Yasanın yürürlükten kaldırılmasının Londra’da yaşanan bombalı saldırılarının ardından istihbarat örgütü MI5’ın gücünü artırma çabalarına yönelik olduğu savunulur. Medya İngiliz Hükümeti’nin, yasanın yürürlükten kaldırılmasını savunurken, milletvekillerinin de sıradan vatandaşlardan farklı olmaması görüşünü dile getiriyor.<sup class="calibre3"><a href="../Text/istihbarat_split_136.html#footnote-245975-96" id="footnote-245975-96-backlink">[96]</a></sup></p>

  <p class="normal1">Almanya’da Telekulak</p>

  <p class="normal">Porsche ve Lidl perakende zincirinde yaşanan skandalların ardından Alman ekonomisi, ülkenin en büyük haberleşme şirketi olan Deutsche Telekom’da patlak veren telekulak skandalıyla çalkalanır. Skandalın ortaya çıkmasına ise dinleme işini gerçekleştiren taşeron şirkete ödemenin gecikmesi neden olur.</p>

  <p class="normal">Skandal, önce DT’nin Bonn’daki merkezinin hukuk servisine gelen üç sayfalık zehir zemberek bir faks mesajıyla uç vermeye başlar. Faks mesajı Berlin’deki bir danışmanlık şirketinden geliyordu ve DT’nin baş avukatına hitaben kaleme alınmıştı. “Saldırgan potansiyelimizi küçümseyin” benzeri tehditlerin savrulduğu mesajda, “derhal bizimle bağlantıya geçin. İşbirliğini kontrollü bir şekilde sona erdirelim” uyarısı yapılıyordu.</p>

  <p class="normal">Faks mesajı, DT’de alarma yol açar. Mektup, üst düzey yönetime aktarılır. Şirket içi soruşturma sonucu 2005-2006 yıllarında yönetim kurulu üyeleri ve özellikle işçi temsilcilerinin ekonomi gazetecileriyle yaptığı sayısız telefon konuşmasının takip edildiği ortaya çıkar. Dinleme faaliyetleri, “Clipper Operasyonu” ve “Rheingold Operasyonu” olarak adlandırılmıştı. İddiaya göre taşeron şirket, kimin kimi aradığını, ne zaman aradığını ve konuşmanın ne kadar sürdüğünü takip ediyordu.</p>

  <p class="normal">Skandal, DT için dinleme yapan şirketin, ödenmeyen fatura üzerine merkeze zehir zemberek bir faks mesajı çekmesiyle gün ışığına çıkar.</p>

  <p class="normal">Tuvalette takip: Alman Lidl market zincirinde çalışan personelin gizli kameralarla takip edildiği ortaya çıkar. Çalışanların konuşmaları, aşk hayatları ve tuvalete ne sıklıkla gittiği takip edilir. Lidl ise hırsızlara karşı bu kameraları yerleştirdiğini öne sürer ve özür diler.</p>

  <p class="normal">Bebefon ile dinleme: Porsche ve Volkswagen şirketi de, Porsche’nin CEO’su Wendelin Wiedeking’in kaldığı otel odasına bebefon diye adlandırılan telsizlerden yerleştirildiği gerekçesiyle dava açar. Bebefon, Wiedeking’in kaldığı Wolfsburg’daki Ritz-Carlton otelinde kaldığı odada bulunur.</p>

  <p class="normal1">Yunanistan’da Telekulak</p>

  <p class="normal">Vodafone isimli operatör firma, Yunanistan’da cumhurbaşkanı, başbakan, askeri yetkililer de dâhil olmak üzere birçok kişinin telefon konuşmalarını dinler. Cep telefonları dinlenen Başbakan Kostas Karamanlis de dâhil 100 kadar siyasetçi, bakan ve işadamının dışında isimleri açıklanmayanlar arasında Genelkurmay Başkanlığı İstihbarat Dairesi Komutanı Korgeneral Frangulis Frangos’un da bulunduğu ortaya çıkar. Bilgilerin ABD’nin Atina büyükelçiliğine verildiği iddiası dile getiriliyor.</p>

  <p class="normal">Sonra o skandal unutulur. Skandalın baş mimarı Vodafone ise Türkiye’de GSM şirketini alır. Vodafone Türkiye’ye gelirken beraberinde Yunan ortak getirir. Yunan istihbaratıyla içli dışlı Vodafone’a 100 milyon dolarlık küçük bir ceza verilir. Yunanistan’la anlaştıkları söylenebilir. Yunanistan bunlara vereceği az ceza karşılığında Türkiye’deki dinlemeden pay istemiş olabilir…</p>

  <p class="normal">Yunanistan’daki skandaldan sonra Vodafone Türkiye’ye geldiğine göre, dinlemelerin hangi şekilde kimlere karşı yapılacağı sorusu da sorulmaktadır. AKP iktidarının verdiği izne bakılırsa Vodafone’un Türkiye’ye girmesine izin verirken neyin amaçlandığı da ortadadır. Muhalifleri dinlemek.<sup class="calibre3"><a href="../Text/istihbarat_split_137.html#footnote-245975-97" id="footnote-245975-97-backlink">[97]</a></sup> İç İşleri Bakanı da kaç kişinin dinlendiğine ilişkin soru önergelerine cevap veremediğine göre ve yürütülen Ergenekon soruşturması da telefon dinleme kayıtlarına dayalı olarak yürütülüyorsa iznin neden ve niçin verildiğinin cevabı da ortaya çıkmış oluyor.</p>

  <p class="normal1">Türkiye’de Telekulak</p>

  <p class="normal">Türk Silahlı Kuvvetlerinin, MİT’in ve Emniyet Genel Müdürlüğü’nün MİT’in istihbarat amaçlı kullandığı araç, gereç ve teknoloji; MOSSAD, CIA ve MI6 ağına göre dizayn edilmiştir. Tüm dinleme takip sistemleri onlara ait. Şifreleme dâhil, yazılımlar NATO ilişikleri nedeniyle kodlanmış durumdadır.</p>

  <p class="normal">Türkiye’nin istihbarat faaliyetlerinden terörle mücadele yöntemlerine kadar her şey, ABD’nin kendince tehdit olarak gördüğü örgütlere göre şifrelenmiştir. Dolayısıyla TSK’nın, Emniyet ve MİT’in ABD, İngiltere ve İsrail elektronik ağı içinde olduğu bir durumda bunlardan ayrı bir şekilde hareket kabiliyeti sınırlıdır.</p>

  <p class="normal">Dönemin İçişleri Bakanı Meral Akşener, ‘Hürriyet’ gazetesi dâhil birçok yerin telefonunu dinlettiğini açıklar.</p>

  <p class="normal">Kasetlerden birinin eski Başbakanlık Müsteşar Yardımcısı ve Yargıtay 2. Ceza Dairesi Üyesi Ahmet Köksal ile Doğan Holding Genel Koordinatörü Birkan Erdal, diğerinin Birkan Erdal ile Doğan Holding Medya Grubu Başkanı Mehmet Ali Yalçındağ, birinin de Hürriyet Gazetesi Genel Yayın Müdürü Ertuğrul Özkök ile Hürriyet Gazetesi Ankara Temsilcisi Sedat Ergin arasında geçen telefon görüşmelerini içerdiği tespit edilir.</p>

  <p class="normal">Bu üç kasetin de eski İçişleri Bakanı Meral Akşener tarafından 1998’in Aralık ayında kamuoyuna açıklanan kasetler olduğu bildirilir. Daha önce de Ertuğrul Özkök ile eski Devlet Bakanı Güneş Taner arasında geçen ve yine Meral Akşener tarafından kamuoyuna açıklanan telefon görüşmesine ilişkin dinleme kasetinin de Uzanların arşivinde bulunduğu ortaya çıkar.</p>

  <p class="normal">CHP Genel Başkan Yardımcısı Önder Sav’ın cep telefonu açık bırakılınca hat dinlenir. Skandala dönüşen dinleme olayı siyaset, medya ve dinleme ağıyla ilgili yeni soruları da beraberinde getirir. İktidar, muhalefet yandaş ya da karşıt medya arası çekişme telefon dinleme ve dinletme suçlaması konusu edilir.</p>

  <p class="normal">Türkiye’de; Adalet Bakanlığı görevde olan hakim ve savcıları da dinlemektedir. Hakim hakimi savcı savcıyı dinleme kararı verebiliyor.</p>

  <p class="normal">Öyle ki artık dinlenmeler yaşamın olağan akışı içinde sürdürülüyor. Ülkenin milli güvenliğinden birinci derece sorumlu Genel Kurmay Başkanı dinleniyor ve bu yayınlanıyor. Ortam dinlemesi ile yurt dışındaki askerî personele yönelik bir toplantıda yapılan konuşma detaylarıyla kamuoyuna sunulabiliyor.</p>

  <p class="normal">Çok sayıda telefon veya ortam, dinlemeyle tespit edildiği ileri sürülen ses kayıtları, internet üzerinden kamuoyuna yansıtılıyor.</p>

  <p class="normal">Eski Genelkurmay Başkanı İsmail Hakkı Karadayı’ya ait olduğu iddia edilen üç ayrı ses kaydı yayınlanır. Karadayı’ya ait olduğu öne sürülen ilk ses kaydında, Anayasa Mahkemesi tarafından iptal edilen cumhurbaşkanlığı seçimi öncesi yaşanan 367 tartışması ile ilgili olarak ANAP Genel Başkanı Erkan Mumcu’ya yönelik hakaretleriyle, silahlı kuvvetlerden beklentileri bulunuyordu. İkinci ses kaydında ise Encümen-i Daniş toplantılarına katıldığı öne sürülen emekli paşaların isimleri sayılıyor ve bu girişimin yaratacağı sonuçlar değerlendiriliyordu. Üçüncü ses kaydında ise “Dostlar Meclisi” adlı bir yapılanmadan bahsediliyor, Başbakan Erdoğan için de “İmam kökenli adam” deniliyordu. Karadayı, internet sitelerinde yayınlanan ses kayıtları için “saçma sapan uyduruk şeyler” demişti.</p>

  <p class="normal">Güney Deniz Saha Komutanı Koramiral Kadir Sağdıç’ın tümamiral rütbesiyle Deniz Kuvvetleri Komutanlığı Eğitim ve Öğretim Komutanı olduğu dönemde ses kaydı YouTube’a düşer. Ses kaydında, Sağdıç olduğu öne sürülen kişi, darbe imasında bulunuyor ve askerlerden oluştuğu izlenimi veren bir topluluğa konuşma yapıyordu. Sağdıç konuşmasında; ordunun her 20-25 yılda bir siyasilerin elinde yozlaşan sistemi tekrar rayına oturtmak zorunda kaldığını ve askerin gerektiği zaman gerekli reaksiyonları gösterebileceği yer alır.</p>

  <p class="normal">Genelkurmay Başkanlığı Elektronik Sistemler Komutanı Tuğgeneral Münir Erten’e ait olduğu iddia edilen ses kaydında, Erten’in TSK’nın Kuzey Irak’a düzenlediği hava harekâtında açıklanandan çok daha az PKK’lının öldürüldüğü sözleri yer alır.</p>

  <p class="normal">Hakkari Dağlıca Tabur Komutanı Yarbay Onur Dirik’e ait olduğu ileri sürülen ses kaydında, komutanlara ve bölgede halkına ağır hakaretler yer alır.</p>

  <p class="normal">Genelkurmay Plan Harekât Daire Başkanı Tümgeneral Kenan Koçak-Stratejik Araştırmalar ve Etüt Merkezi Başkanı Tuğgeneral Süha Tanyeri arasında geçen konuşmada, Koçak ve Tanyeri’ye ait olduğu öne sürülen ses kayıtlarında, sivil toplum örgütleri ve gazetecilerin kullanılması ve parayla satın alınacak akademisyenlerin yönlendirilmesi gibi konulardan bahsedilir.</p>

  <p class="normal">Emekli Orgeneral Şener Eruygur’un eşi Mukaddes Eruygur’un avukatının “Müvekkilime ait değil” dediği kayıtta, Mukaddes Eruygur olduğu iddia edilen kişi, eşinin yargılandığı İstanbul’daki ağır ceza mahkemelerinden bazıları için “bizden” ifadesini kullanıyordu. Ses kaydında ayrıca Eruygur’un tahliyesini sağlayan rahatsızlığına ilişkin de GATA’da görevli hakim Albay Mehmet Nusret Demircan’ın sözleri yer alır.</p>

  <p class="normal">Telekomünikasyon sisteminin yabancıların eline geçmesiyle denetim mekanizması kalkmıştır.</p>

  <p class="normal">Telekulağın ardında ABD vardır. YouTube’da yayınlanan konuşmalar ortam dinleme tekniğiyle kaydedilmektedir. Bu yöntemle cep telefonuna yüklenen bir program ya da bir cihazla en hassas sesler bile dinlenebilir.</p>

  <p class="normal">ABD’nin 11 Eylül 2001 tarihinde yaşadığı terör saldırısından sonra, telefon dinleme ve fişleme operasyonlarını, önleyici savaş doktrininin bir parçası olarak kullanmaya başlamıştır.</p>

  <p class="normal">Türkiye’nin en gizli ve kilit makamlarının dinlenerek ABD merkezli bir internet sitesinde yayınlanması, Amerikan istihbaratının Türkiye’deki ayağını deşifre etmiştir.</p>

  <p class="normal">YouTube’a düşen bilgi ABD istihbaratının yüksek teknolojiye dayalı dinleme operasyonudur. YouTube adlı site, eğlence adı altında, ABD’nin bilgi edinme operasyonunu kamufle etmek için oluşturulmuş bir sitedir.</p>

  <p class="normal">Terörle mücadele mükemmeliyet merkezi aslında, ABD’nin Balgat askeri üssünde yeniden yapılandırılan yüksek dinleme üssüdür. Şu anda eğitim doktrin komutanlığının yer aldığı merkezin tam ortasında Türk askerinin güvenliği altında, ABD’nin en ileri teknolojisine dayalı istihbarat ve dinleme merkezi var. Burada sınırlı Türk subayı, çoğunlukla Amerikan, İngiliz ve İsrailli subaylar vardır.</p>

  <p class="normal">Telefonlarda ortam dinleme olarak tabir edilen dinlemeler iki türlü yapılıyor.</p>

  <p class="normal">- Birincisinde telefona kullanıcısından habersiz dinleme sağlayan yazılım yükleniyor.</p>

  <p class="normal">- Diğerindeyse FM frekansı ile çalışan sistem kullanılıyor.</p>

  <p class="normal">Yüklenen casus program, cep telefonunu dinleme cihazı haline getiriyor. Belirlenen numaradan bu telefon arandığında zil sesi duyulmuyor. Ekran ışığı bir defa yanıp sönüyor, telefon konuşma varmış gibi açık hale geçiyor, otomatik olarak casus programı devreye sokulmuş oluyor. Cep telefonu ekranında aramayla ilgili hiçbir bilgi de kesinlikle görünmüyor. Böylece ortamdaki konuşmalar dinlenebiliyor.</p>

  <p class="normal">Dinleme süresine ilişkin olarak faturalara herhangi veri yansımıyor ve kontör harcaması da olmuyor. FM frekansı ile çalışan ortam dinleme cihazı, yerleştirildiği yerdeki sesleri belirli bir uzaklığa kablosuz olarak taşıyor. Dinlenmesi istenen ortamda cihazın yerleştirilmesi yeterli. Cihazın özel mikrofonu sayesinde en hassas sesler bile duyulabiliyor. Cihaz kolayca değiştirilebilen bir adet dokuz voltluk pille çalışıyor ve iki üç gün boyunca kesintisiz çalışabiliyor.</p>

  <p class="normal1"><span class="idebold">“</span>Ne gibi cihazlar var?”</p>

  <p class="normal">Verici Tespit Cihazı: Kablosuz yayın yapan her türlü vericiyi tespit edebilen detektör cihaz, 0-5,4 GHZ arasında yayın yapan ses vericileri, gizli kameralar ve casus telefonları tespit ediyor.</p>

  <p class="normal">Frekans Göstergeli Profesyonel Verici Tespit Cihazı: Kablosuz yayın yapan her türlü vericiyi tespit edebilen ve aynı zamanda LCD ekranında frekansını ve yayın şiddetini gösteren cihaz, 0-3 GHZ arasında yayın yapan ses ve görüntü vericileri ile casus cihazları tespit ediyor.</p>

  <p class="normal">Kalem Verici Tespit Cihazı: Herhangi bir ortamda cep telefonu aktif olduğunda ışıklı uyarı veriyor. Cihaz, cep telefonu kullanımını yasaklayan kurumlarda ilgi görüyor.</p>

  <p class="normal">Araç Takip Sistemi Bloke Cihazı: GPS uydu takip sistemlerinin uydudan aldıkları konum bilgilerine ulaşmasını engelleyen sistem, söz konusu takiplerde haritadan izlenmeyi engelliyor. Araç çakmağına takılarak kullanılan cihaz, uydu takibinden kurtulmak isteyenlerin tercihi.</p>

  <p class="normal">Lazer Gizli Kamera Tespit Cihazı: Kablolu veya kablosuz her türlü gizli kamerayı tespit edebilen ürün, verdiği uyarıyla kullanıcılarını uyarıyor.</p>

  <p class="normal">Cep Telefonu Engelleyici (Jammer): Cep telefonlarının sinyal almasını engelleyerek, iletişimi kesiyor. Özel anlarda veya bilgi sızmasını engellemek amacıyla toplantılarda çalıştırılan cihaz, 30-40 metrekare alanda, cep telefonlarını bloke ediyor.</p>

  <p class="normal">Gizli Kamera Yayın Bozucu: Kablosuz gizli kameraların yayınını engelleyen sistem, 900 Mhz ile 2400 Mhz bantları arasındaki video kameraların yayınını engelliyor.</p>

  <p class="normal">Kablosuz Kamera Yakalayıcı: Kablosuz gizli kameraların ve güvenlik kameralarının yayınını tespit eden cihaz, aynı zamanda söz konusu kameraların görüntülerini renkli ekranında gösteriyor. Cihaz, 300 metre alan içindeki tüm kablosuz video yayınlarını alıyor.</p>

  <p class="normal">Kriptolu cep telefonu dinleme karşı alternatif çözümdür.</p>

  <p class="normal">Kriptolu cep telefonundan alınan ses, matematiksel fonksiyonlardan oluşan kriptoloji algoritmalarıyla verilere dönüştürülüyor.</p>

  <p class="normal">Matematiksel bilgiler ses kanalından değil, GSM şebekesinin veri kanalından diğer telefona aktarılıyor.</p>

  <p class="normal">Diğer telefondaki kripto anahtarı, bu matematiksel verileri tekrar sese dönüştürüyor. Dinlenilmeye çalışılan telefonun ses kanalına girmeye çalışanlar herhangi bir bilgiye ulaşamıyor.</p>

  <p class="normal">Veri bilgisine bile ulaşılsa matematiksel bilgiler kripto anahtarı bulunmadığı için sese dönüştürülemiyor.</p>
</body>
</html>
