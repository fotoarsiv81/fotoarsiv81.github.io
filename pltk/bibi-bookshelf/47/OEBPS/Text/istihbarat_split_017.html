<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_18"><span class="idebold">II- TÜRK İSTİHBARAT ÖRGÜTLERİ</span></h2>

  <p class="normal">Türkiye’deki sosyal, politik ekonomik, dinî, askerî ve stratejik olayları ele aldığımızda Ülkemizde istihbarat sistemlerinin nasıl çalıştığı görülmektedir. Askerî istihbaratın ve MİT’in haricinde milli güvenliğimiz için çalışmakta olan bir istihbarat sisteminin olduğunu ve doğru çalıştığını ve Türkiye Cumhuriyeti veya Türkler için çalıştığını kabul etmek mümkün mü?</p>

  <p class="normal">Büyük bir imparatorluğun parçalanmasında önleyici etkin rol oynayamayan istihbarat örgütleri; Yeni Türkiye’nin var olma kaygısını taşımışlar, Yeniden Büyük Türkiye oluşumunda etkin rol alamamışlardır. Üstelik istihbarat örgütleri arasındaki çekişme ve koordinasyon eksikliği ile devlet zafiyeti görülmektedir.</p>

  <p class="normal">İstihbarat; bir devletin gözü, kulağı, nefes borusudur.</p>

  <p class="normal">Türkiye’de istihbaratın bugünkü durumu, dünya istihbarat örgütleri ile yakından ilgilidir.<sup class="calibre3"><a href="../Text/istihbarat_split_127.html#footnote-245975-87" id="footnote-245975-87-backlink">[87]</a></sup></p>

  <p class="normal">Türkiye’deki istihbarat birimleri;</p>

  <p class="normal">Milli İstihbarat Teşkilatı (MİT),</p>

  <p class="normal">Genelkurmay Başkanlığı İstihbarat Başkanlığı,</p>

  <p class="normal">Emniyet Genel Müdürlüğü İstihbarat Daire Başkanlığı olarak faaliyette bulunmaktadırlar.</p>

  <p class="normal">Bunun yanında kuvvet komutanlıklarının da kendi istihbarat birimleri vardır. Jandarma Genel Komutanlığı’nın istihbarat birimi ise özel bir yere sahiptir. Kırsal alan güvenliğinden sorumlu Jandarma Komutanlığı iç güvenlik ve iç istihbaratta en etkin olan istihbarat birimdir. İstihbarat örgütlerinin korrdinasyonu sağlayacak bir üst yapılanma yoktur. Bunun yanında MİT doğrudan başbakanlığa bağlı iken, komutanlık istihbarat birimleri, genelkurmaya bağlıdır. Emniyet istihbarat dairesi ise Emniyet Genel Müdürü’ne oradan İç İşleri Bakanı’na oradan da Başbakan’a bağlıdır. Dolayısıyla Emniyet İstihbarat birimi, siyasi iktidarlar tarafından istenildiği gibi yönlendirilebilmektedir. Siyasi konjöktöre göre (Emniyet-MİT-GEN KUR) arasında yaşanan gerginlik de bu nedenle sık sık olmaktadır.</p>

  <p class="normal">Bunun yanında siyasi iktidarlar kendi özel istihbarat birimlerini de zaman zaman oluşturabilmiştir. Turgut Özal, Tansu Çiller<sup class="calibre3"><a href="../Text/istihbarat_split_128.html#footnote-245975-88" id="footnote-245975-88-backlink">[88]</a></sup> ve Tayyip Erdoğan başbakanlığa gelişleri ile birlikte kendi özel istihbarat örgütlerini kurmuş ve yararlanmışlardır.</p>

  <p class="normal1">İstihbaratta Yeni Yapılanma</p>

  <p class="normal">İstihbarat örgütlerinde ikili yapılanma ortaya çıkmıştır.</p>

  <p class="normal">Son olarak Erzincan Jandarma istihbarat başkanı binbaşı ve İl MİT şube müdürü ve yardımcılarının gözaltına alınması perde gerisindeki ayrışmanın somut örnekleridir.</p>

  <p class="normal">ABD’nin biçtiği rol, Türkiye’nin bölge devletleri ile yakın bir ilişki kurmaya yöneliktir. Antipatik hale gelen ABD, bölge ülkelerinde yeni yapılanma peşindedir.</p>

  <p class="normal">PKK’ya, Barzani peşmergelerine istihbarat eğitimi veren ve yine Irak’ın istihbaratını kuran İsrail istihbarat örgütü MOSSAD, teknik donanım ve personel eğitimini de vermektedir.</p>

  <p class="normal">Yandaşlar ve işbirlikçiler, ABD adına yapılan Türkiye’nin bu dışa açılımından sitayişle bahsetmektedir... Onun için de ABD’nin planlayıp uygulamaya koyduğu bu sürecin devamı açısından, bölge devletlerinin istihbarat örgütlerinin yeniden yapılandırılması, daha yakın ve sıcak bir işbirliğine ve ortak istihbarat çalışmaları yapılmasına ihtiyaç vardır.</p>

  <p class="normal">Oysa öncelikle Türkiye’nin kendi içinde istihbarat faaliyetlerini yeniden düzenlemesi gerekir. MİT, Emniyet İstihbaratı, JİTEM (Jandarma İstihbaratı), Askerî İstihbarat, hepsi ayrı ayrı çalışıyor. İstihbarat faaliyetlerinin tek elde toplanması ve iç istihbarat, dış istihbarat olmak üzere 2 ayrı bölümde yapılanmalıdır. Bir üst güvenlik kurulu oluşturularak, Milli Güvenlik Kurulu’na bağlı olarak çalışmalıdır.</p>

  <p class="normal"><span class="idebold">Özel harp ve psikolojik savaş kuruluşları</span> yeniden gözden geçirilmelidir. Teröre karşı gayri nizami harp taktikleri de doğrudan bu istihbarat faaliyeti içinde değerlendirilmelidir.</p>

  <p class="normal">Geçmişte NATO içinde ya da ABD, AB ve İsrail’le kurulan stratejik ortaklıklar çerçevesinde, nerede ise iç içe geçen istihbarat faaliyetlerinin de yeniden düzenlenmelidir.</p>

  <p class="normal"><span class="idebold">İstihbarat faaliyetleri</span> aynı zamanda iş dünyasının ve diğer toplumun örgütlü kesimlerinin ihtiyaçlarına göre de biçimlendirilmelidir.</p>

  <p class="normal"><span class="idebold">Bilim ve teknoloji faaliyetleri;</span> istihbarat faaliyetleri kapsamındadır. İlgili bakanlıklar ve üniversiteler bu alanda çalışmalar yürütmelidir.</p>

  <p class="normal"><span class="idebold">Ekonomik ilişkileri izlemek</span> de siyasi faaliyetleri izlemek kadar önem kazanmıştır. Terör, örgütlü suçlar, uyuşturucu ticareti, kaçakçılık, insan kaçakçılığı istihbarat kuruluşlarının faaliyeti haline gelmiştir. Sanal suçlar, yeni suç örgütlerine yönelik elektronik izleme konusu, kontr istihbarat faaliyetleri vardır..</p>

  <p class="normal"><span class="idebold">Ulusal güvenlik kaygıları</span> uydu popülasyonu, radyoaktif risk, genetik risk alanlarını da kapsıyor. Rusya’daki bir nükleer santraldeki kaza bizi de etkiliyor. Çekirge sürülerinin hareketi bile, yeri geliyor hayati önem kazanıyor. İşsizliğin ve açlığın sebep olduğu sosyal ve siyasi olayların sınırları nasıl zorladığı daha önce görülmüştür.</p>

  <p class="normal">Türkiye her alanda kendini yenilemek zorundadır. Mevcut kuruluşlar siyasileşmiş, devlet adına değil farklı kesimlerin adına hareket eder hale gelmişlerdir. Siyaset, devletin temel kurumlarında ne yazık ki ayrışmalara yol açmıştır.</p>

  <p class="normal">Yeni ve ortak bir istihbarat dili geliştirmek gerekiyor. Emperyalist, yayılmacı siyasetlere karşı organize olmak, hedef ülkeleri yıpratmaya yönelik operasyonlara yönelmek gerekir.</p>

  <p class="normal">Dünyanın birçok yerinde elçilik var, yenileri açılıyor. Devletler faaliyetlerini her alanda yürütüyor. Türk işadamları, STK’lar öncelikle hangi alanlarda ve kimlerle temas kuracağına yönelik eğitilmelidir. İlgili bakanlıklar, bilgi ve tecrübelerini, ilgili ülkelerle paylaşmaya yönelik planlama yapabilmelidir. Yerel dilleri bilen istihbaratçı yetiştirilmelidir.</p>

  <p class="normal">İlgili kurumlar; komşu ve bölge ülkeleri ve uluslararası alanı da kapsayacak şekilde insan hakları ihlâlleri ile ilgili raporlarla Türkiye’nin güvenliği ve bölge barışını esas alan, tehdit algılamasına yönelik raporlar yayınlamalıdır.</p>

  <p class="normal">Bütün bunlar, ülkenin içinde olduğu bu durumda yapılabilir mi? Hayır… Açılım ve saçılımla uğraşanlar için kurumlar arası güvensizliği arttıran uygulamalar bilinçli bir şekilde yapılırken, belirttiğimiz konuların yapılması elbet beklenemez.</p>

  <p class="normal">Türkiye devlet olarak yeniden yapılanmak zorundadır. Peki, kim, nasıl, ne şekilde yapacak? Soru bu olsa gerek!</p>

  <p class="normal1">“Bilgiyi ne şekilde, nerden olursa ol, al, gafil avlanmazsın”</p>

  <p class="normal">İstihbarat savaşları deyince Türk istihbaratı ile yabancı istihbaratın savaşları aklınıza gelmesin. Bahse konu olan Türkiye’deki istihbarat kurumları arasında birbirini sindirmeye varan mücadeledir.<sup class="calibre3"><a href="../Text/istihbarat_split_129.html#footnote-245975-89" id="footnote-245975-89-backlink">[89]</a></sup></p>

  <p class="normal">“Kontra istihbarat” da denen “yabancı istihbarata karşı koyma”, zararlarından devleti ve halkı koruma işine dilerseniz hiç girmeyelim. İstihbarat birimlerimiz bundan fazlasıyla rahatsız olurlar. Zira Türkiye’de istihbarat yabancılardan öte Türk halkına karşı yapılagelmiştir. Tehdit algılaması tamamen içe dönüktür, “kontra istihbarat” yok denecek kadar azdır.</p>

  <p class="normal">Türkiye; yabancı istihbaratçıların çok rahat siyasi ve ekonomik operasyonlar yapabildiği, cirit attığı bir zemindir. ABD ve İsrail istihbaratları kendi evlerinde olmadığı kadar rahattırlar. Pek çok kurumu yönlendirme, ülkenin temel kararları üzerinde operasyon imkânına sahiptirler. Bir istihbarat biriminden aldığı bilgileri başka bir istihbarat birimine pazarlayacak kadar iç içedir. İstihbarat birimleri arasındaki güvensizlik ve koordinasyonsuzluk buna zemin hazırlamaktadır. İstihbarat birimleri arasındaki işbirliği adi olaylarla sınırlıdır. Türkiye’de üzerinde uzlaşılmış bir güvenlik politikası, bir tehdit konsepti yoktur. Takip ve tedbirler kendi vatandaşımıza endekslidir.</p>

  <p class="normal">Türk istihbarat kurumları edilgendir. Başka istihbarat güçlerinin açtığı işlerle oyalanır. Kendi kurdurduğu örgütler bile zaman içinde diğer istihbarat örgütleri tarafından ele geçirilip memleketin başına bela edilmiştir.</p>

  <p class="normal">Askerin kontrolünde olan MİT’te bir süredir sivilleşme yaşanmaktadır. İstihdam edilen asker sayısı giderek azalmakta, kurum “askerin arka bahçesi” görünümünden çıkmaktadır. Önceleri çalıştırılan sivil uzmanlar dahi asker yakınlarından oluşuyor; MİT, üst düzey asker çocukları için “iş garantisi” görülüyordu. Analitik düşünebilme yeteneği yanında pek çok beceri isteyen mesleğe uzman olarak açık öğretim mezunu veya üniversiteyi kazanamayıp yurt dışından bir şekilde diploma alanlar alınıyordu. Bu alan aristokrat ailelerin ve askerlerin iş tutamamış çocuklarına terk ediliyordu.</p>

  <p class="normal">Gizeminden dolayı güçlü ve etkin zannedilen MİT yakın zamana kadar bürokrasinin en hantal, en verimsiz birimlerinden birisiydi.<sup class="calibre3"><a href="../Text/istihbarat_split_130.html#footnote-245975-90" id="footnote-245975-90-backlink">[90]</a></sup> Gizem ve kapalılık, denetimsizlik kurumu suiistimallerin, kayırmaların ve verimsizliğin içine itmekteydi. Son yıllarda yapılan düzenlemeler ve sınavların daha objektif yapılması ayrıcalığa sahip kesimlerin can sıkıntısına neden olsa da kuruma kaliteli, liyakatli personel alınmaya başlanmıştır. MİT’i modern standartlara kavuşturma çabası, her dönem izlenen personel politikasıdır.</p>

  <p class="normal">Askeri istihbaratla diğer istihbarat birimleri arasında mücadele olduğu gibi TSK’nın içindeki istihbarat birimleri arasında da sıkıntılar vardır. GEN-KUR istihbarat bunlar içinde en etkilisidir. Pek az insanın amaçlarından ve araçlarından haberdar olduğu Psikolojik Harekât Birimleri, Özel Kuvvetler Komutanlığı gibi birimler vardır.</p>

  <p class="normal">İstihbarat odaklarından birisi de sivil otoriteye bağlı emniyettir. Yakın zamana kadar asker emniyet üzerinde de etkindi. Özal “darbe yapmaya alışmış asker” karşısında Emniyet’i sivil otoriteye bağlı güçlü bir kurum haline getirmeye çalıştı. 28 Şubat 1997 sonrası polisin bütün ağır silahlarına el konulması, terörle etkili mücadele etmiş özel harekâtçıların tasfiyesi, askere alternatif olma ihtimalini devre dışı bırakmak içindi. Nitekim Özal’dan sonra sivilin müessir olabildiği tek silahlı güç olan Emniyet’in kolu kanadı budanmıştır. Emniyet’e atanacak genel müdürler, hatta il emniyet müdürleri askeri cenahın ilgi alanındadır.</p>

  <p class="normal">Emniyet istihbarat, son yıllarda teknik donanım ve personel açısından kendisini yenilemiştir. Arkasında “derin eller” olan olayları kısa sürede çözmesi bunun ispatıdır. Ancak bu başarılar ülke üzerinde değişik ayak oyunları tasarlayan, korku üzerine kurulu hâkimiyetlerini devam ettirmek isteyenlerin işine gelmemektedir. 1960, 1970, 1980, hatta 28 Şubat öncesinde olduğu gibi ortamı kolayca olgunlaştıramamakta, buna engel olarak da Emniyet’i görmektedirler. İşte istihbarat savaşlarında kırılma noktası burasıdır.</p>

  <p class="normal">İstihbarat savaşlarının temelinde istihbaratı “derin hedefleri gerçekleştirme istikametinde”, “yasalarla belirlenen meşru amaçların dışında” kullanma arzusu vardır. Bu hedefler istikametinde kullanılabilen, örtülü operasyonlara açık istihbarat birimleri ve kamu kurumları “devletçi”; kendini kullandırtmayanlar “devlet”çe güvenilmez addedilmektedir. Emniyet bu cenahın güvenini kaybetmiştir. “Devlet” cenahı Emniyet’in hükümetlere yakın olmasından rahatsızlık duymakta, güçlenmemesi için çaba göstermektedir. Son yıllarda MİT de devletin derin erkânı tarafından yeterince güvenilir bulunmamaktadır. Sivilleşmesi ve hükümetlerle işbirliğini arttırması durumunda “devlet”in alanından dışlanacağı muhakkaktır.</p>

  <p class="normal">Devletin iç dengeleri arasında yaşanan çekişme ülkeyi zaafa düşürmekte, insan, imkân ve zaman kaybına neden olmaktadır. Derin yapılarca istihbarat birimlerinde teslimiyetçi, sorgulamayan, hukuk kaygısı olamayan ekipler istenmektedir. Eğer bir kurum veya birimden yararlanamıyorsa onu dışlamakta, kendisine bağlı alternatif bir birim kurmaktan kaçınmamaktadır. Dolayısıyla zaten dar olan ülke kaynakları çarçur edilmektedir. Bu rekabet özellikle istihbarat alanında ortaya çıkmaktadır.</p>

  <p class="normal">Devlet içinde yapılanan her bir güç kendi adına çalışan bir istihbarat birimi oluşturmakta, diğerlerini güvensiz saymaktadır. “Devlet” ve “Hükümet” (ve başka odaklar) arasındaki bu rekabet aynı fonksiyonu gören, birbirine benzer pek çok kurumun kurulmasını, benzer pek çok ekipmanın alınmasını ve aynı alanda kabarık personelin istihdamını beraberinde getirmektedir. Ayrışma nedeniyle benzer kurumlar arasındaki işbirliği ve diyalog yetersizdir. Bu birimler ellerinde olan bilgileri, tecrübeleri birbiriyle paylaşmaktan kaçınmaktadır. Birbirine minnet etmeyen istihbarat birimleri yabancı birimlere daha açık olabilmektedir.</p>

  <p class="normal">“Devlet” ve “Hükümet” arasında yaşanan bu ayrışma, yabancılaşma, ülke güvenliğine de zarar vermektedir. Güvenlik birimleri arasında yeterli işbirliği ve güven olmadığı için ülke her türlü etkiye, istihbarat çalışmasına ve provokasyona açık hale gelmektedir.</p>

  <p class="normal">Türk bürokrasisinin ve bürokratlarının temel karakteristiği; “risk alma, zaman kazan, problemli işleri taca at, puan kazandıracak küçük işleri sahiplen, büyüterek servis yap” şeklindedir. Dolayısıyla problem çözme, çözüm üretme yönünde adım atıldığını görmek mümkün olmamaktadır. Temel düşünce problemli işleri hep öteleme, kendi sorumluluğundan dışlama şeklindedir. Problem çözmeye yönelik işbirliği yapma ve inisiyatif alma bürokrasinin özellikleri arasında yoktur.</p>

  <p class="normal">Devlet içinde var olan ayrışma bürokrasinin iş üretmemesine gerekçe oluşturmaktadır. Hükümet askerle ilgili konularda yeterince malumat sahibi değildir. MİT başbakana bağlıdır fakat elindeki bilginin istediği kadarını hükümete yansıtır. Bir kısım bürokratlar hükümete istemediği şeyleri vermez, işleri savsaklayabilir, devlet çarkını pasif bir direnişle yavaşlatabilir, hatta işlemez hale getirebilir. Bürokratlarda kendini hancı, hükümetleri yolcu görme mantığı vardır. Onun için iş yapmak, hizmet üretmek yerine göze girmek, mübalağa etmek, kurumlarını ve kendilerini pazarlamak, daha yukarıda bir yere sıçramak bürokratların genel karakteristiğidir. Askerler kendilerini bürokrat da saymazlar. Askeri liselere kayıt olduktan itibaren kendilerine bu “memleketin asıl sahipleri” oldukları duygusu aşılanır. Cumhuriyeti korumak ve kollamak onların tekelindedir. Ülkeyi sevme konusunda kendilerinden başka herkesten endişe duyarlar.</p>

  <p class="normal">Devlet-hükümet ayrışmasının azaltılmasında siyasetçilerin, demokrasi düşüncesini hazmetmesi, kendilerini ülkenin yegâne sahibi gibi görmekten vazgeçmeleri önem taşımaktadır. Hükümetlerin güvensiz tavırlardan kaçınmaları, ülkenin temel dengeleri ile oynamamaları gerekmektedir. Askerî liselerde ve harp akademilerinde sivil ve konusunda donanımlı kişilerce demokrasi kültürünü güçlendirecek dersler verilmelidir.</p>

  <p class="normal">Siyasiler, siviller ve Silahlı Kuvvetler personeli demokratik yaklaşımlara sahip olmadıkça, hükümet-devlet ayrışmasının giderilmesi ve demokrasi kültürünün yerleşmesi mümkün olmayacaktır. Ancak demokratik yaklaşıma sahip komutanlar askerî kanadın şahinlerince ve demokrasi konusunda samimiyet sınavını geçememiş bazı sivillerce hazmedilememektedir.<sup class="calibre3"><a href="../Text/istihbarat_split_131.html#footnote-245975-91" id="footnote-245975-91-backlink">[91]</a></sup></p>

  <p class="normal">Devlet denen yapılanma kalıcıdır, süreklidir Kurumlar ve kurallarla işleyen bir mekanizmadır. Devletin tüm kurumları sadece siyasilerin tekelinde değildir. Yönetim iradesi siyasilerden ibaret değildir.</p>

  <p class="normal">Devlet kurumlar kurumudur. Meclisler de bu kurumlardan biridir.</p>

  <p class="normal"><span class="idebold">Askeri İstihbarat ile Emniyet,</span> bazen de <span class="idebold">MİT</span> arasında savaşlar yaşanmaktadır. İstihbarat teşkilatları niye birbiriyle savaşır? Çünkü istihbarat teşkilatlarının milletin güvenliğinden devletin esenliğinden önce kendilerini bağlı hissettikleri aidiyetler vardır. Bu bazen derin devlet olmakta, bazen ordu olmakta, bazen de sivil otoriteler olmaktadır. Oysa bu teşkilatlar öncelikle halkın güven ve huzurunu düşünse devleti kendileri için bir kalkan değil, halka bir şemsiye, halkın ortak iradesi olarak düşünse, temel özgürlükleri ve demokratik ölçüleri ölçü alsalar, kendi aralarında mücadeleye de gerek kalmayacaktır, birbirinden istihbarat gizlemelerine de. Temel yanlışlık, kendilerini bağlı hissettikleri güçlere dayanmaları ve öncelikle onların menfaatlerini kollamalarıdır. Arada bir seçimler olmasa, sandık olmas,a halk bazı kesimlerce hiç hatırlanmayacak ve dikkate alınmayacaktır.</p>

  <p class="normal"><span class="idebold">Ülkeyi korumak ve kollamak</span> belirli kesimlerin tekelinde kaldığı sürece istihbarat savaşları devam edecektir. Devletin bütün kurumları yasal yetki ve sorumluluk alanlarında kalır, ülkenin geleceği kurum kimliğinden önde tutulur, milletin iradesi başka iradelerden üstün görülürse istihbarat savaşları biter, istihbarat paylaşımı mümkün hale gelir.</p>

  <p class="normal"><span class="idebold">Sorun;</span> Türkiye Devleti’nin bağımsızlığı bağlantısızlığına ilişkin yaklaşım farklılığından kaynaklanmaktadır. Bunun yanında anayasanın demokratik, lâik ve sosyal bir hukuk Devleti (T.C. Anayasası, Madde 2) gerçeğinde birleşilememe, farklı algılama ve anlama ile hazmedilebilme nedeniyle ayrışma yaşanmaktadır.</p>

  <p class="normal1">“İstihbarat kime havale ediliyor?”</p>

  <p class="normal">Mali konuları IMF’ye, dış politikayı ABD’ye, iç yönetimi Brüksel’e havale eden Türkiye’yi yönetenler, istihbaratı da İsrail’e havale ettiler.</p>

  <p class="normal">İhaleyi kazanan şirketlerden biri olan İsrail’in en büyük özel savunma firması Elbit Systems projeden 87 milyon dolar, kamuya ait İsrail Havacılık Sanayi (IAI) ise 54 milyon dolar alacak. Projenin muhatabı ise askeri elektronik üreticisi ASELSAN olacak. Elbit Genel Müdürü Haim Rousso, ihaleyle ilgili yaptığı açıklamada, dünyanın en modern ve gelişmiş ordularından bir tanesi olarak nitelendirdiği TSK’nın projelerini tercih etmelerinden gurur duyduğunu söylüyor.</p>

  <p class="normal">Rousso, TSK’nın alacağı Hava ve Uzay Görüntülü İstihbarat Sistemleri’nin (IMINT) çok gelişmiş ve kendini kanıtlamış bir sistem olduğunu dile getirerek dünyanın önde gelen hava kuvvetleri tarafından kullanıldığını ve binlerce operasyonda başarısının teyit edildiğini söyledi. IAI Başkanı Nissim Hadas projenin havadan ve uzaydan görüntü sağlanmasında büyük başarı sağladığına dikkat çekiyor.</p>

  <p class="normal">Türkiye’nin terör örgütü PKK ile mücadelede kullanmak amacıyla İsrail’e sipariş ettiği insansız casus uçakları da (Heron) teslim alınmıştı. 10 adet Heron’un maliyeti yaklaşık 183 milyon dolar. TSK, teslimattan önce de İsrail’den kiraladığı bu casus uçaklarını kullanıyordu. Uçaklardan birisi Temmuz ayında keşif uçuşu sırasında Batman yakınlarında düşmüştü. Casus uçaklar, Aktütün saldırısında istihbarat sorunu yaşanıp yaşanmadığı tartışmasında gündeme gelmişti. Eski Genelkurmay Bşk Org. Yaşar Büyükanıt, “(PKK kampları) bizim için artık BBG evi gibi.” diyerek Heronların önemini vurgulamıştı.</p>

  <p class="normal">Heronların en önemli özelliği gökyüzünden yerdeki en ufak, en küçük kımıldamayı bile tespit edebilecek kabiliyette olmaları. Heron, 1000 kilometre menzile, 10 kilometre irtifaya sahip ve yakıt ikmali yapmadan 52 saat süreyle uçabiliyor. Heron’un elde ettiği görüntüler Batman’da yer istasyonuna aktarılıyor. Veriler aynı anda Genelkurmay Komuta Kontrol Merkezi’ne de iletiliyor. 200 milyon dolara mal olan sistem fiberoptik kablolar üzerinden her türlü görüntünün güvenli şekilde aktarılmasını sağlıyor. Bu görüntülerle komutanlar bölgeyi evlerinin içi gibi izliyor. Türkiye’nin 2005 yılında açtığı insansız hava aracı ihalesini ABD’nin Predatorlarına karşı İsrail firması IAI’nin ürettiği Heron kazanmıştı.</p>

  <p class="normal">Oysa Türkiye İsrail’den silah alırken, İran casus uçak üretiyordu.</p>

  <p class="normal">Türkiye, hâlâ İsrail ve ABD başta olmak üzere savunma sanayinin büyük bir bölümünü ithal ederken, 30 yıldan beri ambargo uygulanan İran, savunma sanayinde önemli başarılar elde etti.</p>

  <p class="normal">Son olarak uzaya gönderdiği uyduyla adını duyuran İran, 2009 yılının başında seri üretimine başlanacağını söylediği radara yakalanmayan savaş uçağı üretti.</p>

  <p class="normal">İran’ın İngilizce yayın yapan devlet televizyonu Press TV’de yer alan habere göre, İran Hava Kuvvetleri Komutanı General Hasan Şah Safi, radara yakalanmayan savaş uçağının İranlı bilim adamları tarafından üretildiğini ve daha küçük bir prototipinin üretimi için çalışmaların devam ettiğini söyledi.</p>

  <p class="normal">Şimdi siz oy verip iktidara getirdiklerinizin ne işle uğraştığını merak ediyorsunuz değil mi? Hiç merak etmeyin. Geçmişten günümüze iktidara gelenlerin yaptığı tek iş servetlerine servet katmak, yandaş zengin oluşturmak. Yani; devlet malı deniz yemeyen domuz felsefesinin müridi olmak. Yoksa siz onları tarikatların, cemaatlerin müridi mi zannediyorsunuz? İster Mason-Lions-Rotary olsun, ister İslami tarikat mensubu olsunlar fark etmiyor.</p>

  <p class="normal">Her söze inanmamak, sorgulamak, anlamak, öğrenmek ve sonra kanaat sahibi olmak gerekir.</p>

  <p class="normal1">Türkiye’de Özel İstihbarat Örgütlenmeleri</p>

  <p class="normal">ABD modeli, iç güvenlik modeli her dönem dile getirilmiştir…</p>

  <p class="normal">Türkiye üzerine sivil vesayet örtüsü geçirilmek isteniyor. Sessiz ve derinden sivil darbe yapmaya çalışıyorlar. İç güvenlik okyanus ötesine teslim ediliyor.</p>

  <p class="normal">İstihbaratta tek yetkiyi İçişleri Bakanı’na bırakan Kamu Güvenliği Müsteşarlığı kurulmasına ilişkin tasarı istibdat dönemlerinde görülebilecek bir düzenleme.</p>

  <p class="normal">Darbe girişimleri, suikast planları, vesayet gibi kavramların arkasına saklanarak sessiz ve derinden sivil bir darbe yapmaya çalışan iktidar, artık sivil dikta aşamasına doğru hızla ilerlemektedir. Hükümet, Kamu Düzeni ve Güvenliği Müsteşarlığı ile aklından hiç çıkarmadığı kendi derin devletini oluşturma çalışmalarını son noktaya taşımak istiyor.</p>

  <p class="normal">Siyasal iktidar, devlet içinde derin yapılanmada yeni bir örgütlenme için kollarını sıvamaktadır.</p>

  <p class="normal">AKP’nin özel timleri için yeni bir yapı öngörülmüş ve uygulamaya konmuştur. Bu özel timler, Kamu Düzeni ve Güvenliği Müsteşarlığı aracılığıyla 81 ilde örgütlenmişlerdir. Örtülü ödenekten yararlanacak, operasyonel görevi olmadığı halde inceleme ve denetleme yetkisi olacak ve bu yetkisini hangi kuruluşlara karşı kullanacağı belli olmayan, çalışanların nasıl seçileceği ve nitelikleri hakkında yeterli bilgi bulunmayan Kamu Düzeni ve Güvenliği Müsteşarlığı AKP iktidarının tek parti diktatörlüğünün örümcek ağıdır.</p>

  <p class="normal">AKP’lilerin esnek ve yasa metnine yazılmamış diye belirttiği örgütlenmenin hukuk devletiyle bağdaşır bir yanı var mı? Bu istibdat dönemlerinde görülecek bir düzenlemedir. Abdülhamit dönemi uygulaması ile karşı karşıyayız. Bu tasarı ile sözleşmeli yabancı çalıştırılma imkânı getirilmektedir. Yabancı çalıştırma yetkisi alarak iç güvenlik, okyanus ötesine teslim edilmektedir.</p>

  <p class="normal1">“Sivil vesayet örtüsü geçirmek istiyorlar”</p>

  <p class="normal">AKP iktidarı kendi derin devletini ve dikta yöntemlerini yaşama geçiriyor. Türkiye üzerine sivil vesayet örtüsü geçirilmiştir.</p>

  <p class="normal">Tüm istihbaratı tek elde toplayarak, istihbarata <span class="idebold">kamu yönetimi</span> getirmek istenmiştir. Ümraniye davasının kimi gizli tanıklarının, Kamu Düzeni ve Güvenliği Müsteşarlığı içerisinde yeni bir yapılanmanın unsuru olacağı da görülmüştür.</p>

  <p class="normal"><span class="idebold">MİT, CIA</span> ile <span class="idebold">Emniyet FBI</span> ile içe içe geçmiş, Askerî İstihbaratı NSA ve ABD askerî istihbaratı ile NATO nedeniyle iç içe geçmiş bir ülkede neyin eleştirisi yapılıyor anlamak zor.</p>

  <p class="normal">Olan bitenleri bir de bu gözle değerlendirmek gerekir. Sanırım çoğu konuyu <span class="idebold">bilenlerin suskunluğu</span> da bu nedenledir.</p>

  <p class="normal"><span class="idebold">İşbirlikçi/cemaatçi, mandacı kesimin;</span> silahlı kuvvetler, yargı, üniversiteler ve istihbarat örgütlerini, yıpratma, etkisizleştirme ve ele geçirme stratejisi CIA destekli sürmektedir.</p>

  <p class="normal">Gerçekler acıdır ama hayallerle yaşayan insanın kendine gelmesi daha zordur.</p>

  <p class="normal1">“Türk istihbaratı yeniden yapılanmalıdır!”</p>

  <p class="normal">Türkiye’de ciddi anlamda istihbarat zafiyeti var mı yok mu tartışmaları yapılmaktadır. Bunda MİT, Emniyet ve Askerî İstihbarat yapılanmasının ayrı birer kurumsal statüde olmalarının önemli rolü vardır.</p>

  <p class="normal">Türk istihbaratı bir noktada siyasal iktidarın denetimine yürümekle beraber siyasi amaçla manipüle edilebilmekte bu da güvenlik alanında ciddi sorunlar doğurmaktadır.</p>

  <p class="normal">Birçok ülkede siyasi iktidar muhaliflerini etkisizleştirmek üzere istihbarat örgütlerini kullanır. Devlet ciddiyeti içinde olan ülkelerde siyasi iktidarların, istihbarat örgütleriyle oyun oynamalarına izin verilmez. Her şey millet iradesidir diyip devlet kurumlarını her gün eleştiren zihniyet, iktidarda ise güvenlik ve istihbarat zafiyeti kaçınılmazdır.</p>

  <p class="normal">Bakın; İngiliz, Amerikan ve Türk istihbarat sistemlerinin karşılaştırılması yapıldığında farklı sonuçlar çıkıyor. Bilgi çağında diplomasi; artık istihbarat faaliyetlerinin çok yönlü kapsamlı oluşu ile yürümektedir. Anlaşmaların doğrulanmasında enformasyon teknolojilerinin kullanımı konusunda birçok görüş var.</p>

  <p class="normal1">“Dış istihbarat yeterli donanımda değildir.”</p>

  <p class="normal">Türkiye’de MİT’in dışında Emniyet, Jandarma ve Askerî istihbarat birimleri de var. Teknik ve dış istihbarat toplanması alanında ayrı kurumlar yok. Dış istihbarat MİT’in içindeki bir birim ve profesyonel olmayan Dışişleri Bakanlığı ile yapılmaktadır.</p>

  <p class="normal">Türkiye’de bütün istihbarat faaliyetleri tek bir kurum çatısı altında yapılmaktadır. Bütün istihbarat türlerinin analizi ve toplanmasında MİT sorumludur. Doğal olarak da bu dış istihbaratın gereklilikleriyle, gerçek ihtiyaçlar arasında büyük bir açığa neden olmaktadır.</p>

  <p class="normal">Eğer ayrı bir dış istihbarat örgütü olsaydı, Türk dış politikasının uygulanması ve oluşturulmasında daha başarılı olunurdu. İç tehditler MİT’in birinci önceliğini güvenlik istihbaratına vermesini gerektiriyor. Dış politikada, politik, ekonomik, teknolojik istihbarat ve değerlendirmesi yapacak birim eksikliği boşluk doğurmaktadır.</p>

  <p class="normal">Türkiye’nin, dış, ekonomik ve askerî politikalarını belirlemek ve uygulamak için, gerekli istihbaratı sağlayacak bir istihbarat teşkilatına ihtiyacı vardır. Soğuk Savaş dönemindeki cömert istihbarat paylaşımı artık beklenemez. Türk istihbarat sisteminin, güçlü bir dış istihbarat teşkilatına ihtiyacı vardır. MİT ve diğer istihbarat kuruluşları güvenlik konusunda kendi görevlerini sürdürmeye devam edebilirler. Ancak bunlar, dış istihbarat ihtiyaçlarını tam olarak karşılayamazlar. MİT’in güvenlikle birlikte dış/stratejik istihbarat da ürettiği düşünülür. Aslında, MİT, ABD’nin FBI, Britanya’nın MI5’i gibi bir iç güvenlik istihbaratı haline dönüşmüştür. Bunlar genellikle kendi ülkeler içinde operasyonlar düzenleyen kuruluşlardır.</p>

  <p class="normal1">Ulusal Çıkarlar İçin...</p>

  <p class="normal">Türkiye’de dört istihbarat birimi vardır; ancak yalnızca MİT’in bir kolu dış istihbarat toplar. Hatta bu da güvenlik endişeleriyle toplanır. Türkiye’nin, yakın çevresiyle ilgilenmek, yurtdışındaki Türklerin haklarını korumak, ulusal çıkarlara karşı yükselen tehditleri erken saptamak, dünyanın her yerindeki Türk yatırımlarını ve işadamlarını korumak ve Türk dış politikasının planlanması için güçlü ve kesin istihbarat sağlamak için güçlü bir dış istihbarat ajansına ihtiyacı vardır.</p>

  <p class="normal">Dışarıdan ve bağımsız bir denetleme ve performans gözetimi geleneği, Türk sistemi içinde başlatılmalıdır. Bu yalnızca, cumhuriyetin değil; güçlü ulusal güvenlik yapısının korunması için de gereklidir. Türk sistemi içinde yer almayan, modern istihbarat yapıları için önemli bir başka element de ayrı bir <span class="idebold">elektronik istihbarat</span> toplama teşkilatıdır. ABD’de NSA, Britanya’da GCHQ, Kanada’da CSE, bunların örnekleridir.</p>

  <p class="normal"><span class="idebold">Bilginin anlamını bilmeyen bilgiyi doğru kullanamaz.</span></p>
</body>
</html>
