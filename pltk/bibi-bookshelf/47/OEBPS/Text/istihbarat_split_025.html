<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_24"><span class="idebold">II- İSTİHBARAT VE SERMAYE</span></h2>

  <p class="normal">İstihbaratçılık, oluşan sermaye birikiminin dışa açılması, yayılması ve emperyal güç olma kaygısından profesyonel meslek hâline gelmiştir. İlk profesyonel istihbaratçılığın her ne kadar İngiltere Kraliçesi II. Elizabeth’in döneminde kurulduğu iddia edilse de kanımızca bu iddia yanlıştır. Kilisenin sermaye birikimine kavuşması ve ticaret yollarıyla Uzak Doğu’dan Orta Doğu’dan gelen mallar ve bunların Avrupa pazarında oluşturdukları sermaye hareketlenmeleri, istihbaratçılığı profesyonel meslek hâline getirmiştir.</p>

  <p class="normal">İlk profesyonel istihbaratçılar, kilisenin görünürde misyonerlik amacıyla görevlendirdiği keşişler ve Tapınak Şövalyeleridir. Şövalyeler, yüzyıllar boyu kilisenin ve Avrupa kompradorlarının çıkarlarını korumak üzere örgütlenmişlerdir. İslam dünyasında, özellikle Hasan Sabbah’ı satın alarak Selçukluları yıpratmaları, profesyonel anlamda bir istihbaratçılık başarısıdır.</p>

  <p class="normal">20. yüzyılın ortalarında sermaye, yeniden dışa açılım ve emperyal güç olma hedefine kilitlenerek II. Dünya ve “Soğuk Savaş”ı hazırlamıştır. Soğuk Savaş, cephe savaşı olmadığı için düzenli birlikler yerine, mevzi ama çok önemli küçücük, bazen iki üç kişilik grupları hedef almıştır. Bazen de bulundukları ülkenin belirli bir kesimini manipüle ederek yayılmacılığını sürdürmüştür. İşte bu yayılmacılığın en önemli örneklerinden biri de 50’li yıllardaki tröstlerin kurdukları uluslararası komplocu organizasyon/kurumlardır. Ülkemizdeki bu kuruluşların en önemlisi Türkiye Sınai Kalkınma Bankasıdır. TSKB, Türkiye’de sermayedar sınıfın birikim tabanını genişletmek, kapitalist enternasyonale işlerlik kazandırmak ve ekonomik gücü burjuvazinin iktidarını güçlendirmede kullanmak üzere kurulmuştur.</p>

  <p class="normal">Bu bankanın kurucuları, yabancı ve onların yerli iş birlikçileridir. Avrupa Kalkınma Bankası, Uluslararası İmar ve Kalkınma Bankası (IBRD), International Finance Corporation ve Amerikan Kalkınma Örgütü Agency For International Development (AID) bankanın kurucularıdır. AID, eski CIA ajanı Philip Agee tarafından “geri kalmış ülkelerde CIA için paravan görevi yapan bir örgüt” olarak tanımlanmaktadır.</p>

  <p class="normal">AID’ın bilgi birikiminden nasıl yararlanıldığını araştırmak önemlidir. Kontrgerilla örgütünün işadamları arasına uzanan kollarını saptayabilmek için, Sınai Kalkınma Bankası teşvikiyle palazlanmış sermaye grupları üzerinde bir araştırma yapılmalıdır.<sup class="calibre3"><a href="../Text/istihbarat_split_149.html#footnote-245975-109" id="footnote-245975-109-backlink">[109]</a></sup></p>

  <p class="normal">AID, CIA merkezleri kanalıyla çalışmalar yürütür. İşadamlarından oluşan kurulların AID tarafından organize edildiği; AFL-CIO ve AFLD türünden CIA’ye bağlı sendikal örgütlerin AID tarafından finanse edildiği bilinen durumdur. Ayrıca, AID’in Kamu Güvenlik Dairesi adlı bir birimi olduğu ve bu birimin Latin Amerika, Asya, Uzak Doğu’dan polis şeflerine burs imkânı sağladığının örnekleri çoktur.<sup class="calibre3"><a href="../Text/istihbarat_split_150.html#footnote-245975-110" id="footnote-245975-110-backlink">[110]</a></sup></p>

  <p class="normal">“Polis içindeki iki ajanımız yeni görevlere atandılar. Polis Haber alma Servisi Şefi Pacifico de los Reyes Quantico, Virginia’da açılan FBI kursuna katılmak için dün gitti. AID Kamu Güvenlik Dairesi kanalıyla bu bursu ona biz sağlamıştık.”</p>

  <p class="normal">AID, TSKB’nin kuruluşuna katkısı yanında 1967 yılına kadar 22,5 milyon dolar fon Türkiye’ye aktarır. Özel yatırımları teşvik için, belli projelerin finansmanını sağlamak amacıyla yıllık bütçelere konan ödeneklerle ve AID ile yapılan anlaşmalarla serbest bırakılan karşılık paraların bir kısmıyla çeşitli fonlar kurulduğunu” belirtir. Oluşumuna katkıda bulunduğu bu fonların tutarı 1986 yılı itibarıyla 881,2 milyon gibi önemli bir rakamdır. AID, TSKB’nin yanı sıra Amerikan Dış Ticaret Bankası aracılığıyla da ülkemizdeki faaliyetlerini hâlen sürdürüyor. TSKB’de, CIA’in yan kuruluşu AID ile ortak olan diğer şirketler ise şunlardır: Yapı ve Kredi Bankası, İş Bankası, Osmanlı Bankası, Selanik Bankası, Türk Ticaret Bankası, Akbank, Banka Komarçiyale, Banka Di Roma, Holantse Bank Uni, Türkiye İmar Bankası, İstanbul Ticaret Borsası, Mensucat Santral, İstanbul Sanayi Odası. Diğer yandan, “devletin sağlayacağı fonları özel sanayiye aktarmak ve esas mukavelesinde açıklandığı üzere, yerli ve yabancı özel sermayenin Türkiye’de özel teşebbüs tarafından kurulacak sanayiye katılmasını teşvik için Sınai Yatırım ve Kredi Bankası kurulmuştur. Hükümet bu bankaya AID kaynaklarından 14 milyon dolar ayırmıştır.<sup class="calibre3"><a href="../Text/istihbarat_split_151.html#footnote-245975-111" id="footnote-245975-111-backlink">[111]</a></sup></p>

  <p class="normal">Talat Turhan’a göre; TSKB’nin ilk yönetim kurulu üyelerinden biri de Vehbi Koç’tur. Ayşe Buğra’ya göre “1950’lerde özel girişimden yana olan iktidar partisi DP, girişimciliği desteklemekte ve Türk Sınai Kalkınma Bankası’nın kredileri yoluyla birçok işletmenin açılmasına yardımcı olmaktaydı. Sabancı Grubu’nun en önemli firmalarından olan BOSSA tekstil fabrikasının kuruluşu, o dönemde Cumhurbaşkanı Celal Bayar’ın Adana’ya yaptığı bir ziyarete dayanır. ... Türkiye Sınai Kalkınma Bankası çok önemli bir kredi sağlayarak yatırımın gerçekleşmesini sağlar.”<sup class="calibre3"><a href="../Text/istihbarat_split_152.html#footnote-245975-112" id="footnote-245975-112-backlink">[112]</a></sup> Sabancı Grubu’nun, Akbank bünyesinde kurduğu özel istihbarat örgütünde MİT kökenli birçok görevliyi istihdam ettiği herkesçe bilinen bir gerçektir. Sakıp Sabancı’nın 70’li yıllarda MİT’in bazı toplantılarının vazgeçilmez üyesi olduğu hâlâ hafızalarda canlılığını koruyor.</p>

  <p class="normal">Ayşe Buğra, aynı kitabında Eczacıbaşı ailesiyle ilgili olarak da şunları söylüyor: “Nejat Eczacıbaşı, 1940’larda Almanya’dan döndüğünde en büyük çocuk olarak baba mesleğini sürdürmesi beklenmekteydi, ancak o sanayiciliği seçti. Eczacıbaşı’nın iş hayatındaki dönüm noktası 1950 yılında Türkiye Sınai Kalkınma Bankasının kurulmasını takip eden günlere rastlıyor.” 1960 ve 70’lerin oldukça etkili antikomünist odaklarından Ekonomik ve Sosyal Etütler Konferans Heyetinin kurucusu Eczacıbaşı Holding, bir yandan da 9 Mart Darbesi’ni yapmayı planlayan Yön Hareketi’nin dergisinin her sayısını (destek olmak amacıyla) 500 adet satın almaktadır.</p>

  <p class="normal">Masonik ilişkileri merkez alan TSKB, 12 Mart’ın Genelkurmay başkanını emekli olur olmaz yönetim kurulu üyesi yapar. AID’nin etkinlikleri, sermaye gruplarının sendikalarına da kapsıyor. AAFLI (Asya-Amerika Hür Çalışma Enstitüsü) bu örgütün bir kolu olarak faaliyetlerini yürütmekte, sendikaları finansal olarak desteklemenin yanı sıra, sendika yöneticileri için ABD’de özel eğitim bursları ayarlayan ilginç bir organizasyondur.</p>

  <p class="normal">1989 yılında ABD Büyükelçisi Morton Abramowitz ile TOBB Başkanı Ali Coşkun arasında imzalanan protokolle AID’nin, Türkiye’nin önde gelen özel sektör örgütleri ile iş birliği yapacağı açıklanmıştır. İmza töreninde Coşkun, “Bu uzman kuruluşun bilgi birikiminden yararlanacağız.” sözlerini sarf etmiştir. Ali Coşkun ismi oldukça ilginçtir. Muhafazakâr kimliğine rağmen TOBB başkanı olmuştur. Türkçü organizasyonlarda bulunmuş, ANAP ve Refah Partisi’nde siyaset yapmıştır. RP’de siyasi sorumluluk makamında olmasına rağmen açılan kayıp trilyon davasında parti genel başkan yardımcılarının tümü cezalandırılırken, onun adı iddianamede bile geçmemiştir. AKP’ye geçmiş, AKP’nin 2003 yılı hükümet kabinesinde sanayi bakanı olmuştur.</p>
</body>
</html>
