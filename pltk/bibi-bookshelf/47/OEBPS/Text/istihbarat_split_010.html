<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13"><span class="idebold">III- İSTİHBARAT TEKNİKLERİ VE PROPAGANDA</span></h2>

  <p class="normal">İstihbarat, genel olarak kişilerin, grupların veya kurumların herhangi bir konuda bilgi toplaması anlamını taşımasına rağmen, teknik olarak bir devletin kendi güvenlik politikasını yürütmek için yurt içinde ve yurt dışında askerî, siyasi, ekonomik, sosyal, coğrafi, biyografik, ulaştırma, haberleşme gibi konularda bilimsel ve teknik yöntemlerle bilgi toplaması, bunları sınıflandırması, analiz etmesi ve karşı casusluk çalışmaları yapması anlamına gelir.</p>

  <p class="normal">Ülkelerin birbirlerine yönelik siyasal, sosyal, ekonomik ve askerî plan ve faaliyetlerinin önceden saptanması ihtiyacının zaman içerisinde giderek artması, haber almaya dönük yapılanmaların varlığını zorunlu kılmıştır. İstihbarat, her devlet için, ülkenin bölünmez bütünlüğüne, anayasal düzenine, varlığına, bağımsızlığına, güvenliğine ve millî gücünü meydana getiren bütün unsurlarına karşı içten ve dıştan gelecek mevcut ve muhtemel tehditleri önlemek için vazgeçilmez bir ihtiyaçtır.</p>

  <p class="normal1">İstihbarat Alanları</p>

  <p class="normal">- Askerî İstihbarat</p>

  <p class="normal">- Biyografik İstihbarat,</p>

  <p class="normal">- Ekonomik İstihbarat,</p>

  <p class="normal">- Bilim ve Teknoloji İstihbaratı,</p>

  <p class="normal">- Ulaşım ve İletişim İstihbaratı,</p>

  <p class="normal">- Askerî Coğrafya İstihbaratı,</p>

  <p class="normal">- Siyasi İstihbarat,</p>

  <p class="normal">- Sosyolojik İstihbarat.</p>

  <p class="normal">Bütün bu alanlara yönelik olarak gerçekleştirilen istihbarat faaliyetleri çok boyutlu, girift, sofistike ve sistemleştirilmiş, kendi içinde uzmanlaşmayı gerektiren bir yapı arz etmektedir.”<sup class="calibre3"><a href="../Text/istihbarat_split_066.html#footnote-245975-26" id="footnote-245975-26-backlink">[26]</a></sup></p>

  <p class="normal">İstihbarat faaliyeti kendi içinde uzmanlaşmayı gerektirir. Uzmanlaşmak bilgili olmak demektir. Konunuzda ne kadar uzman, alanınıza ne kadar vakıf olursanız olun, her şeyi bilmek, konunun tüm detaylarına sahip olmak mümkün değildir. Uzmanlığı bilgi ile desteklemek mecburidir.</p>

  <p class="normal1">İstihbarat Teknikleri</p>

  <p class="normal">İstihbarat, genel olarak beş adımdan oluşan bir süreç sonucu üretilir. Bunlar; planlama, toplama, işleme, çözümleme ve üretim ile dağıtımdır.</p>

  <p class="normal">- Planlama: Tüm istihbarat üretim çabalarının yönetimidir ve yasama, yürütme, servisin kendisi tarafından yapılan belirli bir talebi, ilgili veri ihtiyacının belirlenmesini, konuların öncelik sırasının belirlenmesi ve izlenmesi gereken devlet ve devlet dışı oyuncuların belirlenmesini içerir.</p>

  <p class="normal">- Toplama: Açık kaynaklardan herkese açık bilginin toplanmasıyla (medya ya da akademik yayınlar); insan kaynaklarıyla (ajanlar, taraf değiştirenler, diplomatlar, karşı casusluk faaliyet raporları, sorgulama ve yabancı personelle yapılan konuşmalar); teknik yöntemlerle dinlemeyle (radyo dalgaları, mikrodalga, radar vs); iletişim, kriptoloji, fotoğraf ve bilgisayar ağlarına sızmayla gerçekleştirilir.</p>

  <p class="normal">- İşleme: Toplanmış bilginin şifre çözme ve çeviri gibi yöntemlerle çözümlemeye uygun bir hâle getirilmesidir.</p>

  <p class="normal">- Çözümleme ve Üretim: Elde edilen bilgilerin son hâline getirilmiş istihbarat ürünlerine dönüşmesidir. Bu ürünlerin işe yaraması için çözümlemeler yerinde, hızlı ve eksiksiz olmalıdır. Elde edilen sonuçlara nasıl ulaşıldığı, mümkünse kaynaklarıyla açıklanmalıdır. Çözümlemeleri destekleyen başlıca unsurlar ve bu unsurların değişmesi hâlinde doğabilecek alternatif sonuçlar izah edilmelidir. Etkin istihbarat karanlıkta kalan noktaları da açıklığa kavuşturur.</p>

  <p class="normal">- Dağıtım: Son haline getirilmiş istihbarat ürününün seçilmiş ya da başka şekilde yetkilendirilmiş karar ve siyaset üretim mekanizmalarına dağıtılmasıdır.</p>

  <p class="normal1">İstihbarat Servislerinin Faaliyetleri</p>

  <p class="normal">İstihbarat servislerinin temel görevi, yukarıda anlatılan teknikleri kullanarak, politika üreticilerine karmaşık durum ve konuların kavranmasını sağlayacak uygun ve güvenilir bilgileri vermektir.</p>

  <p class="normal">İstihbarat örgütü veya istihbarat elemanlarının faydalanabileceği, niteliklerine göre bilgi kaynakları:</p>

  <p class="normal">- İstihbarat örgütünün kurumsal bilgi birikimi</p>

  <p class="normal">- Kitaplardaki bilgi</p>

  <p class="normal">- Enformasyon kaynaklarındaki bilgi (Gazete, internet, TV vb.)</p>

  <p class="normal">- Elemanlardaki örtülü bilgi</p>

  <p class="normal">- Kongre, konferans, toplantılardaki bilgi</p>

  <p class="normal">- Arşivlerdeki bilgi, resmî kamu belgeleri</p>

  <p class="normal">- Kamu kurum ve kuruluşlarındaki kurumsal bilgi</p>

  <p class="normal">- Tanımlar, tasarımlar, planlar, projeler</p>

  <p class="normal">- Rakiplerdeki bilgi</p>

  <p class="normal">- Hedef ülkelerdeki bilgi</p>

  <p class="normal">- Müttefiklerdeki, stratejik ortaklardaki bilgi</p>

  <p class="normal">- Uluslararası kurum ve kuruluşlardaki bilgi</p>

  <p class="normal">- Özel bilgiler: Kişisel belgeler, notlar, mektuplar, insan kaynaklarından gelen bilgi</p>

  <p class="normal">- Biyografiler</p>

  <p class="normal">- Üniversiteler, araştırma kurumları ve sivil toplum örgütlerindeki bilgi</p>

  <p class="normal">- İnsanlardaki, kurum çalışanlarındaki bilgi</p>

  <p class="normal">- Bağımsız araştırmacılardaki bilgi</p>

  <p class="normal">- Ticari işletmelerdeki bilgi</p>

  <p class="normal">- Müzelerdeki bilgi</p>

  <p class="normal">- Askerî kaynaklardaki bilgi</p>

  <p class="normal">- Kültürel kaynaklardaki bilgi</p>

  <p class="normal">- Sağlık kuruluşlarındaki bilgi</p>

  <p class="normal">- Veri tabanları</p>

  <p class="normal">Devletin açık ve gizli kaynaklardan toplayıp çözümlediği ve bununla içinde bulunduğu stratejik duruma ilişkin bir bilinç kazandığı istihbaratın ilgi alanına, bu türlü bilgiyi üreten örgütler, bunların faaliyetleri, bu faaliyetlerin süreçleri, sonuçları ve ürünleri de girer.</p>

  <p class="normal">İstihbarat servisleri, ulusal güvenlikle ilgili alanlarda çözümlemeler sunar, muhtemel krizler hakkında erken uyarı sağlar, mevcut ya da muhtemel rakiplerin niyetlerini ayırt ederek ulusal ve uluslararası kriz yönetimine hizmet eder, ulusal savunma planlaması ve askerî harekâtları bilgilendirir, hem kendi kaynaklarına ve faaliyetlerine, hem de diğer devlet kurumlarına dair sırları korur, olayların sonuçlarını ulusal çıkarlar lehine etkilemek için örtülü faaliyetlerde bulunur.</p>

  <p class="normal">Karşı casusluk, yabancı istihbarat servislerinin ya da yabancıların denetimindeki diğer grupların devlete karşı casusluk, yıkıcı faaliyet ve sabotaj yapmasını engellemek üzerine yoğunlaşır. Bu amaçla önleyici tedbir olarak sorgulama, inceleme ve izleme, saldırı tedbiri olarak da bu örgütlere nüfuz, örgütlerin kandırılması, bölünmesi ve yönlendirilmesi gibi yöntemler kullanılmaktadır.</p>

  <p class="normal">Bazı ülkeler örtülü faaliyet yöntemine de başvurmaktadır. Örtülü faaliyet, yabancı politik, askerî veya ekonomik şartların, faaliyette bulunan devlete atfedilemeyecek şekilde doğrudan etkilenmesidir. Örtülü faaliyet diplomasi ve diğer politik yöntemlerle ulaşılamayan hedefler için askerî müdahaleden önceki son seçenektir. Bu tarz faaliyetler arasında propaganda, yabancı siyasi veya askerî hizip gruplarına destek, yabancı hükümetlere destek ve yabancı topraklardaki kanunsuz etkinliklere engel olunması sayılabilir.</p>

  <p class="normal">Birden fazla istihbarat örgütüne sahip çoğu demokraside örtülü faaliyetler sadece harici istihbarat örgütlerince uygulanır.</p>

  <p class="normal1">İstihbarat Servislerinin Türleri</p>

  <p class="normal">Birden fazla istihbarat servisine sahip ülkelerde çeşitli örgüt türleri vardır. Görev yeri belirli bir coğrafi alan olan istihbarat servisleri arasında şunlar bulunmaktadır:</p>

  <p class="normal">- Dış ya da yabancı istihbarat servisleri, devletin dış güvenliği ile ilgili istihbarat toplar, çözümler ve üretir, devleti muhtemel dış tehditlere karşı uyarır.</p>

  <p class="normal">- İç ya da iç istihbarat servisleri, genelde güvenlik servisleri olarak anılırlar, devletin iç güvenliği, kamu düzeni ve asayiş ile ilgili istihbarat toplar ve çözümler.</p>

  <p class="normal">Belirli bir konu ya da alanda çalışan istihbarat servisleri arasında şunlar bulunmaktadır:</p>

  <p class="normal">- Askerî ya da savunma istihbarat servisleri savunma planlaması ve askerî harekâtlara destek amaçlı istihbarat üretir.</p>

  <p class="normal">- Suçla ilgili istihbarat servisleri emniyet kuvvetlerine yardım amacıyla organize suç, yolsuzluk ve suç faaliyetleri ile ilgili istihbarat üretir.</p>

  <p class="normal">- ABD Ulusal Antiterör Merkezi (US National Counterterrorism Center-NCTC) gibi uzmanlaşmış ulusal merkezler özel konulara yoğunlaşır.</p>

  <p class="normal">- Özel alan eşgüdüm birimleri birden fazla istihbarat oyuncusunu ve/veya devlet kurumunu bir araya getirir. Hollanda’da istihbarat servisinin, Ulusal Polis’in, Göçmen ve diğer kurumların karşı terör faaliyetlerini koordine eden CT-InfoBox, ABD’de Hazine Bakanlığının Terörizm ve Mali İstihbarat Bürosu (Office of Terrorism and Financial Intelligence-INF) bunlara örnektir.</p>

  <p class="normal">Farklı bilgi toplama yöntemleri, özellikle teknolojik yollara başvurulan yöntemler başka uzmanlaşmış istihbarat kurumlarının oluşmasını sağlayabilir. Bunlar arasında görsel, sinyal ve kriptoloji istihbarat kurumları bulunmaktadır. ABD’de NSA, Rusya’da FAPSI, Britanya’da GCHQ bu tarz kurumların personel ve bütçe açısından muhtemelen en büyükleridir.</p>

  <p class="normal">Daha küçük devletler için birleşik tek bir istihbarat kurumuna sahip olmak kaynakları korumak ve çifte iş yapılmasını engellemek için tercih edilen bir yoldur. İspanya’da CNI, Hollanda’da AIDV, Türkiye’de MİT ve Bosna-Hersek’te OSA iç ve dış faaliyetler arasındaki geleneksel ayırımı ortadan kaldırma amaçlı oluşumlardır.</p>

  <p class="normal1">Psikolojik Savaş</p>

  <p class="normal">Psikolojik savaş; bir kişinin veya bir insan grubunun davranış, düşünce ve duygularını kontrol etmek, değiştirmek veya yönlendirmek, onları yılgınlığa ve umutsuzluğa sürüklemek için örtülü bir şekilde hedef kişi veya topluluğa, onların farkına varamayacağı bir şekilde (üstü kapalı olarak) uygulanan tüm yöntemlere verilen addır.<sup class="calibre3"><a href="../Text/istihbarat_split_067.html#footnote-245975-27" id="footnote-245975-27-backlink">[27]</a></sup></p>

  <p class="normal">Psikolojik savaşın örtülü olmasının nedeni, insanların bilinçaltını (alt beyin) hedefliyor olmasındandır. Psikolojik harp teknikleri üst bilinci değil, alt bilinci hedeflediklerinden, siz farkında olmadan bilinçaltınız, verilmek istenen asıl örtülü mesajı algılar ve bu örtülü mesajlar uzun vadede davranışlarınızı, fikirlerinizi, duygularınızı etkiler ve yönlendirir. Bu sayede psikolojik savaş tekniğini uygulayanlar da amacına ulaşmış olurlar.</p>

  <p class="normal">Psikolojik harp; yazılı ve görsel basın, internet, sinema filmleri ve kitaplar gibi araçlarla uygulanır. Psikolojik savaşın ana yöntemlerinden biri propagandadır. Propaganda savaşta çok güçlü bir silahtır. Bu durumda amaç genellikle içerdeki veya dışarıdaki düşmanı insanlık dışı olarak göstermek ve ona karşı nefret yaratmaktır. Bazı özel kelimeler kullanarak veya bazı özel kelimeleri kullanmaktan sakınarak düşman hiç yapmadığı şeyler için suçlanır ve bu sayede zihinlerde hatalı bir imaj oluşturulur. Çoğu propaganda düşmanın gerçek veya hayali bir haksızlığın sebebi olduğu hissini vermek ister. Aynı zamanda halkın kendi milletinin haklı olduğuna da inanması gerekir. Propagandanın etkili olabilmesi için inanılır, basit, ilginç, tutarlı, sık sık tekrar edilmesi, bölgesel veya genel gerçeklerle uyumlu olması gerekir. Propagandacı özellikle mücadelenin sonucunu belirleyecek olan tarafsızlar, fikri olmayanlar ve tereddütlü olanlar üzerinde çalışırlar. Araçları ise söz, yazı ve resim ile ilgili bütün araçlardır.</p>

  <p class="normal">Psikolojik savaş yöntemlerinden bir tanesi kontrollü gerilim stratejisidir. Egemenlik duygusu evrensel bir duygudur. Güç odakları bu duygunun etkisi ile ellerindeki kontrolü kaybetmemek için gerilimi arttırırlar ve gerilimden çıkar sağlarlar. Potansiyel tehlike olarak algıladıkları tehlikeyi kendi savaş kurallarına çekmeye çalışırlar. Kendi savaş kuralları şiddettir. Şiddetle beslenirler, şiddetten yararlanırlar. Kontrollü gerilim, güçlü tarafın egemenliğini elinde tutmak için geliştirdiği bir yöntemdir, kısa vadede sonuç verir, uzun vadede silah geri teper. Güç odakları, silah endüstrisinin kontrollü gerilim stratejisini her zaman kullanmıştır.</p>

  <p class="normal">Psikolojik savaşın saldırı ve savunma silahı; propaganda, eğitim ve provokasyondur. Cephanesi ise; söz, yazı, resim, broşür ve elektronik posta şeklindeki bilgidir. Bu savaş tarzının amacı, insanları ikna etmek ve onları değiştirmektir. Yöntemi de beyin yıkamadır. Yani hedef insan beynidir, insan beynine hükmetmektir.</p>

  <p class="normal"><span class="idebold">Propaganda;</span> Bir topluluğun düşüncelerini, duygularını, davranışlarını, tavır ve hareketlerini etki altında tutmak ve onları değiştirmek amacıyla yayınlanan bilgi, belge, doktrin ve görüşlerdir. Propagandanın amacı, propagandayı yapana doğrudan veya dolaylı fayda sağlamasıdır. Bununla birlikte propaganda ile hasım grubu ekonomik ve politik yalnızlığa itmek amaçlanır. Bir savaşta nihai zafer, düşmanın yenilgiyi kabulüne bağlıdır. Yenilgiyi kabul etmeyen düşman, ileride tekrar sorun oluşturacaktır. Düşmanın moral gücü olan maneviyatının çökmesi, ancak psikolojik savaş yöntemi olan propaganda ile mümkündür.</p>

  <p class="normal">Propagandanın cephanesi söz ve kelimelerdir. Goethe, “En güçlü silah, zamanı gelmiş fikirdir.” der. Propaganda yöntemi, gelişigüzel sarf edilen sözler değildir. Üzerinde çok uzun düşünülmüş, zaman ve zemin iyi hesaplanmış, şekil ve ölçüsü doğru belirlenmiş ve hedef kitlesi tayin edilmiş bir faaliyettir.</p>

  <p class="normal1">Psikolojik Harekât</p>

  <p class="normal">Psikolojik savaş dışarıya karşı yürütülen psikolojik operasyonları ifade eder. Psikolojik harekât ise iç düşmana karşı uygulanan bir savaş yöntemidir. Bugün silahla sonuca varmak çok iyi karşılanmadığı için düşmanı teslim almaya yönelik çalışmalar, yani psikolojik savaş ve harekât büyük önem kazanmıştır. Aklın ve sabrın ön planda olduğu bir savaş türüdür.</p>

  <p class="normal">Psikolojik savaş, maksadına göre üçe ayrılır. Birincisi taktik psikolojik savaştır. Kısa vadeli sonuçlar almakta, anlık görevlerde kullanılan bu savaşa verilebilecek en iyi örnek “ordu göreve” pankartının açıldığı rektörler yürüyüşüdür. İkincisi stratejik psikolojik savaştır. Burada temel amaç çok iyi belirlenmiştir. Gereken araçlar devreye sokulmuştur ve kesin sonuca yönelik bir eylem planı uygulanmaktadır. Bir toplumun kültürünü değiştirerek, tarihî seyir içinde onu kültüründen uzaklaştırarak, onu kontrol altına almaya yönelik adımların tümü de kültürel psikolojik savaştır. “Biz adam olmayız” cümlesi Türk milletine karşı uygulanan psikolojik savaşın bir ürünüdür.</p>
</body>
</html>
