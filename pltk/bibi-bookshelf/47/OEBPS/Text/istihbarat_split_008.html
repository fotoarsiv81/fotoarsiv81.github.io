<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span class="idebold">I- İSTİHBARAT KAVRAMI</span></h1>

  <p class="normal">İstihbarat faaliyetlerinin temelini oluşturan bilgidir. Bu bilgiyi elinde tutan neyi amaçlamışsa onu gerçekleştirebilme olanağına sahip olur.</p>

  <p class="normal">Elinizdeki bilgilerle bir medeniyet de kurabilirsiniz, bir medeniyeti yok da edebilirsiniz. Bir ülkeye savaş da açabilirsiniz, barış da yapabilirsiniz.</p>

  <p class="normal">Fizikî bir yönü olmayan, ama güç faktörü olarak da önemli bir konuma sahip bilginin günümüzde etkinliği giderek artmıştır.</p>

  <p class="normal">Çağı; bilgi çağı görenler çoğunluktadır. Bilginin güç olduğunu artık kabul etmeyen yoktur.</p>

  <p class="normal">Bilginin elde edilerek akılcı ve operasyonel kullanılması yeni dinamikleri de ortaya çıkarmıştır. Bilgi; güç, iktidar, egemenlik, para, seçkinlik, başarı getirir. Bu nedenle de onu elde etmek ve menfaatler doğrultusunda kullanmak için oyunlar oynanacak, her türlü yöntemler denenecek, propagandalar ve pazarlıklar yapılacaktır.</p>

  <p class="normal">Kişilerin ve devletlerin güç ve egemenlik mücadelesinde istihbarat önemli bir yer tutar. İstihbarat yalnız örtülü, gizli operasyonlardan, aksiyonlardan oluşmaz. Çağımızda aksiyon ve operasyonlar masa başında, belgeler, bilgiler arasında sürer sonuçta uygulamaya dönüşen kararlar haline gelir.</p>

  <p class="normal">Her türlü bilgiyi ilk elde eden, onu ilk doğru değerlendiren başarılı operasyonlar yapar, güç mücadelesinde öne geçer. Tarih boyunca insanın gerçekleri bilme, öğrenme tutkusu en önemli ve güçlü bir duygudur. George Bernard Shaw, genç bir yazara öğüt verirken şu önemli kuralı koyar: “Önce bilgilerini doğru topla; bütün anlatım biçimlerinin temeli budur.”<sup class="calibre3"><a href="../Text/istihbarat_split_041.html#footnote-245975-1" id="footnote-245975-1-backlink">[1]</a></sup></p>

  <p class="normal">Gelecek tehlikeleri önceden görmek, olayları gerçekleşmeden kestirebilmek, siyasetten ekonomiye, uluslararası ilişkilerden enerjiye, savaşlardan barışın sürdürülebilir olmasına kadar hemen her alan, istihbaratın konusudur. Bu geniş yelpaze nedeniyle ister istemez istihbaratın tanımı da ele alınan alana göre yapılmaktadır.</p>

  <p class="normal"><span class="idebold">İstihbarat</span>: Bilgi toplamak, bilgi düzenlemek ve kişi ya da konu hakkında özel araştırma yapmaktır. Yani; yeni öğrenilen bilgiler, belgeler, haberler-bilgi toplama, haber almadır.<sup class="calibre3"><a href="../Text/istihbarat_split_042.html#footnote-245975-2" id="footnote-245975-2-backlink">[2]</a></sup></p>

  <p class="normal"><span class="idebold">İstihbar:</span> Haber ve bilgi alma.</p>

  <p class="normal"><span class="idebold">İstihbar etmek ise:</span> Haber almak, duymak, öğrenmektir.</p>

  <p class="normal"><span class="idebold">İstihbaratçı:</span> İstihbarat işini yapan kişi anlamına gelir.</p>

  <p class="normal"><span class="idebold">İstihbarat:</span> Barışta ve harpte doğru haber almak, yanlış haber yaymak demektir.<sup class="calibre3"><a href="../Text/istihbarat_split_043.html#footnote-245975-3" id="footnote-245975-3-backlink">[3]</a></sup></p>

  <p class="normal">Merkezî istihbarat kuruluşlarının görevi bu merkezî planlamanın koordinesini yapıp, elde edilen bilgileri birleştirip, devlet çapında istihbarat üretimine katkıda bulunmaktır.<sup class="calibre3"><a href="../Text/istihbarat_split_044.html#footnote-245975-4" id="footnote-245975-4-backlink">[4]</a></sup></p>

  <p class="normal">Bilgilerin toplanması, mevcut bilgilerle karşılaştırılması, bu bilgilerin analizi, değerlendirilmesi, birleştirilmesi ve yorumlanması sonunda ortaya çıkan hâsıladır.<sup class="calibre3"><a href="../Text/istihbarat_split_045.html#footnote-245975-5" id="footnote-245975-5-backlink">[5]</a></sup></p>

  <p class="normal">Teknik olarak istihbarat; muhtelif imkân ve vasıtaları kullanarak herhangi bir konuda enformatik materyal temini ve temin edilen bilgilerin ham halden kurtarılarak işlenmesi, kıymetlendirilmesi ve yorumlanarak bunlardan bir netice çıkarılmasıyla ilgili faaliyettir ve insanların fıtri bir melekesi olan tecessüs (merak, öğrenme arzusu) ile doğmuştur.<sup class="calibre3"><a href="../Text/istihbarat_split_046.html#footnote-245975-6" id="footnote-245975-6-backlink">[6]</a></sup></p>

  <p class="normal">İstihbarat; türlü imkân ve vasıtalarla herhangi bir konuda elde edilen haberlerin ayrılması, birleştirilmesi, tertiplenmesi, değerlendirilmesi, yorumlanarak bunlardan bir sonuca varılması, ayrıca mukabil faaliyetlere karşı konulması, yıkıcı propagandaların önlenmesi ve olumlu haberlerin yayılmasıdır.<sup class="calibre3"><a href="../Text/istihbarat_split_047.html#footnote-245975-7" id="footnote-245975-7-backlink">[7]</a></sup></p>

  <p class="normal">İstihbarat, bir devletin ya da herhangi bir kuruluşun güvenliği ile ilgili alanda devlet ya da özel kişiler tarafından toplanan başka bir devlete, hükümete, siyasal bir gruba, partiye, askeriyeye ve herhangi bir harekete ait olduğuna inanılan bilginin toplanması, analizi, üretimi, bilgi yaymak ve bilginin kullanımı olarak tanımlanabilir.<sup class="calibre3"><a href="../Text/istihbarat_split_048.html#footnote-245975-8" id="footnote-245975-8-backlink">[8]</a></sup></p>

  <p class="normal">Hangi açıdan ele alınırsa alınsın nihayetinde istihbaratın bilgi ile olan doğrudan ilişkisi esastır. O hâlde İstihbarat=Bilgi+Haber alma formülasyonu da doğru bir tanımlamadır.</p>

  <p class="normal">İstihbaratın kaynağı, iş alanı bilgidir, ana faaliyeti ise bilgiyi ele geçirmektir. Belli alanlarda ve konularda haber toplamadır. Bilginin üretilmeden önceki safhalarından başlayıp, bilginin ortaya çıkmasından sonra bu bilginin derlenip toplanması, değerlendirilmesi, işlenmesi, sentezlenmesi, ayrıştırılması, analiz edilmesi ve kullanıcılara sunulması istihbaratın genel hatlarıyla işleyişidir.</p>

  <p class="normal">Bilgi var olanın tanınmasıdır. Başka ifadeyle var olanı tanıma onun bilgisine sahip olmadır. Bilgi bir şey hakkında verilen hükümlerdir.<sup class="calibre3"><a href="../Text/istihbarat_split_049.html#footnote-245975-9" id="footnote-245975-9-backlink">[9]</a></sup> Hükümler yeni merakları, meraklar da yeni bilgileri doğurur.</p>

  <p class="normal">Bilgi taşıdığı özelliklere ve elde ediliş metotlarına göre farklı türlere ayrılır.</p>

  <p class="normal">Bilgi; a-Gündelik Bilgi, b-Dinsel Bilgi, c-Teknik Bilgi, d-Sanatsal Bilgi, e-Bilimsel Bilgi, f-Felsefi Bilgidir.<sup class="calibre3"><a href="../Text/istihbarat_split_050.html#footnote-245975-10" id="footnote-245975-10-backlink">[10]</a></sup></p>

  <p class="normal">Bilgi, kişisel anlamda düzenlenmiş enformasyondur. Özümlenmiştir. Öğrenme ve deneyim yoluyla kazanılmış olan önceki bilgilerle bütünleşmiştir.<sup class="calibre3"><a href="../Text/istihbarat_split_051.html#footnote-245975-11" id="footnote-245975-11-backlink">[11]</a></sup></p>

  <p class="normal">Bilgi; açık, gizli, örtülü nitelikte olabilir. Önemli olan bilginin değerlendirilmesi, analiz edilmesiyle amaçlara, hedeflere uygun çıkarımlar yapılarak, neticede bu bilgiden yeni bir bilgi doğdurularak fayda sağlanmasıdır. Bilgi ve istihbarat ayrılamaz bütünlük taşır. İstihbarat, bilginin en geniş manadaki hali olarak da görülebilir.<sup class="calibre3"><a href="../Text/istihbarat_split_052.html#footnote-245975-12" id="footnote-245975-12-backlink">[12]</a></sup></p>

  <p class="normal">İstihbarat faaliyetleri:</p>

  <p class="normal">- İstihbaratın temeli bilgiden ve enformasyondan oluşur.</p>

  <p class="normal">- İstihbarat; bilginin veya enformasyonun akılcı bir şekilde mantık süzgecinden geçirilmesi, sentezlenmesi, ayrıştırılması ve yorumlanarak biçim verilmesi ile ortaya çıkar.</p>

  <p class="normal">- İstihbarat; planlama, elde etme, karşılaştırma, değerlendirme, öngörüde bulunma, tanımlama, biçimlendirme ve karar verme sürecini oluşturan bir hareket tarzıdır.</p>

  <p class="normal">İstihbarat mesleğinde bilgi ve enformasyonu ele geçirmek için de her yol mubahtır. “Ajanlar ‘case officer’in emirleri doğrultusunda, sırları, planları, belgeleri, daktilo şeritleri ve her ne olursa çalarlar.”<sup class="calibre3"><a href="../Text/istihbarat_split_053.html#footnote-245975-13" id="footnote-245975-13-backlink">[13]</a></sup></p>

  <p class="normal">Tüm canlıların içgüdüsel temel özelliği meraklılığıdır. Kendini kendi dışındaki her şeyi merak eder.</p>

  <p class="normal">İnsan da kendisini ve kendisi dışındaki her şeyi tanımak, bilmek, anlamak, algılamak ve onu elde etmek ister. Merak duygusuyla her varlığı, her nesneyi, olayı, duygu ve düşünceyi, faaliyeti tanımak bilmek isteyen insan bilgiyi elde etmek için birçok eylemde bulunur. Hazır bilgiyi elde etmekle birlikte bununla yetinmez. Yine birçok farklı bilgiyi de üretir.</p>

  <p class="normal">İnsan, gözlemlediği, algıladığı ve aldığı bilgileri karşılaştırarak, yorumlarla analizler ve çıkarımlar yaparak yeni bilgiler üretir. Yeni üretilen bilgiler yeni meraklar doğurur, yeni meraklar yeni bilgilerin üretilmesine veya ele geçirilmesi için çabalara sebep olur.</p>

  <p class="normal">Bilinçli ve akıllı varlık olarak insan sahip olduğu farklı bilgi türleriyle karşılaştığı nesneleri bilmek ister. İnsan bilme etkinliğinde bilen, yani özne; karşılaştığı nesneler ise bilinen; yani objedir. O hâlde, bilme etkinliği, özne (bilen) ve nesne (bilinen) arasında oluşan süreçtir. Böyle bir etkinliğin sonucunda çıkan ürüne de bilgi adı verilir. Bilgi, özne ve nesne arasında kurulan bağdan oluştuğuna göre, bu bağlar ancak özne tarafından kurulabilir.<sup class="calibre3"><a href="../Text/istihbarat_split_054.html#footnote-245975-14" id="footnote-245975-14-backlink">[14]</a></sup></p>

  <p class="normal">Bilgiyi anlayan, açıklayan, işleyip yorumlayan, analiz eden özne, yani insandır. Bilgiyi kullanıp buradan hedeflediklerine yönelik yeni yaklaşımlar oluşturan insan, bunu bilinçle yapar.</p>

  <p class="normal">Bilginin elde edilmesi bir süreçtir. Bilginin temeli ise veridir. Veriler yorumlanarak somut ürüne dönüşür. Elde edilen bilgi üzerinde düşünen insan yeni bilgiler elde eder. Elde ettiği bu bilgi kişisel, kurumsal, toplumsal, ulusal ve uluslararası önemde bir etkinlik doğurabilir. O hâlde bilgi bilgiyi doğurur. Bilgi, elle tutulur, gözle görülür olmadığı için maddi olmayan bir değer görülerek, algılanır. Bilgi bu nedenle sürekli gelişen ve yenilenen canlı bir hareketliliktir.</p>

  <p class="normal">Gayri maddi varlıklar üç kategoriye ayrılabilir:</p>

  <p class="normal">-İnsan sermayesi: Çalışanların yetenekleri, becerileri, bilgileri,</p>

  <p class="normal">-Bilgi sermayesi: Veri tabanları, bilgi sistemleri, bilgi ağları ve teknoloji altyapısı,</p>

  <p class="normal">-Kuruluş sermayesi: Kültür, lider ekip, çalışan uyumlaştırılması ve bilgi yönetimi.<sup class="calibre3"><a href="../Text/istihbarat_split_055.html#footnote-245975-15" id="footnote-245975-15-backlink">[15]</a></sup></p>

  <p class="normal">Maddi olmayan bu hareketlilik sınırsızdır. Anlaşılır, bilinir, gelişir, yenilenir ve tekrar gelişir. İstihbarat da bilgiye dayalı olarak yapılır. Bu nedenle de sürekli değişmesi ve yenilenmesi gereken bir sosyal bilim dalıdır.</p>

  <p class="normal">İnsanlık tarihi boyunca bilgi, tüm alanlarda bir üretim unsurudur. Bilgi ekonomiden spora, siyasetten sağlığa, savunmadan haberleşmeye her alanda altyapı olarak kullanılmaktadır. Bilgi bir unsur olarak görülmekle, bu unsurun işlenmesi, değerlendirilmesi kullanana güç kazandırmaktadır.</p>

  <p class="normal">Bilgi çağında yaşadığımızı sıklıkla tekrar ettiğimiz ancak doğru bilginin doğru adreslere ulaşmasında ciddi sorunlar yaşadığımız problematik bir süreci tüketmekteyiz. Bu sürecin en büyük açmazı ise; iletişim imkânlarının genişlemesi ile insanların gerekli bilgilere erişimleri arasında doğru değil, ters bir orantının mevcut olmasıdır. Yazık ki teknolojik gelişim ve iletişim imkânları hızla artarken, bilgi havuzumuzda yer alması gereken önemli veriler gittikçe azalıyor. Hem de onlara fazlasıyla ihtiyacımız olduğu dönemde...<sup class="calibre3"><a href="../Text/istihbarat_split_056.html#footnote-245975-16" id="footnote-245975-16-backlink">[16]</a></sup></p>

  <p class="normal">Bilginin, önemlisi önemsizi yoktur. Her bilginin bir gün gerekliliği söz konusu olabilir. Bilginin kullanılması ile bitmesi söz konusu değildir. Birisi için son derece gereksiz olan bir ipucu bir başkası çok önemli bilgi sağlayabilir. Bir kişiyi herhangi bir nedenle izlemeye aldığınızda, telefon görüşmeleri, harcamaları, banka hesapları ve hesap hareketleri kadar, bazen onun yeme alışkanlığı, yedikleri, içtikleri, alışveriş ettiği markalarla ilgili bilgiyi bulup davranış biçimlerini, karakterini bulabilirsiniz. Bazen önem vermediğiniz basıp geçtiğiniz çöp, bazen ummadığınız kadar çok bilgi barındırır.</p>

  <p class="normal">Gözbebeğimiz, umut bağladığımız ‘forensic science’, kimi zaman nasıl ‘junk science’e yani ‘çöp bilim’e dönüştüğü bizi endişelendirebilir.<sup class="calibre3"><a href="../Text/istihbarat_split_057.html#footnote-245975-17" id="footnote-245975-17-backlink">[17]</a></sup> Aklınıza gelen her şey, her materyal, her kişi, her davranış yönetici, bilim adamı, iş adamı, gazeteci kadar istihbaratçı için de önemlidir.</p>

  <p class="normal">Bilgilenmek veya bilgi sahibi olmak demek, belirli bir durumu analiz edebilme, yönetimsel veya siyasal sorunlara çözüm bulabilme ve sağlıklı karar alabilme yeteneğine sahip olmak demektir. Bilinmezliklerin giderilmesi, doğal olarak daha iyi kararlara yol açar, bu kararlar yapılacak doğru seçimlerle bir sektörün, bir kurumun veya bir ülkenin kaderini tayin eder.�</p>

  <p class="normal">Bilgiye dayanmayan yüzeysel değerlendirmeler her zaman teşkilatların, dolayısıyla toplumların ve devletlerin başını ağrıtır. Bilgiye dayanmadan, yüzeysel değerlendirmelerin devletleri nasıl zora soktuğunun örnekleri çoktur. Avrupa Birliği’nin Çin’in Rusya’nın politikası hakkında öngörüde bulunmak kolaydır. Sürekli olarak en son değişmeleri de içeren ekonomi, kamuoyu düşüncesi ve diğer değişkenler bir bilgisayara yüklense, bilgisayar bile sonuçları çıkarabilir rahatlıkla.</p>

  <p class="normal">Ama iş, Afrika ve Asya ülkelerine gelince öngörü zorlaşır. Bilgisayarlara nasıl depolayacağımızı henüz öğrenemediğimiz insan duyguları ve içgüdüleri karışır işe... Meselâ Gana lideri Nkrumah’ın devrileceğini görebilmek, bilgisayarın becerebileceği iş değil. Çünkü elimizdeki verilere göre Gana ordusu başkaldırmayacak kadar uysal ve itaatkârdır.</p>

  <p class="normal">Benzer şekilde, Irak’ta Kasım’ın darbe yapacağı darbe yapılmadan önce inanılmaz gibi görünüyordu. Haber alma teşkilatlarımız Nuri Paşa hükümetinin, darbe ihtimalinden ne denli uzak olduğunu bildirip duruyordu uzun zamandır. Vietkong’daki direniş de kestiremediğimiz Asya politikası örneklerinden biri.”<sup class="calibre3"><a href="../Text/istihbarat_split_058.html#footnote-245975-18" id="footnote-245975-18-backlink">[18]</a></sup></p>

  <p class="normal">İstihbarat biliminde kabul edilen temel olgu; her türlü bilginin istihbaratın ilgilendiği konularla içli dışlı olduğu ve birbirinden ayırt edilemeyeceğidir. Dünyada birçok istihbarat örgütü okült bilgiyi de ilgi ve kullanım alanına almıştır.<sup class="calibre3"><a href="../Text/istihbarat_split_059.html#footnote-245975-19" id="footnote-245975-19-backlink">[19]</a></sup> Okült Bilgi, olgusal ve objektif bilginin tam zıddıdır. Büyüsel zihniyetin meydana getirdiği ve kullandığı bilgidir.</p>

  <p class="normal">İstihbarat için bilgi materyali çok önemlidir. Bilgiye kolayca ve hızla erişmek mümkündür. Bilgiyi işlemek, tasnif etmek, istenen doğru bilgiye bilimsel bir metodoloji ve dizi içerisinde zamanında erişmek çok daha önemli hâle gelmiştir.</p>

  <p class="normal">İstihbarat gizli ya da açık kaynaklardan elde edildiğinden, bilgiyi ve belgeyi yönetmede o derece önemlidir. Hükümetlerse, ekonomik ve askerî ama tümden ‘ulusal güvenlik’ gerekçesiyle bilgiye ulaşmanın ve bilgiyi saklamanın önemine uzun süredir inanıyorlar. Kişisel, ticari, askerî ve diplomatik bilgileri/iletileri ‘güvenli yapmak ve elde etmek’ kuşaklar boyunca ve bugün, tüm güçlü beyinlerin ilgisini çekmeyi sürdürmektedir.</p>

  <p class="normal">Bilginin gücünü algılamayan, ona dayanmayan, istihbarat örgütü ancak karanlıkta el yordamıyla yön bulan kişi gibidir. İstihbarat işi şansa veya tesadüflere bırakılmayacak kadar önemli bir alandır. “Eyleme dönüşen biraz bilgi, boş duran fazla bilgiden sonsuz derecede daha değerlidir.” “İstihbarat örgütleri ve ordular artık tüm savaşları, mücadeleleri kendi başına değiştirebilecek yeni bir silahla tanışmışlardır. Bu silahın ismi bilgidir. İstihbarat entelektüalizmi açısından bu yeni silah tamamen stratejiktir.<sup class="calibre3"><a href="../Text/istihbarat_split_060.html#footnote-245975-20" id="footnote-245975-20-backlink">[20]</a></sup></p>

  <p class="normal">Sun-Tzu’ya göre; “Herkesin bildiği şey zaten olup bitmiş, su yüzüne çıkmış bir olaydır. Sağduyulu bir kişi ise daha olmamış, ortaya çıkmamış şeyleri bilir. Savaşla kazanılan zafer iyidir denilse de esas makbul olan gizli olanı görüp, belli olmayanı fark ederek yenmektir.”<sup class="calibre3"><a href="../Text/istihbarat_split_061.html#footnote-245975-21" id="footnote-245975-21-backlink">[21]</a></sup></p>

  <p class="normal">Devletler; istihbarat örgütleri kanalıyla, bilgilere erişmek, ellerindeki bilgileri korumak, bu bilgilerle karşı servisleri etkilemek, yanıltmak, gerçekleri perdelemek, dikkatleri dağıtmak sürekli yeni metotlar geliştirmektedirler.</p>

  <p class="normal">İstihbaratın olduğu her alanda da bilgi bulunur. İstihbaratın olmadığı hiçbir yer ve alan yoktur. Önemli olan bilgiyi akılcı değerlendirebilmektir. Şeyh Sadi’nin ifadesiyle; “Bilgisi ile hareket etmeyen bilgin, elinde meşale tutan bir köre benzer, başkasının yolunu aydınlatır, ama kendisi bir yere varamaz.”</p>

  <p class="normal">Eski Mısır’a baktığınızda da istihbaratın ne kadar önemli olduğunu görebilirsiniz. İkinci Ramses’in Kadeş Savaşı’nda elde ettiği başarının arkasında da istihbaratın çok önemli bir rolü vardır.</p>

  <p class="normal">Ancak istihbaratı kullanmak bir zekâ gerektirir. İyi veya kötü niyetli olmak ayrı bir konu ancak ister iyi, ister kötü niyetli olun fark etmez, istihbaratı kullanmak için zeki olmak zorundasınız. Temennimiz bilginin, Dora’nın haykırış seklinde sorduğu “Barış! Ona ne zaman sahip olacağız?”<sup class="calibre3"><a href="../Text/istihbarat_split_062.html#footnote-245975-22" id="footnote-245975-22-backlink">[22]</a></sup> şeklinde barış için kullanılmasıdır.</p>

  <p class="normal">İstihbarat; “her ne kadar yanlış alanlara yönlendirme ihtimali olsa da, her ne kadar yüzlerce masum vatandaşa hak etmediği acılar çektirme riski bulunsa da, kamu güvenliği açısından bakıldığında ve bir bütün içinde değerlendirildiğinde istihbarat kaçınılmaz bir araçtır”<sup class="calibre3"><a href="../Text/istihbarat_split_063.html#footnote-245975-23" id="footnote-245975-23-backlink">[23]</a></sup></p>

  <p class="normal1">İstihbarat Yaklaşımları</p>

  <p class="normal">İstihbarat servislerinin tarihi süreç içindeki değişim ve dönüşüm hikâyeleri mevcuttur.</p>

  <p class="normal">Özellikle profesyonellerin bu noktalara dikkatini çekmek isteriz. Çünkü değişimlerin yaşandığı tarihler, o dönemdeki siyasal olayların hangi ihtiyaçları ortaya çıkarttığını göstermektedir. İhtiyaçlar değişimlere neden olmuştur.</p>

  <p class="normal">Değişen servis isimleri dönemlerinin yaklaşım tarzlarını yansıtır. Fakat asıl radikal değişimler belirli dönemlerdedir.</p>

  <p class="normal1">Karşı Algılama, Kültür ve İstihbarat</p>

  <p class="normal">Batı ve Doğu toplumlarının istihbarattan algıladıkları benzerdir. İstihbarat örgütlerinin; kendilerini nasıl algıladıkları, hangi alanlarda eleştirdikleri ve gelecekte kendilerini nerede görmek istedikleri faaliyet biçimlerinden anlaşılır. Karşı tarafı tanımlarken kendimizi tanımlamış oluruz. Eğer karşı tarafın sahip olduğu bir değeri eleştiriyorsak, hoşumuza gitmediğini söylüyorsak, aslında ifade etmesek bile, biz eleştirdiğimiz değerin karşıtına sahibiz demektir. Bu nedenle karşıt tanımlamalar, övülen ve eleştirilen konular iyi analiz edilmelidir.</p>

  <p class="normal">İstihbarat birimleriyle ilgili basına yansıyan olayların nedenleri farklıdır. Bazı şeyler ulusal kültürle, mesleğin alt kültürüyle bağlantılıdır. Kuşkusuz bunlar tek ve belirleyici sebep değildir. Duygusal ve politik yaklaşımlar içinde boğulmuş bakış açıları yerine, bilimsel metotlar ile konuya yaklaşım daha doğrudur.</p>

  <p class="normal">İstihbarat alanındaki bilimsel yaklaşımlar Türkiye’de son derce sınırlıdır. İstihbarat alanı polisiye alanı ve gazetecilerin sınırlı bilgi alanı değildir.</p>

  <p class="normal1">İstihbarat mı Yoksa Zekâ mı?</p>

  <p class="normal">İngiliz gazeteci Charles Wighton istihbaratı “dünyanın en eski ikinci mesleği” olarak değerlendirmektedir. Elbette geçmişten günümüze kadar yöntemler ve araçlar tamamıyla değişmiştir. Ama değişmeyen tek şey istihbaratın son aşamada bir beyin tarafından değerlendirilerek sonuç çıkartılması ve alınacak bir karara temel teşkil etmesidir.</p>

  <p class="normal">İstihbarat faaliyetleri bazı dönemlerde kendi mitolojilerini ve İdollerini de oluşturmuştur. Bu mitoloji ve mitolojik kahramanlar istihbarat işiyle uğraşan kesimler için hedefler çizdiği gibi, zıt yaklaşımlara sahip olanların meydana getirdiği karşı ekollerin oluşumuna da neden olmuşlardır.</p>

  <p class="normal">Bu mitolojik kahramanlar genelde yüksek eylem gücünün ürünleridir. Genelde eylem kültürünün baskın olduğu bir istihbarat anlayışı vardır. Bu faaliyet, Fransa da olduğu gibi istihbarat (renseignement) kelimesiyle tanımlanmıştır. İngiltere`de olduğu gibi, Türkiye’de zekâ (intelligence) veya akıl anlamına gelen bir karşılığı yoktur.</p>

  <p class="normal">Bu faaliyeti zekâ veya istihbarat olarak tanımlamak önemli midir yoksa değil mi tartışılır. Fakat bir faaliyet kendini nasıl sıfatlandırıyorsa, adlandırıyorsa o oran hareket edebilir.</p>

  <p class="normal1">Uluslararası ve Ulusal Arena</p>

  <p class="normal">İç hukukta istihbarat kontrol altına alınabilir. Çıkartacağınız kanunlarla sınırları çizer ve oluşturacağınız denetimlerle kontrolü elinizde tutabilirsiniz. Ancak uluslararası alanda bağlayıcı hukuk kuralları yoktur. Servisler, yakalanmamak kaydıyla amaca ulaşmak için her şeyi meşru görebilirler. Bu geniş manevra alanı, uluslararası arenada servislerin yaratıcılıklarını zenginleştirmektedir.</p>

  <p class="normal">Gizli servisler her geçen gün bilgiye ulaşmak, bilgiyi korumak, etkilemek, yanıltmak ve maskelemek için yeni metotlar geliştirmektedirler. Bunların kamuoyu tarafından takip edilmesine imkân yoktur. Modası geçmiş yöntem ve teknik uygulamalar, Hollywood filmlerinin konusu olduğunda bile, kamuoyunda fazla abartılı bulunmakta ve inandırıcılıktan uzak olarak yorumlanmaktadırlar. Güncel olarak uygulanan yöntemler, kamuoyunun hayal sınırlarını bile zorlayabilir. Bu nedenle kamuoyu, süjesi olduğu bazı operasyonları anlamaz ve kullanıldığını da fark etmez.</p>

  <p class="normal">Bu noktada servislerin tecrübeleri, yöntemleri ve donanımları belirleyici olur. Uluslararası alanda oyunun kuralları çok esnektir. En akıllı hareket eden, öndedir. Diğerleri ise, yani daha az akıllı olanlar ise, bir şey yapamaz.</p>

  <p class="normal1">Eleştiri ve İstihbarat</p>

  <p class="normal">Kendini eleştiren, kendisinin eleştirilmesini talep eden bir istihbarat anlayışı demokratik ülkelere özgü bir anlayıştır.</p>

  <p class="normal">Kendisini eleştiren güçlenir, gelişir. Kendisinin eleştirilmesine izin veren, kendinden emindir, büyük hataları yoktur. Toplumda güvenilirliğini kaybeden ve bu yüzden siyasiler tarafından da pek dikkate alınmayan istihbarat örgütlerinin bir devrim yaptığını söyleyebiliriz. Kaybettikleri güven duygusunu yenilemenin fırsatını yakalamışlardır.</p>

  <p class="normal">İngiliz ve Amerikan bilim adamlarının hazırlamış olduğu kitaplar, makaleler, istihbarat dünyasının dıştan bakış açısını ifade eden ilginç ve isabetli tespitlere sahiptirler.</p>

  <p class="normal">Sosyolojik analizler üzerine yapılan bu tespitler, sadece istihbarat alanında değil, genel anlamda da o istihbarat örgütünün kültürünün bazı kesitlerini yansıtmaktadır. Aynı zamanda bu makaleleri ters bir mantıkla okuduğumuzda, bu tespitlerde o ülkenin kültürel özelliklerinden bazılarının yansıması olduğu görülür.</p>

  <p class="normal1">İstihbaratın Politizasyonu</p>

  <p class="normal">Politize edilen bir istihbarat teşkilatının en önemli karakteristik özelliği, artık karar vericilere doğruları değil, onların duymak istediklerini söylemeye başlamasıdır.</p>

  <p class="normal">İstihbaratçı politik iktidarın aksini söyleyebilmelidir. Baş başa kaldığında, karşısındaki devlet başkanı bile olsa ve söylenecekler hoşuna gitmeyecek de olsa, doğruları söylemekten korkmamalıdır. Eğer korkaklık gösterirse vatana ihanet etmiş olur.<sup class="calibre3"><a href="../Text/istihbarat_split_064.html#footnote-245975-24" id="footnote-245975-24-backlink">[24]</a></sup></p>

  <p class="normal1">İnsan Gücü ve İstihbarat</p>

  <p class="normal">İstihbarat servislerine başarısızlık konusunda eleştiri getirildiğinde genelde teknolojik yetersizlik sebep olarak ileri sürülür. Teknik kapasitede iyileştirmeler yaparak istihbarat kültürü ve yapısıyla ilgili ciddi problemlerin çözülebileceğini düşünmek tehlikeli bir yaklaşımdır.</p>

  <p class="normal">Teknik yaklaşım, bir istihbarat politikasını oluşturamaz. Ancak oluşturulan bir istihbarat politikası, kendisini gerçekleştirmek için gerekli teknik alt yapıyı öngörür ve elde eder. Burada politika oluşturmada öncelik insan gücüne aittir yani insan zekâsına.</p>

  <p class="normal">“İstihbarat” sadece gizli kaynakların araştırılması ve değerlendirilmesiyle ilgili değildir. Kelimenin modern anlamıyla, istihbarat bilgi toplamanın çok geniş aşamalarının tümü ile bilginin dolaşımını da içermektedir. Gerekli bilgiyi geliştirmek ve karar aşamasına getirmek “zekâ” işidir. Karar vericiler için gerçekten faydalı istihbaratın çoğu, gizli yöntemler gerektirmeden toplanabilen açık istihbarat yığınları içinde bekleyen gizli bilgilerdir.</p>

  <p class="normal">Bu noktada hüner, eldeki bilgi yığınlarından, devletin üst politikaları doğrultusunda anlamlı istihbaratlar çıkartmaktır. Bu ise gerçekten bir “zekâ” gerektirir. İstihbarat aslında bir zekâ oyunudur...</p>

  <p class="normal1">Servis Savaşları</p>

  <p class="normal">Servis Savaşları, özel servis meslek deontolojisi konusunda da birçok soruna yol açmaktadır. Ülkelerin çoğunda, değişik güvenlik ihtiyaçlarına cevap vermek amacıyla uzman birimlerin sayısında bir artış gözlenmektedir. Bu global anlamdaki etkinliğe zarar veren bir yarışı ve rekabeti ortaya çıkartmaktadır. Fakat paradoksal olarak, aynı zamanda farklı görüş açılarının karşılaştırılmasına, anlaşılmasına ve tek bir bakış açısına sahip totaliter rejimlerde çok gözlenen yanlış değerlendirmelerden kaçınmaya olanak tanıyan bir sigorta görevini de yerine getirmektedir.</p>

  <p class="normal">Bu savaş bazen “güç unsurunun” arka plandaki Makyavelist düşüncelerinden kaynaklanmaktadır. Yıkıcı sonuçları olan bir durumdur bu. Hükümet güçleri, bunun aksine, genel çıkarlara zarar verdiği zaman bireysel kavgaları cezalandırmak pahasına bile olsa, gerilimi azaltmak için çaba sarf etmelidirler. Ayrıca koşullar gerektirdiğinde bu servislerin kendi aralarında işbirliği sağlayabilmesi için etkin bir koordinasyonu sağlamak da hükümet güçlerine düşmektedir.</p>

  <p class="normal">Politikacı ile istihbarat örgütleri arasındaki bu ilişkide sağduyulu olması gereken politikacılardır.</p>

  <p class="normal">Asli görevi dışında kullanılmaya başlanan yani politik çıkarlar için kullanılan istihbarat örgütleri, toplumda güvenilirliklerini kaybetmeye başlarlar. Politikacı bu konuda hassas olmalı ve özellikle bu örgütler içinde politikacılara yaranmak için bilgi taşımaya meraklı ve eğilimli insanlar hemen elimine edilmelidir. Son yıllarda ülkemizde yaşanan bir dizi skandal olay bu tür acı tecrübelere birer örnektir.</p>

  <p class="normal1">Ekonomik İstihbarat</p>

  <p class="normal">Ekonomik istihbarat özel istihbarat servislerinin gelişimi, dijital medya ağları, karışık iletişim matriksi, politik sorumlular için yeni tartışma alanlarını ve istihbarat servisleri için ise yeni soruşturma alanlarını ifade etmektedirler. Fakat çok daha endişe verici olan diğer tehditleri yeniden dikkate almak gerekmektedir.</p>

  <p class="normal">Günümüzde en önemli istihbarat alanı ekonomik istihbaratıdır. Bundan mahrum olan istihbarat örgütleri, modern anlamda istihbarat örgütü olarak kabul edilemez.</p>

  <p class="normal1">İstihbaratta Kullanılan Kavramlar</p>

  <p class="normal">Normal yaşam içindeki bir insan için, istihbari faaliyetler son derece karmaşık ve anlaşılmazdır. İstihbarat teşkilatlarının kendine özgü kuruluşları, çalışma yöntemleri vardır. Amerikalılar her şey için bir kelime, kısaltma ve bir terim üretmekle ünlüdürler. “Case Officer” gibi bazı terimler Türkiye dahi birçok ülkede kullanılır. Bu terimler istihbaratın ortak lisanıdır. İstihbarat ta kullanılan sözcüklerin Türkçe açıklamaları ve Amerikalılarca kullanılan sözcükler okuyucuya bu karışık sistemin nasıl çalıştığı hakkında fikir verebilecek bu kitapta geçen bazı olayların daha iyi değerlendirilmesini sağlayacaktır.</p>

  <p class="normal"><span class="idebold">Adatma - Evasive Action -</span> Yakalanmayı, saldırıyı veya özellikle bir takibi atlatmak için uygulanan hareket.</p>

  <p class="normal"><span class="idebold">Ajan Şebekesi - Agent Network -</span> Bir baş ajanın yönetiminde gizli maksatlar için çalışan bir grup, şebeke.</p>

  <p class="normal"><span class="idebold">Ajanlamak</span> - Bir örgüte, bir kuruluşa, başka gizli servislere yerleştirilen bir kişiden bilgi almak.</p>

  <p class="normal"><span class="idebold">Aktif Mukavemet - Active Opposition -</span> Belirli bir operasyon bölgesindeki gizli faaliyeti önlemeye veya istismar etmeye çalışan unsurlardır. Bunların başında ilgili operasyon bölgesindeki güvenlik sistemi gelmekte olup, bu sistem profesyonel güvenlik güçleri ile polis ve diğer bu uygulayıcı kuruluşlar gibi yardımcı güvenlik unsurlarından ve gönüllü veya tesadüfî muhbirlerden oluşmaktadır. Mukavemet sistemi diğer siyasi grupları veya üçüncü bir ülkenin güvenlik servislerini de kapsam içine alabilir.</p>

  <p class="normal"><span class="idebold">Amal -</span> Emel’in çoğulu, emeller, ülküler, mefkûreler</p>

  <p class="normal"><span class="idebold">Analiz -</span> Tahlil, çözümleme, inceleme-Bir bütünün unsurlarını seçmek için yapılan inceleme.</p>

  <p class="normal"><span class="idebold">Angaje -</span> <span class="idebold">Recruitment -</span> Bir şahsı, bir gizli teşkilat için çalışmaya ikna ve teşvik fili veya ameliyesi.</p>

  <p class="normal"><span class="idebold">Angaje Etmek -</span> İstihbarat toplamak amaçlı kullanılacak kişiyi eyleme sokmak.</p>

  <p class="normal"><span class="idebold">Aracı Adres -</span> <span class="idebold">Accommodation Address -</span> Normalde, o yerde oturmayan bir gizli faaliyet mensubu için yollanılan posta malzemesinin gönderildiği adres.</p>

  <p class="normal"><span class="idebold">Ballı Tuzak -</span> Kadın ve seks faktörü ile istihbarat tuzağına düşürmek ve bilgi almak, eylemde kullanmak.</p>

  <p class="normal"><span class="idebold">Bir Defalık Şifre Bloku -</span> <span class="idebold">One Time Pad -</span> Belirli bir usulle karıştırılmış harflerden meydana gelene bir şifre sistemi olup, bir kere kullanıldıktan sonra terk edilir.</p>

  <p class="normal"><span class="idebold">Böcek-</span> <span class="idebold">Bug -</span> (1) Mikrofon gibi bir dinleme cihazı. (2) Böyle bir cihazı yerleştirmek.</p>

  <p class="normal"><span class="idebold">Cansız Posta Kutusu- Detrap -</span> İngilizce “Dead Drop” teriminden Türkçeye adapte edilmiş olup, gizli faaliyetle ajan ile onu sevk ve idare eden arasında kullanılan gizli haberleşme yöntemlerinden biridir. Ajan ve idareci daha önceden kararlaştırılan belli bir ağaç kovuğu, belli bir taşın altı gibi bir yerlere mesaj bırakıp alırlar ve birbirleri ile bir araya gelmeden haberleşirler.</p>

  <p class="normal"><span class="idebold">Çıkmaz Yol - Dead End-</span> Tat hikâyesine dâhil unsurların munzam bir tahkikata imkân vermeyecek şekilde bir tıkanma noktasına getirilmek suretiyle düzenlenmeleri.</p>

  <p class="normal"><span class="idebold">Deşifre -</span> <span class="idebold">Blow Compromise (Burn) -</span> Gizli bir teşkilat veya faaliyetle ilgili personel, tesirler veya sair unsurların genellikle kasıtsız olarak açığa vurulması. Açığa vurmak keyfiyeti dost unsurlar tarafından kasıtsız, hasım tarafından ise kasıtlı olarak yapılır.</p>

  <p class="normal"><span class="idebold">Dezenformasyon -</span> Uydurma ve yanıltıcı haberler üreterek yaymak.</p>

  <p class="normal"><span class="idebold">Dokümantasyon- Authentication Documentation -</span> (1) Ajanın, hayat hikâyesine uygun düşen, onu destekleyen mahiyette şahsi belgeler, hesaplar, teçhizat temin için girişilen teknik destek görevi. (2) Okuyucuya, güvenlik çerçevesi içinde kalmak kaydıyla, bir haber raporunun bilinen veya muhtemel olan doğruluğunu kaynağın tarifi gibi alametlere dayalı olarak kanıtlamak, doğruluğuna kara vermek olgusu.</p>

  <p class="normal"><span class="idebold">Duble Maske (İkinci Maske) - Double Cover (Second Cover</span>) Belirli bir gizli faaliyet için kullanılan yedek bahane. Genellikle ilk kullanılan bahane veya açıklamanın geçerli olmaması üzerine ufak çaplı bir suç veya yanlış bir uygulamaya karışmış olma keyfiyetinin itiraf edilmesi halidir. Maksat esas gizli faaliyetin ve niyetin saklanmasıdır.</p>

  <p class="normal"><span class="idebold">Dublaj Yapmak -</span> Her iki tarafa da bilgi taşımak, taraflara ihanet içinde olmak.</p>

  <p class="normal"><span class="idebold">Dublaj -</span> Bir ajanın ağırlığı bir tarafta olmak üzere iki istihbarat servisine birden çalışması. Bu tip ajanlara Dubl-Ajan adı verilir.</p>

  <p class="normal"><span class="idebold">Duble - Ajan - Double Agent -</span> İki istihbarat veya güvenlik serisi ile ajan ilişkilerini sürdüren, bir servise diğeri hakkında veya her iki servise de birbirleri hakkında bilgi veren kişi.</p>

  <p class="normal"><span class="idebold">EBU (Esas Bilgi Unsurları)</span> <span class="idebold">EEI (Essential Elements Of Information)</span> Esas itibariyle askeri bir tabir olup, elde edilmesi istenilen ve lüzumlu olan istihbari bilgilerin tespiti anlamında kullanılır.</p>

  <p class="normal"><span class="idebold">Eleman -</span> Profesyonel ajanların angaje ettiği ve kullandığı kişiler.</p>

  <p class="normal"><span class="idebold">Espiyonaj -</span> Yabancı bir ülkede yürütülen casusluk ve benzeri gizli faaliyetlerin tümüdür.</p>

  <p class="normal"><span class="idebold">Fabrikasyon -</span> Uydurma haber üretme, sahte belge düzenleme.</p>

  <p class="normal"><span class="idebold">Etki Ajanı -</span> Legal yaşayan gizli servis çalışanıdır. Her işi yasaldır ve toplumun saygı duyduğu ileri gelen bir kimsedir. Kimse onun kimliğinden ve fikirlerinden şüphe duymaz. Ekranlarda, tartışmalarda doğrudan taraf olmaz. Ancak cümlelerinin alt satırlarında bilinçaltlarına mesaj yollar… Fikirleriyle, yazılarıyla, kitaplarıyla dolaylı yoldan insanları etkiler…</p>

  <p class="normal"><span class="idebold">Fabrikatör -</span> <span class="idebold">Fabricator -</span> Siyasi ve şahsi maksatlar için, genellikle hakiki ajan kaynaklarına sahip olmaksızın uydurma veya şişirme haber üreten şahıs veya grup anlamındadır. Kâğıt Fabrikası (Paper Mill) tabiri de aynı maksatla kullanılmaktadır. Uydurma belge üreten, provokatör.</p>

  <p class="normal"><span class="idebold">Fırça Teması - Brush Contact -</span> Gizli bir teşkilatın iki mensubu arasında maddi veya şifahi bir haberin dikkat çekmeden aktarılması için kazara yapıldığı izlenimini verecek şekilde düzenlenen bir anlık temas.</p>

  <p class="normal"><span class="idebold">Fiş Kontrolü -</span> <span class="idebold">Name Check -</span> Bir şahıs hakkında bilgi edinmek amacıyla kayda geçmiş mevcut bilgileri araştırmak. Bu işlem normalde ilgili şahıs hakkında menfi bir kasıt mevcut olup olmadığını tespit etmek amacıyla yapılır ve onun güvenirliğine veya istihbarat sahasında kullanılabilir olup olmadığına karar verme ameliyesindeki ilk adımı teşkil eder. (Traces) ibaresi de aynı anlamda kullanılır.</p>

  <p class="normal"><span class="idebold">Geri Destek - Backstop -</span> Maskenin tahkikata tabi tutulduğu takdirde, bağımsız bir kaynak veya kaynaklar tarafından teyit edilebilecek şekilde tertiplenmesi.</p>

  <p class="normal"><span class="idebold">Gizli Çıkış -</span> <span class="idebold">Exfiltration -</span> Karşı tarafın veya düşmanın kontrolü altındaki bölgelerde bulunan personelin gizlice oradan tahliye edilmesi.</p>

  <p class="normal"><span class="idebold">Gömü - Bury - (</span>1) Bir sorgulama veya sair mülakat sırasında asıl ilgiyi çeken mesele, isim veya konunun etrafını, ona olan ilgiyi perdelemek amacıyla ona benzeyen fakat direkt ilgisi olmayan unsurlarla sarmak. (2) Yere gömmek.</p>

  <p class="normal"><span class="idebold">Hulul - Penetration -</span> Bir hedef kuruluşun sırlarını öğrenmek veya faaliyetlerini etkilemek amacıyla o kuruluşa ajan yerleştirmek, teknik yerleşme yapmak veya o kuruluşun içinden ajan angaje etmek.</p>

  <p class="normal"><span class="idebold">Iskartaya Çıkartmak -</span> Daha önemli ajanlar için, kaynak veya diğer ajanların bilinçli olarak gözden çıkarılmasıdır.</p>

  <p class="normal"><span class="idebold">İlişki Kesme</span> - <span class="idebold">Termination -</span> Bir proje veya bir ajanın kullanımını sona erdirirken uygulanan idari ve güvenlik usulleridir.</p>

  <p class="normal"><span class="idebold">İltica, Taraf Değiştirme -</span> <span class="idebold">Defection -</span> Kişinin bir ülkeye, hükümete, davaya, partiye, inançlara olan bağlılığını bilinçli olarak terk etmesi. Genelde o ülkeden kopan ve istihbari, operasyonel ve psikolojik değeri olduğu için hasım ülkenin bağımlılığına giren şahıslar (defector) için kullanılır.</p>

  <p class="normal"><span class="idebold">İstasyon -</span> Başka bir ülkede, faaliyet gösteren istihbarat biriminin ana bürosu.</p>

  <p class="normal"><span class="idebold">İstihbarat Muhasebesi - Intelligence Audit -</span> Bir istihbarat servisi tarafından üretilen pozitif istihbarat haber raporları muhtevasının münferiden ve kolektif bir şekilde yapılan değerlendirmesinin tetkiki; doğrulukları zamanında ulaştırılmış olmaları, yeterlilikleri ve müşteri kategorisindeki kuruluşlar için ifade ettikleri değer gibi faktörler göz önünde tutulmak suretiyle bu raporların onları temin için sarf edilen çabaya değer olup olmadıklarının kıymetlendirilmesi.</p>

  <p class="normal"><span class="idebold">İz Silme -</span> <span class="idebold">Disposal -</span> Bir ajanın ilişkisinin kesilmesine müteakip onu kullanan gizli teşkilatın güvenliğini sağlamak amacıyla yapılan işler ve alınan tertipler.</p>

  <p class="normal"><span class="idebold">İzolasyon - Insulate -</span> Genel anlamda bir veya diğerinin deşifre olduğu veya sızmaya maruz kaldığının bilinmesi veya bundan şüphe edilmesi hafinde; bir şahıs, teşkilat veya bölgenin diğer gizli unsurlardan tecrit edilmesi.</p>

  <p class="normal"><span class="idebold">Kau Bölge - Denied Area -</span> Giriş - Çıkış ve seyahatler üzerine sıkı kontroller uygulamak suretiyle normal giriş-çıkışların zorlaştırıldığı bir ülke veya bölge.</p>

  <p class="normal"><span class="idebold">Kendi Gelen -</span> <span class="idebold">Walk In -</span> Başka bir ülkenin temsilcisine, taraf değiştirmek, istihbari alanda hizmet etmek veya sair şekillerde yardımcı olmak amacıyla gönüllü olarak başvuran kişi.</p>

  <p class="normal"><span class="idebold">Kestirme -</span> Bir telsiz istasyonunun yerini tespit etmek (kestirmek) için, sinyallerin şiddeti ile yayının yönünü bulan alıcı cihazlar. Kestirme cihazı yüklü araçlar şehrin üç ayrı noktasında durduğu takdirde, tespit ettikleri yönlerin kesiştiği noktada telsiz yayınının yapıldığı anlaşılmaktadır.</p>

  <p class="normal"><span class="idebold">Case Officer -</span> Herhangi bir istihbari vakayı araştıran, bu meyanda çeşitli kategorideki elemanları sevk ve idare eden istihbarat görevlisi. Bu görevi masa başında yapıp derecelendirmeye tabi turan kişiye ise “desk officer” denilir.</p>

  <p class="normal"><span class="idebold">Kış Uykusu -</span> Normal yaşam koşullarını sürdürme emriyle, başka bir ülkeye gönderilen ve orada kendisine emir verilinceye kadar herhangi bir operasyon içinde olmayan ajandır.</p>

  <p class="normal"><span class="idebold">Kisve, Örtülü Kimlik -</span> İstihbarat örgütüyle ilişkili olduğunu gizleyen kişinin, kimliğinin saklanması (diplomat, iş adamı, gazeteci vb.)</p>

  <p class="normal"><span class="idebold">KKPTS (Kaçma, Kurtulma ve Parmak İzi Teşhisi Sistemi - EEFIS (Evasion And Escape Fingerprint Identification System)</span> Bir şahsa ait parmak izlerinin bulunduğu bölgede tasnif edildikten sonra şifreli olarak bir veri formuna geçirilip daha kesin bir teşhis sağlamak amacıyla ilgili merciye telgraf vb. yollarla gönderilmesi metodu.</p>

  <p class="normal"><span class="idebold">Kontr takip - Countersurveillance -</span> Bir şahsın başka bir şahıs veya grup tarafından takip edilip edilmediğini anlamak için sistematik bir şekilde uygulanan takip ve gözetleme faaliyeti.</p>

  <p class="normal"><span class="idebold">Kontrespiyonaj -</span> Espiyonaja karşı koyma faaliyeti. Bir ülkede casusluk ve benzeri gizli faaliyetler yürüten yabancı unsurların bu faaliyetlerini önlemek için yapılan karşı çalışmaların tümü.</p>

  <p class="normal"><span class="idebold">Köstebek -</span> Hedef olan ülkenin, haber alma ya da askeri yapısına yerleştirilen ve kilit noktaya gelmesi amaçlanan kaynak. Bir işyerinden, kurumdan, özellikle gizli servisten bilgi sızdıran kimse’ “Köstebek” olarak isimlendirilmiştir.</p>

  <p class="normal"><span class="idebold">Liyezon -</span> <span class="idebold">Liaison -</span> İki veya daha fazla ülkenin servisleri arasında resmi ve kurumsal işbirliğinden, gayri resmi, son derece kural dışı veya şahsi ilişki şekline kadar değişkenlik gösterebilen ilişkiler.</p>

  <p class="normal"><span class="idebold">Liyezon Operasyonları -</span> <span class="idebold">Liasion Operations -</span> Bir yabancı servisin mensupları ile ilişkilere dayalı olarak en basit anlamdaki işbirliğinden başlayıp, ortak operasyonlara kadar yönelebilen her türlü faaliyet.</p>

  <p class="normal"><span class="idebold">Manipülasyon -</span> Bir ajanı veya bir grubu yönlendirme, amaçları için kullanma.</p>

  <p class="normal"><span class="idebold">Maske Hikâyesi - Cover Story -</span> Bir gizli faaliyet elemanının faaliyetini gizlemek için mevcut kimliğine, pozisyonuna ve yaşantısına uygun olarak hazırlanmış hayat hikâyesi.</p>

  <p class="normal"><span class="idebold">Motivasyon -</span> <span class="idebold">Motivation -</span> Motive etmek, yüreklendirmek anlamında kullanılmaktadır.</p>

  <p class="normal"><span class="idebold">Muhbir - Informer</span> - Şüpheli telakki ettiği şahıslar veya faaliyetler hakkında polise veya güvenlik servisine bilinçli olarak ve mutaden ve maddi mükâfat karşılığında bilgi veren şahıs.</p>

  <p class="normal"><span class="idebold">Mülteci -</span> <span class="idebold">Refugee -</span> Değişik bir yöntem tarzıyla idare edilen her ülkenin fiili veya sabık vatandaşı olup, o ülkeden kaçmış bulunan ve/veya oraya geri dönmek isteyen ve aynı zamanda ikamet etmekte olduğu ülkenin ekonomisiyle bütünleşmiş bulunan kimse.</p>

  <p class="normal"><span class="idebold">Müşteri - Consumer</span> - Bir istihbarat teşkilatının ürettiği istihbari bilgileri kullanan şahıs veya kuruluşlar, kullanıcı.</p>

  <p class="normal"><span class="idebold">Nüfus Ajanı:</span> Yabancı ülkelerin istihbarat teşkilatı lehine, psikolojik destek sağlayan, kendi ülkesini etkileyebilecek durumda olan kişi veya çevreler.</p>

  <p class="normal"><span class="idebold">Örtülü (Gizli) Faaliyet Operasyonları -</span> <span class="idebold">Covert Action Operations -</span> Hakiki organizatörü gizlemek ve gerektiğinde onun ilişkisini ve sorumluluğunu reddetmek imkânı yaratmak amacıyla planlanan ve uygulanan operasyonlardır. Bu operasyonlar, organizatörün istihbarat teşkilatının hedef ülkedeki resmi temsilcilikleri tarafından yapılanlara ilaveten ve onları tamamlamak üzere siyasi, ekonomik ve paramiliter sahalarda ve organizatörün milli politikasını o ülkede daha köklü uygulayabilmek amacıyla tatbik edilirler. Bu operasyonlarda organizatörün kimliğini gizlemek için gizli faaliyet teknikleri uygulanmakla birlikte, genelde gözle görülür bir sonuç elde etmek maksadıyla uygulandıklarından, diğer gizli faaliyet operasyonlarından ayrı mütalaa edilirler.</p>

  <p class="normal"><span class="idebold">Örtülü (Gizli) Önleme Faaliyeti –</span> <span class="idebold">Cover Disruptive Action -</span> Yıkıcı faaliyetleri önleme gayretlerine destek olmak amacıyla şahıslara baskı yapmak, provokasyonlara girişip isyanlara sebep olmak veya önlemek, sokak olaylarını düzenlemek veya onları dağıtmak gibi faaliyetlerde bulunmak.</p>

  <p class="normal"><span class="idebold">Paravan -</span> Ajanlara ya da kaynaklara örtülü bir kimlik sağlamak amacıyla haberalma teşkilatı tarafından yaratılan, yasalara uygun görünümdeki canlı, cansız varlık.</p>

  <p class="normal"><span class="idebold">Plant -</span> Bir yere yerleştirilen ajan.</p>

  <p class="normal"><span class="idebold">Proje -</span> <span class="idebold">Project -</span> Bir istihbarat örgütüne verilmiş belirli bir görevin başarılabilmesi için hazırlanan operasyon planının onaylanmış şekli.</p>

  <p class="normal"><span class="idebold">Refakat Memuru -</span> <span class="idebold">Conducting Officer -</span> (1) Bir operasyon bölgesinde bir ajan veya ajan grubuna sevk noktasına kadar refakat eden memur (2) İstihbari maksatlarla bir ajana veya dost servis temsilcisine bir yerden bir yere veya bir ülkeden diğerine kadar refakat eden bir memur.</p>

  <p class="normal"><span class="idebold">Rehber - Handolder -</span> Bir ajana, bir dost servisin temas unsuru veya operasyonla ilgili bir başka şahsa; onların aşina olmadıkları bir bölge veya şart için rehberlik ve refakat eden, genellikle servis mensubu bir şahıs.</p>

  <p class="normal"><span class="idebold">Resmi Yazı -</span> <span class="idebold">Dispatch -</span> Karargâhla kuruluşları veya üniteleri arasında veyahut da bölge tesislerinin kendi aralarında kurye çantası içinde teati olunan resmi yazılı belgeler.</p>

  <p class="normal"><span class="idebold">Riyaset Makamı -</span> Mensupları arasında Milli Emniyet Hizmetleri karargâhına verilen isim.</p>

  <p class="normal"><span class="idebold">Sabit Takip ve Gözetleme -</span> <span class="idebold">Stake Out -</span> Bir şahıs, yer veya tesisin sabit takip ve gözetlemeye alınması.</p>

  <p class="normal"><span class="idebold">Saldırış -</span> <span class="idebold">Border Crossing -</span> Bir hududu veya bir siyasi sorumluluk sahasını legal veya illegal yoldan geçmek olayı gizli veya illegal geçiş şeklinde de ifade olunur.</p>

  <p class="normal"><span class="idebold">Sızdırma -</span> <span class="idebold">Elicit -</span> Bir şahısla yapılan konuşma esnasında ona kendisinin istihbari maksatlarla kullanıldığını hissettirmeden ağzından laf almak.</p>

  <p class="normal"><span class="idebold">Sızma - Infiltration</span> - (1) Düşman arazisindeki bir hedefe bir ajan veya bir başka şahsın, gizlice yerleştirilmesi. Bu faaliyet, mutat olarak bir hudut veya muhafaza altındaki bir hattın geçilmesini gerektirir. (2) Bir veya daha fazla şahsın, bir grup veya teşkilat içinde onları dinlemek veya faaliyetlerini kontrol etmek amacıyla gizlice sokulması.</p>

  <p class="normal"><span class="idebold">Sinyal Yakalama ve Analiz-Sigint -</span> Signals Interception and Analysis Şifre<span class="idebold">,</span> özel makineler ile yazılan ve çözülen gizli mesajlar.</p>

  <p class="normal"><span class="idebold">Takma Ad -</span> <span class="idebold">Alias -</span> Bir şahsın temasta bulunduğu şahıslar veya teşekküllerden hakiki kimliğini saklamak için kullandığı sahte isim. Bu isim genellikle özel ve geçici bir operasyonel maksatla kullanılır.</p>

  <p class="normal"><span class="idebold">Tali Kaynak -</span> <span class="idebold">Informant Sub-Source -</span> (1) İstihbarat bilgisi veren angaje edilmemiş, kontrol dışı bir kaynak. (2) Rapor yazmada: Belirli bir bilgi veren ve kendisine ana kaynağın kaynağı şeklinde atıfta bulunan şahıs.</p>

  <p class="normal"><span class="idebold">Taraf Değiştirme -</span> Bir ülkeye, hükümdara, partiye, ideolojiye, teşkilata, örgüte, dine olan inanç ve bağlılığın diğer bir ülke, parti, ideoloji, teşkilat, örgüt veya din lehine terk edilmesi, bırakıp kaçılması.</p>

  <p class="normal"><span class="idebold">Teknik Dinleme -</span> <span class="idebold">Audio Surveillance -</span> İstihbari açıdan ilgi çeken şahıs veya şahısların konuşmalarını, her türlü ses alma, kayıt ve yayınlama cihazlarını gizli bir şekilde kullanarak, tespit etmek.</p>

  <p class="normal"><span class="idebold">Temizlik - Roll Up (Roll Back) -</span> Mevcudiyeti ve faaliyetleri sızma yoluyla veya belirli bir şekilde deşifre edilerek ortaya çıkarılan bir gizli örgütün bir güvenlik servisi tarafından imhası.</p>

  <p class="normal"><span class="idebold">Üçüncü Ülke Ajanı -</span> <span class="idebold">Third Country Agent</span> - Milliyeti kendisini kullanan ve aleyhinde kullandığı ülkeden ayrı olan bir ajan.</p>

  <p class="normal"><span class="idebold">Üçüncü Ülke Operasyonu - Third Country Operation -</span> Bir istihbarat teşkilatının bir yabancı ülkeden diğer bir ülkeye karşı yönettiği bir operasyon.</p>

  <p class="normal"><span class="idebold">Yanıltma - Deception</span> - Bir millet, grup veya şahsı, yanlış yola sevk etmek amacıyla düzenlenmiş faaliyet.</p>

  <p class="normal"><span class="idebold">Yem</span> - <span class="idebold">Chicken Feed -</span> Hasım bir servisi, müteakip, yanıltma malzemesine heveslendirmek için özellikle hazırlanmış yemleme malzemesi.</p>

  <p class="normal"><span class="idebold">Yemleme Malzemesi - Build up Material</span> - Bir istihbarat servisi tarafından, karşı servise aktarılmak üzere bir dubl-ajana verilen hakiki bilgiler. Bu bilgilerin veriliş maksadı ajanın hasım servis nezdindeki itibarını arttırmaktır.</p>

  <p class="normal"><span class="idebold">Yerinde Angaje</span> - <span class="idebold">Recruitment In Place -</span> Bir hedef kuruluş mensubunun o kuruluştaki görevini muhafaza etmekle beraber bir istihbarat servisi ajan veya tali kaynak olarak hizmet etmeye ikna olunmasını amaçlayan bir faaliyettir.</p>

  <p class="normal"><span class="idebold">Yerinde Taraf Değiştirme - Defection In Place -</span> Bir şahsın bağlılığını gizlice terk ederek, kendi hükümetinin hizmetinde kalmakla beraber, hasım devlete çalışması. Yerinde Angaje (Recruitment in Place) terimi de aynı manada kullanılmaktadır.</p>

  <p class="normal"><span class="idebold">Zula -</span> <span class="idebold">Cache -</span> (1) Operasyonları ileride desteklemek maksadıyla ihtiyaç duyulan malzemenin gizlenmesi. (2) Bu şekilde gizlenmiş malzeme genellikle bozulmaktan da korunmuştur.<sup class="calibre3"><a href="../Text/istihbarat_split_065.html#footnote-245975-25" id="footnote-245975-25-backlink">[25]</a></sup></p>
</body>
</html>
