<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">SONUÇ</h1>

  <p class="normal">Tarih boyunca geleceğin dünyasını kurgulamaya yönelik çalışmalar yapılmıştır. Birçok ülke 2020 yıllarını kurgulayan raporlar yayınlıyor. Global Geleceği Haritalamakla, farklı zaman dilimlerini içine alan bir gelecek projeksiyonu yapılıyor.</p>

  <p class="normal">Birçok ülkede bu tür çalışmaların yaygın olduğu bilinir. Gelecekbilim (futurology) çalışmaları içinde önemli bir yer alacağa benzeyen çalışmalar hemen her ülkeyi ve hemen her konuyu içermektedir. Geliştirilen projeksiyon kalın fırça darbeleri ile önümüze tartışılabilecek yakın bir gelecek koyuyor. Yeni senaryolar olarak 21. yüzyılda yeniden hayat buluyor.</p>

  <p class="normal">Gelecek üzerinde kafa yormanın anlamı tartışmalıdır. İlgilendiğiniz alan yaptığınız işin ciddiyetini de belirliyor. Nüfus, doğal kaynaklar gibi alanlarda tahminde bulunmak zor değil. Ancak bütün karmaşıklığı ve bütünlüğü içinde geleceğin tahmin edilemeyeceğine kimse itiraz etmiyor. Gelecek hiçbir zaman tahmin edilemez. Zira yaptığınız tahminin kendisi de geleceği oluşturan faktörlerden biri haline gelir ve geleceği değiştirir. Bu gerçeği en iyi bilenler ise gelecekle uğraşmayı meslek edinen fütürologlardır. Fütüroloji, bazı teknikler kullanarak geleceğin tarihini yapmaya girişir. Amaç geleceği kesin biçimde tahmin etmek değil, bir gün karşımıza çıkacak olan geleceği hazırlamak ve geleceğe hazırlanmaktır. Çalışmaların amacı geleceği kestirmek değil, değiştirmektir.</p>

  <p class="normal">Küresel güçlerin istihbarat örgütlerinin, bütün uzmanları seferber ederek her alanda rapor hazırlamaları ve uygulamaya yönelmeleri elbette gelecek endişelerini bizimle paylaşma niyeti ile açıklanamaz. Küresel güçler; geleceği kurgulamaya ve inşa etmeye çalışıyor. Bunun için de bizim kucağımıza tartışacağımız konuları bırakıyor. Tabii bütün bunların inandırıcı ve ikna edici olması gerekiyor.</p>

  <p class="normal">2020’nin dünyası nasıl bir dünya sorusu öncelikle güvenlik ve ekonomik alanda yoğunlaşıyor.</p>

  <p class="normal">2020’ye kadar 15 yıl içinde dünya ekonomisinin % 80 oranında büyümesi öngörülüyor. Kişi başına düşen gelir % 50 oranında artıyor. Global ölçekte iki yeni aktör devreye giriyor: Çin ve Hindistan. Endonezya ve Brezilya da yeni etkin oyuncular haline geliyor. 2008 yılında İngiltere’yi geçen Çin, 2010’da Almanya’yı, 2016’da Japonya’yı geride bırakıyor ve 2040 yılında ABD seviyesine ulaşıyor. Biraz geriden Hindistan benzer süreci izliyor. ABD 2020’de de dünyaya nizam veren güç olmaya devam ediyor. Batı dünyasında hayali senaryolarla zihin hareketlenmeleri yapılmaktadır.</p>

  <p class="normal">Global ekonomi içinde Çin ve Hindistan’ın oynayacağı rol tartışılıyor. Afrika konusunda açık bir değerlendirme yapılamıyor. Avrupa ve Rusya’da yaşlanan nüfus ve işgücü yüzünden çekeceği sıkıntılar gündemdedir. “Pax Americana” anlayışı ile ABD hegemonyasının geleceği ve bunun dünyaya yansıması ciddi bir konu olarak gündemdedir. 2020’lere kadar ABD’nin ekonomik, teknolojik, politik ve askerî üstünlüğünü sürdüreceği görülüyor.</p>

  <p class="normal">Korku Döngüsü ise dünyayı etki altına alacak kaçınılmaz bir olgu olarak karşımızdadır. Kitlesel tahrip gücüne sahip terörist saldırıların kaosa giren bir dünyaya kapı aralayacağı beklentisi vardır. 15 yıl sonrası uluslararası terörün ve buna bağlı olarak güvensizlik duygusunun arttığı bir dünya bizleri beklemektedir.</p>

  <p class="normal">Dinlerin önümüzdeki 15 yılda, insanların kendilerini tarif ederken başvurdukları en önemli kimlik faktörü haline geleceği hemen herkesin öngörüsü haline gelmiştir. Marksizmin gözden düşmesi ile ortaya çıkan boşluk dinler tarafından dolduruluyor. Birçok dinin sıradan mensubu, Hıristiyan Evangelist, Hindu milliyetçi, Yahudi fundamentalist ve Müslüman radikaller gibi eylemcilere dönüşüyor.</p>

  <p class="normal">Uluslararası terör tehdidi, doğrudan siyasi Hıristiyanlık, Yahudilik ve İslam’ın gücünden besleniyor. Globalleşmenin eşitsiz sonuçları, dinî kimliklere elde hazır sosyal dayanışma formları niteliği kazandırıyor. Diğer dinlere göre sistemli ilişkiler öngörüleri olan İslamiyet’e dayanan gruplar, 2020’lerde en önemli küresel etkiyi yaratacak ve dünyayı peşinden sürükleyecek bir hamleye girişebilecek ve milli sınırların üzerinde otoritesi olan bir gücü, devreye sokabilecektir.</p>

  <p class="normal">2020’nin gerçek dünyası ve dengeleri sessiz, sakin ama kararlı bir şekilde yükselen Çin ile başta ABD olmak üzere bugünün patronları arasında bir hesaplaşmaya dayanıyor. İslam dünyasının bu dengeler arasında bir aktör olacağı görülmektedir. İslam dünyasının sadece terör üreten, dolayısıyla dünyanın güvenlik endişelerini arttıran bir faktör olmasının ötesinde, sosyal yönleriyle dünya düzenine katkısı tartışılacaktır.</p>

  <p class="normal">Terör yüzünden artan güvenlik harcamaları, global ekonominin önüne bir fatura koyuyor. Bu faturayı üretken olmayan ABD gibi ekonomiler diğerlerine kesiyor.</p>

  <p class="normal">ABD ekonomik krizi, dalgalar halinde dünya ekonomik sistemi, küresel ağı sorgulamaya yol açacaktır. İstihbarat örgütlerinin hemen her alanda dünyadaki siyasi, sosyal, ekonomik, askerî gelişmeler konusunda çok daha yoğun bir çalışma içine girecekleri kaçınılmazdır. Kapitalist sistemin sonu, sosyal refah devlet anlayışının nasıl olması gerektiği çalışmaları hızlanacaktır.</p>

  <p class="normal">Bizim için önemli olan sorun, küresel güçlerin çizdiği gelecekte dünyaya ve Türkiye’ye biçilen roldür. Bu rol gerçek bir haksızlıktır. Bu rolü reddedecek bir uzlaşma ve iradenin bütün duyarlı kesimlerde egemen olması gerekiyor. Türkiye’nin kuracağı gelecek, Anadolu coğrafyasında tarih boyunca egemen olan her devletin aldığı irade üzerinde yükselmelidir.</p>

  <p class="normal">Bunun içinde; pek anlatılmayan, eksik ya da yanlış anlatılan geçmişimizi bir kenara bırakır isek etkisiz, yöneltilen güdümlü bir devlet, sürü haline dönüştürülmüş toplum haline gelmemiz kaçınılmaz olacaktır.</p>

  <p class="normal">Bizler yakın tarihimize dair neleri doğru olarak anlatabildik, onu yargılamalıyız. Yakın tarihimizin “mutlak sır” kavramı dışında kalan tüm bilinenleriyle anlatılması gerekir. Bu anlatımlar; Türk Milleti’ni bilinçlendirmenin yanında birliğini de güçlendirecektir. Var olan bir bilgiyi halka en doğru şekliyle anlatmaz iseniz halkın bu alandaki boşlukları ve arayışları yanlış ve çoğu zamanda tehlikeli bilgilerle doldurulacaktır.</p>

  <p class="normal">Bir milleti tek bir hedef doğrultusunda toplamak, vatan birliği ve gelişimi için çalıştırmak, vatan için mücadele vermiş kişi ve kuruluşların gerçekçi bilgileri ve vatan için verdiği mücadeleleri en doğru şekliyle anlatmaktan geçer.</p>

  <p class="normal">Anlatım yolu ise istihbarat olgusunun devlet ve toplum hayatında uluslararası ilişkilerdeki yerini ve önemini doğru ve gerçekçi bir şekilde bilmekten geçer.</p>

  <p class="normal">Bunda da en büyük sorumluluk aydınlardadır.</p>
</body>
</html>
