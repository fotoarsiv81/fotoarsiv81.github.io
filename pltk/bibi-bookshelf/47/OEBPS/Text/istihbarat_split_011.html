<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_14"><span class="idebold">IV- İSTİHBARATTA<br class="chapter" /></span> <span class="idebold">BİLGİ EDİNME YÖNTEMLERİ</span></h2>

  <p class="normal">Bilgi, organizasyonel performansı arttırmak amacıyla yaratma, ele geçirme, paylaşma ve kullanma sürecidir.”<sup class="calibre3"><a href="../Text/istihbarat_split_068.html#footnote-245975-28" id="footnote-245975-28-backlink">[28]</a></sup> Yine bir kurumun entelektüel kaynaklarının üretimini, tanımlanmasını, değerlendirilmesini, tutulmasını, geliştirilmesini ve dağıtımının bir plan dâhilinde yürütülmesini sağlayan teori ve uygulamadır.”<sup class="calibre3"><a href="../Text/istihbarat_split_069.html#footnote-245975-29" id="footnote-245975-29-backlink">[29]</a></sup></p>

  <p class="normal">İstihbarat örgütlerince kendi faaliyetleri sırasında üretilen belge ve bilgiler, birinci elden kurumsal bilgi kaynağıdır. Kurumsal olarak üretilen ve biriktirilen bilgi, teşkilatın yerine getirdiği faaliyetleri, çalışmaları sırasında ihtiyaç duyduğu, işlerinin sağlıklı yürütülmesi maksadıyla işletim kaynağı olarak kullanılır. Veya teşkilatın faaliyetlerinin denetlenmesi, geliştirilmesi, eğer gerekiyorsa bilginin ilgili teşkilat elemanlarınca paylaşılması için gerekli yönetim bilgisi olur. Paylaşılan veya sistem ölçüleri içerisinde yetkilisince kontrol edilebilen, erişilebilinen bilgi, personelin kişisel başarılarını ortaya çıkartabileceği gibi, zaaflardan ve diğer olumsuz duygu ve davranışlardan kaynaklanacak zararları da minimize edecektir.</p>

  <p class="normal">Ancak bir istihbarat örgütü için kurumsal bilgi yönetim sisteminin kurulması kadar, ihtiyaç duyulacak bir başka şey de ulusal bilgi ve belge yönetim sisteminin kurulmasıdır. İstihbarat teşkilatı veya istihbaratçı için önemli, önemsiz, ufak, büyük bilgi yoktur. Bilgi barındıran her şey, her materyal veya canlı önem arz eder. Çapı ve niteliği ne olursa olsun hangi bilginin nerede, ne zaman, nasıl faydalı olacağı belli olmaz. Bir ülke genelinde üretilen bilgiler, -hangi kurum, kuruluş, teşkilat veya şahıs tarafından üretilirse üretilsin- istihbarat faaliyetlerinin başarıya ulaşması için her aşamada gerekli olabilir. Tabii, dış ülkelerdeki bilgilerin de sistematik olarak ulusal bilgi yönetim sistemi içerisine aktarılması ve gereken yerlere servis edilmesi başarılı olmanın şartlarından bir tanesidir. “Gerçekleri araştırmayı bir fetiş hâline getirmek, ne olursa olsun bütün belgeleri, ‘arşiv’ oluşturmak üzere korumak gerektiği fikrine uygun düşer. Sonuç, gereksiz bir kalabalıktır, ancak gerilerde kalmış, neredeyse unutulmuş bir bilginin ne zaman işe yarayacağını kimse bilemez.”<sup class="calibre3"><a href="../Text/istihbarat_split_070.html#footnote-245975-30" id="footnote-245975-30-backlink">[30]</a></sup></p>

  <p class="normal">Ulusal güvenliği sağlamak, suçları önlemek, terör ve organize suçlarla mücadele etmek, kamu düzeninin sağlanmasına yardımcı olmak, delil toplamak, yabancı hükümetlerin hâkimiyet kurmak amaçlı toplumsal ve sosyal yönlendirmelerine karşı koymak maksadıyla istihbarat örgütlerinin bilgiye, bu bilgiyi doğru biçimde ve doğru zamanda almak için ise kurumsal ve ulusal bilgi yönetim sistemine ihtiyacı vardır. Tabii bilgiyi yönetmek öncelikle belgeyi yönetmenizi zorunlu kılıyor. Daha üretimi safhasında belgenizi kontrol altına alamıyorsanız, bilginizi de karmaşıklaştırmaktan, yığınlaştırmaktan başka bir işlem yapmamış olursunuz. Bilgi yönetimi sistemini anlamak ve kurmak için öncelikle belge yönetim sisteminin ne olduğuna bakmak lazımdır:</p>

  <p class="normal">“Belge yönetimi, belgenin üretiminden son düzenlenmesine kadar sistematik bir kontrolüdür. Böyle bir sistematik yaklaşım; bir kurumda artan kırtasiyeyi azaltmak, bilgi ve belge isteklerine etkin erişim sağlamak, güncelliğini yitiren belgeleri depolamak, devletin tüm kurumlarının dokümantasyon gereksinimlerini karşılamak ve kurumların tarihî kayıtlarını korumak gibi belgelerin yaşamının tüm aşamalarını kontrol etmek için gereklidir.”<sup class="calibre3"><a href="../Text/istihbarat_split_071.html#footnote-245975-31" id="footnote-245975-31-backlink">[31]</a></sup></p>

  <p class="normal">“Günümüzde belge yönetimi, formların, yazışmaların ve diğer belgelerin üretimi ve kullanımının tahminini; belgelere ve içerdikleri bilgiye hızlı erişimi sağlamak amacıyla dosyalama ve indeksleme sistemlerinin geliştirilmesini; güncel olmayan belgelerin sistemden çekilmesi ve yönetilmesini; mikrofilme alma yönteminin kullanımı da dâhil olarak belgelerin çoğaltılmasını; bilgisayarlar, optik taşıyıcılar ve modern enformasyon yönetim teknolojilerinin diğer unsurlarının adapte edilmesi ve kullanımını kapsamaktadır.”<sup class="calibre3"><a href="../Text/istihbarat_split_072.html#footnote-245975-32" id="footnote-245975-32-backlink">[32]</a></sup></p>

  <p class="normal">İstihbarat teşkilatı ilgi alanındaki bilgilerin tamamını tek başına elde edip, depolayamaz. İstihbarat kuruluşu için altından kalkılamayacak kadar ağır olan bu yük kurumlar, örgütler, özel işletmeler ve kişiler arasında paylaştırılabilir.</p>

  <p class="normal">Basın yayın organlarındaki, TV’lerde, internetteki bilgilerin birçoğu detaylı ve uzun araştırmalar sonucu yayınlanmaktadır. Bu organlar aslında bir istihbarat elemanının yapması gerekenleri kendi personeline, kendi kaynaklarıyla yaptırmışlardır. Burada istihbaratçıya, analiz elemanına veya stratejiste düşen şey, yayınlanan açık bilgi veya araştırmayı gizli, örtülü bilgi ile birleştirip daha net bir fotoğrafı ortaya koymaktır.</p>

  <p class="normal">İstihbarat elemanlarının sağlam çıkarımlar yapmak ve öngörülerde bulunmakta, kendi bilgi birikimi, örtülü bilgisi veya entelektüel sermayesi/yapısı da önem kazanır. Mehmet Tanju Akad’a göre bilgilerin doğru değerlendirilmesi en önemli husustur. “Strateji Üzerine” adlı eserinde bu konuda şunları söyler: “İstihbarat konusunda en önemli sorun bilginin elde edilmesi değil, bunların doğru değerlendirilmesidir. Çok miktarda bilgiden yanlış değerlendirme yapılabileceği gibi az sayıda bilgiden de çok doğru değerlendirme yapılabilir. (...) Gelişmiş bir zihin en azından eleme yoluyla doğru sonuçlara ulaşır. Değerlendirdiği konuyla ilgili temel eğilimleri bilmesi işini kolaylaştırır.”<sup class="calibre3"><a href="../Text/istihbarat_split_073.html#footnote-245975-33" id="footnote-245975-33-backlink">[33]</a></sup> Değerlendirmelerde doğruluk ve tutarlılık oranının yüksek olması, insanın gelişmiş bir zihne kavuşması için bilginin sistemli ve sınıflanmış olarak istihbaratçının önüne gelmesi de önemli bir husustur.</p>

  <p class="normal">Bu arada ülke vatandaşlarının yayınlara bakış açısı, resmî kurumlara olan güveni ve onlarla ilgili yorumu da istihbaratçı için değerlidir. Vatandaşların resmî bilgi ve açıklamalara, basın yayın organlarının haber ve araştırmalarına yaptığı yorumlar, gösterdiği tepkiler, geliştirdiği davranış biçimleri bir istihbarat elemanına çok kıymetli veriler, ipuçları verir. İstihbaratçı halkın bu tepkilerinden ve davranış biçimlerinden yararlanarak, istihbarata karşı koyma ve istihbaratı yayma hususunda önemli bulgular elde ederek, kendisi bu hususlarda davranış metotları geliştirir.</p>

  <p class="normal">Neticede her istihbaratçı bu bilgileri değerlendirir ve bu bilgilerden yararlanır. Bilgi yönetiminin bu noktada faydası, istenen bilginin sistematik ve sınıflanmış olarak elinize hazır gelmesidir. Ayrıca, nerede ne bilgi olduğunun da net bir şekilde görülmesi ve bunların kullanılması imkânı doğar. İstihbarat değerlendirme çalışmalarında raporlara, bilgi notlarına girmiş bulunan bilgi, haber, belge vb kaynaklar artık açıklığını kaybederek bir istihbarat malzemesi hâlini alır. Bundan sonraki aşamada bu sentezlenmiş, değerlendirmeye tâbi tutulmuş yeni bilgilerin saklanma, erişilme, paylaşılma şartları istihbarat örgütünce belirlenmiş şartlar olur.</p>

  <p class="normal">Ulaşım durumu hakkında hedef alınan ülkede bilgi alınması amaçlanıyor ise o ülkenin, yol teknolojileri, yolların geçtiği yerler ve benzeri bilgilerin alınmasında orada işçi, mühendis olarak çalışan kimselerden olduğu kadar devletlerarası ilişkilerde ulaştırma bakanlığının imkânlarından da yararlanma yoluna gidilir.</p>

  <p class="normal">Bilgi edinmede kurumsallaşma istihbarat örgütüne birçok faydalar sağlar. “Bilgi güçtür, düsturunu kabul eden IAO (Bilgilerden Haberdar Olma Bürosu: Pentagon’da yeni bir istihbarat kuruluşu) sanki her yerde görülen fesat teoricilerinin kâbuslarından çıkmış gibidir. Ama onlar bu kez yanılmamışlardır. Bilgilerden Haberdar Olma teorisinin arkasında olan şudur: Teröristler tanınabilir davranış biçimleri sergilerler ve bu davranışlar kişinin yaşam aktivitelerinin araştırılması sonucu ortaya çıkar. Bu bilgiler ATM alıntılarından, web kullanımından, sigorta/tıp/finans kayıtlarından ve park biletlerinden, polis kamera kayıtlarına kadar çeşitli kaynaklardan gelir.”<sup class="calibre3"><a href="../Text/istihbarat_split_074.html#footnote-245975-34" id="footnote-245975-34-backlink">[34]</a></sup></p>

  <p class="normal">Batılı devletler stratejik istihbarat bilgilerinin elde edilmesi konusunu, devletin diğer organlarını bu işle görevlendirip, istihbarat kuruluşlarının altından kalkamayacağı bu yükü diğer resmî kuruluşları devreye sokarak paylaştırmışlardır. Daha sonra verimi arttırmak ve kaliteyi yükseltmek amacıyla diğer özel kuruluşları da devreye sokarak paylaştırmışlardır.</p>

  <p class="normal">Bir istihbarat örgütünün her türlü bilgiye erişmesi, ulusal bilgi yönetim sistemi içerisinden istediği bilgiyi alması ilk başta insan haklarına, bireysel hak ve özgürlüklere müdahale olarak görülüp eleştiri alabilir. Ancak günümüzde birçok devletin savaş yapma, düşmanla yüz yüze mücadele etme gibi bir şansı kalmamıştır. Asimetrik tehditler devletin ve toplumların hayatını ve güvenliğini zora sokmaktadır. Terörist gruplar, küresel şirketler, bilgisayar korsanları, uyuşturucu kaçakçıları, hackerler, kara para aklayıcıları vb. oluşumlar artık devletlerin ve toplumların hayatiyetini tehdit eder durumdadır. Bu nedenle istihbarat örgütlerinin bilgiye erişimi insan hakları ihlalinden, bireysel hak ve özgürlüklere tecavüzden ziyade kanuni prosedürler içerisinde yapıldığında ve etkin denetlendiğinde güvenlik ve yaşama hakkı için elzem olmaya başlamıştır.</p>

  <p class="normal">“Halen rutin bir şekilde toplanmakta olan bilgileri gözünüzün önüne getirin: Kredi kartı ile yapılan harcamalar, mali işlemler, telefon görüşmeleri, indirim kartı ile yapılan alışverişlerde müşteri tarafından satın alınan her ürünü kaydeden süpermarketler, açık durumdaki mobil telefonların konumunu izleyen donanımları yerleştiren şirketler, elektronik para toplama gişeleri, özel araçların hareketlerini kaydeden trafik görüntüleme sistemleri (…)”<sup class="calibre3"><a href="../Text/istihbarat_split_075.html#footnote-245975-35" id="footnote-245975-35-backlink">[35]</a></sup></p>

  <p class="normal">“Bilgi iktidar demektir, dolayısıyla hükümetlerin şirketler gibi veri işleme prosesleriyle ilgilenmesi hiç de şaşırtıcı değildir. Bunu tamamen yasal olan birçok nedene dayanarak yaparlar; sigortadan para talep edenleri izlemek, daha iyi sağlık hizmeti vermek, suça karşı savaşmak, teröristleri izlemek gibi. Ama bu kaçınılmaz olarak, hükümet tarafından daha fazla izlenmek anlamına gelmektedir.</p>

  <p class="normal">Amerika, İngiltere, Kanada ve Avustralya hüküm giyen suçluların ulusal düzeyde DNA veri tabanlarını oluşturmaktadır. Toplumun tümünü kapsayan DNA veri tabanları oluşturma düşüncesi hâlen büyük oranda tartışılmaktadır. Ancak bu veri tabanları, suça ve hastalığa karşı savaşta o kadar güçlü bir araç olacaktır ki, bunların oluşturulmasına yönelik baskılar kaçınılmaz görünmektedir.”<sup class="calibre3"><a href="../Text/istihbarat_split_076.html#footnote-245975-36" id="footnote-245975-36-backlink">[36]</a></sup></p>

  <p class="normal">Tehlike ve tehdidin ne taraftan, nasıl geleceğini iyi hesaplamak, yeni tehdit unsurlarıyla mücadele edebilmek için istihbarat teşkilatlarının yeni bir savaş türü olan “Bilgi Savaşları”na hazır olması gerekiyor. Savaş Harici Harekât (Operation Other Than War) kavramı olarak adlandırılan modern savaş kavramı hayatımızın her alanını kapsamaktadır. Dr. John Alger, bilgi savaşını, “sahip olduğumuz bilgilerimizi, bilgi sistemlerimizi ve bilgi tabanlı yapılanmalarımızı korurken; rakibin bilgilerini, bilgi sistemlerini ve bilgi tabanlı yapılanmalarını etkileyerek bilgi üstünlüğünü sağlamamıza yarayacak her türlü faaliyetler” şeklinde tarif eder. Yine her şey gelip bilgi noktasında durmaktadır.</p>

  <p class="normal">Yaşamanın, güçlü olmanın tek kaynağının bilgi olması hepimizi bilgili olmaya zorluyor. Bilgiyi tek başına üretmek, yığınlarla bilgi sahibi olmak da yeterli gelmiyor. Aynı sınırlar içerisinde görev ve faaliyetlerini yerine getiren kurum ve kuruluşlar ile örtülü bilgiye sahip her ferdin ürettiği ve barındırdığı bilginin stratejik, sosyal, kültürel, ekonomik vb. değeri onları ancak düzenli kayıt altına aldığınızda ve hızlıca eriştiğinizde ortaya çıkıyor. Ülkemizin kurum ve kuruluşları ile bireylerinin ürettiği bilgiyi yönetip, değerlendirecek, koruyup hizmete sunacak altyapı-üstyapı ve sistemleri kurması gerekiyor. Bilgi yönetim sistemimizi kurarken yalnız kendi coğrafyamız, ilgi ve hâkimiyet alanımızla sınırlı kalmayıp, bölgesel ve gelecekte küresel hâkimiyet alanlarımız olacağını, olması gerektiğini hesap etmeliyiz.</p>

  <p class="normal">İstihbarat faaliyetlerinde doğru bilgiyi, doğru zamanda, doğru kullanıcılara eksiksiz olarak sunmak en önemli işlemlerden bir tanesidir. “İş hatalarının çoğu, hatalı yargıdan çok, hatalı bilgiden kaynaklanır.”<sup class="calibre3"><a href="../Text/istihbarat_split_077.html#footnote-245975-37" id="footnote-245975-37-backlink">[37]</a></sup> Bir istihbarat teşkilatı için diğer kurum ve kuruluşlardaki bilgi, stratejik öneme sahip bilgiler arasında sıranın başında olmalıdır. Bir ülkenin bilgi birikimi, o ülkenin aynı zamanda geçmişten geleceğe taşınan gücünü, konumunu da belirleyen temel unsurdur. Bu unsurlara son zamanlarda bilgi teknolojisi araçları da eklenmiştir.</p>

  <p class="normal">İstihbarat teşkilatı kullanmak üzere istediği bilgiye istediği zamanda ve hızda erişemiyorsa, bilgilerin nerede olduğu konusunda tereddütlere düşüyorsa, gereksinim duyduğu bilgiye erişmek için fazla işgücü ve zaman harcıyorsa ulusal düzeyde bilgi yönetimi kurulmasına öncülük etmenin vakti gelmiş de geçiyor demektir.</p>

  <p class="normal">Bir istihbarat teşkilatının hedefleri ve amaçları doğrultusunda öncelikle bilgi ihtiyaçlarını tespit etmesi, teşkilatının sahip olduğu bilgi kaynaklarını ve kanallarını ortaya koyması, kurumsal ve ulusal bilgi merkezlerinin barındırdığı bilgi kaynakları ve kanallarını belirlemesi gereklidir. Bilgi paylaşımını sağlayacak ve destekleyecek idari, teknik ve yasal düzenlemelerin yapılıp, süreçlerin de açığa kavuşturulması, bilgi güvenliğinin sağlanarak denetim mekanizmalarının belirlenmesi şarttır.</p>

  <p class="normal">Muhakkak, istihbarat faaliyeti kendi içinde uzmanlaşmayı gerektirir. Uzmanlaşmak bilgili olmak demektir. Uzmanlığı bilgi ile desteklemek mecburidir.</p>

  <p class="normal1">Askerî istihbaratta: Hedef ülkenin savaş yeteneklerini, askerî kapasitesini, silah kapasitesini öğrenmek zorundasınız. Bunları bir şekilde de elde edersiniz. Ancak, bu bilgileri derledikten sonra bunları değerlendirmek, sentezlemek, yanıltıcı olanları ayıklamak gerekecektir. Bu işlemlerden sonraki değerlendirmelerde ise birçok bilimsel alandan yardım almanız gerekir. Yani disiplinler arası bir çalışma istihbaratçıları bekler. Hedef ülkenin silah kapasitesiyle birlikte, bunların vurucu güçlerinin hesap edilmesinden, ordusunun hava, kara, denizdeki harekât kapasitesinden, bunların teknik değerlendirilmesinden, arazi ve iklim koşullarının belirlenmesi, askerinin psikolojik yapısı, halkın orduya verdiği desteğin açıklanması gibi birçok bilim dalıyla ilgili veriler kullanılır. Örneğin bu çalışma içinde askerin psikolojik yapısı değerlendirilirken, askerin sosyal ve dinî eğilimlerine bakmak gerekebilir. Askerinin beslenme alışkanlıklarını değerlendirmek ve bununla ilgili çıkarımlarda bulunmak için bir beslenme dalına müracaat edilir.</p>

  <p class="normal">Coğrafi ve iklimsel yapı için coğrafya, jeoloji gibi bilim dallarından ve bilgi birikiminden, elektronik araçların çözümlenmesi için elektronik mühendisliğinden, bilgisayar mühendisliğinden ve bilgi birikiminden destek alınır. Konunun uzmanı olan istihbaratçı asker kökenli de olsa tüm detayları bilme gibi bir mecburiyeti yoktur. İşte burada kurum ve kuruluşların, sivil kişilerin bilgi birikimi devreye girer. Örneğin, hedef ülkenin coğrafi ve iklimsel özellikleri değerlendirilirken üniversitelerin ilgili bölümlerinin bilgi birikiminden, konuyu açıklayıp yön verecek araştırma ve inceleme raporlarından, öğretim üyelerinin veya turist olarak o ülkeye seyahat etmiş kişilerin örtülü bilgilerinden, seyahat kulüplerinin bilgilerinden yararlanılabilir. Aynı şekilde Meteoroloji Genel Müdürlüğü’nün resmî belgeleri, istatiksel verileri de istihbarat elemanlarına ufuk açıcı bilgi desteği sağlayabilir.</p>

  <p class="normal1">Ekonomik istihbaratta: Hedef ülkenin ekonomik kaynaklarının değerlendirilmesi için birçok bilim dalından ve kamu kurumu resmî belge ve bilgi birikiminden yarar elde edebilirsiniz. Örneğin, hedef ülkede kurak geçen bir mevsim sonunda rapor edeceğiniz alanla ilgili yapacağınız değerlendirmede, ülkenin temel beslenme aracı olan buğdayın üretiminin azalacağını öngördüğünüzde üretim azalmasının hedef ülkeyi ekonomik, sosyal, siyasi, askerî, toplumsal olarak ne anlamda etkileyeceği birçok kurum, kuruluş ve örgütün bilgisinin derlenip sentezlenmesiyle ortaya konulabilecektir. Tarım Bakanlığı’ndan, üniversitelerden, Dışişleri Bakanlığı’ndan, Hazine Müsteşarlığı’ndan, Dış Ticaret Müsteşarlığı’ndan, psikologlardan, sosyologlardan vb. ilgili bilim dallarından toplanacak bilgilerle hazırlanmış analitik istihbarat raporu ortaya konularak, gelecekle ilgili öngörülerde bulunulabilir.</p>

  <p class="normal">Türkiye’de PKK terörü, toplumun büyük kesimi tarafından sadece bir terör olgusu olarak değerlendirilebilir. Ancak, terörün faaliyet gösterdiği alanın bütün yönleriyle ele alınıp incelenebilmesi, tüm detaylarıyla kavranabilmesi, çözümlenebilmesi amacıyla öneriler ve eylem planları geliştirilmesi için kuvvetli bir stratejik planlamaya gerek vardır.</p>

  <p class="normal">Birçok bilginin bir araya getirilmesi, sentezlenmesi, değerlendirilmesi, ayrıştırılması ve bunlardan sonuç analizi çıkartılması gerekir. PKK terörünün faaliyet alanını oluşturan Güneydoğu’yu analiz ederken verilere dayanılmalıdır. Bölgenin enerji havzalarına olan yakınlığı, enerji merkezli ekonomi-politik, bölgedeki etkileşimi sağlayan jeopolitik yapılanma, tarihî ve kültürel unsurlar, burada yaşayanların sosyolojik ve psikolojik yapısı, moral değerleri, aşiret sistemi, ağalık, şeyhlik müessesesi, tarikatların etkisi, nitelikleri ve yapılanması, su havzaları ve su politikaları, ABD’nin bölge çıkarları, Rusya ve Çin’in, Avrupa ülkelerinin bölgeye yönelik stratejik hedefleri, İsrail Devleti’nin güvenliği, Yahudilik dininin değerler sistemi, sembolleri, küresel sermaye hareketleri, uyuşturucu ekonomisi ve trafiği, kara para rotaları, silah ticareti, küresel güçlerin tarihten gelen ve bugünü etkileyen faaliyet ve ilgi alanları, yabancı istihbarat teşkilatlarının hedefleri ve yöntemleri, terör örgütlerinin yapıları, amaçları gibi çok kollu ve girift meselelerle birlikte değerlendirilmesi doğru tespitleri ve çözüm önerilerini beraberinde getirecektir.</p>

  <p class="normal">Böylesi birbirinin içerisine girmiş olan konuların hepsini birden kişilerin bilmesi çok zordur. Bu konuda çok bilgili dahi olsalar gözden kaçırılacak, unutulacak ufacık bir bilgi kırıntısı telafisi zor zararlar doğurabilir. Bu sebeple meseleyi derinliğine analiz etmek isteyen kişilerin birçok kurumun bilgi ve belgesine ihtiyacı olacaktır. Maliye Bakanlığı’ndan Enerji Bakanlığı’na, Dışişleri Bakanlığı’ndan İçişleri Bakanlığı’na, DSİ’den Diyanet İşleri Başkanlığı’na, üniversiteler ve bilim adamlarından, sivil toplum örgütlerine, TRT’den Kültür Bakanlığı’na ve istihbarat teşkilatının kendi kurumsal bilgi birikimine kadar uzayan bir zincirin halkaları birbirine bağlanmalıdır. Meselenin görünen, yansıtılan yüzü dışındaki görünmeyen ve kökleri daha derinde olan nedenleri anlamak, kavramak için ekonomik, politik, jeopolitik, dinî, tarihî, siyasi, psikolojik, sosyolojik birbirinden ayrı birçok alanı ve bu alanlarla ilgili bilgi birikimini birleştiren, sentez edebilen, yönlendirme ve yanıltma maksatlıları ayırt edebilen bir metodu benimsemek mecburidir</p>

  <p class="normal">İstihbaratçının deneyimi, yetenekleri kadar iyi bir doğru gerçekçi bilgi sistematiğinden faydalanmasının elini güçlendireceğini gösterir. Tüm istihbarat elemanları için bu geçerli bir kural olmakla birlikte stratejik istihbarat elemanları için bu olmazsa olmaz hususlardan bir tanesidir. Özellikle, stratejik istihbarat sosyal ve fen bilimlerini bir araya getirip, çok disiplinli bir yaklaşım ile geleceği anlamak için yaptığı çaba, stratejik istihbaratı gerçek bir bilimsel disiplin, stratejik analizciyi de bir sosyal bilimci yapmaktadır.</p>

  <p class="normal">İstihbaratta başarılı olmak için kurumsal ve ulusal çapta bilgi edinme sistemi için bir yol haritasına ihtiyaç duyulacaktır.<sup class="calibre3"><a href="../Text/istihbarat_split_078.html#footnote-245975-38" id="footnote-245975-38-backlink">[38]</a></sup></p>

  <p class="normal">- İstihbarat teşkilatının hedefleri için önemli ve gerekli olan bilginin belirlenmesi, (aslında günümüzde bilgiyi önemli veya önemsiz diye sınıflamaktan ziyade, hangi bilgi, ne zaman, nerede, ne kadar ve nasıl işe yarar diye bakmak, asıl nüsha belgeyi ve kayıtlı bilgiyi depolamak daha doğru bir strateji olabilir.)</p>

  <p class="normal">- Milli/Ulusal hedefler ile bilgi yönetiminin ilişkilendirilmesi,</p>

  <p class="normal">- Ülke çapında üretilen ve var olan bilginin envanterinin ve ulusal bilgi haritasının çıkartılması,</p>

  <p class="normal">- Bilgi yönetimi sisteminin ulusal çapta geliştirilmiş bilgi teknolojileri, yazılım ve donanımlar üzerine inşa edilmesi,</p>

  <p class="normal">- Açık bilgi ile birlikte örtülü bilgi ve entelektüel sermaye üzerine de odaklanılması,</p>

  <p class="normal">- Ülke, bölge ve küresel şartlara uygun ileriye dönük ve gelişmeye açık bilgi yönetimi mimarisi tasarlanması,</p>

  <p class="normal">- Bilgiye doğru zamanda ve hızlı erişilebilen bir bilgi yönetim sisteminin kurulması ve yerleştirilmesi,</p>

  <p class="normal">- Bilgi yönetimi sisteminin çalışması için gerekli ödüllendirme, maddi telafi koşulları oluşturma, liderlik, birlikte başarma, güvenirlik ve kültür ögelerinin geliştirilmesi,</p>

  <p class="normal">- Bilgi ölçümleri ve bilgi yönetimi sistemlerinin istihbarat faaliyetlerine getirdiği kârlılığın hesaplanması,</p>

  <p class="normal">- Daha önceki bilgi yönetimi uygulamalarından ders alınması.</p>

  <p class="normal1">“İstihbari bilgi elde edilmesi pahalıdır”</p>

  <p class="normal">Çünkü</p>

  <p class="normal">- Bilginin ele geçirilmesi (Dokümanların yaratılması ve verilerin bilgisayara taşınması),</p>

  <p class="normal">- Bilgiyi düzenleme, bir araya getirme ve öze indirme yoluyla değer katma,</p>

  <p class="normal">- Bilgi sınıflandırma yaklaşımlarını geliştirmek ve bilgiye yeni katkıları sınıflandırmak,</p>

  <p class="normal">- Çalışanları bilginin yaratılması, paylaşılması ve kullanılması konusunda eğitmek gerekir.</p>

  <p class="normal">Bunun yanında istihbarat faaliyeti;</p>

  <p class="normal">- bilgiye ulaşma yalnızca bir başlangıçtır.</p>

  <p class="normal">- insan ve teknolojinin ortak çözümlerini gerektirir.</p>

  <p class="normal">- ileri derecede politiktir.</p>

  <p class="normal">- bilgi yöneticileri gerektirir.</p>

  <p class="normal">- modellerden ve hiyerarşik yapıdan çok bilgi haritalarından ve bilgi piyasalarından yararlanır.</p>

  <p class="normal">- bilgiyi paylaşmak ve kullanmaktır.</p>

  <p class="normal">- sağlıklı bir yöntemin işlemesi demektir.</p>

  <p class="normal">- süreklidir.<sup class="calibre3"><a href="../Text/istihbarat_split_079.html#footnote-245975-39" id="footnote-245975-39-backlink">[39]</a></sup></p>

  <p class="normal">İyi bir bilgi anlayışı ile iyi bir stratejik planlama yapılabilir. İyi bir stratejik planlama, akılcı bir dış politika çizgisi ve siyasi irade uyumu ile birlikte milli güç unsurları zayıf bir ülkeye potansiyelinin çok üzerinde bir güç kazandırabilir. Tali hedefler, boşa harcanan zamanlar yerine gerçek ve eli güçlendirecek faaliyetlerde bulunulur. Elde ettiğiniz netice, size doğrudan güç olarak yansır, hedefi tam on ikiden vurmanızı sağlar. Malcom X’in söylediği gibi, “ister mermi kullansın, ister oy pusulası, insan iyi nişan almalı, kuklayı değil, kuklacıyı vurmalı.” Ancak kukla ile kuklacıyı ayırt edebilmek bilgili olmayı gerektiriyor. İstihbarat dünyasında önemli olan oyunu kurabilmeniz, oyunun gerçek yöneticisi olabilmenizdir. Eğer oyunda siz kurucu ve yönlendirici değilseniz, satranç oyunu gibi şah veya piyon olmanız çok da bir şey ifade etmez. Oyunun sonunda şah da olsanız piyon da olsanız aynı kutuya oyun oynayan tarafından doldurulup, bir dahaki oyuna kadar bir yerlere kaldırılacaksınızdır.</p>

  <p class="normal">Bilginin yönetilememesi, bilgi kirliliği ve karmaşası, zayıf ve tutarsız bir stratejik planlama getirebilir. Bu da zayıf dış politika ve güçsüz siyasi irade demektir. Oyunun, bölüşümün, nemalanmanın dışına itilirsiniz. Potansiyeliniz kuvvetli de olsa, gerçek gücünüzden daha zayıf bir etkinliğiniz olabilir. Yeterli bilgiye sahip olamamak, bilginin eksikliği, yanlış değerlendirilmesinin getirdiği zararlar yalnız günümüzün meselesi değildir. Tarih boyunca da birçok felakete sebep olmuştur: “Meselâ, İngiliz istihbaratının Almanya’yı yenilmez bir askerî güç olarak görmesi, İngiliz Hükümeti’nin 1938’de Hitler ile karşı karşıya gelmekten kaçınıp, ünlü Münih Anlaşması’nı imzalama kararı almasında nasıl bir rol aldı? Hangi istihbarat, 1914’ün Avrupa güçlerinin her birini, sahip oldukları askerî örgütlerle rakiplerini büyük bir savaşta kolaylıkla yenebileceklerine ve böyle bir savaşın uzun sürmeyeceğine (veya Fransız generallerin ordularına söylediği gibi, 1914’ün Ağustos’unda ‘yapraklar düşmeden önce’ evlerinde olacaklarına) inandırdı? Hangi istihbarat Amerika’yı, Kuzey Vietnam’ı (Vietnam’ı birleştirme) amacından vazgeçirmek için sadece Amerikan askerî gücünün hafif bir esintisinin yeterli olacağına ikna etti.</p>

  <p class="normal">Ama sonuçta tüm bunlardan çıkarılacak bir ders, tarih ile istihbaratın kesiştiği noktada tekerrür eden bir tema var; bu da Francis Bacon’un vecizesiyle özetlenebilir: “Bilgi Güçtür.”<sup class="calibre3"><a href="../Text/istihbarat_split_080.html#footnote-245975-40" id="footnote-245975-40-backlink">[40]</a></sup></p>

  <p class="normal">Birçok devlet bilgi birikimine çok önem vermekte, hatta bir tehdit altında olup olmadığına bakmadan, müttefikleri de dâhil olmak üzere, her şey hakkında bilgi toplamaktadır… Bilginin nerede, ne zaman, nasıl işe yarayacağı belli olmaz. “ (…) Aktüel bir tehdit söz konusu olmadığı durumlarda dahi istihbaratın var olduğu bir gerçektir. Başta ABD, İngiltere ve İsrail istihbarat servisleri olmak üzere, pek çok istihbarat teşkilatı, gözle görülür, elle tutulur bir biçimde kendine yönelik bir tehdit eylemi var olmadığı halde pek çok ülkenin, kurumun, grubun ve şahsın faaliyetleri ile yakından ilgilenmekte, bu noktada istihbarat ihtiyacı hissetmektedir.”<sup class="calibre3"><a href="../Text/istihbarat_split_081.html#footnote-245975-41" id="footnote-245975-41-backlink">[41]</a></sup></p>

  <p class="normal">Dünyanın egemen güçlü devletleri bırakın kendi bilgisini yönetmeyi ve bir başka devletin bilgisini ele geçirmeyi, bilgi taşıyan belgeleri fırsatını bulduğunda kendi ülkesine götürmekte, bir başka ülkeye ait bilgi birikimini ülkesinde depolayarak, menfaatleri doğrultusunda kullanmaya çalışmaktadır. “Sınıflandırma ve depolama konusunda bir örnekle devam edelim. Yaklaşık 10 yıl kadar önce Berlin Duvarı yıkılıp Doğu Almanya çözüldüğü zaman ABD, Doğu Alman gizli servisi STASİ’nin çok gizli belgelerini ve dosyalarını ele geçirmiştir ve bunları Federal Almanya makamlarına haber vermeden Washington DC’ye kaçırmıştır. ‘Gül Goncası’ ismiyle bilinen bu operasyon bildik anlamda klasik bir casusluk öyküsüdür. Almanya’daki CIA ajanları bu istihbarat faaliyeti için Sovyet ajanlarına 1,5 milyon dolar ödemişlerdir.”<sup class="calibre3"><a href="../Text/istihbarat_split_082.html#footnote-245975-42" id="footnote-245975-42-backlink">[42]</a></sup></p>

  <p class="normal">ABD’nin Doğu Almanya’da yürüttüğü bu operasyona benzer bir faaliyeti de Birinci Dünya Savaşı’nda İngilizler Osmanlı Devleti’ne karşı yürütmüşler ve İstanbul’u işgal ettikten sonra dönemin birçok resmî belgesini İngiltere’ye kaçırmışlardır. Bu belgeler arasında yer alan, Ermeni Meselesi ile ilgili belgeler yıllardır İngiliz Devleti tarafından kendi amaçları doğrultusunda kullanılmaktadır.</p>

  <p class="normal">Bir istihbaratçının herhangi bir olay, kişi hakkında veya gelecekle ilgili öngörülerinde, strateji belirlemede, bilgiyi değerlendirme ve sentezleme aşamasında üzerinde durması gereken kurallar vardır.</p>

  <p class="normal">- Bilgilerin kesinlikle gerçek ve eksiksiz olduğundan emin olunmalı, eksik veya tümünün ya da bir kısmının gerçek olmadığının düşünüldüğü bilgilere dayalı analizlerde bu husus belirtilerek kesin ifadelerden kaçınılmalıdır.</p>

  <p class="normal">- Tasarımlar ve öngörülerde bulunuluyorsa bu tasarım ve öngörülere nasıl ve neden ulaşıldığı mantıksal olarak açıklanabilmelidir.</p>

  <p class="normal">- Tasarım ve öngörüler varsa verilerle de desteklenerek uygulayıcıların karar vermeleri kolaylaştırılmalıdır.</p>

  <p class="normal">- Bilgi ile gerçek iyi karşılaştırılabilmelidir. Bilgi doğru olabilir, ancak tam gerçeği yansıtmayabilir. Bilgi kaynağının veya bilgiyi sağlayan kurum çalışanlarının kişisel eğilimleri, dünya görüşleri, dini veya toplusal eğilimleri, hırsları, ihtirasları, duygu ve düşünceleri vb. sebeplerle bilgi yönlendirilmiş, eksiltilmiş, arttırılmış olabilir. Bu da doğru bilgi olmasına rağmen tam gerçek bilgi değildir. Bilgi bilinçli olarak faklı inançlara yönlendirmek için kullanılıyor olabilir. Bilginin insanları etkilemesi ve yönlendirmesinin ne kadar güçlü olduğunu çevremizde her an gözlemleyebiliriz. Bazen gerçek bilgilerin kullanılma amaçları doğrultusunda insanları, görünenler haricindeki bir yöne sürükleyebilirsiniz. Roma Havaalanı’nda Japon Kızıl Ordusu üyesi olduğu düşünülen kişilerle İtalyan polisi çatışır. Çatışmada Japon gençler de dâhil birçok kişi ölür. Oysa Japon gençler Japon Kızıl Ordusu örgütünün değil, bir başka ülkenin istihbarat biriminin adamlarıdır. Ancak, orada Japon Kızıl Ordusu mensupları olarak görülmeleri istenmiş ve bir operasyon için kötü niyetli kişilerce aldatılarak feda edilmişlerdir. Bunun için de İtalyanların bunu düşünmelerini sağlayacak her türlü bilgi hazırlanmıştır:” ‘Kendi adamlarınızdı, ha?’ Arabın sesi dehşet doluydu. ‘Kendini harap etme. Kimlikleri, elbiseleri, hatta otopside midelerinde bulunacak yiyecekler bile onların Japonya’dan geldiğini gösterecek. Zaten olaydan birkaç saat önce Tokyo uçağından inmişlerdi.’”<sup class="calibre3"><a href="../Text/istihbarat_split_083.html#footnote-245975-43" id="footnote-245975-43-backlink">[43]</a></sup> Görüldüğü gibi İtalyanlara, Japon gençlerin Kızıl Ordu mensubu olduğu fikrinin verilmesi için Japon yemekleri yedirilmiştir. Otopsi sonucunda mideden çıkacak yemek parçaları, İtalyanlara ölenlerin Kızıl Ordu mensubu olduğunu düşündürecekti. Bilgi vardı, doğruydu ama gerçekleri yansıtmıyordu.</p>

  <p class="normal">- Bilgi ile tahminler birbirinden ayırt edilebilmelidir.</p>

  <p class="normal">- Aldatılma ihtimali hep göz önünde bulundurulmalıdır.</p>

  <p class="normal">- Analizlerde, öngörülerde ve çıkarımlarda yanlı değerlendirmelerden kaçınılmalıdır.</p>

  <p class="normal">- Bilginin geldiği kaynağın siyasi, kültürel, tarihî, toplumsal, psikolojik, dini veya kurumsal vb. hassasiyet ve özellikleri dikkate alınmalıdır.</p>

  <p class="normal">- Bilgiler tek kişi tarafından değerlendirme ve analize tâbi tutulmamalı, değişik bakış açılarını yakalamak, örtülü bilgileri ortaya çıkarmak için farklı analiz elemanlarınca değerlendirilmelidir.</p>

  <p class="normal">- Bir analizcinin bilgiyi toplayıp, derleyen uzmanlardan, bilgi teknologlarından, arşivcilerden, dokümantasyonculardan, diğer kurum bilgi çalışanlarından destek almaları gerekir. Destek ekibi olmaz veya zayıf olursa, istihbaratçının hazırladığı değerlendirmelerin sığ olma ihtimali kuvvetlidir. Analizin kaliteli hale gelmesi için sağlıklı bir bilgi yönetimi grup veya ekip çalışmasını da beraberinde getirmelidir.</p>

  <p class="normal">İyi kurulmuş ve sistemlendirilmiş sistem, istihbarat teşkilatlarının veya analiz elemanlarının netice almalarını kolaylaştırır.</p>

  <p class="normal">- Özel istihbarat faaliyetleri çerçevesinde elde edilen bilgiler ile kurum, kuruluşların veya özel şahısların bilgileri birleştirilebilir. İstihbarat teşkilatı yaptığı çalışmaları belgelerle desteklenmiş bulgular haline dönüştürebilir.</p>

  <p class="normal">- Özel istihbarat bilgilerinde yeterlilik yoksa diğer kurum ve kuruluşlardan gelen bilgilerle birlikte yapılan değerlendirmeler sonucunda belirsizlikler ve boşluklar daha rahat ortaya konulabilir. Böylece, analiz yapılacak, değerlendirilecek konuyla ilgili alternatifli sonuçlar belirtilebilir.</p>

  <p class="normal">- Öngörüler, incelemeler, analizlerle ilgili olarak değişik ihtimaller, tehlikeler, bu ihtimallerin her birinin gerçekleşmesi sonucunda nasıl davranılması gerektiği hakkında farklı fikir ve görüşler rahat biçimde aktarılabilir.</p>

  <p class="normal">- Aynı konudaki bilgiler farklı analiz elemanlarınca değerlendiriliyor ve sonuçta büyük fikir ayrılıkları doğuyorsa, ele alınan konudaki karmaşıklık ve kapsadığı belirsizlikler uygulayıcılar veya karar vericiler tarafından daha objektif gözle değerlendirilebilir.</p>

  <p class="normal">- Konunun karmaşıklığı yanında, üzerinde fikir birliği olan alanlarda da sonuçlara etkisi olabilecek mantıklı, alternatif açıklamalar verilebilir.</p>

  <p class="normal">- Uluslararası değerlendirmeler ve faaliyetlerde bilgi yönetiminin verdiği analitik destek ülkenin dış politika hedeflerinde aşama kaydedilmesini sağlar.</p>

  <p class="normal">- İstihbarat elemanlarının, uluslararası görüşmelere katılan ekiplerin ve karar vericilerin eline tüm kurum ve kuruluşlardan derlenip birleştirilmiş bilgiler, toplantıyı, faaliyetleri yönlendirecek enformasyonlar verilmiş olur. Böylece karşı tarafın geliştireceği tezlere, isteklere hazırlıklı olunarak, hedeflerin gerçekleşmesi noktasında el güçlendirilir.</p>

  <p class="normal">İstihbaratçıların erişebildikleri bilgiler, izaha gerek kalmayacak kadar açık olmalıdır. Ama çoğunlukla bilgilerde tutarsızlıklar, eksiklikler, belirsizlikler, boşluklar olabilir. İşte bu noktada istihbaratçının veya analizcinin örtülü bilgisi, entelektüel yapısı veya uzmanlığı devreye girer. Tecrübeli ve uzman olan kişi uzmanlık alanıyla ilgili olarak tüm kaynaklardan gelen bilgileri inceleyip, elemeye tâbi tuttuğunda ve bunun rafine bilgi olduğuna inandığında açık ve net bilgiye sahip çalışma hâline getirmiş olur.</p>

  <p class="normal1">Netice alıcı istihbarat faaliyeti için;</p>

  <p class="normal">- Kültürel birikim,</p>

  <p class="normal">- Teknolojik araç ve gereçler,</p>

  <p class="normal">- Yapısal imkân ve kabiliyetlerle yenilenebilir düşünce gerekir.</p>

  <p class="normal">İstihbarat örgütü olarak yalnızca kurumsal bilgi ve teknolojisinin güvenliğini sağlamanız tehlikeleri bertaraf etmez. Diğer kurum ve kuruluşların bilgi güvenliği sağlanamadığında hem ulusal hem de ekonomik güvenliğiniz tehlikeye girmektedir. Sanal ortamlarda yürütülen gizli faaliyetler neticesinde ekonomik verilerinizin bir başka ülke veya kurum tarafından art niyetle kullanılarak kriz ortamları doğrulması çok kolay bir iştir. İstihbarat teşkilatları “ben kendi bilgimi sakladım” diyerek avunamaz. Ülkenin kaybolan her değeri, ulusal güç unsurlarının biraz daha küçülmesi demektir. Neticede bu küçülmeden istihbarat da yara alır.</p>

  <p class="normal">İstihbarat personelinin iş ve faaliyetleri doğrultusunda bilgiyi bulma, ele geçirme, organize etme, paylaşma ve transfer etme gibi aşamaları mevcuttur. Örgüt çalışanının bilgiye hangi kanallardan, nasıl erişeceğini belirlemesi, kendisiyle birlikte bu bilgiden faydalanacak başka bir eleman, grup veya birim var ise bunlarla bilgiyi paylaşması gereklidir. Bilgi paylaşılacaksa paylaşımı kolaylaştıracak sistem de kurulmalıdır.</p>

  <p class="normal">Bilgiyi elde etme, dönüşüm, uygulama imkân ve kabiliyeti ile koruma süreklilik isteyen bir faaliyettir.</p>

  <p class="normal">Bütün faaliyetlerde istihbarat teşkilatlarının yer alması hayati önem taşır. Türkiye’nin bölgesel değil, küresel güç olması için her türlü birikimi ve güç unsurları vardır. Bu birikimi tarihinden getirerek geleceğe taşıyabilir. Yapılması gereken şey bu tecrübenin ve güç unsurlarının stratejik ve akılcı bir yaklaşımla yönetilmesi ve kullanılmasıdır. Geliştirilebilir ve sürdürülebilir bilgi politikaları, Türkiye’ye bu dinamizmi getirebilir.</p>

  <p class="normal">Türkiye, geleceğini bilgi politikalarını geliştirerek kurabilir. Bu politikaların oluşturulması ve uygulanması aşamalarında en büyük görevlerden birisi de bilgisini yönetebilen ve ulusal düzeyde teknik, ekonomik, siyasi, askeri, tarihi, kültürel, sosyal, idari, hukuki, biyografik, bilimsel, dini, edebi vb konularda bilgiye bir sistem içerisinde erişebilen ve bunları doğru süreçlerde kullanabilen istihbarat teşkilatlarına düşmektedir.<sup class="calibre3"><a href="../Text/istihbarat_split_084.html#footnote-245975-44" id="footnote-245975-44-backlink">[44]</a></sup></p>
</body>
</html>
