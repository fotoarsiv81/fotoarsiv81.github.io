<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>istihbarat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_27"><span class="idebold">V- İSTİHBARAT VE ÜNİVERSİTELER</span></h2>

  <p class="normal">Uluslararası sistemde pek çok çarpıcı ve beklenmedik olay gerçekleşir. Son dönemde yaşanan petrol krizi, İran Devrimi, Sovyetler Birliği’nin dağılması, Dünya Ticaret Merkezi’ne yönelik terörist saldırı gibi olaylardan hiçbirinde önceden kestirme yapılabilmiş ve uygun tedbirler alınabilmiş değildir.</p>

  <p class="normal">İleri teknoloji ile donanmış elektronik, uydu şemsiyeli geniş istihbarat ağına rağmen gafil avlanılabilmiştir.</p>

  <p class="normal">Oysa dünyadaki sorunları tahlil etmek ve öngörülerde bulunmak üzere kullandığımız çeşitli akademik disiplinler mevcuttur. Politikbilim, ekonomi, psikoloji vs. bilim dalları ortaya koydukları teoriler ile böylesi kestirimler yapmaya çalışmaktadırlar. Bir teorinin değerinin olacakları önceden haber verme gücü ile doğru orantılı olduğunu varsayarsak, objektif bilgi ve modern bilim anlayışı nerede hata yapmaktadır?</p>

  <p class="normal">Uluslararası eğilimleri ve şartları anlamak için kullandığımız paradigmalar, açıklayamadıkları anomaliler ve olacağını öngörmekte başarısız kaldıkları olaylar karşısında neden bu kadar savunmasız kalmaktadır? Kuşkusuz bu sorulara verilecek anlamlı yanıtlar, bilimsel bilginin kendi içinde ve oluştuğu çevrede aranmalıdır. Bilginin iktidar hiyerarşileri içinde yüklendiği sorumluluklar ve aldığı biçimler, olayların yorumlanmasını ve bilginin oluşumunu derinden etkilemektedir. Diğer bir deyişle, bizim dünya olaylarını yorumlamakta yol göstermesini beklediğimiz teoriler, genellikle hiyerarşik bir düzen içinde belirlenmektedir.</p>

  <p class="normal">Bu yüzden bilgi-iktidar ilişkileri gözden kaçırılmaması gereken bir olgu olarak ele alınmalıdır.</p>

  <p class="normal">Ancak yapılması gerekenin ilki, haber (enformasyon) ve bilgiyi (knowledge) birbirinden ayırmak, diğeri ise bilgi - iktidar ilişkisinin pek çok disiplin üzerinden anlatım imkânı bulunmasına rağmen tarihsel bir çizgiyi takip etmektir.</p>

  <p class="normal1">ABD’de Üniversite-İstihbarat İlişkisi</p>

  <p class="normal">Bilgi ve iktidar arasındaki ilişkinin tarihsel gelişimi, pratikte aldığı görünüm ve sonuçları önemlidir. ABD üniversitelerindeki bilgi-iktidar-istihbarat ilişkisi devletin bilime bakışını belirlemektedir.</p>

  <p class="normal">Bilgi ve enformasyon ya da başka bir deyişle, bir şeyin “nasıl’ını bilmek”, “ne’yini bilmekten” ayrılabilir. Enformasyon özgül ve pratik olanı anlatmak, bilgi ise işlenmiş ya da düşünce ile sistemleştirilmiş olanı tanımlamak için kullanılabilir. Başka bir deyişle, enformasyon “çiğ”, bilgi ise “pişmiş” veriler olarak değerlendirilebilir.<sup class="calibre3"><a href="../Text/istihbarat_split_191.html#footnote-245975-151" id="footnote-245975-151-backlink">[151]</a></sup></p>

  <p class="normal">Bununla beraber tarih boyunca sınıflandırma süreci, “bilgi”nin kendisini de ayırıma tabi tutmuştur. Bilgiyi, toplumsal kökleri ya da sınıfsal yapısı itibariyle gruplandıran anlayıştır. Buna göre insanlık tarihinde, bir yandan öğrenime dayalı ve seçkinlerin tekelinde bulunan “Akademik Bilgi” var olmuş, diğer yandan ise bilişsel (cognitive) düzeyde kalan, halkla hemhal bir “Popüler Bilgi” alanı doğmuştur. Farklı hakikatler üreten bu bilgi odakları, bilimsel anlayışı ve gelişmeleri de kendi temelleri üzerinde şekillendirmiştir.</p>

  <p class="normal">Bilginin yine de karşılıklı bir etkileşim sonucunda şekillendiği görülmektedir. Akademik ve popüler bilginin gelişimi, pek çok defa birbirini destekler bir nitelik kazanmıştır. Bilgi güçtür.”<sup class="calibre3"><a href="../Text/istihbarat_split_192.html#footnote-245975-152" id="footnote-245975-152-backlink">[152]</a></sup></p>

  <p class="normal">Bilgi ve iktidar özdeştir. Bilimsel bilginin “iktidar” ve “güç” gibi kavramlarla bir arada kullanılması mümkün değildir. Çünkü bilim rasyonel, iktidar ve güç irrasyonel kavramlardır. İktidar olgulara değil, değerlere yaslanır.</p>

  <p class="normal">Bilginin iktidarla bir ilişkisi varsa ya bu bilgi bilimsel değil ya da yanlış veya tahrif edilmiş (yani dinler, mitler, metaforlar veya ideolojiler) demektir.<sup class="calibre3"><a href="../Text/istihbarat_split_193.html#footnote-245975-153" id="footnote-245975-153-backlink">[153]</a></sup></p>

  <p class="normal">Bu çerçevede, bilginin ve özellikle modern bilimin tarihi, aynı zamanda iktidar mücadelelerinin de tarihi olmakta, üniversiteler iktidarlara lojistik destek merkezler olarak hizmet vermektedirler.</p>

  <p class="normal">Tarihe baktığımız zaman, iktidarların Asurlulardan beri enformasyon topladığını ve güçlerini devam ettirmek için bu enformasyonu şekillendirdiğini görebiliriz. Eski Romalıların, Çin ve Osmanlı imparatorluklarının detaylı kayıt sistemleri tuttukları, arazi tahrirleri düzenledikleri, nüfuz sayımı yaptıkları ortaya çıkarılmıştır.<sup class="calibre3"><a href="../Text/istihbarat_split_194.html#footnote-245975-154" id="footnote-245975-154-backlink">[154]</a></sup> Ancak enformasyon toplanması ve depolanması aşamasından, sistematik olarak “bilgi” üreten bir toplum modeline geçişin Karolenj Rönesansı ile başladığı söylenebilir.</p>

  <p class="normal">Üniversitelerin Batı Avrupa’da kendini göstermeye başladığı ve üniversite loncalarının aktif bir biçimde politik güç mücadelelerine karıştığı 12. yüzyıldan itibaren üniversite, iktidar için bir meşrulaştırma aracı olmuş, danışman ve memurları için fidanlık olarak kullanılmış ve kuşkusuz ihmal edilemeyecek bir müşteri kitlesi yaratmıştır.<sup class="calibre3"><a href="../Text/istihbarat_split_195.html#footnote-245975-155" id="footnote-245975-155-backlink">[155]</a></sup></p>

  <p class="normal">Üniversiteler ile sanılanın aksine öncelikle kilise değil, laik iktidarlar ve özellikle krallıklar karşı karşıya gelmiştir. Krallıklar özellikle üniversite loncalarının kontrolünü ellerine geçirmeye ve bilgiyi yönlendirmeye çalışmıştır.</p>

  <p class="normal">Bilgi ve iktidar arasındaki ilişki ya da başka bir deyişle üniversite ile merkezi devlet kurumları arasındaki yakınlaşma, ya da savaş dönemlerinde daha belirgin bir hale gelmektedir. Özellikle 19. yüzyıldan başlayarak, savaşların niteliğinin değişmesi, ulusal orduların kullanılması, cephe gerisi kavramının ortadan kalkması ve mücadelelerin topyekün - kitlesel bir hal alması bilimsel disiplinlerin iktidar ile olan etkileşimini açıkça gözler önüne sermiştir.</p>

  <p class="normal">Carl von Clausewitz’in “Savaş Üzerine” adlı eserinde, savaşı politik bir eylem olarak nitelemesi ve bu olguyu “politik ilişkilerin bir devamı ve politik hedeflerin farklı araçlarla gerçekleştirilmesi” şeklinde yorumlaması<sup class="calibre3"><a href="../Text/istihbarat_split_196.html#footnote-245975-156" id="footnote-245975-156-backlink">[156]</a></sup>, bize aslında insanın var olduğu her yerin politik bir arena olarak algılanabileceğini göstermektedir. Böylece barış ve savaş diye algılanan durumların büyük ölçüde yanılsamalardan ibaret olduğu, iktidar mücadelelerinin ve bu mücadelelere içkinleşmiş kavramların (örneğin, bilginin) savaş dönemlerinde daha net bir biçimde gözlenmesine karşın, aslında her zaman var olduğu söylenebilmektedir.</p>

  <p class="normal">1945 sonrası dönem bilgi ve iktidar ilişkilerinin, özellikle ABD’de üniversite ve devlet yakınlaşmasının, ilk defa bu kadar kurumsallaştığı, iktidarın bilgiye ilk defa bu kadar net olarak müdahale ettiği ve böylece bilgi - iktidar dayanışmasının ilk defa bu kadar açık bir model olarak sunulduğu yıllar olacaktır.</p>

  <p class="normal">Birinci Dünya Savaşı esnasında devlet ve bilim insanları arasında kurulan organik bağlar şaşırtıcı değildir. Bu bağlar, tıpkı Yakın Çağ’ın diğer savaşlarında olduğu gibi, hem taktik bir ilişkinin ötesine geçmeyi başaramamış, hem de dar kapsamlı ve kısa süreli ilişkiler olarak kalmıştır. Bununla birlikte İkinci Dünya Savaşı, Manhattan Projesi (atom bombası yapımı) gibi önemli çalışmalarla, farklı bir ilişki sistematiğini başlatmaya namzettir. Nitekim İkinci Dünya Savaşı sonrası Soğuk Savaş dönemi, üniversitelerin yapılarını ve akademik disiplinlerin içeriğini yeniden şekillendirecektir.</p>

  <p class="normal">Böylece, fen ve sosyal bilimlerdeki araştırmalar dönüştürülecek, politika teorisyenlerince liberal demokrasi yeniden tanımlanacak ve gücün tüm dünyada kullanılmasının verdiği entelektüel kibir akademik hayatı saracaktır.<sup class="calibre3"><a href="../Text/istihbarat_split_197.html#footnote-245975-157" id="footnote-245975-157-backlink">[157]</a></sup> Ayrıca hem maddi katkıları ile hem de yarattığı ideolojik atmosferiyle Soğuk Savaş, en azından ABD’de, akademinin görülmemiş ölçüde büyümesine neden olacaktır.</p>

  <p class="normal">Olağanüstü miktardaki kamusal para girişimci profesörler kanalıyla üniversitelere akıtılacak, Soğuk Savaş bir yandan bir meslek erbabı olarak akademisyenlere kendi kurumlarındaki güç mücadelesinde etkili bir silah verirken, diğer yandan onların çalışma koşulları üzerinde de olağandışı bir kontrol sağlayacaktır. Böylelikle bilimsel araştırma, bir devlet girişimi haline gelecek, üniversiteler ordunun eğitim aygıtına eklenecektir.<sup class="calibre3"><a href="../Text/istihbarat_split_198.html#footnote-245975-158" id="footnote-245975-158-backlink">[158]</a></sup></p>

  <p class="normal">Zaten, İkinci Dünya Savaşı sonrası dönemde yenilik yapmak, giderek daha yüksek bir bilimsel ve teknolojik uzmanlığı ve son derece pahalı sermaye yatırımı gerektiren araştırma - geliştirme (AR-GE) faaliyetlerine bağlı kalmaya başlamıştır. Böyle yatırım programlarını ise ancak çok büyük şirketler gerçekleştirebilecek durumdadır. Ancak şirketlerin elindeki kaynaklar bu iş için yeterli olsa dahi, kapitalizmin olağan anarşik ve rekabetçi mekanizmaları yatırımların gerçekleşmesini önlemektedir.</p>

  <p class="normal">Ayrıca AR-GE faaliyeti başarı kazansa bile, on yıl ya da daha uzun süreler getirisi olamayacak bu projeler, özel sektör tarafından üstlenilmek istenmemektedir. Bu şartlar altında üniversiteler kullanılarak, araştırmalar ve teknik eğitim toplumsallaştırılacak, üniversiteler ve laboratuarlar üzerinden, devlet maliyetleri üstlenecektir. Diğer bir deyişle, 20. yüzyılın ikinci yarısından itibaren üniversiteler üzerinde artan devlet desteği ile patronaj ilişkileri daha da yoğunlaşacaktır.</p>

  <p class="normal">ABD’de İkinci Dünya Savaşı öncesinde devletin yüksek eğitim kurumlarındaki araştırmalara verdiği destek, bağışlarla yürüyen üniversitelere eyaletlerin verdiği yardımlar ve devletin üniversite sistemine entegre olan zirai deney istasyonlarının tarımsal araştırmalar için federal ve eyalet fonlarını kullanmasından ibaret kalmıştır. Büyük bilimsel projeler veya ulusal hedeflere hizmet eden AR-GE çalışmalarında üniversitelere büyük bir rol verecek düzeyde merkezileşmiş bir devlet desteği yoktur. Ancak atom bombası bu anlayışı kökünden değiştirmiştir. Devletin kontrolü ve sponsorluğu altındaki bir tek projenin bu muazzam başarısı, hem akademisyenlerin, hem de politik planlamacıların anlayışına büyük etki yapmıştır. Olay sadece merkezi olarak planlanmış ve finanse edilmiş bilimsel bir projenin işe yaramış olması değildir; bu proje ile bilimin farklı dalları birbirine entegre edilmiştir. Akademi açısından en önemli olan yanı ise, bu projenin tümüyle üniversitelerden gelmiş bilim insanlarının çabalarına bağlı kalınarak gerçekleşmesidir.<sup class="calibre3"><a href="../Text/istihbarat_split_199.html#footnote-245975-159" id="footnote-245975-159-backlink">[159]</a></sup></p>

  <p class="normal">Bu ilk ivme doğal bilimlere ilişkin bir projenin başarısı ile sağlansa da Chomsky’e göre devlet kaynaklarının üniversitelere dağılımı ve buna bağlı politik destek sürecinde, doğal bilimler ve sosyal bilimler arasında önemli farklar oluşmuştur.</p>

  <p class="normal">Chomsky’e göre, doğal bilimciler hükümetle ortak çalışmalarına karşın daha özerk kalabilmiş, oysa sosyal bilimlerde durum bambaşka bir biçimde gelişmiştir. Örneğin; Masachusettes Institute of Technology (MIT)’deki Siyaset Bilimi Bölümü CIA tarafından kurulduktan sonra, 1950’ler ve 1960’ların ortalarına kadar bu bölüm açıkça işbirliğine sürdürmüştür. Chomsky’e göre bu bölüm, kapalı ve gizli seminerleri olan kampüsteki tek bölüm olarak durumunu gizlemeye gerek dahi duymamıştır. Vietnam Savaşı esnasında Saigon’da bir villa bulundurarak, orduya aktif desteğini sürdürmüş, doktora öğrencileri burada tezleri için pasifleştirme projeleri üzerinde çalışmalar ve buna benzer şeyler yapmıştır.</p>

  <p class="normal">Bölümün “bu çerçevede, politik davranışları şekillendirmede ve belki de öğretim üyelerini ve öğrencileri seçmede devletle sağlam ilişkileri olduğu konusunda hiçbir tereddüt yoktur.” Bu çerçevede, en azından MIT örneğinde, İkinci Dünya Savaşı sonrasında ABD’de devlet - üniversite, iktidar - bilgi ilişkisi oldukça yoğun bir biçimde yaşanmıştır.</p>

  <p class="normal">Nitekim MIT’in 1969’daki bütçesi incelendiğinde yıllık bütçesi olan 200 milyon doların yarısının MIT’teki büyük askeri laboratuarlara, Lincoln Laboratuarı’na ve Teçhizat Laboratuarı’na (şimdiki adıyla Draper Laboratuarı’na) gittiği; ayrıca bütçesinin kalan diğer yarısının yüzde 90’ının da Pentagon’dan geldiği görülmektedir.<sup class="calibre3"><a href="../Text/istihbarat_split_200.html#footnote-245975-160" id="footnote-245975-160-backlink">[160]</a></sup> Ancak 1970’ler ile birlikte ABD’de, devletin sağladığı finansmandan, şirketlerin sağladığı finansmana geçilmesi, gizliliği arttırmış ve bu tür verilere ulaşmak daha zorlaşmıştır. Bununla beraber devlet desteğinin bu kadar yoğun bir biçimde olmasa da halen devam ettiği açıktır. Yapılan şey, önce devletin henüz pazar şartları oluşmamış ürün ve alanları, özellikle temel bilimleri kamu finansmanı ile desteklemesi, daha sonra buradaki destek ve patronajını şirketlere devretmesidir. Dolayısıyla bugün bilgi - iktidar ilişkisindeki saç ayağının birini üniversiteler, diğerini devlet oluştururken, üçüncüsünü büyük (çokuluslu) şirketler oluşturmaktadır.</p>

  <p class="normal">Chomsky’e göre, 1940’ların sonundan itibaren, Pentagon Amerika’nın sanayi politikasının örtüsü olmuştur. 1960’lar boyunca elektronikle ilgili araştırmaların yaklaşık yüzde 85’i Pentagon, NASA, Enerji Bakanlığı tarafından finanse edilmiştir. Temel bilimleri desteklerken Pentagon’un beklentisi, eninde sonunda bu çalışmalardan bir şeyler çıkacağı ve bunun da özel bir güç açısından yararlı olacağıdır. Chomsky’e göre, Amerikan ekonomisinde o zamanlar ve şimdi sübvansiyon almamış bir sektör bulmak çok zordur ve devlet ile özel sektör arasındaki simbiyotik ilişki üniversiteler ve bilimsel disiplinler üzerinde de yoğunlaşmıştır.<sup class="calibre3"><a href="../Text/istihbarat_split_201.html#footnote-245975-161" id="footnote-245975-161-backlink">[161]</a></sup></p>

  <p class="normal">Bu bağlamda Truva projesi pek çok açıdan, bilgi - iktidar ilişkisinin gerçekte ne şekilde geliştiğini ve devlet - üniversite işbirliğine nasıl dönüştüğünü bize göstermektedir. Çünkü Truva Projesi, sosyal bilimler ile doğa bilimlerini, yalnızca kullandıkları araştırma yöntemleri açısından değil, Amerikan çıkarlarına tüm dünyada hizmet etmeye yapabilecekleri potansiyel katkılar açısından da ilişkilendirmeyi amaçlayan savaş sonrası çabalardan biridir. Şubat 1951’de Dışişleri Bakanı’na sunulan Truva Projesi’nin nihai raporunda, projenin amacı, Soğuk Savaş’ın askeri olmayan boyutlarındaki mücadele için gerekli entellektüel desteğin sağlanması olarak tanımlanmıştır. Aynı derecede önemli olan bir nokta da Truva Projesi’nin, Amerikalı akademisyenler ile dış ilişkiler ve istihbarat bürokrasisi arasında kalıcı ilişkiler kurmaya katkıda bulunmayı amaçlamasıdır. Rapora göre, özellikle sosyal bilimciler ve tarihçilerin, katkısı sağlanarak, özgürlük, demokrasi ve Amerikan yaşam biçimi gibi değerlerin savaş sonrası dünyada varlığını sürdürmesi sağlanacaktır.</p>

  <p class="normal">Truva Projesi çerçevesinde hazırlanan rapor, ilk aşamada radyo frekanslarının kullanılması ile Amerikan’ın Sesi radyosunun nasıl etkin bir propaganda aygıtına dönüştürülebileceğini irdelemekte, daha sonra bu faaliyetlerin sahası içinde kalan hedef kitleleri (ki düşman -ve hatta yabancı- ulusal, etnik ve sosyal gruplarla sınırlı değildi) ele almaktadır. Sosyal bilimcilerden oluşan bir ekip, sorunu Sovyetler Birliği, Avrupa, Çin, vs. şeklinde ayırmakta, bu bölgeler hakkında kesin bir yargıya varmadan önce, acilen daha ileri düzeyde bölge araştırmalarının yapılması gereği vurgulanmaktadır. Ancak yine de kimi konularda kesin yorumlar yapılmaktan da geri durulmamaktadır.</p>

  <p class="normal">Örneğin, raporun bir yerinde, Avrupa ülkelerinin etkili bir güç olarak ABD’nin yanına çekilmesinden bahsedilirken, Avrupa ülkelerinde yapılması gereken reformlara değinilmekte, “Adenauer’ları veya Gasperi’leri desteklemeyi önermemiz durumunda, onlara mali ve sosyal reformlar yapmaları için baskı uygulamalıyız. Eğer bunu yapmazlarsa, yapacak politikacılar bulmalıyız” denmektedir. Ayrıca raporun Asya ile ilgili bölümü, daha fazla araştırma yapılması çağrısında bulunulmakta, Asya’daki “ekonomik, sosyal, psikolojik ve teknik sorunlarla ilgili araştırmalar yapmak üzere üniversitelerin sponsorluğundaki enstitülere ve programlara” çağrılar yapılmaktadır.</p>

  <p class="normal">Truva Projesi neticesinde ortaya çıkan ana raporun eklerinden birinde ise, bundan böyle ABD’de sıkça rastlanacak olan bu yeni işbirliğinin nasıl bir model haline getirileceği konusunda tavsiyelerde bulunulmaktadır. Buna göre, siyasi savaş araştırmalarına üniversitelerin de yardımcı olabileceği, üniversite kampüslerinde yeni tür araştırma enstitülerinin kurulabileceği ve üniversite personelinin ya part-time, ya da rotasyon usulü bu merkezlerde görev yaparak, resmi araştırmalara katkı yapabileceği belirtilmektedir.</p>

  <p class="normal">Nitekim bu ve benzeri öneriler sonunda etkili olacaktır. Bu kapsamda, Ocak 1952’de MIT’de bir “Uluslararası Araştırmalar Merkezi” (CENIS) kurulacak ve bu merkez Ford Vakfı ve CIA tarafından finanse edilerek, “akademik araştırmalar, kamu politikası sorunları konusuna taşınacaktır.” Ayrıca, CENIS diğer üniversiteler içindeki benzer programlar için de bir model oluşturacak, pek çok Amerikan üniversitesinde “bölge araştırmaları” ya da “karşılaştırmalı politika” adında yeni disiplinlerin ortaya çıkmasına yol açacaktır.<sup class="calibre3"><a href="../Text/istihbarat_split_202.html#footnote-245975-162" id="footnote-245975-162-backlink">[162]</a></sup></p>

  <p class="normal">Aslında ABD’ye baktığımızda daha Truva Projesi’nden önce, İkinci Dünya Savaşı’ndan hemen sonra, üniversiteler ve yönetici elitler arasında çarpıcı ilişkilerin kurulduğu görülmektedir.</p>

  <p class="normal">Özellikle “bölge araştırmaları” söz konusu olduğunda, ilk bölge araştırmaları merkezinin Stratejik Hizmetler Dairesi’nde (OSS ya da yeni adıyla CIA) oluşturulması, bu anlamda akademinin tuhaf bir gerçeklerinden biridir. 1943’te OSS’in Sovyet şubesinin Columbia Üniversitesi’ne nakledilmesi, ardından Carnegie Corporation’un 1947’de Rusya Araştırmaları Merkezi’nin kurulması için Harvard’a 740.000 dolar bağışta bulunması bu tür işbirliklerini arttırmıştır.</p>

  <p class="normal">Nitekim çok geçmeden Ford vakfı daha büyük bir para ayırarak, 1953-1966 döneminde bölge ve dil araştırmaları için 34 üniversiteye toplam 270 milyon dolar verecektir. Diamond’a göre, özellikle Harvard Rusya Araştırmaları Merkezi, CIA, FBI ve diğer istihbarat kuruluşları ile derin bir ilişki içinde faaliyetlerini sürdürmüştür.</p>

  <p class="normal">Birçok vakıf (Carnegie, Rockefeller, Ford) projeleri finanse etmek ve bazı durumlarda da CIA yardımlarını aklamak için devlet ve merkezle birlikte çalışmıştır. Foucault’un deyişiyle gücün “kılcal damarlara” dönüştüğü bu lokal noktalarda (üniversiteler ya da bu tür merkezlerde) çok sayıda ünlü bilim insanının da çalışmalara destek verdiği görülmektedir. Örneğin sosyolojide Talcott Parsons CIA destekli araştırmalara bizzat katılan önemli isimlerdendir. Parsons yanında, antropolog Clyde Kluckhohn, Harvard Rektörü James B. Conant, ünlü Rusya araştırmaları uzmanı ve 1950’lerde Amerika Siyaset Bilimleri Derneği’nin başkanlığını yapan Philip Mosely bu çalışmalara destek veren diğer önemli isimleri oluşturmaktadır. Aslında liste daha da uzatılabilir, çünkü bu faaliyetler Harvard ile sınırlı kalmamıştır.</p>

  <p class="normal">Zaten Harvard’ın Rusya Araştırmaları Merkezi, bu tür istihbarat bağlantıları ve hükümet müdahalelerinin cereyan ettiği tek yer olmuş olsa, bu bir istisna olarak dışlanabilirdi. Ancak bu durum ülkedeki tüm bölgesel programlar için bir model oluşturmuştur. Örneğin, Mosely uzun yıllar boyunca Columbia Üniversitesi Rusya Araştırmaları Enstitüsü’nde görev yapmıştı ve neredeyse 1940’ların sonundan 1970’lerin başına kadar hem kendi, hem de üyesi bulunduğu Columbia Üniversitesi gizli devlet kuruluşlarıyla işbirliği içinde bulunmuştur. Mosely, bu dönemde yani Amerika’daki bölge araştırma merkezlerinin gelişim yılları boyunca, Ford Vakfı’nın da merkezi yöneticilerinden biri olmuştur. Vakfın, CIA ile birlikte araştırma desteği vereceği çalışmaların belirlenmesinde Mosely aktif olarak görev almıştır. Destek verilen çalışmalara ve isimlere bakıldığında bunların daha sonraları “modernleşme çalışmaları” ve “karşılaştırmalı politika” alanında yayınlanan en önemli çalışmalar olduğu anlaşılacaktır.<sup class="calibre3"><a href="../Text/istihbarat_split_203.html#footnote-245975-163" id="footnote-245975-163-backlink">[163]</a></sup></p>

  <p class="normal">Christopher Simpson’un gizliliği kaldırılan belgeler üzerinde yaptığı araştırmaya göre, vakıflar, üniversiteler ve devlet istihbarat kuruluşlarının bu iç içeliği, sosyal bilimlerine tamamına yayılmıştır. Uzun yıllar, devletin parası (ki böyle olduğu kamuoyu önünde her zaman itiraf edilmemektedir) Paul Lazarsfeld’in Columbia Üniversitesi’ndeki Uygulamalı Toplumsal Araştırmalar Bürosu’na, Hadley Cantril’in Princeton’daki Uluslararası Sosyal Programlar Enstitüsü’ne, Ithiel’de Sola Pool’un MIT’deki CENIS programına akıtılmıştır. Söz konusu kamu kaynakları bu ve benzeri kurumların yıllık bütçelerinin %75’inden fazlasını oluşturmuş, 1952’deki resmi araştırmalar, o zaman için sosyal bilimlere verildiği bildirilen kamu fonlarının, tam %96’sının ABD ordusundan geldiğini göstermiştir.<sup class="calibre3"><a href="../Text/istihbarat_split_204.html#footnote-245975-164" id="footnote-245975-164-backlink">[164]</a></sup></p>

  <p class="normal">Truva Projesi ve ardından büyük üniversitelerde kurulan Pentagon-CIA destekli Araştırma Enstitüleri, hızla ABD’nin ulusal ve uluslararası çıkarlarının ihtiyaç duyduğu bilgi “üretimine” başlayacaklardır. Bu çalışmalar esnasında ortaya çıktığı üzere bilim insanları da en az bürokratlar kadar bu araştırmaların içinde bulunmaya heveslidirler. Bilim insanlarının bu kadar istekli olmalarının altında yatan sebep, öncelikle kamu fonlarının araştırmalar esnasında cömertçe dağıtılmasıdır. Bu tür bir gelir, akademik hayatta pek çok bilim insanı için oldukça rahatlatıcı olmaktadır. Ayrıca bu araştırmalar esnasında yazdıkları kitaplar ve makaleler, bu kesim için bilimsel bir şöhretin kapılarını da açmaktadır. Yazıları “kolayca” en ünlü dergilerde basılabilmekte, fikirleri sık sık kamuoyunun önüne getirilmektedir. Ülkedeki şöhretli ve “objektif - hakemli” dergiler, devlet desteğini almış bu çalışmaları basmak için birbirleriyle yarışmaktadırlar. Bu kuşağın zamanla Sosyal Bilimlerdeki en ünlü isimleri içinden çıkaracağı, örneğin, Huntington gibi ünlü politik bilimcileri ve onların tezlerini gündeme taşıdığı görülecektir.</p>

  <p class="normal">Ancak bu projelerin bir kısmında, ciddi fiyaskolar da yaşanmıştır. Bunlardan en ünlüsü Camelot Projesidir. Camelot Projesi, 1963’te Savunma Bakanlığı’nın sponsorluğunda gerçekleştirilen ve Üçüncü Dünya Devrimi ve kalkınmasını öngörme ve kontrol etmede davranış bilimleri uzmanlarını kullanan büyük bir projedir. Camelot, aynı zamanda psikolojinin kamuoyu önündeki yükselişini de belgelemektedir. Bu bağlamda, 1945 ile 1960’ların ortaları arasında Amerikan ordusu, ülkenin psikolojik araştırmalarının kesinlikle en büyük sponsoru olmuştur. Psikolojik ve davranışsal bilgi birikimini doğrudan dış politika ve askeri eylem diline tercüme etme amaçlı büyük bir çaba olarak Camelot, dünyanın gelişmekte olan ülkelerindeki toplumsal değişmenin politik açıdan önemli boyutlarını öngörmeyi ve etkileme imkânını sağlayacak genel bir sosyal sistem modelinin mümkün olup olmayacağını araştırmıştır.</p>

  <p class="normal">Ancak üçüncü dünya ülkelerinin “kültürel mühendisliği”nde “paramiliter” psikoloji için büyük bir rol oynaması beklenen bu projenin Şili’deki ayağı deşifre edildiğinde, projenin “Ulusal Bilim Vakfı (NSF)” tarafından değil, ABD Savunma Bakanlığı’na bağlı “Özel Operasyonlar Araştırma Teşkilatı (SORO)” tarafından finanse edildiği ortaya çıkacaktır. Bunun üzerine Şili Senatosu özel bir oturumda bu faaliyeti kınayacak ve projeyi bilim maskesi takmış bir “Yankee casusluk planı” olarak değerlendirecektir. Şili’deki bu gelişmeler ve projenin ifşa olmasıyla Washington’a yağan protestolar ile aleyhte yazılar nedeniyle, Savunma Bakanı McNamara 8 Temmuz 1965’te projeyi iptal edecektir. Bununla beraber, skandal Savunma Bakanlığı’nın benzer projelere yaptığı finansman desteğinde hiçbir azalmaya yol açmamıştır.</p>

  <p class="normal">Şili’deki skandalın patlak vermesinden yaklaşık iki hafta sonra Brezilya’da benzer bir proje açığa çıkarılmıştır. Ve çok geçmeden Kolombiya’da (Simpatico Projesi) ve Peru’da (Görev Operasyonu) adı altında yeni projeler Savunma Bakanlığı tarafından yürürlüğe konmuştur. Ancak daha ilginç olanı, Camelot’un iptalinden neredeyse on yıl sonra, 1973 yılında, sosyalist eğilimli Salvador Allende hükümetine karşı CIA’nin sponsorluğundaki gizli darbede Camelot’un izlerinin görülmesidir.<sup class="calibre3"><a href="../Text/istihbarat_split_205.html#footnote-245975-165" id="footnote-245975-165-backlink">[165]</a></sup></p>

  <p class="normal">Bu gelişmeler yanında üzerinde özellikle durulması gereken bir husus da yürürlüğe konan bu projelerin ve alan araştırmalarının daha sonraki yıllarda ABD’de çalışacak yeni akademik kuşağın oluşumuna yaptığı etkidir. Çünkü söz konusu çalışmaların pek çoğunda üniversite öğrencileri de direkt olarak kullanılmıştır. Üçüncü dünya ülkelerinde geleneksel iletişim araçlarının (radyo, gazete, TV vs) çoğu engellendiği ya da teknik yetersizliklerden bulunmadığı için, geriye sadece “yüz yüze iletişim” imkânı kalmıştır. Bu çerçevede, hayatlarının iki ila dört yılını bu ülkelerin halklarıyla yakın şahsi temas içinde geçirmeye istekli ve buna muktedir bir Amerikan gençleri grubunun yaratılmasına çalışılmıştır.<sup class="calibre3"><a href="../Text/istihbarat_split_206.html#footnote-245975-166" id="footnote-245975-166-backlink">[166]</a></sup></p>

  <p class="normal">Kennedy-Johnson yıllarında hızlı bir büyüme kaydeden bu üniversiteli gençlik grupları, “Barış Gönüllüleri” adı altında dünyanın çeşitli bölgelerinde ABD adına hizmet vereceklerdir. 1960’larda ülkelerine geri dönen Barış Gönüllülerinden insanlar, sıklıkla lisansüstü alan araştırmaları programlarına devam etmişler ve akademik kariyer yapmışlardır. Ancak ilginçtir, bu kişilerin tutumları ilk gençlik yıllarındakine göre büyük oranda farklılaşmış, ABD’den üçüncü ülkelere uzanan iktidar-meşruiyet ilişkilerini, tersinden yorumlamaya başlamışlardır. Wallerstein’ın “Soğuk Savaş Dönemi Alan Araştırmalarının Öngörülemeyen Sonuçları” adlı makalesinde belirttiği bu durum, pratikte bu grupların 1968’deki üniversite isyanlarında binaları ilk işgal eden gruplar olmasına yol açacaktır.<sup class="calibre3"><a href="../Text/istihbarat_split_207.html#footnote-245975-167" id="footnote-245975-167-backlink">[167]</a></sup></p>

  <p class="normal">1990’lara gelindiğinde, ABD’de ve uluslararası sistemin etkin güç merkezlerinde, iktidar ve bilginin iç içeliği halen geçerliliğini korumaktadır. Özellikle bilgi teknolojisindeki hızlı değişim ve bilgisayar (internet) ortamının yarattığı sanallıklar (virtual reality), çok daha gerçekçi ve etkileyici boyutlara ulaşmıştır. Ayrıca bugün de devletin eğitim ve bilgiye ihtiyacı olduğunu savunan, istihbarat işlevini ön plana geçirmeye karar veren ve burs alanların bursların bedeli olarak devletin ulusal güvenlik kuruluşlarıyla ortak çalışmalar yürütmesini düşünen önemli bir kesim vardır.</p>

  <p class="normal">ABD’de 1992 yılında çıkartılmış olan “Ulusal Güvenlik Eğitimi Yasası (NSEA)” ile üniversitelere yeni burslar için fon ayrılması ve “ulusal güvenlik görevleri olan Amerikan bakanlık ve kuruluşlarında çalışmak için çok yoğun bir başvuru yaratılması” amaçlanmaktadır.<sup class="calibre3"><a href="../Text/istihbarat_split_208.html#footnote-245975-168" id="footnote-245975-168-backlink">[168]</a></sup> Yasanın 3. maddesinde açıkça yer alan bu husus, bir anlamda üniversitelerden, özellikle lisansüstü - doktora düzeylerinde eleman devşirilmesini kolaylaştırmakta, bu tür girişimlerin önünü açmaktadır. Bu yasaya ek olarak ABD’deki düşünce kuruluşları (think-tanks) ile uluslararası şirketler arasında çok uzun yıllara dayanan bir işbirliği olduğu düşünüldüğünde, bilginin kurgulanması konusunda ele aldığımız üçlü saç ayağının (devlet - üniversite - özel sektör) bir kez daha karşımıza çıktığını görebiliriz. Böylece, “güç” ve “paranın” önce konularını bulduklarını, daha sonra bilimsel araştırma alanlarını (yani bilgiyi) şekillendirdiklerini söyleyebiliriz.</p>

  <p class="normal">Bilgi ve iktidar ya da devlet ve üniversite arasındaki etkileşim, sosyal, ekonomik ve politik hayatta oldukça belirleyici olabilmektedir. Bu varsayım, bize entelektüelin politik bir işlevi (hatta kendini bağlı saydığı iktidara sorumluluğu) olduğunu hatırlatmaktadır. Çünkü gerçek dünya yalnızca olgulardan oluşmamakta, hatta Nietzsche’ye göre olgular zaten hiç var olmamaktadır. Mutlak hakikatler birer yanılsamadan ibaret kaldığında, zayıf gözlemler temelinde kurguladığımız sabiteler, hiyerarşik güç ilişkilerinden bağımsız ortaya çıkamamaktadır. Hakikatin yoruma bağlı ve birden çok olduğu bir dünyada bilgi, ancak onu oluşturabilecek kudrete sahip olanlar tarafından belirlenmektedir. Bu belirlenişin “rafine” ya da çok açık ve kaba görünümler kazanması, bilginin güç karşısındaki duyarlılığını zayıflatmamaktadır. Bilginin böylesine esnek, değer yüklü ve yorumlanabilir oluşu bizce entelektüelin hem kendi konumlanışını yeniden düşünmesini, hem de objektif bilgi kavramının ne ölçüde geçerli olduğunu sorgulamasını gerektirmektedir. Uluslararası sistemin merkezinde bulunan gelişmiş devletlerde biçimlendirilen bilgi zincirlerine asılıp kalmanın, buradan aktarılan bilgiyi koşulsuz olarak kabullenmenin toplumumuza faydası olduğunu söylemek zordur.</p>

  <p class="normal">Genelde bilimin ve özellikle sosyal bilimlerin sürprizlere açık yapısı, modeller ya da teorilerin ancak temellendikleri vakalar (case) çerçevesinde anlamlı olduklarını kabul etmemizi, ulusumuzu ilgilendiren olaylarda kendi bilgi ağımızı oluşturmamız gereğini düşündürmektedir.</p>

  <p class="normal">Küresel anlamda iddialı olmasa da kendi bölgesinde büyük güç olmaya yeltenen Türkiye’nin halen bir Ermeni, Helen ya da İbrani Araştırma Enstitüsüne sahip olmayışı, üniversitelerimizde yabancı dil öğretiminin büyük oranda İngilizce’ye endekslenmesi, Rusya, Kafkaslar, Balkanlar veya Orta Doğu’da alan araştırmalarının devlet eliyle ya da Türkiye’nin saygın özel sektör kuruluşlarına kurdurulacak vakıflar aracılığıyla desteklenmemesi anlaşılır değildir. Bugün dünyanın saygın ve güçlü devletlerinin bilim adına izledikleri yol, yalnızca Aydınlanma devriminin parlak, rasyonel ve görünür olguları üzerinden değil, aynı zamanda “ilkel” diye nitelenen, etnik, dinsel metaforlarla yoğrulmuş, çıplak güç mücadeleleriyle biçimlenmektedir.</p>

  <p class="normal1">İngiltere’de Üniversitelerde İstihbarat Çalışmaları</p>

  <p class="normal">Siyaset bilimciler tarafından yapılmış İngiliz iç ve dış politikasına ilişkin çalışmalar, genellikle hükümete yakın think tank kuruluşları veya enstitülerin çatısı altında yapıldığı için istihbarat ve İngiliz gizli servisleri gibi konulara girilmekten kaçınıldı. Siyaset Bilimi bölümlerinde uzun yıllar suskunluk korunarak gizli servisler konusu değinilmekten bile uzak kalınan bir konu olma özelliğini sürdürdü.</p>

  <p class="normal">Konuların “çocukların önünde konuşulmaması gereken” bir alana işaret ediyor oluşu kadar, hiç kimsenin konu hakkında konuşamayacağının düşünülüyor oluşu da akademisyenlerin ve uzmanların uzak durmalarına neden olan başka bir faktördü. Ayrıca 1970’lerin sonlarına kadar arşivlerin 1945’e kadar olan kısmının bile kapalı oluşu da konuya yönelik çalışmaların kısırlığında çok etkili oldu.</p>

  <p class="normal">1986’da Intelligence and National Security adında disiplinler arası akademik bir derginin yayın hayatına girişi ile hareketlenen alan 1990’ların başından itibaren akademik ilgide bir patlama yaşadı. İstihbarat ve iç güvenlik eksenli akademik çalışmalar 1990’larda üniversitelerde hızla gelişen bir alan haline geldi. Günümüzde hükümetler, uluslararası kuruluşlar ve şirketler her zamankinden daha çok istihbarat ve güvenlik konularına hakim personel ihtiyacı hissetmektedir. Özellikle 11 Eylül ve Irak Savaşı sonrası istihbarat ve güvenlik konularına ilginin daha da yoğunlaşması gizli servisler, istihbarat ve güvenlik konulu dersleri, tarih, siyaset bilimi ve uluslararası ilişkiler bölümlerinde master ve lisans düzeyinde programların ayrılmaz bir parçası konumuna yükseltti. Ayrıca birçok hukuk fakültesinde master ve doktora düzeyinde güvenlik ve istihbarat temini ile sivil özgürlükler arasındaki gerilimi inceleyen dersler verilmektedir.</p>

  <p class="normal">Halihazırda akademik bir disiplin olarak istihbarat çalışmaları; Galler Aberystwyth Üniversitesi Tarih ve Uluslararası Politika bölümlerinde; Londra Üniversitesi King’s College Savaş Çalışmaları ve Güvenlik Çalışmaları bölümlerinde; Salford Üniversitesi Siyaset Bilimi ve Tarih bölümlerinde; Birmingham Üniversitesi Amerika ve Kanada Çalışmaları bölümünde; Cambridge Üniversitesi Tarih bölümünde; Edinburgh Üniversitesi Tarih bölümünde; Londra Queen Mary Üniversitesi Tarih bölümünde; Liverpool John Moores Üniversitesi Sosyal Bilimler Okulu’nda; Nottingham Üniversitesi Siyaset Bilimi bölümünde; Reading Üniversitesi Tarih bölümünde ve Sheffield Üniversitesi Tarih bölümünde yürütülmektedir.</p>

  <p class="normal">Bu üniversitelerden, ilk dördü istihbarat ve güvenlik konularında özel master programlarına sahiptir. Tüm bu bölümlerden daha kapsamlı olarak 2003’te Brunel Üniversitesi’nde kurulan Center for Intelligence and Security Studies, master ve doktora programı yürütmektedir. Ayrıca İngiltere’de Uluslararası İlişkiler bölümünün ilk olarak kurulduğu Galler Aberystwyth Üniversitesi’nde lisans düzeyinde bölüm altında istihbarat çalışmaları ayrı bir program olarak yürütülmektedir.</p>

  <p class="normal">İngiltere’de tüm siyaset bilimcileri toplayan bir çatı organizasyon olan the Political Studies Association’un altında 1993’te Güvenlik ve İstihbarat Çalışmaları grubu kurularak istihbarat ve güvenlik konularında çalışan akademisyenler bir araya geldi. Bu grup günümüzde İngiltere’de istihbarat ve güvenlik konularında akademik çalışmaların ana adresi konumundadır.</p>

  <p class="normal">İngiltere’de istihbarat çalışmaları alanında akademisyenlerin daha çok üzerinde durduğu konular ve projeler, 11 Eylül sonrası gelişen olaylar çerçevesinde şekillenmekte ve Irak Savaşı ve istihbarat, terörizmle mücadelede istihbarat ve terörizm karşıtı mücadelede istihbarat işbirliğinin arttırılması gibi konular üzerinde odaklaşmaktadır. Özellikle Irak Savaşı’na giden yolu açan Kitle İmha Silahları hakkındaki istihbarat raporları üzerine birçok çalışma yapılmıştır. Ayrıca, 11 Eylül ve özellikle de Irak Savaşı sonrası Anglo-Amerikan istihbarat işbirliği, hakkında birçok projenin yürütüldüğü sıcak konulardan biridir. Benzer şekilde, Avrupa Birliği düzeyinde istihbarat işbirliği potansiyelleri ve ortak bir organizasyon olasılığı gibi projeler üzerinde de çalışılmaktadır.</p>

  <p class="normal">Bir diğer konu da terörist paramiliter örgütlerin istihbarat kaynaklarıdır. Günümüzde terörist paramiliter örgütlerin sofistike istihbarat, karşı istihbarat ve güvenlik sistemleri geliştirdiği göz önüne alınarak bu tür grupların istihbarat üretim mekanizmalarının sistemik analizi üzerinde de durulmaktadır. Bunların dışında daha genel düzeyde, istihbarat örgütlerinde organizasyon kültürünün ulusal güvenliğin sağlanması üzerindeki etkisi ve istihbarat zaafiyeti gibi konular da akademik düzeyde istihbarat çalışmaları alanında ilgilenilen konular arasındadır.</p>

  <p class="normal">Londra bombalamalarının istihbarat eksikliğini net olarak ortaya çıkardığı düşünülecek olursa, uygulama alanında istihbarat ve güvenlik konularına çok daha fazla önem verileceği ve bütçeden ayrılan payın çok daha artacağı beklentisinin yanısıra akademik düzeyde de konuya ilginin yoğunlaşacağı ve istihbarat çalışmalarının önümüzdeki on yıla damgasını vuracağını söylemek kehanet olmasa gerek.</p>

  <p class="normal1">“44 bilim adamı ajan çıktı”</p>

  <p class="normal">Parlamento kararıyla kurulan ve bugünkü devlet kurumlarında çalışanların geçmişini araştıran komisyon, Bulgaristan Bilimler Akademisi’ndeki araştırmasının sonuçlarını açıklıyor. Komisyonun resmi internet sitesinden kamuoyuna yapılan duyuruda, BAN’ın en üst düzeydeki 348 yetkilisinin geçmişinin araştırıldığı ve bunlardan 44’ünün, komünizm döneminde siyasi poliste “ajan” veya “muhbir” sıfatıyla çalıştığının tespit edildiği bildiriliyor.</p>

  <p class="normal">Komisyonun araştırmaları sonucu komünist ajan olduğu belirlenen BAN Tarih Enstitüsü Genel Müdürü Prof. Georgi Markov, basına yaptığı açıklamada, geçmişinden hiç utanmadığını belirterek, “Bu benim için yeni haber değil. Geçmişte ajanlık yaptığım gibi bugün de yapmaya devam ediyorum.” diyor.</p>

  <p class="normal">Bulgaristan yasaları, eski komünist ajanların, devlet kurumlarında çalışmalarına yasak getirmiyor, ancak bu kişilerin isimleri ve dosyaları kamuoyuna açıklanıyor.</p>

  <p class="normal1">Türkiye Üniversiteleri ve İstihbarat</p>

  <p class="normal">Başta ABD olmak önde gelen üniversiteler istihbarat yapılanması ile lisans, yüksek lisans ve doktora eğitimi ile ülke güvenliğine katkı sağlarken, Türkiye’de istihbarat üniversite ilişkisi adeta kınanır durumdadır.</p>

  <p class="normal1">“YÖK rektörlerden öğretim üyeleri</p>

  <p class="normal1">hakkında istihbarat çalışması yapıyor”</p>

  <p class="normal">YÖK Başkanı tarafından 17 Aralık 2003’te hazırlanan yönerge gereği olarak rektörlere “Gizli” başlıklı talimat gönderilir. Tüm üniversitelere gönderilen talimatta, rektörlerden Mart ve Ağustos aylarında istihbarat çalışmalarına hız verilmesi, Eylül ayında ise ‘suçlu’ bulunan öğretim üyeleri hakkında yasal işlem yapılması istendi. Talimatta ayrıca rektörlerin yıl boyunca yapması gereken faaliyetler ay ay sıralanıyor. Gizli yönergeyi öğrenen akademisyenler şaşkınlığa uğrarken, Üniversite Öğretim Üyeleri Derneği Başkanı “ibretlik yönerge” nitelemesini yapar.</p>

  <p class="normal1">Üniversitelerde Etki Ajanları</p>

  <p class="normal">Türkiye’nin birçok üniversitesi, ABD ve Avrupa üniversiteleriyle işbirliğine gitmektedir. Bilimsel ve teknik yardımlaşma amacıyla sürdürülen bu ilişkiler aynı zamanda istihbarat ağı içinde birer araç haline gelmiştir.</p>

  <p class="normal">World Skills International<sup class="calibre3"><a href="../Text/istihbarat_split_209.html#footnote-245975-169" id="footnote-245975-169-backlink">[169]</a></sup> ve EuroSkills<sup class="calibre3"><a href="../Text/istihbarat_split_210.html#footnote-245975-170" id="footnote-245975-170-backlink">[170]</a></sup> yanında Skills Türkiye, Avrupa Üniversiteler Birliği (EUA), Hayat Boyu Öğrenme-Leonardo da Vinci Programı, Socrates Erasmus &amp; AKTS<sup class="calibre3"><a href="../Text/istihbarat_split_211.html#footnote-245975-171" id="footnote-245975-171-backlink">[171]</a></sup> programları üniversitelerde eğitim, öğrenci ve öğretim üyesi değişimi adı altında ajan devşirme organizasyonlarıdır.</p>

  <p class="normal">Öğrenci ve öğretim üyeleri arasında tespit edilenler bir süre sonra o ülkenin istihbarat ağının birer temsilcisi haline gelmekte belirli ücretle o ülke adına çalışmalar yürütmektedir. Bu ya bilimsel çalışma altında o ülke ile ilgili bir alanla ilgili çalışma olmakta ya makale ya kitap şeklinde ortaya çıkmaktadır. Kişi bilinçli ya da bilinçsizce istihbarat ağının birer parçası haline gelebilmektedir. Kökeni belirsiz, kimlik sorunu yaşayanlarla, dönmeler gönüllü işbirliğine yönelmektedirler. Etki ajanı ya da yönlendirebilen ajanlığı gönüllü kabul eden akademisyenlerin oranı her geçen artmaktadır. Bu şekilde devşirilen ajanların o istihbarat örgütüne maliyeti düşük olmaktadır. Hemen her ülke istihbarat örgütü bu yolu benimsemiştir.</p>
</body>
</html>
