<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-2.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1">BÖLÜM 1</p>

      <p class="res2" xml:lang="pt-BR"><img alt="5.png" class="image" height="11" src="../Images/5_fmt.jpeg" width="463" /></p>

      <p class="anabaslik" id="toc_marker-2">“KÜRESELLEŞME” NEDİR?</p>

      <p class="res3" xml:lang="pt-BR"><img alt="4.png" class="image" height="29" src="../Images/4_fmt.jpeg" width="58" /></p>

      <p class="paragraf-1"><span>Biçimsel bir anlamda düşünüldüğünde hiçbir kelime insanlığın ona verdiği anlam dışında kendiliğinden içkin bir anlam taşımaz elbette. Ama kelimelere anlamını insanlık verir, tekil insanlar değil. Bunun anlamı, kelimelerin kullanıldığı tarihsel/kültürel/ideolojik bağlamda belirli bir içerik yüklendiği, sözlük anlamının yanı sıra önemli yan anlamlar kazandığı, dolayısıyla masum ve tarafsız olmadığıdır. “Küreselleşme” üzerine yapılan tartışmalarda bunun mutlaka göz önüne alınması gerekiyor.</span></p>

      <p class="paragraf-1"><span>Bu bağlamda, “küreselleşme” üzerine iki yanlıştan kaçınmak gerekiyor. Bunlardan biri, “küreselleşme” teriminin, kullananın istediği içeriği yükleyebileceği basit bir sözcük olduğu yolunda bir tutumdur. Popüler, günlük kullanımda kimi insanlar kelimeye rastgele anlamlar yüklüyor olabilir, ama 1990’lı yıllardan bu yana bütün sosyal bilim dallarında temel kavram haline gelmiş olan bu terim o alanda çok belirgin bir anlam ve bir dizi yan anlam taşıyor. Bu yüzden küreselleşme sözcüğü rastgele kullanılamaz, kullanılmamalıdır. “Küreselleşme” diyen, muhatabının kafasında derhal bir dizi teorik, ideolojik, politik anlam ve yan anlamı canlandırmayı göze almış demektir.</span></p>

      <p class="paragraf-1"><span>İkinci tür bir yanlış, masal ya da efsane türünden bir küreselleşme ile gerçek küreselleşmeyi, “küresel lafazanlık” ile ciddi bilimsel teoriyi birbirinden ayıran yaklaşımdır. Bu yaklaşım da ilkiyle aynı nedenlerle yanlıştır. Küreselleşmenin özgül bir anlamı vardır. İster ciddi teori, ister lafazanlık, küreselleşme kavramı gerçek savunucularınca bu özgül belirlenimler çerçevesinde kullanılmıştır. Dolayısıyla kavramı bu özelliklerden soyutlayarak kullanmak, tartışmayı semantik problemler dolayısıyla güçleştirmekten başka bir işe yaramaz.</span></p>

      <p class="paragraf-1"><span>Küreselleşmeyi tanımlayan bazı öğeler, bu kelimeyi bilimsel bir kavram haline getirmiş, bilimsel kavramın olmazsa olmaz içeriği olarak tescil edilmiştir. Kısacası, teşbih yerindeyse, küreselleşmenin ihtira beratı (patent hakkı) satılmıştır: Artık kimse kavramın içini kendi istediği gibi doldurmamalıdır.</span></p>

      <p class="paragraf-1"><span>Kavramın özgül içeriğini tanımlamaya, ters yönden başlayalım: Önce bu özgül içeriğin ne olmadığını ortaya koyalım. “Küreselleşme” kavramı farklı alanlarda bizatihi dünyanın bütünleşmesini anlatmak için</span> <span class="char-style-override-15">kullanılmamalıdır</span><span>. Bütünleşme, küreselleşmenin berisinde yer alan bir kavramdır. Diyalektiğin terimleriyle konuşacak olursak, bütünleşme içeriktir (tözdür), küreselleşme biçim. Küreselleşme teorisi bu içeriğin mutlaka bu biçimi alması gerektiğini savunan, içerik ile biçimi ayrılmaz biçimde birbirine bağlayan, hatta özdeşleştiren bir teoridir. Bu yüzden teorinin ileri sürdüğü biçimin doğruluğuna inanmayan ama arı anlamında bütünleşmeyi vurgulamak isteyen biri küreselleşme kavramına başvurmamalıdır. Bütünleşme olgusuna küreselleşme adını verebilmek için ek özgül belirlenimler gerekir.</span></p>

      <p class="paragraf-1"><span>Bu özgül belirlenimler arasında küreselleşme teorisi açısından vazgeçilmez, olmazsa olmaz unsur, ulus devlete ilişkin tezdir. Bu tez çok kısa bir biçimde ifade edilebilir. Ulus devletin tarihsel işlevi sona ermiştir, artık hiçbir önemi yoktur, yakında ortadan kalkacaktır. Kısacası, küreselleşme kavramı, ulus devletin sonu fikrinden bağımsız olarak tanımlanamaz. Bir bakıma bu fikir küreselleşme teorisinin yüreğidir. Çünkü küreselleşme teorisinin amacı ulus devletin bir işe yaramayacağını, küreselleşme fırtınasının herkesi önüne katıp götüreceğini ortaya koymaktır; politik vargısı da ulus devletin küreselleşme diye anılan süreci yavaşlatacak, engelleyecek, durduracak hiçbir müdahalede bulunmamasını savunmaktır. Dolayısıyla, küreselleşme tartışmasının ilk ve belirleyici adımı ulus devletin tarihsel işlevinin gerçekten sona erip ermediğinin, ulusal birimlerin dünya ekonomisinde bir rolü olup olmadığının açıklığa kavuşturulmasıdır. Aşağıda küreselleşme teorisinin bu konuda ileri sürdüğü her tezin yanlış olduğunu ortaya koyacağız.</span><span class="dip"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="paragraf-1"><span>Küreselleşme teorisinin “ulus devletin sonu” fikri ile iç içe geçmiş olduğunu birçok alıntı ile ortaya koymak mümkün. Biz okuru bir dizi alıntı ile sıkmak yerine, küreselleşmenin en önemli düşünürlerinden olan David Held ve Anthony McGrew’un, bu alanda yazılmış birçok önemli makaleyi bir araya getiren bir derlemeye yazdıkları önsözde küreselleşme literatürünün bütünü için yaptıkları nitelemeyi aktaracağız. Yazarlar, her literatürde olduğu gibi, küreselci literatürde de birçok farklı fikre rastlandığını belirttikten sonra şöyle diyorlar:</span></p>

      <p class="Alinti" xml:lang="en-GB">Yine de, küreselci yorumda toplumsal hayatın ve dünya düzeninin örgütleyici ilkelerinin önemli ölçüde yeniden yapılanmasını da kapsayan bir küresel değişim merkezi fikirdir. Küreselci literatürde bu değişimin üç boyutu tespit edilir: Sosyoekonomik organizasyonda hâkim kalıpların, teritoryal ilkenin ve iktidarın dönüşmesi.<span class="dip" style="font-size:0.73em;"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-1"><span>Bunlardan ilki, yazarlar tarafından “yeni uluslararası toplumsal organizasyonun olanaklılığı” olarak, ikincisi, “bir ülkenin toprağı ile sosyoekonomik ve politik mekân arasındaki ilişkinin yeniden yapılanması” olarak nitelenir. Bu ikinci değişim şu biçimde de ifade edilir:</span></p>

      <p class="Alinti" xml:lang="en-GB"><span xml:lang="tr-TR">... modern sosyal ve politik organizasyonun teritoryal ilkesine dolaysız bir meydan okuma. Bu ilke toplum, ekonomi ve politik birimin dışlayıcı ve sınırları belli bir ulusal toprak ile dolaysız karşılıklılığını varsayar.</span><span class="dip" style="font-size:0.73em;" xml:lang="tr-TR"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf-1"><span>Görüldüğü gibi bütün küreselci literatürün ortak özelliği, küreselleşmenin ulus devlet biriminin artık toplumsal örgütlenmede bir birim olarak anlamına “meydan okuma” olduğu türünden bir yargıya dayanmasıdır.</span><span class="dip"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="paragraf-1"><span>Küreselleşme tartışmasının ikinci önemli konusu, kapitalizmin tarihinde “küreselleşme” adı verilebilecek yeni bir aşamaya geçilip geçilmediğidir. Bu konuda literatürde inanılmaz bir kafa karışıklığı hüküm sürmektedir. Aynı düşünürler küreselleşmenin bir “masal” ya da “efsane” olduğunu söyledikten sonra, küreselleşmeyi yeni bir tarihsel aşama olarak niteleyebilmektedirler. Bu sorun da aslında doğrudan doğruya ulus devlet sorunu ile bağlantılıdır.</span></p>

      <p class="paragraf-1"><span>Nihayet küreselleşme tartışmasının püf noktalarından biri de kaçınılmazlık tezidir. Bu tezi de aşağıda ayrıntılı biçimde ele alacak, bu bağlamda aynı zamanda küreselleşme tartışmasında oldukça çapraşık bir sorun oluşturan bölgesel bütünleşmeler ve bunların üzerinde yükselen devlet ya da ön-devlet yapılarının karakteri ve tarihsel anlamı üzerinde duracağız.</span></p>

      <p class="paragraf-1"><span>Ulus devletin sonu tezinin küreselleşme teorisinin yüreğini oluşturduğunu söyledik. Şimdi öncelikle bu tezin küreselleşme teorisyenleri tarafından nasıl gerekçelendirildiğine bakarak ileri sürdükleri argümanların doğruluk derecesini sınayalım.</span></p>

      <p class="paragraf-1"><span>Ulus devletin önemini neden yitirdiğini küreselciliğin teorisyenlerinden öğrenmek isteyenlerin işi gerçekten zordur. Küreselci literatürde bu konuda tam bir kafa karışıklığı hüküm sürer. Aynen “küreselleşme” kavramını çağdaş dünyanın bütün kapılarını açacak bir maymuncuk gibi kullanan politikacılar ya da medya gibi, küreselleşme teorisyenleri de, muhtemelen her şeyin aşikâr olduğu duygusuyla, ulus devletin aşıldığını neredeyse varsayarlar. Ortaya attıkları argümanlar, kullandıkları kavramlar hem iyi tanımlanmamıştır, bulanıktır, hem de her an birbirine karışır. Sonunda ortaya insanın yolunu kaybedeceği bir dehliz çıkar.</span></p>

      <p class="paragraf-1"><span>Örnek olarak Marksist kökenli iki teorisyenin, Türkiye’den Çağlar Keyder’in ve Britanya’dan Nigel Harris’in argümanlarını alalım. Keyder (kendisi gibi düşünmeyenleri “arkaik” ilan etme dışında) hiçbir konuda söylediklerinden emin değildir, söylediklerini kanıtlama zahmetine de girmez. Geçmişte kalan dünya sistemini tanımlarken, “</span><span class="char-style-override-15">görünüm olarak</span> <span>ulusal kapitalizmlerin eklemlenmesiyle ortaya çıktığını” belirtir. Bugünkü durumu betimlerken ise şunları söyler: “Şimdiye kadar az veya çok ulus devletler ile beraber gelişmiş bir ekonomik sistem, şimdi kendine yeni çerçeve arıyormuş gibi bir</span> <span class="char-style-override-15">görünüm var</span><span>.” Keyder anlaşılan görünüm ile gerçek arasında karar verememiştir. Buna rağmen, gayet iddialı biçimde kapitalizmin “artık uluslararası değil, küresel” olduğunu iddia eder. Ardından bunu kanıtlayabilmek için yapabildiği tek şey...üst üste sorular sormaktır! Bu aşamada verebildiği tek kanıt, “bütün dünyada birden karar veren,</span> <span class="char-style-override-15">her ülkeyi</span> <span>potansiyel üretim alanı ve pazar olarak gören, kendi hareketliliğine engel tanımayan şirketler”dir.</span><span class="dip"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-1"><span>Görüldüğü gibi Keyder “ülke”lerden söz etmektedir, ama bu ülkelerin varlığının sermayenin uluslararası hareketine etki yapıp yapmadığına bakmaksızın ulus devletin sonunu ilan eder.</span></p>

      <p class="paragraf-1"><span>Nigel Harris’e gelince, yıkılmadan önce Sovyetler Birliği’ndeki sosyoekonomik sistemi devlet kapitalizmi olarak niteleyen Tony Cliff okulunun bu mensubu, ulus devletin bitişini ilan etmek için bir çifte karışıklığa başvurur. Bir yandan, ulusal ekonomi kavramı ile iç pazara dönük (“ithal ikameci”) sermaye birikimini özdeşleştirmekle kalmaz (bunun yanlış olduğunu aşağıda göreceğiz), iç pazara dönük sermaye birikimini de kapalı ekonomi, kendine yeterlilik ya da otarşi ile karıştırır. Harris’in ulusal ekonomisi, “yabancı sermayeye ve teknolojiye marjinal bağımlılığı olan, prensipte dünya ekonomisinin mikrokozmosu olan bir yapıdır.”</span><span class="dip"><a class="footnote-link" href="#footnote-225-6" id="footnote-225-6-backlink">6</a></span> <span>Emperyalizme bağımlı, azgelişmiş ülkeler için düşünüldüğünde, “ithal ikameci sanayileşme” olarak anılan iç pazara dönük sermaye birikimi hiçbir biçimde bu özellikleri taşımaz. Bu iç pazara dönük birikim tarzının, geçmişte “montaj sanayii” olarak adlandırılması bile “ulusal ekonomi”nin ne denli dışa bağımlı olduğunu kanıtlamak için yeter de artar bile. Emperyalist ülkelere gelince, sorun burada daha da vahim bir durum alır çünkü Keynesçi uzun genişleme döneminde bile emperyalist ekonomiler (özellikle Batı Avrupa ülkeleri) sermaye ve meta akımları dolayımıyla dünya ekonomisiyle önemli bir bütünleşmeyi zaten yaşıyorlardı.</span></p>

      <p class="paragraf-1"><span>Harris’in yarattığı bu karışıklığın ardında elbette, “devlet kapitalizmi” teorisinin indirgemeciliği yatar. Harris, azgelişmiş ülkelerdeki ithal ikameci büyüme stratejileri ile “hatalı biçimde ‘Keynesçilik’ (ve Elbe nehrinin doğusunda ‘sosyalizm’) adı verilen sistem” olarak adlandırdığı yapıları özdeşleştirir</span><span class="dip"><a class="footnote-link" href="#footnote-225-7" id="footnote-225-7-backlink">7</a></span> <span>ve hepsine “merkantilizm” adını takar. Böylece Stalin’in Sovyetler Birliği’nin, emperyalist Avrupa ülkelerinin, Türkiye, Brezilya, Meksika gibi azgelişmiş ülkelerin dünya ekonomisiyle bağıntısı özdeşleşmiş olur. Bütün özgül farklılıkların kalktığı bu dünyada, Keynesçi dönemde yoğun uluslararası ilişkiler içinde olan emperyalist ekonomiler ile Stalin’in kendine yeterlilik modelinin birbirine indirgenmesi şaşırtıcı değildir!</span></p>

      <p class="paragraf-1"><span>Bütün bu teorik kargaşanın elbette bir hikmeti var. Bir kez ulusal ekonomiyi otarşi ya da kendine yeterlilik ile özdeşleştirirseniz, günümüzde ulusal ekonominin (ve dolayısıyla ulus devletin) bittiğini söylemenizden kolay bir şey yoktur. Harris bunu kanıtlamak istiyor idiyse, kolay bir zafer kazanmıştır! Ama kendi hayalinde yarattığı adacığı fethederken, ardında koskoca sorun kıtaları bırakarak. Neden ulusal ekonomi otarşi ile sınırlı olsun? Neden ulusal kalkınma iç pazara dönük olsun? Neden ulus devlet kendini ulusal ekonomiye müdahale ile sınırlasın? Umuyorum ki, okuyucu yavaş yavaş küreselleşme teorisyenlerinin bütün kavramları (otarşi, ulusal ekonomi, ulusal sermaye, ulusal ekonomi politikası, hatta dünya ekonomisi vb.) ya hiç tanımlamadan, ya da bütünüyle birbirine indirgeyerek kullandığını görmeye başlamıştır.</span></p>

      <p class="paragraf-1"><span>Keyder ile Harris’in bu çelişkilerini küreselciliğin birçok teorisyeninde bulmak mümkün. Hatta denebilir ki, küreselci literatürün yapısal bir özelliği ile karşı karşıyayız.</span><span class="dip"><a class="footnote-link" href="#footnote-225-8" id="footnote-225-8-backlink">8</a></span></p>

      <p class="paragraf-1"><span>Keyder ile Harris’i örnek olarak almamızın nedeni, her iki yazarın da Marksist kökenden gelmeleri. Burada parantez içinde bir noktaya daha değinmeden geçmek yanlış olur. Hem Keyder, hem Harris, 80’li yılların sonunda ya da 90’lı yılların başında ulusal ekonominin ve ulus devletin sonunu ilan ederken bunu büyük bir teorik keşif gibi sunuyorlar. Oysa burjuva iktisat teorisi açısından bu iddia artık çok çiğnenmiş bir sakız gibi bayatlamış bir görüştür. Çokuluslu şirketlerin tarih sahnesine çıkışıyla birlikte, burjuva iktisatçıları bu tezi her fırsatta tekrarlar olmuşlardır. Örneğin ünlü neoklasik iktisatçı Charles Kindleberger daha 1969 yılında şöyle yazıyordu: “Bir ekonomik birim olarak ulus devlet hemen hemen bitmiştir.”</span><span class="dip"><a class="footnote-link" href="#footnote-225-9" id="footnote-225-9-backlink">9</a></span> <span>Çokuluslu şirketlerin ilk teorisyenlerinden olan Raymond Vernon’un ünlü kitabının başlığı ise</span> <span class="char-style-override-2">Sovereignty at Bay</span> <span>idi: yani “Kıstırılmış Egemenlik”.</span></p>

      <p class="paragraf-1"><span>Solun bir bölümünün 1990’lı yıllarda bu keşiften bu kadar heyecanlanmasını, dünyanın değil solun değişmesine atfetmekten başka çaremiz yok!</span></p>

      <p class="paragraf-1"><span>Biz artık globalizmin dehlizlerinden gün ışığına çıkarak, bu karmakarışık literatürde, ulus devletin sonu tezinin ne tür dayanaklarla desteklendiğini analitik bir biçimde ele alalım. Bütün bu kargaşadan arındırıldığında, globalizmin ulus devletin sonu tezini</span> <span class="char-style-override-15">dört temel argüman</span><span>a dayandırdığını keşfetmek mümkün: Ulusal ekonominin çözülüşü; çokuluslu şirketlerin gelişmesi dolayısıyla sermayenin ulusal karakterini yitirmesi; bugünün liberalleşmiş dünya ekonomisinde devletlerin izlediği ekonomi politikalarının hiçbir öneminin olmaması, özel olarak da emperyalizme tâbi ülkelerde kalkınma konusunda devletin yapabileceği bir şeyin kalmaması; ekonomik blokların (AB, NAFTA vb.) yükselişi sonucunda ulus devletin ortadan kalkması. Şimdi bu dayanakları teker teker inceleyelim.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> Aslında sorunun ulus devlet olarak ifade edilmesinin yanlış olduğunu, daha doğru bir formülasyonun dünya sisteminin parçalanmış bir devlet sistemine sahip olmasının gününün dolup dolmadığı sorusunun sorulması olduğunu aşağıda göreceğiz.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> David Held/Anthony McGrew, “The Great Globalization Debate: An Introduction”, <span class="char-style-override-2">The Global Transformations Reader</span>, Polity Press, Cambridge, 2000, s. 7. Burada “toprak” ve “teritoryal” sözcükleri konusunda bir açıklama yapalım. Bilindiği gibi, ulus devletler başka şeylerin yanı sıra, toprakları ile tanımlanırlar. Bu “toprak” kavramının Türkçede sıfat hali yoktur. Bu yüzden kitap boyunca Batı dillerinde toprak kavramının sıfat hali olan “territorial” sözcüğü, Türkçede “teritoryal” sözcüğü ile karşılanacaktır.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> A.y., s. 7-8.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> Okur, burada dikkatli bir formülasyonla “küreselci” literatürden söz edildiğini fark etmiştir. Elbette, küreselleşme üzerine yazan herkes bu tezi savunmuyor. Ama küreselleşme literatürü esas olarak küreselcilik taraftarlarının ürettiği bir literatürdür. Bu satırların yazarı da dahil olmak üzere, bu literatürü eleştirenler zaten kavramı sorgulamaktadırlar. Bugün devasa bir küreselleşme literatürü oluşmuş durumdadır. Bazılarını hızla sayalım: Brian J.L. Berry/Edgar C. Conkling/D.Michael Ray, <span class="char-style-override-2">The Global Economy in Transition</span>, 2. basım, Prentice Hall, Upper Saddle River, New Jersey, 1997; Frank Lechner/John Boli (der.), <span class="char-style-override-2">The Globalization Reader</span>, Blackwell, Oxford, 2000; Will Hutton/Anthony Giddens (der.), <span class="char-style-override-2">Global Capitalism</span>, The New Press, New York, 2000; Richard J. Barnet/John Cavanagh, <span class="char-style-override-2">Global Dreams. Imperial Corporations and the New World Order</span>, Simon &amp; Schuster, New York, 1994; Jagdish Baghwati, <span class="char-style-override-2">In Defense of Globalization</span>, Oxford University Press, New York, 2004. Küreselleşmenin düzen içi eleştirisinin iki önde gelen örneği mevcuttur: Joseph E. Stiglitz, <span class="char-style-override-2">Globalization and Its Discontents</span>, W.W.Norton &amp; Company, New York, 2003 ve Dani Rodrik, <span class="char-style-override-2">Has Globalization Gone Too Far?</span>, Institute for International Economics, Washington DC, 1997. Küreselleşmenin biraz daha eleştirel bir perspektifle ele alındığı bazı örnekler: Fredric Jameson/Masao Miyashi (der.), <span class="char-style-override-2">The Cultures of Globalization</span>, Duke University Press, Durham, 1998 ve Ulrich Beck, <span class="char-style-override-2">What is Globalization</span>, Polity, Cambridge, 2000. Sosyalist ve Marksist bazı eleştirel kaynaklar: François Chesnais, <span class="char-style-override-2">La mondialisation du capital</span>, Syros, Paris, 1994; Denis Collin, <span class="char-style-override-2">La fin du travail et la mondialisation. Idéologie et réalité sociale</span>, l’Harmattan, Paris, 1997; Boris Kagarlitsky, <span class="char-style-override-2">The Twilight of Globalization. Property, State and Capitalism</span>, Pluto Press, Londra, 2000; Robert Went, <span class="char-style-override-2">Globalization. Neoliberal Challenge, Radical Responses</span>, Pluto Press, Londra, 2000; Leo Panitch/Colin Leys/Alan Zuege/Metijn Konings (der.), <span class="char-style-override-2">The Globalization Decade. A Critical Reader</span>, The Merlin Press, Londra, 2004. Bunlara aşağıda, özellikle 10. Bölüm’de tartışılacak Hardt ve Negri’nin <span class="char-style-override-2">İmparatorluk</span> başlıklı etkili kitabını ve 12. Bölüm’de tartışılacak olan Leo Panitch, Sam Gindin, David Harvey, Ellen Meiksins Wood, Aijaz Ahmad’ın çalışmalarını eklemek gerekir.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> Çağlar Keyder, <span class="char-style-override-2">Ulusal Kalkınmacılığın İflası</span>, Metis Yayınları, İstanbul, 1993, s. 19. Bütün vurgular benim.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> Nigel Harris, “Milliyetçilik ve Ekonomik Gelişme”, Renee Prendergast/Frances Stewart (der), <span class="char-style-override-2">Piyasa Güçleri ve Küresel Kalkınma</span>, YKY, İstanbul, 1995, s.25.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> Aynı yerde, s. 31.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> Ulus devletin ekonomik öneminin ortadan kalktığına ilişkin benim görebildiğim literatürde tek bir istisnadan söz edilebilir. Burada da solda milliyetçiliği yadsımak amacıyla ulusal ekonominin artık bir efsane haline gelmiş olduğunu savunan bir Marksist ile karşı karşıyayız: Bk. Hugo Radice, “The National Economy: a Keynesian Myth?”, <span class="char-style-override-2">Capital and Class</span>, 22, Bahar 1984. Ama Radice bile, bütün kavramsal titizliğine rağmen, ulusal ekonomi, ulusal ekonomi politikası ve ulusal sermayeyi birbirine karıştırır.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-9-backlink" id="footnote-225-9">9</a> Aktaran Radice, a.g.m., s. 138.</p>
        </div>
      </div>
    </div>
  </div>
</body>
</html>
