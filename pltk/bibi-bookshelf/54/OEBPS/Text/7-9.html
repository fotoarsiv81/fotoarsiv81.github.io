<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-9.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1"><span>BÖLÜM 5</span></p>

      <p class="res2" xml:lang="pt-BR"><span><img alt="5.png" class="image" height="11" src="../Images/5_fmt4.jpeg" width="463" /></span></p>

      <p class="anabaslik" id="toc_marker-7"><span>“KÜRESELLEŞME”NİN DİNAMİKLERİ</span></p>

      <p class="res3" xml:lang="pt-BR"><span><img alt="4.png" class="image" height="29" src="../Images/4_fmt4.jpeg" width="58" /></span></p>

      <p class="paragraf-1"><span>Bir burjuva ideolojisi olarak küreselciliği güçlü kılan temel etken, bu ideolojik söylemde yer alan unsurların bazılarının (bütün ideolojilerde olduğu gibi) çağımızın maddi gerçekliğinin bazı yönlerine çarpık bir biçimde tekabül ediyor olmasıdır. Küreselciliğin üzerine bastığı ve sömürdüğü maddi zemin, dünya ekonomisinin, politikasının, kültürel hayatının vb. son dönemde yaşadığı yoğun bütünleşme sürecidir. Yani küreselcilikle girişilen bu polemikte,</span> <span class="char-style-override-15">tartışılan nokta kapitalizmin dünyayı bütünleştirip bütünleştirmediği değildir. Tartışılan nokta bütünleşmenin biçimleridir</span><span>.</span></p>

      <p class="paragraf-1"><span>Dünya ekonomisinin son dönemde artan bir hızda bütünleştiği bir gerçektir. Gerek doğrudan yabancı sermaye yatırımları (yani üretim sermayesi akımları), gerek finans (yani para sermaye akımları), gerek uluslararası ticaret (yani meta dolaşımı), gerekse (daha düşük ölçekte olsa bile) özel bir meta olarak emek gücünün dolaşımına ilişkin bütün göstergeler bu yöne işaret ediyor. Bu konuda sayılarla okuyucuyu sıkmak yerine bütünleşme sürecini veri alarak bu sürecin son dönemde hızlanmasının maddi temellerini araştıralım.</span></p>

      <p class="araara">NESNEL TEMELLER (1): ÜRETİCİ GÜÇLERDEKİ GELİŞME</p>

      <p class="paragraf-1"><span>Dünya kapitalizminin bütünleşme sürecinin son dönemde hızlanmasının temelinde çeşitli etkenler yatar. Bu etkenleri birkaç kategoride ele almak mümkündür. Bunlardan ilki, son dönemde</span> <span class="char-style-override-15">üretici güçlerde yaşanan gelişme</span><span>dir. Bunun da iki veçhesi var. Bir yandan, son yarım yüzyılda yaşanan gelişmeler (jet uçakları, süpersonik uçaklar, konteynerler, TIR’lar, bilgisayar, dijital ve mobil telefon, uydu, mültimedya, kablo vb.) ulaştırma ve iletişim maliyetlerini inanılmaz derecede düşürmüştür. Sabit fiyatlar üzerinden hesaplandığında, 1920’en 1990’a ortalama maliyetler deniz taşımacılığında yaklaşık % 70, hava taşımacılığında yaklaşık % 80, uydu kullanımında yaklaşık % 90, uluslararası telefon kullanımında ise % 99 düşmüştür. (İnanılması güç bir düşüş: yani New York-Londra arası bir telefon konuşmasının maliyeti bugün 1920’deki maliyetinin sabit fiyatlarla % 1’idir!)</span><span class="dip"><a class="footnote-link" href="#footnote-225-55" id="footnote-225-55-backlink">55</a></span> <span>Öte yandan, bilgisayarlı sistemlerin uygulamaya konulması, üretim sürecinin planlama ve tasarım aşamasından nihai montaj aşamasına kadar farklı alt bölümlere bölünerek uzak mesafelerden eşgüdümle yürütülebilmesini olanaklı kılarak, aynı ürünün üretiminin farklı aşamalarının yeryüzünün çok farklı noktalarında sürdürülebilmesini ekonomik olarak anlamlı hale getirmiştir.</span></p>

      <p class="paragraf-1">Ne var ki, üretici güçler alanında yaşanan değişimin dünya ekonomisinin bütünleşmesine otomatik bir etki yarattığı ya da bu bütünleşmeyi kaçınılmaz kıldığı yolundaki tekno-determinist yaklaşımdan titizlikle uzak durmak gerekir. Ne ilki, ne de ikincisi doğrudur. Bugün bütünleşme bütün hızıyla sürüyorsa, bu, sosyoekonomik ve politik nitelikte başka dinamiklerin ürünüdür; teknolojik değişikliğin buradaki rolü bu dinamiklerin kendilerini hızla ortaya koyabilmesini olanaklı kılmaktan öteye geçmez.<span class="dip"><a class="footnote-link" href="#footnote-225-56" id="footnote-225-56-backlink">56</a></span> Öte yandan, teknolojinin ulaştığı düzey derhal ve dolayımsız biçimde ekonomik bütünleşmeyi zorunlu kılmaz: Aynı teknolojik temeller üzerinde, en azından kısa ve orta vadede çok daha bölünmüş ya da bölümlenmiş bir dünya ekonomisinin varolması mümkündür. Bu ikinci noktaya aşağıda kaçınılmazlık tezini incelerken döneceğiz. Nihayet, yeni teknolojilerin bütünleşmeyi olanaklı kılması başkadır, bu bütünleşmenin piyasa temelli, neoliberal doğrultuda olması başka. Bugünün üretici güçleri, dünya ekonomisinin piyasa mekanizmaları temelinde bütünleşmesine olanak tanıdığı gibi, aynı zamanda dünya çapında planlamayı da eskisi ile karşılaştırılmayacak kadar kolay kılacak özelliklere sahiptir.</p>

      <p class="paragraf-1"><span>Kısacası, küreselleşme teorisine hâkim olan tekno-determinist yaklaşımdan titizlikle uzak durulmalıdır.</span></p>

      <p class="araara">NESNEL TEMELLER (2): MEGA KAPİTAL</p>

      <p class="paragraf-1"><span>Kapitalist ekonominin dünya çapında bütünleşmesinin hızlanmasını belirleyen esas etken</span> <span class="char-style-override-15">üretim sermayesinin uluslararasılaşması</span><span>dır. Burada sözünü ettiğimiz, yaygın olarak çokuluslu şirketler adıyla anılan modern finans kapital birimlerinin faaliyetlerini artık dünya çapında planlamakta ve yürütmekte oluşudur. Biçimsel olarak çokuluslu şirket şöyle tanımlanabilir: “Doğrudan dış yatırım yapan ve birden fazla ülkede mal ya da hizmet üretimi örgütleyen işletme”.</span><span class="dip"><a class="footnote-link" href="#footnote-225-57" id="footnote-225-57-backlink">57</a></span> <span>İkinci Dünya Savaşı’ndan bu yana hızla gelişmekte olan çokuluslular son dönemde büyük bir atılım yapmışlardır. 1970’li yıllarda sayıları 7.000 dolayındayken, 1992’de bu sayı 37.000’e ulaşmıştır. Bu şirketlerin yavru şirket sayısı ise 170.000 dolayındadır. Toplam dış yatırım stoku 1980’deki 440 milyarlık düzeyden, 1985’te 700 milyar dolara, 1990’da ise 2 trilyon dolara yükselmiştir.</span><span class="dip"><a class="footnote-link" href="#footnote-225-58" id="footnote-225-58-backlink">58</a></span> <span>Bugün dünya çapında doğrudan yabancı yatırım stokunun dünya gayrisafi hasılasının % 20’si olduğunu ileri sürenler vardır. Yani toplam stokun şimdiden 10-11 trilyona erişmiş olma ihtimali vardır. 1990’da toplam</span> <span class="char-style-override-15">stok</span> <span>2 trilyon dolar iken, sadece 2007’de OECD ülkelerinden doğrudan yatırıma yönelik dış sermaye</span> <span class="char-style-override-15">akımı</span> <span>1,8 trilyon dolar olmuştur.</span><span class="dip"><a class="footnote-link" href="#footnote-225-59" id="footnote-225-59-backlink">59</a></span></p>

      <p class="paragraf-1"><span>Dünya ekonomisine böylesine yoğun biçimde hâkim olan bu sermaye türüne, sermaye birikimi sürecini dünya çapında planlaması ve yürütmesi bakımından kendinden önceki sermaye türlerinden farklılaşması dolayısıyla</span> <span class="char-style-override-15">mega kapital</span> <span>adını verdiğimizi yukarıda belirtmiştik.</span></p>

      <p class="araara"><span>NESNEL TEMELLER (3): YENİ-LİBERAL STRATEJİ</span></p>

      <p class="paragraf-1"><span>Yukarıda da belirtildiği gibi, emperyalizm döneminin başından itibaren ortaya çıkan sermaye ihracı, İkinci Dünya Savaşı’nı izleyen uzun genişleme dönemi boyunca serpilerek adım adım dünya ekonomisinin merkezine yerleşmiştir. Bilindiği gibi, uzun genişleme dönemi, Büyük Depresyon döneminde aşırı derecede parçalanmış olan dünya ekonomisini yeniden bütünleştirmeye yönelik bazı tedbirler üzerinde yükselmişti. Parasal alanda 1944 Bretton Woods anlaşmasının oluşturduğu kurumsal yapı (dolar standardı, IMF vb.), ticaret alanında GATT ve liberalizasyonu hedefleyen çeşitli “raund”lar (Kennedy, Uruguay vb.), sermaye akımlarının serbestleştirilmesi yönünde IMF ve Dünya Bankası’nın basıncı, savaştan çıkışta dünya sanayi üretiminin yarısından fazlasını gerçekleştiren ABD’nin muazzam gücüyle birleşince, dünya ekonomisinin bütünleşmesi yönünde önemli bir atılım mümkün hale geliyordu. Bu da 1945-75 arasındaki uzun genişleme döneminde dünya kapitalizminin yaşadığı canlı sermaye birikiminin temel direklerinden birini oluşturuyordu.</span><span class="dip"><a class="footnote-link" href="#footnote-225-60" id="footnote-225-60-backlink">60</a></span></p>

      <p class="paragraf-1"><span>Buna rağmen, 1945-75 döneminde kapitalist dünya ekonomisi, yine de önemli bir ölçüde ulusal ekonomiler arasında bölümlenmiş durumdaydı. Özellikle azgelişmiş ülkeler başta olmak üzere, ulusal ekonomiler farklı ölçülerde koruma duvarlarıyla çevrilmişti; yabancı sermaye akımları ise belirli kısıtlamalarla ve kambiyo kontrolleriyle karşı karşıyaydı. Bunun ardında çeşitli sosyoekonomik ve politik dinamikler yatıyordu. Emperyalist ülkeler, Büyük Depresyon’un deneyimi ışığında Keynesçi talep yönetimi politikaları benimsemişlerdi; bu da ulusal ekonominin dış dünya ile ilişkilerinin belirli ölçülerde denetim altında tutulmasını gerekli kılıyordu. Daha önemlisi, korumacılığın hem meta, hem de sermaye akımlarında daha yüksek olduğu azgelişmiş ülkelerdeki dinamiklerdi. Emperyalizmden bağımsızlığını elde etmiş olan ülkelerden bazıları (örneğin Brezilya, Şili, Meksika, Türkiye, Mısır vb.) Büyük Depresyon döneminde sanayi kapitalizmine doğru önemli bir hamle yapmışlardı; savaş sonrasında yeni sanayi burjuvazisinin çıkarları bu “bebek sanayii” korumayı gerektiriyordu. Bağımsızlığına savaş sonrasındaki sömürge devrimi dalgası içinde kavuşan ülkelerde ise, devrimin yarattığı antiemperyalist atmosfer, bağımsızlığa bir ekonomik temel kazandırma kaygıları, bağımsızlık hareketine önderlik eden burjuva ya da küçük burjuva güçlerin çıkarları yoğun bir korumacılığı gündeme getiriyordu. (Bu yaklaşımın tipik örnekleri Hindistan ve Cezayir’di. “Arap sosyalizmi” ve “Afrika sosyalizmi” olarak bilinen akımlar da aynı eğilimin daha geniş bir ifadesiydi.) Her iki kategori ülke de emperyalizmin rakibi Sovyetler Birliği’nin varlığının yarattığı güç dengesinden de, Sovyet ekonomik modelinden de yararlanıyordu.</span></p>

      <p class="paragraf-1">İşte bütün bu dinamiklerin sonucunda kapitalist dünya ekonomisi, 1945-75 arasında süren uzun genişleme döneminde ulusal engellerle kesikli ya da bölümlenmiş bir yapı olarak biçimleniyordu. Bu durum, aynı dönemde bu yapının hücrelerinde yükselen mega kapitalin çıkarlarının önünde bir engel oluşturuyordu. Mega kapital, doğası gereği faaliyetlerini bütün dünya çapında örgütler. Ürünlerini uluslararası pazarlarda satacak, hammaddelerini en elverişli koşulları bulduğu yerden tedarik edecek, kredisini en düşük maliyetle elde edebileceği yerden alacak, yeni üretim birimlerini sermaye/emek ilişkisi, pazar, vergilendirme, altyapı, istikrar vb. açılardan en uygun yerde kurmak isteyecek, artan ölçüde farklı bölgelerde ve ülkelerde ürettiği parçaların montajını farklı mekânlarda gerçekleştirecektir. Kârın ve sermaye birikiminin azamileştirilmesi hedefi, meta, para ve üretim sermayesi akımlarının önündeki engelleri mega kapital için taşınamaz bir yük haline getirir. Bu engellerin yıkılması, korumacılığın sona ermesi, kambiyo kontrollerinin kalkması, doğrudan yatırımların önündeki kısıtlamaların asgariye indirilmesi, mega kapital için, faaliyetlerinin uluslararasılaşması ölçüsünde hep daha büyük bir ihtiyaç haline gelir. Mega kapital önce var olan yapının hücrelerinde kendine uygun çözümler arar. 60’lı yıllarda dev ölçekte Batı Avrupa’ya akan ABD yatırım sermayesi ve bu sermaye akımının ihtiyaçlarından doğan ve her tür devlet müdahalesinden bağımsız gelişen Avrodolar piyasası, 70’li yıllarda petrodolarların yeniden çevrimi yoluyla emperyalist ülkelerde daralan kredi talebinin yerine azgelişmiş ülkelerin ikame edilmesi,<span class="dip"><a class="footnote-link" href="#footnote-225-61" id="footnote-225-61-backlink">61</a></span> mega kapitalin eski yapının verili çerçevesi içinde bulduğu kısmi çözümlerdir. Ama nihai çözüm, dünya ekonomisi içindeki bütün engellerin kalktığı, meta, para ve üretim sermayesi akımlarının serbestleştiği, yani her şeyin düzlendiği bir durum yaratmaktır. Bunun anahtarı yeni-liberalizmdir. Bugün bir devlet politikası olarak dünyada hüküm süren yeni-liberalizm, dünyanın bütünleşmesinin temel nedenlerinden biridir. Öyleyse, 1979’da Thatcher’la başlayan, 1981’de Reagan’la süren ve sonra adım adım bütün dünyaya yayılan <span class="char-style-override-15">yeni-liberal strateji bir yanıyla mega kapitalin ihtiyaçlarını karşılayan bir ekonomi politikaları bütünüdür</span>.<span class="dip"><a class="footnote-link" href="#footnote-225-62" id="footnote-225-62-backlink">62</a></span></p>

      <p class="paragraf-1">Buradan iki sonuç türer. Birincisi, ekonomi politikası diyen derhal <span class="char-style-override-15">devlet</span> demiş olur. Küreselciliğin teorisyenleri ise, dünya ekonomisinin “küreselleşme” adını taktıkları bütünleşme sürecini açıklarken, devlete ve ekonomi politikalarına genellikle değinmezler. Üzerinde durdukları temel etkenler, başta ulaşım ve iletişim alanlarında olmak üzere teknolojideki büyük değişim ve “özel sektördeki kurumsal dönüşümler”dir.<span class="dip"><a class="footnote-link" href="#footnote-225-63" id="footnote-225-63-backlink">63</a></span> Böylece, birincisi, teknolojideki değişim ve mega kapitalin gelişmesi ile yeni-liberalizm arasındaki bağ otomatik hale gelir. Oysa, yeni-liberal stratejinin benimsenip benimsenmemesi bir toplumsal ve uluslararası mücadele konusudur. Uluslararası planda yeni-liberalizmi dayatan uygulamalar IMF koşullarından başlar, Dünya Ticaret Örgütü’nden geçer, Avrupa Birliği ve Kuzey Amerika Serbest Ticaret Bölgesi (NAFTA) gibi oluşumlara kadar uzanır.<span class="dip"><a class="footnote-link" href="#footnote-225-64" id="footnote-225-64-backlink">64</a></span> Her bir ülke içinde ise yeni-liberalizm tam bir sınıf mücadelesi konusudur: Bu mücadelenin yöntemleri, Amerika ve Avrupa’da işçi örgütlerinin zayıflatılması ve ideolojik/politik kuşatmadan, Türkiye gibi ülkelerde 12 Eylül tipi rejimlerin vahşi yöntemlerine kadar geniş bir yelpazeyi kapsar. İkincisi, mega kapitalin gelişmesi ile yeni-liberalizm arasında kurulan bu otomatik bağ sayesinde, dünyanın yeni koşullarında yeni-liberalizmin benimsenmesi kaçınılmaz hale getirilir. Daha da ötede, <span class="char-style-override-15">genel olarak</span> bütünleşme kavramı ile birleşmenin <span class="char-style-override-15">özel bir tarzı</span>, yani yeni-liberal yöntemlerle, engellenmemiş piyasalar aracılığıyla birleşme, <span class="char-style-override-15">özdeş kılınır</span>.</p>

      <p class="paragraf-1">Oysa bugün dünyada somut biçimde yaşanan bütünleşme hem genel olarak yeni-liberal stratejiyi insanlığa kabul ettiren ve uygulayan devlet politikalarının bir ürünüdür, hem de gelişme tarzı açısından yeni-liberalizmin damgasını taşır. Bu noktaların önemi aşağıda yeniden ve yeniden ortaya çıkacaktır.</p>

      <p class="paragraf-1"><span>İkincisi, solda “küreselleşme” çok yaygın biçimde finans akımlarıyla ve “kapitalizmin finansallaşması” ile özdeşleştirilir, esas olarak borsaların, yatırım bankalarının, yatırım fonlarının vb. çıkarlarına bağlanır. Böylece, Kautsky’den bu yana birçok reformist düşünürün ve akımın yaptığı gibi, üretim sermayesi temize çıkarılmış olur.</span><span class="dip"><a class="footnote-link" href="#footnote-225-65" id="footnote-225-65-backlink">65</a></span> <span>Oysa burada ulaşmış olduğumuz sonuç, “küreselleşme”nin her şeyden önce üretim ve dolaşım alanlarında sermaye birikimi sürecini dünya çapında düzenleyen</span> <span class="char-style-override-15">mega kapitalin ihtiyaçlarının bir ürünü</span> <span>olduğudur. Öyleyse,</span> <span class="char-style-override-15">“finansallaşma” teorileri “küreselleşme”yi tek-yanlı ve çarpık biçimde kavrar.</span></p>

      <p class="araara"><span>NESNEL TEMELLER (4): KAPİTALİZMİN UZUN KRİZİ</span></p>

      <p class="paragraf-1"><span>Dünya ekonomisinin bütünleşmesinin sadece teknolojik gelişmelerin bir ürünü olmadığını, esas belirleyenin mega kapitalin çıkarları ve ihtiyaçları olduğunu gördük. Böylece, bugün yaşanmakta olan biçimiyle bütünleşmenin hiç de teknik bir nitelik taşımadığını, sınıf çıkarlarıyla yüklü olduğunu ortaya koymuş olduk. Üçüncü bir düzeyde, mega kapitalin çıkarlarının dünya ekonomisine hâkim kılınmasının</span> <span class="char-style-override-15">kendiliğinden</span> <span>bir süreç olmadığını, devlet politikalarının dolayımından geçtiğini, burjuvazinin adım adım bütün dünyaya yayılan bir süreçte yeni-liberalizmi aktif biçimde uygulamaya soktuğunu gördük. Ama tartışmayı bu noktada bıraktığımız takdirde, yeni-liberalizm dolayımıyla hızlandırılan kapitalist bütünleşmenin yalnızca mega kapitalin, yani emperyalist ülkelerin tekelci sermayesinin, yani çokulusluların çıkarlarına hizmet ettiği düşünülebilir. Oysa, özellikle milliyetçi bir perspektife sahip olanların sandığının aksine,</span><span class="dip"><a class="footnote-link" href="#footnote-225-66" id="footnote-225-66-backlink">66</a></span> <span>gerçek çok farklıdır.</span></p>

      <p class="paragraf-1"><span>Yeni-liberal strateji ve kapitalist bütünleşme sadece emperyalist sermayenin değil, aynı zamanda emperyalizme bağımlı, azgelişmiş ülkelerin burjuvazisinin de çıkarlarına hizmet eder, onlar tarafından (bazı kısmi sürtüşme momentlerinin dışında) hararetle desteklenir. Yani yeni-liberal ekonomi politikaları, kaba bir sol retoriğin azgelişmiş ülkelerin bütün sınıflarını birleştirerek ileri sürdüğü gibi, IMF tarafından bütün topluma dayatılmaz; yerli burjuvazi genellikle burada IMF’nin zaten müttefikidir, talepleri aynı doğrultudadır. Uluslararası zorlayıcı bir kurum olarak IMF’nin esas işlevi, yerli burjuvazinin uygulamak isteyip de uygulayamadığı yeni-liberal politikaları siyasal iktidarın bir seçişi olarak görünmekten çıkararak bunlara nesnel bir zorunluluk halesi kazandırmak ve uygulanan yeni-liberal politikaların sorumluluğunu siyasi iktidarın sırtından alarak işçi ve emekçi kitlelerin erişemeyeceği ve hesap soramayacağı bir uzak merciye devretmektir. Başka türlü söylendiğinde, yeni-liberalizm ve küreselleşmeye dayalı bütünleşme tarzı, sadece emperyalizmin değil, bağımlı, azgelişmiş ülkelerdeki müttefiklerinin de tercihi ve politikasıdır.</span></p>

      <p class="paragraf-1"><span>Bunu kavrayabilmek için dünya kapitalizminin 1974-75’ten bu yana depresif eğilimli bir uzun dalganın ürünü olan bir genel krizden geçmekte olduğunu hatırlamak gerekiyor.</span><span class="dip"><a class="footnote-link" href="#footnote-225-67" id="footnote-225-67-backlink">67</a></span></p>

      <p class="paragraf-1">Kâr oranının düşüş eğilimi yasasının güncelleşmesinin ürünü olan bu krizden kendi lehine bir çıkış için uluslararası burjuvazi, 70’li yılların sonundan itibaren sınıf ilişkilerini yeniden düzenlemeyi ve sermayeyi genel olarak yeniden-yapılandırmayı hedefleyen birtakım tedbirleri adım adım uygulamaya girişti.<span class="dip"><a class="footnote-link" href="#footnote-225-68" id="footnote-225-68-backlink">68</a></span> Burada sermayenin yeniden-yapılanmasının sermaye/emek ilişkisiyle dolaysız ve dolaylı biçimde bağlantılı boyutlarını kısaca saymakla yetinebiliriz. <span class="char-style-override-15">Dolaysız</span> anlamda sermayenin emeğe taarruzunu cisimleştiren yönelişler, işgücü piyasasında işçi sınıfını atomize ederek gücünü kırmayı ve ücretler genel düzeyini düşürmeye yönelik tedbirlerle (“sosyal devlet”in tasfiyesi, sendikaların belinin kırılması, “esnek işgücü piyasaları”, işsizlik yoluyla terbiye, düşük ücret bölgelerinin ve ülkelerinin işçilerini yüksek ücretlilere karşı kullanma vb.), emek sürecinde ve iş yönetiminde sömürüyü arttırmak amacıyla uygulanan yeni tekniklerden (toplam kalite kontrolü ve kalite çemberleri, işçi sınıfını çekirdek ve çeper bölüklere bölme, yalın üretim vb.) oluşur. Her iki dizi tedbir de, devletin ve sendikal mücadelenin sermayenin serbestçe at oynatmasına karşı oluşturduğu kısıtlamaların kaldırılması anlamına gelir.<span class="dip"><a class="footnote-link" href="#footnote-225-69" id="footnote-225-69-backlink">69</a></span></p>

      <p class="paragraf-1"><span>Sermayenin yeniden-yapılanmasının sermaye/emek mücadelesiyle</span> <span class="char-style-override-15">dolaylı</span> <span>bir bağıntı taşıyan boyutları ise sermayenin sektörel (eski sektörlerin daralması ya da tasfiyesi, yeni sektörlerin yükselişi), teknolojik (rasyonalizasyon, otomasyon, genel amaçlı esnek makine sistemlerinin uygulamaya konulması vb.) ve mekânsal (ülkeler ve ülke içi bölgeler arasında üretimin yeniden yerleşmesi, buna bağlı olarak uluslararası işbölümünün yeniden biçimlenmesi) alanlarda yeniden-yapılanmasını içerir. Bu tedbirler de genel olarak sermayenin değersizleşmesini sağlamak için zayıf üretim birimlerinin kendi kaderine terk edilmesi, sendikaların teknolojik rasyonalizasyona engel olamayacağı bir güçler dengesinin yaratılması, uluslararası ticaret, para ve sermaye akımlarının serbestleştirilmesi, piyasanın uluslararası alanda hükmünü icra etmesinin önünde bir engel olarak yükselen kamu girişimlerinin (KİT’ler) özelleştirme yoluyla tasfiyesi gibi, devlet müdahalesinden ve sendikaların gücünden kurtulmayı gerçek bir ihtiyaç haline getirir.</span></p>

      <p class="paragraf-1"><span>Öyleyse,</span> <span class="char-style-override-15">yeni-liberalizm kriz içindeki sermayenin yeniden-yapılanmasının ve işçi sınıfına karşı taarruzunun ihtiyaçlarına cevap veren bir stratejidir</span><span>. Bu niteliğiyle de bütün dünyanın burjuvazisinin işçi sınıfı ve öteki emekçi kitleler karşısındaki ortak çıkarını dile getirir. Yeni-liberalizm (ve onun uluslararası alandaki uzantısı olarak küreselcilik) bütün ülkelerin işçilerini ve emekçilerini bölerek, parçalayarak, giderek atomize ederek teslim almaya yönelik bir stratejidir. Burada başka ne tür özellikleri olursa olsun, “küreselleşme”nin özünü belirleyen yalın bir tanımını yapma olanağı doğar:</span> <span class="char-style-override-15">“Küreselleşme” dünya çapında yedek sanayi ordusunu genişletmenin stratejisidir</span><span>.</span></p>

      <p class="araara"><span>NESNEL TEMELLER (5): SOSYALİZMİN KRİZİ</span></p>

      <p class="paragraf-1"><span>Buraya kadar, son dönemde kapitalist dünya ekonomisinin bütünleşmesinin, yeni-liberalizmin dolayımından geçtiğini gördük. Geriye, mega kapitalin çıkarlarının ve daha genel olarak kriz içinde uluslararası burjuvazinin ihtiyaçlarının ürünü olarak biçimlenen yeni-liberalizmin neden belirli bir tarihsel dönemde, yani 1980’li yılların başından bu yana uluslararası planda</span> <span class="char-style-override-15">üstünlüğü ele geçirdiğini</span> <span>anlamak kalıyor. Elbette dünya ekonomik krizinin 1970’li yılların ortasında doğmuş olması ve üretici güçlerdeki gelişmenin nispeten yeni olması, bu zamanlamayı bir ölçüde açıklayan faktörlerdir. Ama ne yeni-liberalizm ne de bütünleşmenin gerçekleşme tarzı sınıf çıkarlarından bağımsız olduğuna göre, uluslararası burjuvazinin yeni-liberal programını bütün dünyanın işçilerine ve emekçilerine kabul ettirebilmesi, bütünleşmenin</span> <span class="char-style-override-15">önkoşulu</span> <span>olarak görülmelidir. Başka bir biçimde söylenirse, sınıf güç dengelerinin farklı bir billurlaşması, bugün dünya çapında bambaşka bir gelişme kalıbı yaratabilirdi.</span></p>

      <p class="paragraf-1"><span>Sınıf güçlerinin 1980’li yılların başından bu yana geçirdiği evrim, kriz dönemlerinde işçi sınıfını zayıflatan bazı nesnel etkenlerin (işsizlik, sendikaların zayıflaması, uluslararası rekabetin basıncı vb.) ötesinde, temel olarak politik ve ideolojik alanlarda belirlenmiştir. Burada da belirleyici faktör, elbette sosyalizmin somut deneyimlerinin tarihsel gelişimi ve ulaştığı noktadır. Uzun bir bürokratik yozlaşma döneminin ardından, Avrupa’daki bütün işçi devletlerinin içeriden bir patlamayla 1989-91 döneminde tümüyle çözülmesi, Asya’dakilerin ise işçi devleti kabuğunun altında içten içe çürümesi, bir yandan, kamu mülkiyeti ve merkezi planlamaya, daha genel olarak da ekonominin bilinçli olarak düzenlenmesi fikrine büyük bir ideolojik darbe vurarak yeni-liberalizmin hâkimiyetini perçinledi. Öte yandan, dünya çapında örgütlü sözde komünist hareketin, bürokratik yozlaşma döneminde reformist ve milliyetçi bir hareket haline gelmesi, işçi devletlerinin çözülüş sürecinde ise sosyal demokrasiye, hatta liberalizme teslim olması, kapitalist ülkelerde ortada burjuvazinin yeni-liberal taarruzuna karşı politik bir direnişi örgütleyecek herhangi bir</span> <span class="char-style-override-15">kitlesel</span> <span>önderliğin kalmaması sonucunu doğuruyordu. Dünya çapında işçi hareketinin desteğini alan öteki akımın, yani sosyal demokrasinin altındaki toprak, krizle birlikte gerek Keynesçiliğin, gerekse “sosyal” devletin karşılaştığı tasfiye sonucunda bütünüyle kaymış, sosyal demokrasi uluslararası planda liberalizmden zor ayrılabilen bir politik akım görünümünü kazanmıştı.</span></p>

      <p class="paragraf-1"><span>İşte yeni-liberal taarruz karşısında işçi sınıfının ve emekçi kitlelerin elini kolunu bağlayan, bu politik önderlik sorunudur. Bu politik konjonktür değişirse, daha doğrusu değiştiğinde, kapitalist dünyanın bütünleşme süreci bambaşka bir mecraya girebilir. Günümüz dünya konjonktürünü sınıf güç dengelerinden, özel olarak da politik dengelerden bağımsız olarak ele almak, insanı ister istemez kapitalizmin zaferinin kaçınılmazlığı sonucuna ulaştıracaktır. Oysa yeni-liberalizmin zaferi kaçınılmaz değildir. Bunun kanıtı burjuvazinin yeni-liberal taarruzunun bir çeyrek yüzyıllık aralıksız saldırısına rağmen hâlâ belirleyici bir zafer kazanamamış, hiçbir ülkede amacına bütünüyle ulaşamamış olmasıdır. 2000’li yıllarda önce Latin Amerika’da başlayan, sonra da Batı Avrupa’ya sıçrayan sınıf mücadeleleri yeni-liberalizmin ve “küreselleşme”nin zaferini daha da zorlaştırıyor. Yarın sınıf mücadelesinin eğrisinde tam bir değişiklik olduğu zaman yeni-liberalizm üstünlüğünü bütünüyle yitirecektir.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-55-backlink" id="footnote-225-55">55</a> Dünya Bankası, <span class="char-style-override-2">Workers in an Integrating World</span>, a.g.y., s. 51, Şekil 7.1. Daha genel olarak iletişim ve taşımacılıktaki başdöndürücü gelişme için bkz. Peter Dicken, <span class="char-style-override-2">Global Shift</span>, a.g.y., s. 103-107.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-56-backlink" id="footnote-225-56">56</a> “Bir anlamda, teknoloji <span class="char-style-override-15">güç yaratan</span> bir faktördür; yeni yapıları, ekonomik faaliyetler açısından yeni organizasyonel ve coğrafi düzenlemeleri, yeni ürünleri ve yeni süreçleri <span class="char-style-override-15">olanaklı</span> kılar, ama belirli sonuçları <span class="char-style-override-15">kaçınılmaz</span> hale getirmez.” <span xml:lang="en-GB">Peter Dicken,</span> <span class="char-style-override-2" xml:lang="en-GB">Global Shift</span><span xml:lang="en-GB">, a.g.y., s. 98.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-57-backlink" id="footnote-225-57">57</a> John Dunning’den aktaran Waters, a.g.y., s. 76.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-58-backlink" id="footnote-225-58">58</a> Bu sayılar (ve bir alttaki paragrafta aktarılanlar) şu kaynaklardan alınmıştır: Dünya Bankası, a.g.y., s.62; Cem Somel, “Üretimde Küreselleşme ve Kalkınma”, <span class="char-style-override-2">Toplum ve Bilim</span>, 69, Bahar 1996, s. 85; Gill, a.g.m., s. 405-406; Ruggie, a.g.m., s. 518; Waters, a.g.y., s. 77-79.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-59-backlink" id="footnote-225-59">59</a> <a href="http://www.oecd.org/document/56/0,3343,en_2649_33763_40887672_1_1_1_1,00.html"><span class="K-pr-">http://www.oecd.org/document/56/0,3343,en_2649_33763_40887672_1_1_1_1,00.html</span></a>. <span class="char-style-override-2">The Economist</span>, 5 Temmuz 2008, s. 102.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-60-backlink" id="footnote-225-60">60</a> Bu konuyu başka bir yerde daha ayrıntılı olarak ele almıştım. Bkz. Sungur Savran, “Bunalım, Sermayenin Yeniden-Yapılanması, Yeni-Liberalizm”, Nail Satlıgan/Sungur Savran (der.), <span class="char-style-override-2">Dünya Kapitalizminin Bunalımı</span>, Alan Yayıncılık, İstanbul, 1988, özellikle s. 28-29 ve 53.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-61-backlink" id="footnote-225-61">61</a> Bu konuda bkz. Neşecan Balkan, <span class="char-style-override-2">Kapitalizm ve Borç Krizi</span>, Bağlam Yayıncılık, İstanbul, 1994.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-62-backlink" id="footnote-225-62">62</a> Bu politika emperyalist ülkelerden önce bazı azgelişmiş, bağımlı ülkelerde uygulanmaya başlamıştır. En belirgin örnek Pinochet diktatörlüğü altındaki Şili’nin 1973 sonrası gelişimidir. Türkiye’nin de 24 Ocak 1980 kararlarıyla çok erken bir aşamada (Thatcher’dan hemen sonra, Reagan’dan önce!) bu yola girdiği hatırlanmalı.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-63-backlink" id="footnote-225-63">63</a> Bu son ifade Ruggie’den alındı (bk. a.g.m., s. 517-18). Başka yazarlar çokuluslu şirketten özel birimlere kadar çeşitli terimler kullanırlar. Bk. örneğin David Held, “Ulus-Devletin Çöküşü”, <span class="char-style-override-2">Yeni Zamanlar</span>, a.g.y., s. 192. Andrew Hurrell ve Ngaire Woods, eleştirel bir makalede, liberallerin küreselleşmenin esas olarak teknoloji ve özel birimlerin kararlarıyla geliştiği iddiasında olduklarını belirtirler. (“Globalisation and Inequality”, <span class="char-style-override-2">Millenium</span>, a.g.y., s. 448, 451.) Bunun benim görebildiğim tek istisnası, sermayenin pratik işleriyle uğraştığı için ekonomi politikalarını bir kenara bırakamayacak olan Dünya Bankası’dır. Banka’nın son raporu liberalizasyon politikasına “küreselleşme”nin ardındaki “en önemli” etken olarak değiniyor: a.g.y., s. 51.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-64-backlink" id="footnote-225-64">64</a> Bkz. Stephen Gill, “Globalisation, Market Civilisation and Disciplinary Neoliberalism”, <span class="char-style-override-2">Millenium</span>, Özel Sayı: The Globalisation of Liberalism?, cilt 24 (3), s. 412 ve Hurrell/Woods, a.g.m., s. 461-62.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-65-backlink" id="footnote-225-65">65</a> “Finansallaşma” “küreselleşme” için o kadar yaygın bir açıklamadır ki, Marksist teorisyenler dahi bu açıklamanın iğvasına kapılmışlardır. Örneğin bkz. François Chesnais (der.), <span class="char-style-override-2">La mondialisation financière. Genèse, coût et enjeux</span>, Syros, Paris, 1996.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-66-backlink" id="footnote-225-66">66</a> Globalizmin milliyetçi tahlili, aşağıda Bölüm 11’de incelenecektir.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-67-backlink" id="footnote-225-67">67</a> Uzun dalgalar konusunda Ernest Mandel’in çeşitli çalışmalarına bakılabilir. Mandel’in bu konuda Türkçede yayınlanmış çalışmaları arasında şunlar zikredilebilir: <span class="char-style-override-2">Geç Kapitalizm</span>, çev. Candan Badem, Versus Kitap, İstanbul, 2008, 4. Bölüm (<span class="char-style-override-2">Geç Kapitalizm</span>’in bu bölümü Türkçede daha önce yayınlanmıştı: bkz. Ernest Mandel, “Kapitalizmin Tarihinde ‘Uzun Dalgalar’”, <span class="char-style-override-2">Dünya Kapitalizminin Bunalımı</span>, a.g.y.); <span class="char-style-override-2">Uluslararası Ekonomide İkinci Kriz</span>, Koral Yayınları, İstanbul, tarihsiz.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-68-backlink" id="footnote-225-68">68</a> Bu konunun ayrıntılı bir tahlili için bk. Sungur Savran, “Bunalım, Sermayenin Yeniden-Yapılanması, Yeni-Liberalizm”, a.g.m., s. 48-56.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-69-backlink" id="footnote-225-69">69</a> Bu taarruzun ayrıntılı bir analizi için okuyucuya şu yazımız önerilebilir: Sungur Savran, “Yalın Üretim ve Esneklik: Taylorizmin En Yüksek Aşaması”, <span class="char-style-override-2">Devrimci Marksizm</span>, 3, Mart 2007.</p>
        </div>
      </div>
    </div>
  </div>
</body>
</html>
