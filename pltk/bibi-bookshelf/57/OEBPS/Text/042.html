<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Türkiye'de Yasalara Bakışın İnançsal Temelleri</title>
</head>

<body>
  <h2 class="h21"><a id="a76"></a>Türkiye'de Yasalara Bakışın<br />
  İnançsal Temelleri</h2>

  <p class="p11">Doğu ve Batı karşıtlığının temeli tektanrılı Sami kökenli dinlerin Ortadoğu&rsquo;nun despotik yönetim tarzlarını yansıttıkları ve bu dinlerde her şeye egemen olan Tanrı&rsquo;nın da evreni keyfince yönettiği, buna karşılık çoktanrılı Yunan dininde, Tanrıların bile Temis&rsquo;in şahsında temsil edilen doğa kanunları karşısında insanlar kadar güçsüz olduklarıdır. Bu durum, Sami dinlerin mensuplarının aşırı bir dindarlığa ve &ldquo;Tanrı köleliği&rdquo; denebilecek bir tutuma itilmesini, buna mukabil, Tanrıların bile doğa yasalarınca yöneltildiği eski Yunan dininde, insanların özgür olabilmek için (yani Tanrıların kaprisleriyle başa çıkabilmek için) herkesi yöneten yasaları öğrenmeye çalışmalarını intaç etmiştir.</p>

  <p class="p11">Ülkemizin yetiştirdiği en büyük bilimcilerden biri olan rahmetli Ord. Prof. Dr. Dr. <span class="t9">h. c. mult.</span> Ekrem Akurgal 1954 yılında Ankara Üniversitesi&rsquo;nde verdiği bir konferansta Doğu ile Batı arasındaki farkı Doğu&rsquo;da kişi özgürlüğünün olmaması, buna mukabil Batı&rsquo;da bu özgürlüğün çeşitli derecelerde mevcut olması olarak özetlemişti. Bu iki toplumun dinlerine baktığımızda (Musevilik ve Hristiyanlığın Doğu kökenli Sami dinleri olduğunu bir kez daha hatırlayalım!) bu durumun nedenlerini daha iyi anlayabiliyoruz. Doğu&rsquo;da, hükümdar, Tanrı&rsquo;nın temsilcisi veya gölgesidir (bazı Doğu toplumlarında bizzat Tanrı&rsquo;nın kendisidir) ve insanlar üzerinde tanrısal yetkilere sahip keyfi bir yöneticidir.</p>

  <p class="p11">Kanunları hükümdar koyar ve bozar. Bu kanunları öğrenmenin tek yararı onlara itaat etmektir. Hükümdara yakın olup onun himmetiyle bu kanunlara uymamak mümkündür. Doğa tarihi bunun sayısız örnekleriyle doludur.</p>

  <p class="p11">Temelini Yunan çoktanrılı dininden alan Batı&rsquo;da ise çok erken çağlarda kanunların öyle keyfi olarak konulup kaldırılabilecek şeyler olmadıkları inancı yerleşmiştir. Tanrılar bile onlara itaate mecbur olduklarına göre, Doğu&rsquo;dakinin tersine, Batı&rsquo;da kanunlar Tanrı üstü şeylerdir. Onlardan zarar görmemek için Tanrı&rsquo;ya yakarmak değil, onları öğrenmek ve onlara itaat etmek (veya onlardan nasıl kaçılabileceğini bulmak) gerekir. Bunun için Batı çok erken çağlarda toplumun bir bütün olarak kanunları öğrenip onlara itaat etmesini mecbur kılan demokrasi denen rejimi yerleştirmiştir.</p>

  <p class="p11">Yunan dininde, doğa kanunlarını temsil eden Temis&rsquo;in en güçlü kızı Dike hakkaniyet tanrıçasıdır. Dike haksızlığa mani olmaz ama yapanın başına iş açar. Bunun için Batı&rsquo;daki insan toplumu haksızlığı önleyecek doğa dışı, kendi &ldquo;iç yasalarını&rdquo; geliştirmeye ve onlara uymaya özen göstermiştir. Bu kanunların koruyucusu tek bir hükümdar veya oligarşi değil, halkın tamamıdır ki, bu da demokrasidir. Ancak eski Yunan&rsquo;da durum hep böyle değildi. En eski çağlarda, tıpkı Doğudaki gibi hem din adamı hem hükümdar olan mutlak krallar vardı ki, bunlara Vanaks denirdi. Daha sonraki Vasileos (veya eski Yunancadaki haliyle Basileus) her türlü dini yetki ve görevlerinden arındırılmış, laik kralları temsil eder. Mutlak din kökenli krallıktan demokrasiye geçiş eski Yunan'da da kolay olmamış, bu durum önce şehir devletlerinin oluşması ve daha sonra Atina tiranı Peisistratos&rsquo;un (MÖ 561 ilk adaylığı) eski Yunan dinini oluşturan mitolojiyi kitaplar halinde yazdırıp halka satmasıyla mümkün olabilmiştir. Bu sayede halk dinin detaylarını öğrenebilmiş ve dini kendi arasında tartışmaya başlamıştır. Bu dönem aynı zamanda Millet&rsquo;te Anaksimandros ve arkadaşlarının Tanrıların doğa güçleri karşısındaki aczini fark ederek, doğa yasalarını doğrudan öğrenmeye teşebbüs ettikleri dönemdir.</p>

  <p class="p11">Türkiye&rsquo;de yaşayan insanların tüm geleneklerini ne yazık ki Doğudan almışlardır (buna gayrimüslimler de dahildir!). O gelenekte yasa hükmedene tâbidir, hükmeden yasaya değil (bu açıdan İslâm öncesi eski Türk toplumları eski Yunan toplumlarına daha yakındı). Bugün ülkemizde gördüğümüz hukuk sefaleti, yöneticilerin eski Doğu geleneğinin izleyicileri olarak yasaları belli ilkelere göre değil, kendi keyiflerine göre değiştirip kullanmaya kalkmalarının sonucudur. Türkiye&rsquo;de kişi özgürlüğü yoktur. Hele İslâmcı AKP yönetimiyle kişi özgürlüğü daha çok daralmıştır. Bu yazıyı yazan ben, yarın evimden alınıp kodese takılabilir ve ömrümün sonuna kadar orada hakkımı arayamadan kalabilirim. Bu durumun değişmesi, toplumun yasalara bakışının değişmesiyle mümkün olabilecektir. O nedenle ben sık sık toplum eğitiminde doğa bilimlerinin her şeyin önüne alınması gerektiğini savunuyorum. Doğa yasası kavramını bilmeyen yasaların ruhunu anlayamaz. Benim karşıtlığımın temelinde bu görüşler yatmaktadır.</p>

  <p class="p11"><a id="a77"></a><span class="t9">&nbsp;</span></p>
</body>
</html>
