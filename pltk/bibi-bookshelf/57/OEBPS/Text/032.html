<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Üniversite Özerkliği, Bilim ve Bilimsel Kalite</title>
</head>

<body>
  <h2 class="h21"><a id="a58"></a>Üniversite Özerkliği, Bilim ve Bilimsel Kalite</h2>

  <p class="p11">Üniversite kavramı Orta Çağ Avrupası&rsquo;nın ürünüdür. Orta Çağ&rsquo;da bir topluluk, bir kişiler kategorisi veya bir insan grubunu ifade eden Latince &ldquo;universitas&rdquo; kelimesinden türeyen bu kavramın aşağı yukarı 13. Yüzyıl'da ortaya çıkışından önce de gerek Greko-Romen uygarlığı içerisinde, gerekse de İslâm uygarlığı çevresinde yüksek okulların yerini tutan kurumlar vardı. Ancak 2. Yüzyıl&rsquo;a kadar bunlar ne belirli bir programa, ne de hocaların kişiliğinden bağımsız bir kurum özelliğine sahiptiler. İmparator Teodosius tarafından 5. Yüzyıl&rsquo;da kurulmuş olan Konstantinopolis Üniversitesi&rsquo;nin ilk yüzyılları hakkındaki bilgilerimiz ise ne yazık ki pek eksiktir.</p>

  <p class="p11">Üniversite özerkliği hakkında bilinen en eski belge 1200 tarihli olup (Philippe Auguste&rsquo;ün Bethisy tarihli diploması), hem üniversite rektörünü hem de üniversitenin diğer mensuplarını resmi olarak sivil hukuk kurumlarının sorumluluk alanı dışına taşıyordu. 18 Kasım 2005 tarihinde yediğimiz bir akşam yemeği esnasında sevgili dostum Xavier Le Pichon üniversite özerkliği kavramının bu tarihlerde doğduğunu ve bunun Avrupa&rsquo;yı Avrupa yapan en önemli faktörlerden biri olduğunu söylemişti. Gerçekten de örneğin, 1530&rsquo;da Sorbonne ile anlaşmazlığa düşen Kral I. François üniversiteye dokunamadığı için, ona rakip bir kurum kurma yolunu seçerek içinde şu anda benim bir kürsü işgal ettiğim College de France&rsquo;ın doğmasına vesile olmuştu.</p>

  <p class="p11">Üniversite özerkliğinin Avrupa'da titizlik ve inatla korunduğu ise destansaldır. 19. Yüzyıl ortalarında kalitesi çok düşen Cambridge&rsquo;i kraliyetin müdahalesiyle modernize etmek isteyen gruba ilk karşı çıkan bizzat Kraliçe Victoria olmuştur. Sorun daha sonra üniversitenin kendi hür iradesiyle ileri fikirli ve iyi tahsilli bir kişi olan Prens Albert&rsquo;i rektör seçmesiyle çözülmüştür. Orta Çağ&rsquo;da aforoz korkusuyla üniversiteye dokunamayan devletler, daha aydınlık çağlarda aynı titizliği bilime olan saygılarından göstermişlerdir.</p>

  <p class="p11">Üniversitenin özerkliğinin korunmasının en önemli yollarından biri de mali bağımsızlığının olmasıdır. Bu, İngiltere ve Fransa gibi bazı ülkelerde önce özel bağışlarla başlamış, daha sonra devlet bütçeleriyle sürdürülegelmiş ve yine özel bağışlarla desteklenmiştir. Bu arada üniversitelerin kendi mali kaynaklarını kendi hür iradeleriyle geliştirme yetkisine her zaman sahip oldukları da unutulmamalıdır. Örneğin, şu anda İngiltere&rsquo;de Kraliyetten sonra en zengin kurum olan Cambridge&rsquo;in Trinity College&rsquo;i muazzam servetini İkinci Dünya Savaşı&rsquo;ndan önce akıllıca yaptığı liman yatırımlarına borçludur.</p>

  <p class="p11">Türkiye ise üniversitelerine bu özerklik ve özgürlüğü hiçbir zaman vermemiştir. Hele son zamanlarda AKP hükümetinin bütçe ve kadrolar üzerine kurduğu hükümranlık tam bir skandaldır. Buna paralel olarak büyük miktarda bir &ldquo;araştırma bütçesinin&rdquo; hükümetin mahkeme kararlarına rağmen işgal ettiği bir kurumun tekeline tahsis edilmiş olması ve bu kurumdaki karar mekanizmalarının gayri meşru olan yönetim tarafından oluşturulması üniversite bağımsızlığına vurulan dolaylı fakat çok büyük bir darbedir.</p>

  <p class="p11">Bu kurumun bir üniversitemizden talep ettiği bir kişiye üniversite tarafından izin verilmemesi, önce izini vermeyen komisyonda etkin olduğu sanılan bir üniversite öğretim üyesinin taciz ve tehdidine, sonra da sokak ortasında dövülerek hastanelik edilmesine neden olmuştur. Bahsi geçen kurumun tarihinde bir ilk olan bu feci olay pek çok basın ve medya organına duyurulduğu halde ne hikmetse yayımlanmamıştır. Tüm ülkede üniversite camiası kendi içinde, olayın faili olduğu düşünülen kişiye ancak hafif bir reaksiyon göstermiştir. Böyle bir faciaya üniversitece göz yumulması, sessiz kalınması, ülkemizde üniversite özerkliğinin aşındırılmasından başka bir şey değildir.</p>

  <p class="p11">Bu sessizliğin sebebi ne yazık ki pederşahi kültürel alışkanlıklarımız olduğu gibi, bahsedilen kurumdan gelecek araştırma desteğine bağlanan ümitlerdir. Bu şartlar altında hür araştırmadan söz edilemez. Kendini bu şekilde ezdiren, hocalarının dövülmesine gereken şiddette reaksiyon göstermeyen ve araştırmasının, gündelik politikanın kaprislerine bağlanmasına göz yuman bir üniversite, üniversite adına lâyık değildir. Bu tür boyunduruk altına girmeyi reddetmek, belki bir dönem araştırma yapacak beş kuruş parayı bulamamaktan çok daha gerekli ve önemlidir. Zira bugün istediğine araştırma parası bahşeden keyfi bir idare, yarın istediğinin bilimsel kalitesini de tayine kalkışıverir. La Fontaine&rsquo;in açlıktan iskelete dönmüş kurdunun, boynunda tasma izi gördüğü besili köpeğe söylediği sözler unutulmamalıdır: &ldquo;Bu fiyata karnımı doyurmaktansa aç dolaşmayı tercih ederim.&rdquo;</p>

  <p class="p11">&nbsp;</p>
</body>
</html>
