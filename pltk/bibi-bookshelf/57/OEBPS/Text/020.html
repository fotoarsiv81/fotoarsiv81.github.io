<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>&ldquo;Osmanlı'da Bilim Var mıydı?&rdquo; Sorusu ve Sonuçları</title>
</head>

<body>
  <h2 class="h21"><a id="a31"></a><a id="a32"></a>&ldquo;Osmanlı'da Bilim Var mıydı?&rdquo;<br />
  Sorusu ve Sonuçları</h2>

  <p class="p11">Bu yazının başlığındaki soruyu yeni bitirmekte olduğum bir kitapla, rahmetli Erdal İnönü&rsquo;nün ricası üzerine onun hazırladığı bir bibliyografyaya yazmakta olduğum bir önsöz yeniden karşıma getirdi.</p>

  <p class="p11">Yazmakta olduğum kitap yakında Türkiye Bilimler Akademisi&rsquo;ne teslim edeceğim bir araştırma kılavuzu. Bugünkü Türkiye ile Osmanlı İmparatorluğu sınırları içerisinde yerbilimlerinin en geniş anlamıyla tarihini araştırmak isteyeceklere ulaşacakları kaynakları nerelerde bulabileceklerini gösteren bir kitap ve bu kaynakların kullanılmasında kolaylık sağlayacak bilimsel el kitaplarının ve diğer kaynakların neler olduğunu içeren bir kaynakça. Bu nedenle binlerce eser taradım. Bunların pek çoğunu zaten daha önce okumuştum; pek çoğu kendi kişisel kütüphanemde var.</p>

  <p class="p11">Bu kaynak taraması esnasında Osmanlı İmparatorluğu&rsquo;nun kuruluşundan yıkılışına kadar yerbilimlerinde bir Türk&rsquo;ün yaptığı tek bir orijinal katkı, insanlığın bilgi haznesine kalıcı bir ilave var mı, diye baktım. Piri Reis&rsquo;in kavramsal hiçbir katkı getirmeyen Bahriye&rsquo;si dışında böyle bir şey bulamadım. 19. Yüzyıl&rsquo;dan itibaren Türkiye&rsquo;de çalışmış yerbilimcilerin yayınlarını Osmanlı Devleti&rsquo;nin yıkılmasına kadarki süre için dikkatle inceledim, acaba tek bir Türk&rsquo;e bir bilimsel teşekkür var mı diye: Bulamadım.</p>

  <p class="p11">Tıp ve kartoğrafya gibi uygulaması hayatî önemi haiz konularda alanında Avrupa&rsquo;dan madalyalar bile aldığımız biliniyor. Ama kartoğrafya bilimine bir yenilik kattık mı? Meselâ, yeni bir projeksiyon geliştirdik mi? Veya yeni bir tasvir tarzı icat ettik mi? Bu sorulara benim verebildiğim cevaplar olumsuzdur.</p>

  <p class="p11">En geniş anlamıyla kendi alanımda, yani yerbilimlerinde Osmanlı&rsquo;nın çaktığı tek bir çivi yok. Olmadığı gibi, kendi ülkesinde böyle çiviler çakmaya çalışan yabancılara en küçük bir yardım, onlarla en küçük bir işbirliği arzusu... o da yok. Örneğin, Büyük Rus gezgin ve doğa bilimcisi Prens Piyotr Aleksandroviç Çihatçof 19. Yüzyıl&rsquo;ın ortasında on yıldan fazla tüm Anadolu&rsquo;yu karış karış dolaşarak sekiz metin ve üç atlas cildi içeren dev bir eser yazmıştı <span class="t9">Küçük Asya</span> adıyla. Bu eserin ilk kitabı ülkemizin fizikî coğrafyası ve arkeolojisine (bir de atlası var), ikinci kitabı zooloji ve klimatolojisine, üçüncü kitabı botaniğine, (iki ayrı cilt ve bir atlastan oluşur), dördüncü kitabı (üç ayrı ciltten oluşur) jeolojisine, nihayet beşinci kitabı da (artı bir atlas) paleontolojisine ayrılmıştır. Ben bu önemli eserin tam bir nüshasını hiçbir kütüphanemizde göremedim. Türkiye&rsquo;nin ilk doğa bilimi sentezi olan bu dev eserin dilimize hiçbir kısmı çevrilmemiştir. Koca imparatorlukta bu eserde anlatılanları merak eden ve bunu vatandaşlarına da ulaştırmak isteyen bir kişi bile yok muydu?</p>

  <p class="p11">1890 yılında Edmund Naumann ülkemizi bir uçtan diğerine kat etmiştir. Yazdığı eser şahanedir. Bunun da tercümesi yapılmamıştır. Alman subayı Kannenberg 1897&rsquo;de ülkemizin doğal kaynaklarını anlatan, pek çok şeyin Türkçe ve Yunanca dahil isimlerini de sıralayan pek enfes bir eser yazmıştır. Bu da asla tercüme edilmemiştir. Bu listeyi yüzlerce esere çıkarabilirim (20. Yüzyıl başında Anadolu yerbilimleriyle ilgili bibliyografyalara bakınız: Yüzlerce eser içinde tek bir Türk&rsquo;ün eserini göremezsiniz). Yabancıların eserlerini açınız: Tek bir Türk&rsquo;e bir bilimsel teşekkür bulamazsınız. Hemen hiçbirinde, hiçbir Türk&rsquo;ün adı bile geçmez.</p>

  <p class="p11">Hangi devlet ülkesini böyle bir karanlığa mahkûm etmiştir? Hangi devlet milletini böyle bir cehalet balçığına batırmıştır? Hangi devlet toplumunu böyle bir zavallılığa itmiştir? Ahmet Haşim&rsquo;in anlattığı Anadolu köylüsünün taş devrinde yaşayan insandan ne farkı vardır? O taş devrindeki zavallı köylü yaşamı için mücadele verirken çevresinde yaşamını kolaylaştırabilecek bilim sahibi yabancı insanlar dolanıp eserler yazıyorlardı. Vergi verdiği, yavrularını aptalca politikalarla hep kaybettiğimiz harplerde ölsünler diye yolladığı o Devlet-i Şahâne denen rezil müessese bunlardan bir tanesini bile onun hizmetine sundu mu? Hayır! Ona hatta Pay-i Tahtında &ldquo;pis Türk&rdquo; diye bir de hakareti moda yaptı.</p>

  <p class="p11">İşte şimdi bizi yöneten Osmanlı hayranı zihniyetin, o halkın yavrularına &ldquo;ayak takımı&rdquo; demesinin kaynağını anlıyor musunuz? Halkımıza ayak takımı diyenler, tarihimizin en karanlık dönemlerinin savunucularıdırlar. Onları kendi ellerimizle başımıza getirdik. Orada her ne pahasına olursa olsun kalabilmek, için Osmanlı&rsquo;dan öğrendikleri gibi yine bizim mahkemelerimizi gidip Avrupa'ya şikâyet ettiler. Avrupa'ya yaltaklanmak yerine, o, kökü aslında bizim ülkemizin batısında olan uygarlığı alsak artık. Atatürk&rsquo;ün dediği ve başlattığı gibi. Doğan Kuban Hocamızın geçen haftaki o enfes yazısında hepimize hatırlattığı gibi.</p>

  <p class="p11"><a id="a33"></a><span class="t9">&nbsp;</span></p>
</body>
</html>
