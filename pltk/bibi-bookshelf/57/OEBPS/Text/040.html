<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Elit Düşmanlığının Ayyuka Çıktığı Ülke</title>
</head>

<body>
  <h2 class="h21"><a id="a72"></a>Elit Düşmanlığının Ayyuka Çıktığı Ülke</h2>

  <p class="p11">Türkçeye elit kelimesini &ldquo;seçkinler&rdquo; olarak çeviriyoruz. Bu tercüme elitin Latince &ldquo;eligere&rdquo;den gelen kökü göze alındığında doğrudur, zira eligere aslında ex-legere, yani elle toplamak, devşirmek anlamında olduğundan seçmek olarak anlaşılmış ve Fransızcadaki <span class="t9">élire'i</span> (=seçmek) oluşturmuştur. <span class="t9">Elire&rsquo;den</span> de <span class="t9">élite</span> kelimesi oluşturulmuştur ki, biz de Fransızcadan önce bu kelimeyi devşirmiş, sonra da onu seçkin olarak Türkçeleştirmişizdir. Seçkin veya elit, temsil ettikleri kavramın gerçek anlamını hiçbir dilde karşılamaz. Yani hem Fransızca aslının hem bunun diğer dillere geçmiş şeklinin hem de Türkçe tercümesinin &ldquo;elit&rdquo; kavramının ruhunu yansıtmadığı kesindir. Elit birilerinin birilerini seçmesini ima eder etimolojik olarak. Halbuki kavram olarak elit tamamen anti-demokratik bir kavramdır. Birilerinin kendiliğinden başkalarından daha iyi bir hale geldiğini ima eder. Yani elit seçilmez, oluşur. Bu nedenle elitlere karşı her zaman ve her yerde bir reaksiyon meydana gelir. Elitleri, geri kalan toplum üyeleri genellikle sevmez. Halbuki, toplumları ileri götüren, insanlığı yücelten, yenilikler yaratarak yaşam kalitemizi arttıran hep o sevilmeyen bir avuç elit olmuştur. Tarihteki ihtilâllerin, devrimlerin hemen hepsi elitleri de yok etmeye yönelmiştir. Fransız İhtilâli faciası esnasında öldürülen bilim insanlarını Fransa'da College de France&rsquo;daki derslerim esnasında sayarken</p>

  <p class="p11">&ldquo;Fransız ihtilâli felaketi&rdquo; dediğimde, karşımda dersimi dinleyen iki yüze yakın Fransız&rsquo;dan en küçük bir itiraz gelmemişti. Benzer şekilde Rus İhtilali esnasında pek çok bilim insanı ülkeyi terk etti (bunlar arasında Lenin&rsquo;in kuzeni jeolog Nicolas Oulianoff da vardı), diğerleri, büyük jeolog İnostransef gibi intiharı tercih etti. Ne onu ne de diğerini yapabilenlerin çoğunu Stalin Sibirya&rsquo;ya sürdü, kamplarda ve hapishanelerde işkencelerle öldürttü ki, bunlar arasında Atatürk&rsquo;ün emriyle Türkiye&rsquo;nin ilk ziraat araştırma raporunu derleyen biyolog Vavilof da vardı. Çin'de Kültür İhtilâli benzer bir felâkete imza attı. Orada çalıştığım esnada bu insanlık utancının kurbanlarıyla konuşma imkânını buldum. İnsanın, Çin Halkına Daqing petrol alanı gibi bir gelir kaynağını hediye etmiş olan Huang Ji-Qing gibi büyük bir jeologa yalnız ve yalnızca entelektüel, kızıl muhafızların gözünde &ldquo;elit&rdquo;, olduğu için yapılanları onun kendi ağzından dinlediği zaman kanı donuyor. Huang, pirinç tarlalarına sürülmüş, orada ayaklarına giren parazitler yüzünden tedavisine izin verilmemesi nedeniyle eşiyle birlikte ömür boyu sağlıklarını kaybetmişler. Bir arkadaşı, ders verdiği öğrencileri önünde bir tabure üzerinde ayakta bekletilmiş, tuvalete gitmesine bile izin verilmediğinden öğrencilerinin önünde üstüne etmek zorunda bırakılmış ve sonra da öldürülmüş.</p>

  <p class="p11">Türkiye&rsquo;nin, hiçbir zaman bir Fransa, bir Rusya veya hatta bir Çin gibi bir entelektüel eliti olamadı. Ama her şeye rağmen, Türkiye&rsquo;yi dar zamanında kurtaracak kadar dünyayı bilen, işinin ehli, vatanını seven bir eliti olmuştur. Bu elitin adı Türk Silahlı Kuvvetleridir. Bu elit Türkiye&rsquo;yi ve Türk milletini korumakla kalmaz, ona ilk ressamlarını, ilk doktorlarını, ilk gerçek bilim insanlarını da hediye eden kurum Türk Silahlı Kuvvetleri olmuştur, çünkü en iyi eğitimi hep Türk Silahlı Kuvvetleri vermiştir. Türk halkı geleneksel olarak ordusunu canından çok sever, çünkü o ordunun mensupları kendi çocuklandır. Kendi yavrusunun ülkesinin elitine katılmasını isteyen aileler çocuklarını asker yapar.</p>

  <p class="p11">Son yıllarda bu elite karşı bir hücum başladı. Bunu ülkenin en bilgisiz ve en görgüsüz takımı yönetiyor. Bu takımın özelliği cehaletidir ve o cehaletin en belirgin ifadesi yobazlıktır. O yobaz, aynı Kurtuluş Savaşında yaptığı gibi, ülkesinin felâketini isteyen dış güçlerle el ele kol kola olduğu intibaını vermektedir. Bir yandan orduyu yok etmeye yönelmişken, bir yandan da ülkenin diğer elit kaynağı üniversiteleri bitirmek peşindedir. Bir şeyi ortadan kaldırırken yaptığınızı başkaları fark etmesin isterseniz en iyi yol, yok etmek istediğiniz nesneyi sulandırarak çoğaltmaktır. Şu anda üniversiteler böyle bir tehditle karşı karşıyadır. Yargı ayrıca tehdit altındadır. Ama, en elit kurum olan ordu tam hedeftedir.</p>

  <p class="p11">Ülke çok ciddi bir bölünme krizinin içindeyken, bu olayların tesadüfen aynı zamana denk geldiğini herhalde hiç kimse düşünmüyor; hem de tehdit altında olan yerler tüm Ortadoğu&rsquo;nun en zengin su kaynaklarını içeriyorsa. Zorda kalan ülkeleri ayak takımı değil, elitleri kurtarmıştır. Türkiye şu anda kendi elitini yemek sürecindedir. Yani AIDS, olmuştur. Kendi direnç sistemini yok etmeye yönelmiştir.</p>

  <p class="p11"><a id="a73"></a><span class="t9">&nbsp;</span></p>
</body>
</html>
