<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Cehaletin Eserleri</title>
</head>

<body>
  <h2 class="h21"><a id="a36"></a>Cehaletin Eserleri</h2>

  <p class="p11">Türkiye&rsquo;de ahlâk düşüklüğü ayyuka çıkmıştır. Ben birçok değişik toplum içinde bulundum, çalıştım, gezdim; ahlak seviyesi Türkiye&rsquo;deki kadar düşük bir toplum görmedim. Ahlaksızlık özellikle Özal&rsquo;la birlikte yukarı doğru ivme kazanmış, AKP döneminde âdeta dikine yükselişe geçmiştir. Bu toplumun hemen hiçbir değeri kalmamıştır: Tek değer, kişilerin ve/veya grupların hak etmedikleri şeylere uzanmak için olabilen her yolu denemesinin en makbul marifet sayılmasıdır. Türkiye rüşvet ve hırsızlıkta Avrupa birincisi, dünya dördüncüsüdür. Dünya ülkeleri arasında cahillik düzeyiyle en ön saflarda yer almakta, dünya üniversiteleri arasında adı anılabilecek ilk 500 arasında hiçbir üniversitesi bulunmamaktadır. Başta Cumhurbaşkanı ve Başbakan olmak üzere devleti yönetenlerin hakkında bulunan suç dosyaları nedeniyle dünya birincisidir (Kemal Baytaş, <span class="t9">Sözcü</span> 13 Şubat 201 1). içeri atılan gazetecilerin sayısıyla dile gelen aykırı fikre tahammülde, nihayet Iran ve Çin'in bile gerisine düşerek sondan birinciliği kapmıştır. Gün geçmemektedir ki, ırzına geçilen kadın, cinsiyet nedeniyle veya töre denen ahlâksızlıklar yüzünden öldürülen kız ve kadın haberleri gazetelerimizde, televizyonlarımızda yer almasın. Nihayetinde öğrencilerimizi devlete ait kurumlar ve devletin memurları eliyle harcamak, onların hayatlarını karartmak sıradan olay olmuş, bunları yapan ve kötü niyetleri artık her gün dile gelen akıl ve beceri fakirleri devletin ve hükümetin güvencesi altına alınmıştır. MHP Grup Başkan Vekili Oktay Vural Bey bu konuda devlet görevlilerinin &ldquo;tatmin olduk&rdquo; sözlerinde suç ortaklığının dile geldiğini televizyonlardan haykırmıştır ki, bu ağır suçlamaya itiraz edebilecek bir sebebi ben bulamıyorum.</p>

  <p class="p11">Tüm bunlar ne zaman olmaktadır? Muhafazakâr değerlerimizin, sözüm ona geleneklerimizin şahlandığı, Atatürk'ün getirdiği akılcılıktan hızla uzaklaştığımız bir dönemde; bunun öncülerinin iki ay sonra halktan %40&rsquo;ın üzerinde oy alacağı iddia edilmektedir. Türkiye halkı tamamen keçileri kaçırdı mı, yoksa bu ahlâksızlıklar zümresi onun gerçek değerlerini mi yansıtıyor?</p>

  <p class="p11">Bence ne biri ne diğeri. Halk o kadar cahilleşmiştir ki, yaptığı şeylerin veya kendisine yapılanların çoğunun ahlâksızlık olduğunu, bu ahlâksızlıkların er veya geç kendisini zarara uğratacağını, çoluk-çocuğunu süründüreceğini göremez hale gelmiş, safsatayla uyutulmayı tercih eder olmuştur. Türkiye halkı kravat takar, lüks otomobillerde dolaşır, bikinili hatunları sosyetik plajları doldurur veya şehirlerini şekilsiz gökdelenlerle doldurup oraları &ldquo;modernize&rdquo; ederek yaşanmaz hale getirir &mdash; ama tüm bu halk zenginiyle fakiriyle, şehirlisiyle köylüsüyle zır cahildir ve ortalama kültür düzeyi ya bir Afganistan ya da bir Orta Afrika kabilesi kadardır. Kendi tarihinden tamamen bihaberdir. Aslında ne dilini, ne dinini bilir, ne geleneklerini tanır, ne de toplumsal değerlerinin evriminden haberdardır. Muhteşem Yüzyıl diye televizyonlarda alkışladığı dönemde devletinde Amerika'dan gelen gümüşün ilk enflâsyonu başlattığını bilmez<a id="a37"></a><a href="../Text/notes.html#a129"><span class="t11">{1}</span></a> (çünkü Avrupalı &ldquo;gâvur&rdquo; dünyayı keşfederken, muhteşem [!] padişahları hareminde gönül eğlendirmekte, dünyayı öğrenelim diyen Piri Reis&rsquo;in kafasını vurdurmaktadır). Muhteşem (!) Yüzyılda Anadolu&rsquo;da medrese o kadar ayağa düşmüştür ki, öğrenci haydutluğa başlamıştır (buna softa şekâveti denir). Avrupa'da ilk yenilgimizi Muhteşem (!) Süleyman Devrinde aldığımız gibi (I. Viyana bozgunu: 1529), Hint Okyanusuna her çıkışımızda mini mini Portekiz&rsquo;den sopayı yiyip Kızıldeniz&rsquo;e veya Basra Körfezi&rsquo;ne tıkılışımız da bu büyük (!) padişah efendimizin devrindedir. Yine onun zamanında dünya keşfedilirken, Hint Okyanusuna kadırga denen sandallarla<a id="a38"></a><a href="../Text/notes.html#a131"><span class="t11">{2}</span></a> açılan ve 1554&rsquo;te Hindistan&rsquo;da karaya vuran büyük (!) bir amiralimiz, yürüyerek üç senede Hindistan&rsquo;dan Edirne&rsquo;ye gelmiş ve meşhur bir kitap <span class="t9">(Mirât-ül Memâlik)</span> yazmıştı. El âlemin dünyayı öğrendiği bu dönemde Seydî Ali Reis gazel söyleyip, eğlence partilerini anlatmaktan başka tek bir detaylı coğrafya bilgisi toplamayı gerekli bulmamıştı. Büyük (!) Sultanımız Süleyman&rsquo;ın Fransa Kralı I. François&rsquo;yı hapisten bir mektupla kurtardığını okurduk mektepte. O François&rsquo;nın kurduğu Collége de France bugün dünyanın en önemli araştırma kurumlarından biridir. Bizimkinin hangi kurumu ayakta kalmıştır? Hangi kurumunun insanlığa beş paralık bir faydası olmuştur? Tek becerdiği kalıcı şey aklı başında öz oğlu Şehzade Mustafa&rsquo;yı Hürrem uğruna katlettirip, devleti bir ayyaşa teslim ederek halkının geleceğini karartmak olmuştur.</p>

  <p class="p11">Artık yeter! Bu ve benzeri, rezillikleri yalanlarla bezeyip yücelten, buna karşılık bize bütün dünyada saygınlık kazandıran, aklımızı kullanıp onurlu insanlar olmamızı sağlayan Atatürk&rsquo;ü aşağılayan alim pozlu, ukalâ tavırlı zır cahilleri her gün halkın karşısına diken televizyon kanallarından ve gazetelerden gına geldi. Yükselen ahlaksızlık grafiğimiz kimin eseridir sanıyorsunuz? Cehalet tüm fenalıkların anasıdır. Biz de o anayı besleyip duruyor, onun tosuncuklarına oylar veriyoruz. Artık yeter! Memleketimde her elimi attığım yerde cehalet çirkefine bulaşmaktan bıktım.</p>

  <p class="p11"><a id="a39"></a><span class="t9">&nbsp;</span></p>
</body>
</html>
