<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Demokrasi Alerjisi</title>
</head>

<body>
  <h2 class="h21"><a id="a103"></a>Demokrasi Alerjisi</h2>

  <p class="p11">Pek çok <span class="t9">Cumhuriyet</span> okuru, 1982 tarihli doktora tezimin kendi ailemle birlikte Osmanlı Hanedanı&rsquo;na ithaf edildiğini duyduğu zaman herhalde çok şaşıracaktır. Son zamanlarda olan olaylar beni bugünkü yazıyı yazmaya ve bu ithafın nedenlerini açıklamaya itti.</p>

  <p class="p11">Doktoramın bittiği 1982 yılında aslında &ldquo;memleketlim&rdquo; olan Atatürk&rsquo;e büyük bir kızgınlığım vardı. Kızgınlığımın nedeni, Atatürk&rsquo;ün Türkiye&rsquo;ye Cumhuriyet rejimini ve onunla beraber demokrasi beklentisini getirmiş olmasıydı. Doktora tezimi bitirdiğim zaman sekiz yıldır Amerika Birleşik Devletleri&rsquo;nde yaşıyordum ve orada cahil ve görgüsüz bir halkın idareyi elinde tutmasının üzerimde yarattığı moral çöküntüsünü ilk kez hissetmiştim.</p>

  <p class="p11">ABD&rsquo;nin önce Houston, daha sonra da Albany şehirlerinde yaşamıştım. Bu her iki şehir de Avrupa'dan bildiğim şehirlerle asla mukayese edilemeyecek kadar çirkindi. Öğrenciliğim esnasında bu iki şehir dışında da Amerika'nın geniş bir kesimini görme imkânını elde etmiştim. Doğa güzellikleri dışında ABD&rsquo;de insan elinin yaptığı pek az güzel şey vardı. Bu acaba niçin böyle diye düşündüm. Bu soruya cevabı Avrupa&rsquo;da &ldquo;güzel&rdquo; addettiğim şeylerin neler olduğunu listeleyerek aradım: Avrupa'da ne hoşuma gitmişti? Her şeyden önce mimarî beni büyülemişti. Avrupa&rsquo;nın büyük şehirlerinde bina yüzleri derin düşünce ve zengin bir el emeği sonucu yaratıldıkları intibaını veriyorlardı. Bina yüzeylerinde, iç dekorasyonlarında görülen heykeller, resimler, bunları yaratanların engin mitoloji, tarih, doğa bilgisi bilgilerini açığa vuruyordu. Kısacası, bu binaları yapanlar &ldquo;sıradan&rdquo; insanlar değildi. Amerika'da ise karton ambalaj benzeri gökdelenler her türlü güzellikten ıraktılar. New York'ta henüz Avrupa etkilerinin tamamen silinmediği zamanlarda yapılmış canım binalar, içlerine yerleşen zenci ve/veya Puerto Rico&rsquo;lu göçmenlerle kelimenin tam anlamıyla harabeye çevrilmişti. Hayatımda ilk kez 1975&rsquo;te Harlem içerisinden uzun bir limuzinle geçerken şoför benden camları kapatmak ve kapıları kilitlemek iznini rica etmişti! Burası Amerika&rsquo;nın en büyük şehriydi! Böyle bir şeyi Avrupa&rsquo;da, Napoli&rsquo;nin arka sokaklarında bile görmemiştim. Midemin bulandığını hissettiğimi hatırlıyorum. Avrupa&rsquo;da sevdiğim klâsik müzik de öyle değil miydi? Amerika'nın ne cazına, ne rockuna ne de &ldquo;country western&rdquo; denen çoban musikisine ısınabildim. Avrupa'da halk müziği, el sanatları vb. &ldquo;halk işleri&rdquo; de ayrı bir gelenek ve ustalık mevzuuydular. Amerika&rsquo;da bu gelenekler yoktu.</p>

  <p class="p11">O zaman aklıma çocukluğumun İstanbul&rsquo;u, bilhassa Yeşilköy&rsquo;ü geldi. O canım beldenin de Anadolu&rsquo;dan gelenlerce nasıl tanınmaz hale getirildiğini hatırladım. Güzel İstanbul&rsquo;a, benim kendi ailemden yaşlıların güzelliğini anlata anlata bitiremedikleri İstanbul&rsquo;a ne olmuştu? Hoşuma giden Osmanlı musikisi niçin artık dinlenmez olmuştu? Zaten o musikinin güftelerini bile pek anlayan kalmamıştı.</p>

  <p class="p11">İşte bu tür düşünceler beni hem Amerika'dan hem de kendi ülkemde benzer manzaralara neden olan cumhuriyetten soğutmuştu. Rumelili Atatürk&rsquo;e &ldquo;bize&rdquo; ihanet ettiği için, ülkenin idaresini cahil Anadolu&rsquo;nun eline verdiği için çok kızıyordum. Osmanlı, Anadolu&rsquo;yu İstanbul&rsquo;dan uzak tutmuştu. Cumhuriyet idaresi ise sonunda yönetimi Demokrat Parti ile beraber Anadolulunun eline vererek ülkeyi perişan etmişti. İstanbul'da dolaşan &ldquo;türbanlılar&rdquo; benim daha 1982&rsquo;de canımı sıkar olmuşlardı. Halbuki anneannemin nesli şapka giyiyordu. 1982&rsquo;de benim görüşüm buydu. Bu yüzden konuştuğum ve yazdığım Türkçe de &ldquo;Anadolulunun&rsquo; anlayamayacağı Osmanlıcaya olabildiğince yakındı. Yeni Türkçede Anadolu&rsquo;nun cehaletinin yansıdığını hissediyor ve tiksiniyordum.</p>

  <p class="p11">Bu fikirlerle İTÜ&rsquo;de asistan oldum. Beni işe alan Kayserili Ihsan Ketin, tüm fikirlerime katılmamakla beraber, yaptığım teşhislerin çoğuna katılıyor, ama Atatürk&rsquo;ün bu konuda suçsuz olduğunu söylüyordu. Ancak Selânikli bir ailenin çocuğu olan &ldquo;Rumelili&rdquo; Erdoğan Şuhubi bana asla katılmazken, Paris doğumlu ve Kafkasyalı bir asker ailesinin çocuğu olan Doğan Kuban da aynen Erdoğan Bey gibi benim tamamen yanıldığımı söylüyordu. Bu iki büyük bilim adamının söyledikleri özetle şuydu:</p>

  <p class="p11">Benim ihtişamına imrendiğim Osmanlı &ldquo;medeniyeti&rdquo; aslında bir balondu. Hayranlığım cehaletimden kaynaklanıyordu. Beğenmediğim Anadolu ne kadar cahilse, aslında Osmanlı&rsquo;nın el attığı her belde o denli cahildi. İstanbul&rsquo;daki birkaç şair, bir avuç süsleme ustası, bir-iki mimar sistematik bir medeniyetin ürünleri değildi, tesadüflerin, büyük bir insan ve hırsızlık ekonomisinin yarattığı para zenginliğinin bir araya geldiği bir zümrenin istatistiki olarak zaten kaçınılmaz bir şekilde üretmesi gereken bireylerdi. Osmanlı ortamı o denli olumsuzdu ki, bu kişiler bile pek az sayıda yetişebilmişti. Osmanlı. &ldquo;bilim adamı&rdquo; denilenlerin bir-ikisi hariç, hiçbirinin bu sıfatla uzaktan yakından ilişkisi yoktu. Zaten Osmanlı&rsquo;da bilim asla gelişememişti. Takiyüddin&rsquo;in rasathanesinin bizzat Padişah emriyle Osmanlı Donanması&rsquo;na bombalattırıldığını o aralarda öğrendim.</p>

  <p class="p11">Atatürk Türkiye&rsquo;yi ele aldığı zaman yapılabilecek en akıllıca şey bir halk yönetimine geçmekti. Zira halk o denli perişandı ki, daha kötüsü düşünülmezdi. Atatürk zincirlerinden boşanan halkın enerjisini doğru yere, uygarlığın, olmayan uygarlığın kurulmasına yönlendirdi. Kendi yaşamı esnasında, yani on beş senede alınan mesafe baş döndürücüydü. Bunu ülkemizin Atatürk döneminde yetişkin iki öğrenci olmuş olan iki üstün kaliteli bilim adamı, Kayserili İhsan Ketin ve Harputlu Kâzım Çeçen de aynen onaylıyorlardı.</p>

  <p class="p11">Felâket, diyordu hocalarım, bu, aslında Demokrat Parti&rsquo;den de önce Halk Partisi içerisinde halkın uyanmasından hoşnut olmayanlarca başlatıldı. Bunlar, ekmek elden su gölden tembel yaşamlarının tehlikede olduğunu gören sözde din adamları ve Anadolu ağalarıydı. Bunlar önce Halk Partisi içinde bir muhalefet yaratarak, örneğin, Hasan-Ali Yücel&rsquo;in sürdürdüğü eğitim seferberliğini durdurmakla kalmayıp, geri çevirdiler. Daha sonra Demokrat Parti iktidara gelerek alenen din istismarına başladı. Verilen intiba Atatürk' ün Devrimleri&rsquo;nin ve genel politikasının dine zarar verdiği yönündeydi. Demokrat Parti iktidarı bu çirkin ve pek korkunç iftirayı acımasızca istismar ederek Türkiye&rsquo;yi büyük bir felâketin kenarına getirdi. Halbuki gerçek tam tersiydi. Atatürk dini de ele alarak, halkın dinini adam gibi öğrenmesinin temellerini atmıştı. Ezanın, yani namaza davetin, anlayacakları bir dilde okunması bu genel din aydınlanması politikasının bir parçasıydı. Demokrat Parti bu iyi niyetli adımı din düşmanlığı diye pazarlayarak halkı en feci bir şekilde aldatmıştı.</p>

  <p class="p11">Daha sonra gelen iktidarlar, Atatürk'ün aydınlanma politikasına dönme cesaretini gösteremediler. İTÜ&rsquo;deki hocalarıma göre beni aldatan buydu. Benim aslında özlediğim aydınlanmaydı; beni kızdıran da cehaletti. Ama bunun nedeni ne Atatürk&rsquo;ün yaptıkları, ne de cahil Anadolu halkıydı; ona sürekli ihanet eden politikacılardı. Atatürk Anadolu halkının zincirlerini çözmekle yanlış yapmamıştı, sandığım gibi Rumeli&rsquo;ye ihanet etmemişti. Başka her seçenek Osmanlı&rsquo;nın feci politikasını sürdürmek demek olacaktı ki, bu da nihai felâkete davetiye çıkarmaktan başka bir şey olmayacaktı.</p>

  <p class="p11">Bu sözler ve onların ışığında okuyarak ve başkalarıyla da konuşarak öğrendiklerim 1982&rsquo;den sonraki on yıl içinde benim görüşlerimde çok temel bir değişikliğe neden oldular. 1982&rsquo;de bana İhsan Ketin bir kere &ldquo;sen Atatürk&rsquo;e kızıyorsun; ama hayatta olsaydı ve kendisiyle konuşabilseydin, bir numaralı adamı olurdun&rsquo;&rsquo; demişti. İma ettiğinin ne denli doğru olduğunu sonra gördüm, gerçekten de bilgim arttıkça pek sıkı bir Atatürkçü oldum.</p>

  <p class="p11">Ama tüm bu tartışmalar ve okumalar sonunda bir şey daha öğrendim. Demokrasi, kendisini yok etmeye azimli akım ve kişilere tahammül edemez; ederse sonunda kendisi ortadan kalktığı gibi, emrinde olması gerektiği halkın felâketini hazırlar. Bunun böyle olduğunu iyi bildiğim 20. Yüzyıl Alman tarihi de teyit etmektedir. Nazi rejimi Weimar demokrasisi kendisini koruyamadığı için, demokrasiyi istismar ederek yerleşmiş ve yalnızca 12 yıl içinde 20 milyon Almanın, 30 milyon Alman olmayan insanın ölümüne, bunlardan masum 6 milyon Yahudi&rsquo;nin &ndash;tarihte eşi görülmemiş bir soykırım politikası çerçevesinde&ndash; fırınlanmasına, Avrupa'nın ve Doğu Asya'nın yakılıp yıkılmasına neden olmuştur.</p>

  <p class="p11">Bu günlerde iktidarda olan hükümetimizin temel felsefesinin de demokrasiye aykırı olduğu kanaatindeyim. Eğitim ve bilim konusundaki icraatları bu yorumumu desteklemektedir. Eğer demokrasi kendini koruyamazsa, aynen benim 1982 öncesinde olduğum gibi, hiç umulmadık toplum kesimlerinde bile kendi düşmanlarını üretir. Ne denli iyi niyetle olursa olsun, demokrasinin ortadan kaldırılması eninde sonunda toplumun felâketiyle neticelenir. Buna muhakkak dur demek lazımdır.</p>

  <p class="p11"><a id="a104"></a><span class="t9">&nbsp;</span></p>
</body>
</html>
