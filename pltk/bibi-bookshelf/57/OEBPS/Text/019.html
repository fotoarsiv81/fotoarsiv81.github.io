<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Bilginin Pratikteki. Faydası ve Masalcı Osmanlı Tarihinin Zararları</title>
</head>

<body>
  <h2 class="h21"><a id="a29"></a>Bilginin Pratikteki. Faydası ve Masalcı<br />
  Osmanlı Tarihinin Zararları</h2>

  <p class="p11">Okulda bize Bayezid&rsquo;in ne büyük bir komutan olduğu, Ankara Savaşı&rsquo;nı ihanet ve talihsizlik yüzünden kaybettiği öğretiliyordu. Halbuki mevcut kaynaklar, Timur&rsquo;un bu savaşı bir nakış işler gibi dikkatle plânladığını, Bayezid&rsquo;in ise ordusunu aptalca tehlikeye attığını gösteriyordu. İkinci kavga konusu İstanbul&rsquo;un fethiydi. Bizlere durmadan Fatih&rsquo;in buradaki askeri dehâsı anlatılıyordu. Donanma ve Macar Urban&rsquo;a yaptırılmış toplarla mücehhez minimum 80.000 kişilik bir ordunun tüm savunma gücü 8000 muharipten ibaret olan aç ve perişan bir şehre saldırdığını düşünün; bu saldırı esnasında 140 parça donanma savunmadakilere yardıma gelen yalnızca dört parça (bunların da sadece üçü savaş gemisi, biri nakliye gemisi) gemiyi durduramasın ve savunma iki ay sürsün. Herhalde Timur&rsquo;a veya Cengiz Han&rsquo;a bu büyük bir zafer diye anlatılsa gülerlerdi.</p>

  <p class="p11">Cengiz Han&rsquo;ın zamanının en müstahkem şehirlerinden biri olan Pekin&rsquo;i fethi yalnızca iki hafta sürmüştür. Ama o zafer için Cengiz Han daha 12. Yüzyıl&rsquo;da tarihin ilk kurmay akademisini kurmuştu (meşhur &ldquo;Kaşık&rdquo;). Osmanlı ise ilk kurmay akademisini Avrupa&rsquo;yı takliden 19. Yüzyıl&rsquo;ın ortasında kurabildi. Kanunî bize &ldquo;Muhteşem Süleyman&rsquo; diye tanıtılırdı.</p>

  <p class="p11">Ben ise Viyana&rsquo;da aldığımız mağlubiyeti, Hint Okyanusu&rsquo;nda Portekizlilerden durmadan sopa yememizi, yetenekli Şehzade Mustafa'nın sarhoş Selim tahta geçsin diye babasının gözleri önünde boğazlanmasını, Anadolu&rsquo;da softa şekavedinin başlamasını ve büyük coğrafi keşiflere katılamamamız bir yana, coğrafyaya önem vermemizi öğütleyen zavallı Pirî Reisimizin Muhteşem Süleyman&rsquo;ın emriyle katlini bir türlü bu sözde ihtişamla bağdaştıramazdım. Kısacası, onuncu padişaha kadar sözüm ona muazzam olan Osmanlı Devleti&rsquo;nin azimeti benim için hep boş bir böbürlenmeden ibaret kalmıştır.</p>

  <p class="p11">Osmanlı, çevresindekiler gariban olduğu sürece azametli görünüyordu. Rönesans&rsquo;la ve bilim devrimiyle bu durum değişince Osmanlı&rsquo;nın ne mal olduğu kabak gibi ortaya çıkıverdi (gerçi Timur bunu daha önce gözler önüne sermişti).</p>

  <p class="p11">Bugün safsata yüklü eğitimin pratik zararlarını görmeye başladık. Kafaları o safsatalarla dolu Tayyip Bey ve &ldquo;onun&rsquo;&rsquo; başbakanı Bay Sıfır Problem, aynı Enver Paşa ve arkadaşlarının yaptığı gibi, bilgiye dayanmadığı için akılsızca olan dış politikalarıyla ülkemizi tam bir ateş çemberiyle çevirmeyi becerdiler. Üç komşumuzla (Suriye, Yunanistan, Güney Kıbrıs) savaş arifesindeyiz.</p>

  <p class="p11">Tarihinin her döneminde bizi desteklemiş olan bir uzak komşumuz olan İsrail&rsquo;i kendimize düşman etmeyi becerdik; o kadar ki, ona karşı da savaş naraları atılmaya başladı. Irak ile ilişkiler ABD&rsquo;nin himmetinde. Bazıları ABD&rsquo;nin bizi eskiden de Almanlarca denenmiş (ve fos çıkmış) bir Sünnî cephe liderliğine soyundurmaya niyetlendiği için İsrail krizini aslında uzaktan seyrettiğini söylüyor.</p>

  <p class="p11">Onun için, Şiî komşumuz İran bizi tehdide başladı.. Ya bu arada ABD&rsquo;de Yahudi lobisi desteğini çekip bir de ABD&rsquo;ye Ermeni tezlerini tanıttırıverirse? ABD bir taşla iki kuş vurmuş olmaz mı? Eski Başbakanımız Mısır&rsquo;dan Gazze&rsquo;ye gitmek isterken, Sünnî Mısır &ldquo;haydi oradan&rdquo; deyivermişti. Bizimki de &ldquo;gitmeyeceğim&rdquo; demek zorunda kalmıştı.</p>

  <p class="p11">Sevgili okuyucularım: Atatürk döneminde zamanın en güçlü ülkesi İngiltere&rsquo;nin Kralını, hem de o muazzam devleti askerî ve diplomatik olarak yendikten sonra, ayağına getiren Türkiye, Osmanlı hayranı AKP ile burnunu tam bir diplomasi ve dış politika duvarına çarpmış durumda. Burnumuz kanamaya başladı, farkında bile değiliz. Umarım yakında kaşınmaz.</p>

  <p class="p11">Ama işte tüm bunların sorumlusu, okullarda Tayyip Beylere, Bay Sıfır Problemlere ve bu arada tabii muhalefetteki siyasetçilerimize de verilen zırva tarih eğitimidir. O nedenle bu kişiler Türkiye&rsquo;yi bir masal dünyasında yönetiyorlar. Sanıyorlar ki, mektepte kendilerine öğretilen safsata gerçektir. Sanıyorlar ki, Osmanlı dirilebilir. Bununla da kalmayarak AKP hükümetinin politikası ordumuzun da moralini bozmuş, şevkini kırmıştır.</p>

  <p class="p11">Bu politika, diplomasi, tarih, strateji ve psikoloji bilmeyen takım Türkiye&rsquo;yi alkışlar arasında bir felâkete sürüklemektedir. Durdurulmazlarsa, sonları o pek hayran oldukları Osmanlı gibi olacaktır. Ama unutmayalım: Onların sonları bizim de sonumuz demektir. Ne yazık ki onlarla aynı gemideyiz ve geminin tüm idaresini kötü eğitim almış kişilere teslim etmiş vaziyetteyiz.</p>

  <p class="p11"><a id="a30"></a><span class="t9">&nbsp;</span></p>
</body>
</html>
