<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>İrticanın Demokratik Bir Ülkede Mücadele Yöntemi</title>
</head>

<body>
  <h2 class="h21">İrticanın Demokratik Bir Ülkede<br />
  Mücadele Yöntemi</h2>

  <p class="p11">İrticanın demokratik bir yönetime sahip bir toplum içinde egemen olabilmesi için önce toplumun bireylerini mürteci fikirlerin aslında ilerici olduğuna inandırması, gerici düşüncelerin de dile getirilmeye hakları olduğu gerçeğini sık sık tekrarlaması, ama giderek gericiliğe karşı düşüncelerin dile getirilmesini toplum ve rejim düşmanlığı olarak tanıtması gerekir. Bir fikir grubunu yayabilmek için öncelikle o fikri yayacak kişilere ihtiyaç vardır. Gerici fikirleri yayacakların üç değişik grupta toplanabileceklerini daha önceki bir yazımda belirtmiştim: 1) Samimî gericiler, 2) Çıkarcı gericiler, 3) Satılmış gericiler.</p>

  <p class="p11">Bu üç grup içinden elde garanti olan samimî gericilerdir. Yapılacak, öncelikle bunları teşkilâtlandırmak ve, mümkünse, imkânlarla donatmaktır: Dinci gruplar, tarikatlar, siyasi hücre ve partiler bu iş için kullanılabilir. Toplum kendini bu gerici teşkilatlanmaya karşı korumak için mevcut yasalarını harekete geçirirse, bu grupların yaygara etmeleri ve demokratik bir toplum içinde haklarına tecavüz edildiğini dile getirmeleri gerekir. Bu aşamada samimî gericilerin bilgi ve yetenekleri yetersiz kalabilir. Bu aslında çok büyük bir ihtimaldir ve onun için devreye daha kurnaz, daha iyi eğitimli olabilecek ve daha fütursuz çıkarcı gericiler sürülür. Bu çıkarcı gericilerin toplumun muhtelif katlarında kilit noktalardaki görevlerde bulunmaları çok önemlidir: İlk başlarda özellikle basın-yayın ve radyo-televizyon kurumlarında bunların olabildiğince bağımsız noktaları kapmaları önemlidir ki, işlerini bir üste bağlı olmadan veya en zayıf bir bağla yapabilsinler. Bunlar samimî gerici grupların borazanı olurlar ve o gerici grupların tek başlarına yapabileceğinden çok daha fazla patırtı çıkarabilirler. Eskiden bu grupların içine tedhiş elemanları da yerleştirilirdi (meselâ Nazi&rsquo;lerin SA teşkilâtı sırf bu amaçla kurulmuştur. ABD&rsquo;deki Ku Klux Kları benzer bir tedhiş örgütüydü) ama günümüzde açık tedhişin modası geçmiştir, zira uygar dünyadan destek bulması beklenemez. Ama katliam da içeren tedhiş hareketlerini uygulayan çok geri kalmış toplumlar meselâ Afrika&rsquo;da bugün bile mevcuttur. Dünya&rsquo;da da Taliban, El Kaide, PKK gibi tedhiş örgütleri şiddetten beklenen yaygın tanıtma ve sindirme görevlerini üstlenmişlerdir. Ama uzun vâdeli planları olan, gerici örgütler olabildiğince tedhişten uzak durmaya, sindirmeyi daha sıradan yöntemlerle yapmaya çalışırlar.</p>

  <p class="p11">Bu sıradan yöntemlerin ilk âleti doğal olarak politikadır. Gerici örgütlerin politikaya sızmaları için ya çıkarcı ya da satılmış gericilerin bulunması çok önemlidir, zira özellikle bu tipler uluslararası geniş örgütlerle iç içe olarak bilgi ve imkân açısından çok iyi beslenip mahalli politikacıların uzanamayacakları mekanizmalara hükmedebilirler. Ülke çapında politikada söz sahibi olan gerici örgütlerin bu zaferlerindeki ilk amaçları ülkenin bürokrasisini ve hukuk sistemini ele geçirerek, kendilerine karşı durabilecek tüm muhalefeti tamamen yasal görünen ama meşru olmayan yollardan susturmak veya tasfiye etmektir. Meselâ Nazi Almanya&rsquo;sında yargıçlar bizzat Adolf Hitler&rsquo;in şahsına bağlılık yemini etmek mecburiyetindeydiler. O sistemde korunan hak veya haklı değil, kendini Alman devlet ve milletiyle bir tutan diktatörün fikirleri ve şahsıydı. ABD&rsquo;de McCarthy döneminde McCarthy&rsquo;nin suçladığı kişilerin hakkını savunan bir hukukçu kısa zamanda kendisini McCarthy soruşturma komisyonu karşısında buluyordu (meselâ FBI tarafından telefonları dinlenen, postası okunan ve sürekli izlendiği için sonunda intihar eden meşhur avukat Bartley Cavanaugh Crum). McCarthyvâri yöntemlere Başkan Truman &ldquo;biz bu ülkede insanları yaptıkları için mahkûm ederiz, fikirleri için değil&rdquo; diyerek ne yazık ki</p>

  <p class="p11">Parlamento tarafından reddedilen bir veto bile çekmişti. Sırf bu veto dahi o dönem ABD Parlamentosu&rsquo;ndaki gerici egemenliğini göstermesi bakımından ilginçtir.</p>

  <p class="p11">Gerici, bürokrasi ve hukukun yalnızca kilit mevkilerini elde etmeyi hedefler. Buna, becerebildiyse, seçtirdiği politikacılar âlet edilir. Bu arada sürekli olarak gerici karşıtları ülke ve rejim karşıtı olarak halka lanse edilirler. Meselâ McCarthy&rsquo;e zemin hazırlayan kuruluş &lsquo;'Amerikan Olmayan Faaliyetler Komisyonu&rsquo;&rsquo;ydu (Committee on un-American Activities). Dikkatinizi çekerim, komisyonun adı yalnızca Amerika karşıtı olan faaliyeti değil, Amerikan addedilmeyen her hareketi kapsıyordu. Yani bu komisyonun hedefine istenilen herkes yerleştirilebilirdi ve sonunda da öyle oldu.</p>

  <p class="p11">Bu düzeye erişmiş bir gerici faaliyeti ancak yapılanların halkın canına tak demesi ve dürüst politikacı, hukukçu ve bürokratlar durdurabilir. Amerika'da Silahlı Kuvvetler ve Senatör Ralph Flanders, Çin&rsquo;de önce Zhu Enlai daha sonra da Deng Xiaoping ve arkadaşları giderek kontrolden çıkan gerici kuvvetleri durdurmuşlardır. Avusturya-Macaristan imparatorluğu, Osmanlı İmparatorluğu, Nazi Almanya&rsquo;sı böyle bir akıbetin iyi bilinen örnekleridir.</p>

  <p class="p11"><a id="a126"></a><span class="t9">&nbsp;</span></p>
</body>
</html>
