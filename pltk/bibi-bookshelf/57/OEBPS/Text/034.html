<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Üniversite Adamı Aforoz Etmesin!</title>
</head>

<body>
  <h2 class="h21"><a id="a61"></a>Üniversite Adamı Aforoz Etmesin!</h2>

  <p class="p11">College de France&rsquo;da vermekte olduğum derslerim çerçevesinde kullanmak arzusuyla son birkaç akşamdır 1893&rsquo;te anonim yayımlanmış olan <span class="t9">L'Ecole et la Science jusqu&rsquo;a la Renaissance</span> (Rönesans&rsquo;a kadar okul ve bilim) adlı kitabı okuyorum. Bu enfes eserin birinci bölümü Avrupa&rsquo;ya pek çok üniversite kavram ve kıstasını yerleştiren Paris Üniversitesi&rsquo;nin tarihine ayrılmış. Bu eserden üniversitenin ne demek olduğu ve ona anlamını kazandıran geleneklerin tarihi hakkında pek çok şey öğrendim.</p>

  <p class="p11">Önce rektörün, üniversite içerisinde neredeyse tam bir &ldquo;Ali kıran - baş kesen&rdquo; olduğunu, ancak üniversitenin kendi içerisinden ve üniversite mensupları olan hocalar ve diğer yöneticiler tarafından bir yıllığına seçilebildiğini öğrendim. İkincisi, rektör o denli önemli ki, 13. Yüzyıl&rsquo;da bile bizzat kral tarafından kraliyet konseyine çağrılıyor ve umumi törenlerde Paris Piskoposu (yani dini otorite) ve Parlamento (yani sivil otorite) ile aynı hizada yürüyor! (Bundan şu da çıkıyor: Üniversite, SİVİL &ldquo;VE DİNİ OTORİTE DIŞINDA BAĞIMSIZ BİR OTORİTE olarak görülüyor) .</p>

  <p class="p11">Üniversitenin bağımsızlığı o denli önemli ki, üniversiteye müdahale hiçbir şekilde mümkün değil! Müdahaleyi sivil bir merci yapmaya kalksa üniversite derhal bir temsilcisini krala göndererek şikâyette bulunuyor. Eğer müdahale dinsel taraftan geliyorsa, üniversitenin bir doktoru <span class="t9">ta</span> Papa'ya şikâyete gönderiliyor. (Eğer bu da dini sorunu halletmezse, üniversite sorununu &ldquo;tüm kiliseye&rdquo; açarak Herki bir dinsel konseyde ele alınmasını sağlıyor.)</p>

  <p class="p11">EĞER ÜNİVERSİTENİN BAĞIMSIZLIĞINI TEHDİT EDEN TEHLİKEYİ BERTARAF EDECEK TÜM YOLLAR TIKANIRSA, ÜNİVERSİTE GENEL AFAROZ <span class="t9">(excommunication üniverselle)</span> YOLUNA GİDİYOR Bu şu demektir (kitaptan aynen çeviriyorum): &ldquo;Üniversite rektörünün ve onun yüksek rütbeli yardımcılarının emriyle tüm eğitim derhal durdurulurdu. Hemen tüm dersler kesilir, halka dönük bütün öğretim faaliyeti son bulurdu; ilâhiyat magisterleri ve doktorları kiliselerdeki vaazlarını vermekten imtina ederlerdi. Şehrin entelektüel, manevi ve dini yaşamı askıya alınırdı. Kriz sürerse, dört fakültenin doktorları, magisterleri ve bakaloryalıları kütle halinde şehirden ayrılmak tehdidinde bulunurlardı... 13. Yüzyıl&rsquo;da böyle bir protestoya karşı koyabilecek hiçbir güç yoktu.&rdquo; (s. 31).</p>

  <p class="p11">Üniversitenin bu büyük gücünün kaynağı, verdiği bilgi, yani verdiği derslerdir. Ona dışarıdan müdahale edilmeye kalkılırsa, üniversite, dersleri ve ona paralel olarak yürüttüğü tüm bilgi verme faaliyetini kesebilir. Tüm ülkede üniversite derslerinin ve bilgi akımının kesilmesine 21. Yüzyıl&rsquo;da da &ndash;aynen 13.Yüzyıl&rsquo;da olduğu gibi&ndash; karşı koyabilecek hiçbir güç yoktur. Hükümet veya meclis, üniversite başkaldırırsa mensuplarının maaşını keserim diyemez, zira tüm ülkenin entelektüel, askeri, endüstriyel ve ticarî gücü üniversitenin verdiği bilgiye dayanır (üstelik en zayıf üniversitemizin bile döner sermaye işletmesi bağımsızlığını ilân ettiği günden itibaren üyelerine devletin verdiğine yakın, hatta aynı düzeyde maaş ödeyebilir; buna Türkiye&rsquo;de tek istisna, basında olduğu gibi, patronları hükümetlerin eline bakan özel üniversitelerdir). Üniversiteleri yok derecede zayıf olan Türkiye&rsquo;de bile durum böyledir. Üniversitenin faaliyetini tatil edeceği tehdidi bile, ülkenin kısa zamanda çökmesi anlamına gelir ki, bunu kimse göze alamaz (en azından tüm üniversite hastanelerimizin kapılarını kapattıklarını bir düşünüverin!).</p>

  <p class="p11">Dolayısıyla üniversiteye dışarıdan, çarpık bir demokrasi anlayışına dayanarak müdahale etmeye kalkacak kişiler dünya üniversiteler tarihini iyi okumalı ve üniversitenin bir toplumdaki yerini iyi anlamaya çalışmalıdırlar. Avrupa heveslisi politikacılarımıza Avrupa tarihinden bir yaprak: Fransa'da Paris Üniversitesi rektörünün Piskopos ve Parlamento ile aynı sırada yürümesini gelin günümüz Türkiye&rsquo;sine tercüme edelim: Böyle bir çeviri Meclis Başkanlığıyla (tüm üniversitelerin başı olan) YÖK Başkanlığı&rsquo;nı aynı hizaya getirir (laik bir ülke olan Türkiye&rsquo;de Paris Piskoposluğunun karşılığı yoktur; bu, bir memuriyet makamı olan Diyanet İşleri Başkanlığı değildir), üniversiteler üzerinde YÖK dışında hiçbir otorite tanımaz ve YÖK Başkanı&rsquo;nın seçimini de yalnızca üniversitelere bırakır! Uygarlığı gerçekten istiyorsak, onu tüm kurumlarıyla almalıyız, her hükümetin yalnız kendi işine gelen taraflarıyla değil. Eğer böyle yapılmazsa, işi bilgi vermek olan üniversite haklarını ve yerini gereken kişi ve mercilere hatırlatıverir.</p>

  <p class="p11">Bir de çok sıkılıp &ldquo;genel aforoz&rdquo; yolunu seçerse, seyreyle sen gümbürtüyü!</p>

  <p class="p11"><a id="a62"></a><span class="t9">&nbsp;</span></p>
</body>
</html>
