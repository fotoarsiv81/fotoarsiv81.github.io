<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Darwin Türkler Hakkında Ne Demişti?</title>
</head>

<body>
  <h2 class="h21"><a id="a86"></a>Darwin Türkler Hakkında Ne Demişti?</h2>

  <p class="p11">Televizyon haberlerinde kulaklarımla duyduğum şu sözleri kaydetmemiş olduğum için, &ldquo;Haber.com&rdquo; sitesinden diğer birkaç gazete haberiyle kontrol ederek aşağıya aldım:</p>

  <p class="p11">Sayın Millî Eğitim Bakanı Hüseyin Çelik Bey, CHP tarafından Darwin&rsquo;in &ldquo;yaratılış&rdquo; ile ilgili düşüncelerinin okullarda okutulması istendiğini ifade ederek, &ldquo;Başta CHP ve bu düşüncede olan insanlar, mutlaka okul kitaplarında olmasını istiyor. Darwin'in Türklerle ilgili ne dediğini biliyor musunuz? &lsquo;Gelişimini tamamlamamış, adi bir ırk&rsquo; diyor Darwin. Ne diyeceksiniz buna?&rdquo; diye sordu.</p>

  <p class="p11">Sayın Millî Eğitim Bakanı&rsquo;nın Darwin'e atfettiği yukarıdaki sözleri Darwin hiçbir zaman söylememiş, yazmamıştır. Sayın Bakan söylediklerine kaynak göstermemiştir. Söyledikleri tamamen bir kötü niyetin eseri değilse, açıkça bilgisizliğin eseridir. İsminin önünde &ndash;üniversite dünyamız için ne acıdır ki&ndash; akademik bir titr taşıyan Sayın Bakan söylediklerini kontrol etmek ihtiyacını bile duymamıştır. Aşağıya Darwin&rsquo;in Sayın Bakanın ifadesine temel olduğunu sandığım sözlerini aynen tercüme ederek alıyorum:</p>

  <p class="p11">&ldquo;Nihayet, doğal seçme üzerine olan kavganın uygarlığın ilerlemesine senin kabul etmeye eğimli olduğundan daha faydalı olmuş ve olmakta olduğunu gösterebilirim. Birkaç yüzyıl önce Avrupalı milletlerin Türkler tarafından yenilme risklerinin ne kadar yüksek olduğunu hatırla, halbuki şimdi böyle bir fikir ne kadar saçmadır. Kafkas ırkları denilen daha medeni ırklar varlık mücadelesinde Türk boşluğunu yenmişlerdir.&rdquo; (Charles Darwin&rsquo;den W. Graham&rsquo;a, 3 Temmuz 1881: &ldquo;The Life and Letters of Charles Darwin including an Autobiographical Chapter&rdquo; edited by his son Francis Darwin: John Murray, Londra, cilt I, s. 316)</p>

  <p class="p11">Darwin&rsquo;in Türkler hakkında Atatürk'ün doğduğu yıl söyledikleri işte bundan ibarettir. Burada ırklar diye kullandığı kelime 19. Yüzyıl&rsquo;da değişik kültür gruplarını ifade etmek için, herkesin kullandığı bir kelimeydi. O zaman Türkiye&rsquo;nin uygarlık açısından Darwin&rsquo;in dediği gibi Avrupa'nın kat be kat gerisinde olduğunu bilmek için Darwin&rsquo;i okumamıza ise gerek yok. Bizzat Osmanlı bunun farkındaydı. Koca imparatorluk Avrupa'nın adı konulmamış bir sömürgesi haline gelmişti. Cehalet akıl almaz boyutlardaydı. Bu felâketten bizi kurtaran Atatürk de ulusuna aynı şeyleri hatırlatmıştı. Darwin 1877-78 Türk-Rus savaşında da açıkça Rusları desteklemiştir. 1820&rsquo;lerde Alexander von Humboldt, Rus Maliye Bakanı Kont Kankrin&rsquo;e Ağrı Dağı&rsquo;nın kısa zamanda Rus toprağı olmasını arzu ettiğini yazmamış mıydı? Peki 19. Yüzyıl&rsquo;ın ortalarında on beş yıl Türkiye&rsquo;de araştırma yapan Prens Piotr Çihaçof Doğu, <span class="t9">Üzerine Bir Sahife</span> adlı önemli kitabında Türkiye&rsquo;deki insanların kurtuluşunu bu ülkenin bir Avrupa müstemlekesi (sömürgesi değil!) haline getirilmesinde görmemiş miydi?</p>

  <p class="p11">Neydi von Humboldt&rsquo;u, Darwin&rsquo;i, Çihaçof&rsquo;u ve daha nice büyük bilim insanını Türkler (yani Osmanlılar) hakkında bu tür düşüncelere sevk eden? O zaman Osmanlı İmparatorluğu&rsquo;nda gördükleri bağnazlık, cehalet ve halkın perişanlığıydı. Aynı perişanlığı Ahmet Haşim 1919&rsquo;da tespit edip kaleme dökmemiş miydi? Ne diyordu büyük şair? &lsquo;&lsquo;Ankara'da Almanya imparatorunun Anadolu hastalıklarını incelemek üzere gönderdiği bir tıp heyetinin bazı büyük rütbeli üyeleriyle görüştüm, ... Anlamışlar ki, Anadolu Türklerinin karınları kurtlarla yüklü ve kanları bu kurtların salgıladığı parazitlerle dolu bulunuyor. Cinsi, yakın bir yok olma ile tehdit eden bu halin sebebi nedir bilir misin? Beslenme eksikliği. Her ne kadar garip görünse de Anadolu Türkleri henüz ekmek yapımından bile habersizdirler. ...istisnasız nakil vasıtaları olan kağnı hiç şüphe yok ki taş devri keşiflerinden ve aletlerindendir.... Evlerine gelince, onlar da öyle: Duvarlar yontulmamış alelâde taşların, çalı çırpının, leylek yuvasında olduğu gibi gelişigüzel dizilmesinden hâsıl olmuştur. Anadolu külliyen temizlikten mahrumdur... (Ahmet Haşim&rsquo;in Manisa milletvekili Refik Şevket İnce&rsquo;ye yazdığı 3 Eylül 1919 tarihli mektuptan: O. Karaveli, <span class="t9">Sakallı Celal,</span> 5. Baskı, 2004, Pergamon Yayınları, s. 45-46).</p>

  <p class="p11">İşte bizi bu hale düşüren kala, Sayın Başkan'ın temsil ettiği, uygarlığa ve onu yaratanlara saldıran, hurafeyi &ldquo;bilim adamlarının tercihi&rdquo; diye halkına sunan kafadır. Onun için kanımca Bay Hüseyin Çelik şu anda Türkiye&rsquo;nin başındaki en büyük sorundur.</p>

  <p class="p11"><a id="a87"></a>&nbsp;</p>
</body>
</html>
