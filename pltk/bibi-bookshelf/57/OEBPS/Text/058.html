<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Bilim, Darbeler ve Darbe Düşmanları (!)</title>
</head>

<body>
  <h2 class="h21"><a id="a112"></a>Bilim, Darbeler ve Darbe Düşmanları (!)</h2>

  <p class="p11">Geçenlerde Fuad Köprülü&rsquo;nün Gary Leiser tarafından İngilizceye çevrilen ve Türk Tarih Kurumu tarafından Osmanlı Devleti&rsquo;nin 700. Kuruluş Yıldönümü münasebetiyle basılan kitaplar arasında yayımladığı <span class="t9">Some Observations on the Influence of Byzantine Institutions on Ottoman Institutions</span> (Ankara, 1999) başlıklı eserini okuyordum. Buna Leiser, Köprülü hakkında güzel bir de giriş yazısı yazmış ve Köprülü&rsquo;nün kendi ülkesinde ne kadar az tanındığının altını çizmiş. Bu doğrudur. Kendi vatandaşları Köprülü&rsquo;yü Demokrat Parti politikacısı olarak hatırlarlar, ama Türkiye&rsquo;nin tüm tarihinde yetiştirdiği en büyük bilim insanlarından biri (bence en büyüğü) olduğunu bilmezler (umarım Hanefi Palabıyık&rsquo;ın ikinci baskısı 2005 yılında Akçağ Yayınları tarafından yapılan <span class="t9">Ord. Prof. Dr. Fuad Köprülü nün İlmî Hayatı ve Tarihçiliği</span> başlıklı kitabı bu cehaletin azalmasına yardım edebilir). Hele onun 1956&rsquo;da dört kurucusu arasında olduğu Demokrat Parti&rsquo;den tiksinti ile ayrılarak bir sonraki seçimlerde İnönü&rsquo;nün davetine rağmen kendisi hiçbir yerden aday olmamasına karşın CHP saflarında Demokrat Parti aleyhine konuşmalar yaptığını hiç mi hiç hatırlamazlar.</p>

  <p class="p11">Buna rağmen 27 Mayıs Darbe Hükümeti politika ile hiçbir ilişkisi kalmamış ve Harvard&rsquo;da geçirdiği bir yıllık bir misafirlikten yeni dönmüş olan Köprülü&rsquo;yü tutuklayarak Yassıada'ya göndermiştir. Köprülü daha sonra tüm suçlamalardan beraat ederek temize çıkmıştır. Buraya kadarını ben biliyordum. Gary Leiser&rsquo;in girişinden ise yeni bir şey öğrendim: Köprülü tutuklanınca Harvard&rsquo;dan H. A. R. Gibb (büyük İslam ve Osmanlı tarihçisi), Columbia Üniversitesi&rsquo;nden Türkiyatçı ve Köprülü&rsquo;nün İstanbul Üniversitesi&rsquo;nden öğrencisi T. Halasi-Kun, yine Columbia&rsquo;dan büyük sosyolog ve demokrasiye geçiş kuramlarının babası addedilen Dankwart Rustow ve meşhur İslâm Ansiklopedisi&rsquo;nin yöneticilerinden J. Schacht, Utah Üniversitesi&rsquo;nden E Latimer, Washington&rsquo;dan N. Poppe, Michigandan J. Stewart-Robinson, UCLA'dan Andreas Tietze (aslen Avusturyalı) ve Princeton'dan L. Thomas Orgengeral Cemal Gürsel&rsquo;e ortak bir mektup göndererek Köprülü&rsquo;nün herhangi bir suçunun olamayacağını ve Millî Birlik Komitesi&rsquo;nin bu utandırıcı sorunu derhal çözümlemesini isteyen bir mektup yollamışlar.</p>

  <p class="p11">Köprülü&rsquo;nün tutuklanması gerçekten de 27 Mayıs için yüz kızartıcı bir olay olmuş, neyse ki Millî Birlik Komitesi bu durumu hemen hallederek Köprülü&rsquo;nün serbest kalmasını sağlamıştır. Ne yazık ki, Üniversite&rsquo;den aynı zamanda atılan 147 kişi arasındaki kıymetli bazı diğer bilim insanlarını koruyacak kişiler çıkmadığı için onlar atılmakla kalarak, aralarında gerçekten en kıymetli olanlar tüm dünyadaki uygar ülkelerden gelen davetlere uyarak oralara dağılmışlar, Türkiye kendi yetiştirdiği bu değerli insanları ebediyen kaybetmiştir.</p>

  <p class="p11">Gelelim günümüze:</p>

  <p class="p11">Üniversitelerarası Kurul beni YÖK&rsquo;te boşalan bir yere aday gösterince, önce AKP/Abdullah Gül güdümündeki YÖK Başkanı Yusuf Ziya Özcan seçimimdeki sözüm ona bir usul hatasını bahane ederek benim adımı Cumhurbaşkanlığı katına arz etmemiştir. Sonra <span class="t9">Vakit Gazetesi</span>&rsquo;nde bana atılan bir iftirayı kullanarak üniversitemden hakkımda soruşturma açmasını istedi. Ama YÖK Başkanı üniversitenin dürüst bir araştırma yapacağından çekinmiş olsa gerek ki, üniversitemden araştırmayı durdurmasını, çünkü bunu YÖK&rsquo;ün bizzat üstleneceğini bildiren bir emir gönderdi üniversiteme. Beni sorgulamaya gelen iki kişilik YÖK heyetine ben tüm bilgeleri sunarak hakkımdaki iddianın bir sekreter yanlışı yapılan bir hata olduğunu ve görülür görülmez düzeltilmiş olduğunu anlattım. Heyet suçun oluşmamış olduğuna karar verdi. Kısa bir süre sonra bizzat YÖK Başkanı&rsquo;nın imzasıyla bir mektup İTÜ Rektörlüğü&rsquo;ne geldi ve Rektör Prof. Dr. Muhammet Şahin tarafından şahsıma açılmamış olarak elden teslim edildi. Mektubu Rektör&rsquo;ün yanında açtım ve birlikte okuduk. YÖK Başkanı kendi heyetinin suçun oluşmadığı konusundaki sonucunu beğenmemişti. Benim bahis konusu sözde suç nedeniyle üniversiteden atılmamı YÖK Genel Kurulu&rsquo;na teklif edeceğini bildiriyordu. (Bu mektubun orijinali bende duruyor).</p>

  <p class="p11">Ancak aynı mektup beni 5 Mayıs&rsquo;ta Ankara'da son savunmamı yapmaya davet ediyordu, fakat İTÜ&rsquo;ye 8 Mayıs&rsquo;ta varmıştı Rektör derhal bir tutanak hazırlayarak bunu YÖK&rsquo;e bildirdi, yeni bir gün verilmesini istedi.</p>

  <p class="p11">Bu arada ben içinde bulunduğum durumu yurtdışındaki muhtelif dostlarımla konuştuğum zaman anlatıyordum. Bunun üyesi olduğum ABD Ulusal Bilimler Akademisi&rsquo;nin Başkanı Prof. Cicerone Cumhurbaşkanı Abdullah Gül&rsquo;e, Başbakan Tayyip Erdoğan&rsquo;a ve Milli Eğitim Bakanı Hüseyin Çelik&rsquo;e bir mektup yazarak durumdan duyulan endişeyi bildiren ve aydınlanma isteyen birer mektup gönderdi. Mektubun bir nüshası da ABD Dışişleri Bakanlığı&rsquo;na gönderilmişti. Arkadan Alman Jeoloji Birliği (Geologische Vereinigung, e. V.), İtalyan Jeoloji Derneği, İsviçre Federal Teknik Üniversitesi Jeoloji Enstitüsü, Türkiye&rsquo;de YÖK ve İTÜ Rektörlüğü dahil pek çok mevkie mektuplar yazarak durumu protesto ettiler; hatta İtalyanlar Türkiye&rsquo;deki güncel durumu İtalya'da neredeyse yarım bin yıl önce olan Galile olayı ile karşılaştırdılar. Sözün kısası, gazetelerdeki yobaz/liboş köşe yazarlarının tüm ısrarına rağmen ben üniversiteden atılmadım (bu takımın çok üzüldüğünü tahmin ederim), ama ismimin Cumhurbaşkanı&rsquo;na sunulması iki yıl geciktirildi ve YÖK&rsquo;e gitmemin anlamı kalmadı (bu arada zaten YÖK yapacağını yapmıştı). Başta Rektör olmak üzere İTÜ yönetimi de bu işe bulaşmamamı isteyince ben aradan çekildim. Ama sonra YÖK Başkanı hiç sıkılmadan bana kınama cezası verildiğini söyleyerek kamuoyuna doğru olmayan bir bilgi verdi. Aslında, kendi üniversitemden öğrenebildiğim kadarıyla, bana hiçbir ceza verilmemişti.</p>

  <p class="p11">27 Mayıs&rsquo;a dediğini bırakmayan AKP, onun seçtiği Cumhurbaşkanı ve onun atadığı YÖK Başkanı ulusal bilim camiasından aynen 27 Mayısçıların neden olduğu reaksiyona benzer bir tepkiye neden oldular. Kendimi Fuad Köprülü ile bir kefede görmek ise bana inanılmaz bir keyif verdi. Sonunda Fuad Hoca da AKP&rsquo;nin manevi atası olan DP&rsquo;ye şiddetle cephe almıştı. Bugün benim AKP&rsquo;ye aldığım gibi ve aynı nedenlerle. Burada da büyük hocamızla aynı kulvarda koşmak ne hoş.</p>

  <p class="p11">Amerikalı Gary Leiser&rsquo;in Fuad Hoca hakkında yazdıklarını okudukça, bu büyük insanla aynı milletin çocuğu olmakla iftihar ediyorum. Beni üzen ise Gary Leiser&rsquo;in yukarıda atıf yaptığım bir cümlesi: &ldquo;Köprülü&rsquo;nün yurtdışında büyüyen şöhreti yurtiçinde aynı şekilde gelişmiyordu.&rdquo;. Bugün ise büyük adam neredeyse kendi milleti tarafından tamamen unutuldu. Bu bana büyük bir utanç hissi veriyor. Onun için onun hayatını ve bilimsel başarılarını yazan Hanefi Palabıyıkoğlu&rsquo;na milletçe bir teşekkür borcumuz var diye düşünüyorum.</p>

  <p class="p11">Bugün haklı olarak hükümeti eleştiren gösteriler yapan öğrencilerimizden ricam: Köprülü&rsquo;yü okuyunuz. Gazetelerde yazdığı yazılarını da okuyunuz (bunlar öğrencisi büyük Macar Türkiyatçı Halasi-Kun tarafından Türkçe olarak ABD&rsquo;de <span class="t9">On the</span> Way <span class="t9">to</span> <span class="t9">Democracy</span> adlı bir kitapta bastırılmıştır). Orada pankartlarınıza yazabileceğiniz çok kıymetli inciler bulacaksınız. İşte o zaman sizi kimse suçlayamaz. Suçlayanlar da tarihin çöp sepetinde yerlerini alırlar.</p>

  <p class="p11"><a id="a113"></a><span class="t9">&nbsp;</span></p>
</body>
</html>
