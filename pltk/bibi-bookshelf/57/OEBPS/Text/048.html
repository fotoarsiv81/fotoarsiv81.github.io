<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Standartlar, Goethe ve Cahil Sohbet</title>
</head>

<body>
  <h2 class="h21"><a id="a88"></a>Standartlar, Goethe ve Cahil Sohbet</h2>

  <p class="p11">Bu satırları Londra'da, dünyanın en büyük ve en önemli doğa tarihi müzelerinden biri olan The Natural History Museum&rsquo;un (eski adıyla British Museum {Natural History}) Yer Bilimleri Kütüphanesi&rsquo;nde yazıyorum. Buraya, Altaidler ve Tetisidler hakkında yapılan bir günlük çalıştayda, çağrılı birer tebliğ sunmak için meslektaşım, İTÜ Maden Fakültesi Jeoloji Bölümü öğretim üyelerinden Prof. Boris A. Natalin ile birlikte davet edilmiştik. Boris daha önce hiç Londra'ya gelmediği için bu muhteşem müzeyi görmemişti. Ama St. Petersburg&rsquo;da okuduğu için, Büyük Petro&rsquo;nun şehrinde, buradaki müzeye benzeyen büyük Zooloji Müzesini iyi biliyordu. Bu nedenle, çocukluğundan beri doğa müzelerine giden bir bilim insanı aşinalığıyla müzeyi gezdi ve pek hayran oldu. Müzede misafir araştırmacı olan bir Rus meslektaşı Boris&rsquo;e kılavuzluk etmişti. Boris turunu bitirip geri gelince heyecanla, müzenin bodrum depolarında Darwin&rsquo;in örneklerinin bulunduğunu gördüğünü, daha da ilginci, bunların araştırma yapmak isteyen herkese açık olduğunu duyduğunu söyledi.</p>

  <p class="p11">Boris&rsquo;e gördüğü muhteşem binanın, müzenin ilk müdürü meşhur anatomi Prof. Sir Richard Owen ile mimarı Alfred Waterhouse&rsquo;ın hayallerinin yalnızca dörtte birini yansıttığını anlattım. Zamanın eli sıkı Bayındırlık Bakanı Ayrton, binanın yapılması için istenilen parayı vermemişti. Waterhouse da ileride tamamlanır ümidiyle, planları değiştirmemiş, bir kare şeklinde planlanan binanın yalnızca ön kısmını bitirmişti. Ne yazık ki daha sonra araya giren savaşlar ve hele 1. ve 2. dünya savaşları binanın bitirilmesine şimdiye kadar izin vermedi ve planlanan doğa mabedi bitirilemedi.</p>

  <p class="p11">Boris, sıradan bir Bayındırlık Bakanı&rsquo;nın böyle muhteşem bir işi nasıl engelleyebildiğine ve hele bunun Kraliçe Viktorya'nın İngiltere&rsquo;sinde olabildiğine epey hayret etti.</p>

  <p class="p11">Ben de kendisine bizim Milli Eğitim Bakanımızın Darwin&rsquo;in kuramının öğretilmesini engellemeye, en azından sulandırmaya çalıştıklarını anlattım. Bunu uygar Rus dostumun kafası hiç mi hiç alamadı. &ldquo;Boris&rdquo; dedim, &ldquo;Türkiye&rsquo;de bazı gazeteler Darwin kuramının artık bir-iki fanatik dışında taraftarı kalmadığını yazıyorlar&rdquo;. &ldquo;Bunlar Merih&rsquo;te falan mı yaşıyorlar?&rdquo; diye sordu Boris hayretle. &ldquo;Hiç mi, bir <span class="t9">Science,</span> bir <span class="t9">Nature,</span> bir <span class="t9">Proceedings of the National Academy of Sciences,</span> bir <span class="t9">Comptes-Rendus de l'Academie des Sciences</span> veya <span class="t9">Doklady Akademii Nauk</span> ellerine almamışlar ömürleri boyunca bu insanlar? Bunlar acaba deli mi? Peki, halk bu kadar aptalca bir yalana inanıyor mu?&rdquo; &ldquo;Halkı bilmem ama galiba bazı bakanlarımız inanıyor!&rdquo;</p>

  <p class="p11">Boris ve bizi dinleyen bilim insanı dostlarımız bu sözlerim Üzerine dehşete düştüler. Bir Alman, &ldquo;bu yalnızca Amerika Birleşik Devletleri&rsquo;nde olur sanıyordum&rsquo;&rsquo; dedi. &ldquo;Türkiye bu kafayla mı Avrupa Birliği&rsquo;ne girecek?&rdquo;</p>

  <p class="p11">&ldquo;Siz ne diyorsunuz?&rdquo; dedim. &lsquo;'Amerika'dan ithal ediyoruz biz bu zırvalıkları.&rdquo; Geçenlerde orada üniversite okuyan (ama tabii ki doğa bilimi değil!) bir zat Türkiye&rsquo;deki bilim insanlarını televizyon önünde tartışmaya davet etti! Merak ediyorum, bizi televizyona davet edeceğine, yaradılış veya akıllı tasarım gibi büyük buluşları (!) biraz önce Boris&rsquo;in saydığı herhangi bir bilim dergisinde niye yayımlamaz? Düşünsenize, bu müthiş buluş (!) doğruysa Nobel garanti!&rdquo;</p>

  <p class="p11">Bizi dinleyen Alman dostum bu gibi bilim dışı zırva tartışmalara asla girmememizi tavsiye etti. Sözlerini de Goethe&rsquo;den bir dörtlükle bitirdi:</p>

  <p class="p4">&ldquo;Laß dich nur in keiner Zeit<br />
  Zum Widerspruch verleiten!<br />
  Weise fallen in Unwissenheit,<br />
  Wenn sie mit Unwissenden streiten.&rdquo;</p>

  <p class="p4">(Hiçbir zaman itirazın seni şaşırtmasına izin verme.<br />
  Cahille tartışan bilgeler cehalete düşerler.)</p>

  <p class="p11">Bu bana İngilizlerin güzel bir sözünü hatırlattı: &ldquo;Cahille tartışma, dışarıdan bakanlar aranızdaki farkı anlayamayabilirler!&rdquo;</p>

  <p class="p11">Düşündüm de, Türkiye&rsquo;de de adam gibi bir Doğa Tarihi Müzesi olsaydı, bu tür zırvalıkları konuşuyor, mekteplerimizi onların etkilemesine izin veriyor olur muyduk?</p>

  <p class="p11"><a id="a89"></a><span class="t9">&nbsp;</span></p>
</body>
</html>
