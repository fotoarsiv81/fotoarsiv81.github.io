<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Evrim, Marx ve Türkiye'de Bilgisizlikle Mücadele</title>
</head>

<body>
  <h2 class="h21"><a id="a94"></a>Evrim, Marx ve Türkiye'de<br />
  Bilgisizlikle Mücadele</h2>

  <p class="p11"><span class="t8">Evrim</span></p>

  <p class="p11">Bazı gazeteler haber yapıyor: &ldquo;Evrimi zora sokan keşif&rdquo;; merakla haberi okuyorsunuz, bir de bakıyorsunuz ki haber, <span class="t9">Eosinopteryx</span> brevipenna GODEFROIT, DEMUYNCK, DYKE, HU, ESCUILLIE, CLAEYS, 2013, hakkındadır. Bu haber yeni yayımlanmış bir dinozor bulgusu ile ilgilidir ve bulunan dinozorun, daha önce bulunan pek çok tüylü dinozordan çok daha önce yaşamış olduğunun kanıtıdır (bkz. Godefroit, P., Demuynck, H., Dyke, G., Hu, D.; Escuillie, E 0.,ve Claeys, P., 2013, &ldquo;Reduced plumage and flight ability of a new Jurassic paravian theropod from China&rsquo;&rsquo;: <span class="t9">Nature Communications</span>, v. 4, s. 1394). Bu buluşun söylediği tek şey, kuşlara çok benzeyen bu 30 cm boyundaki dinozorun, kuşlara çok daha az benzeyen ve kendinden milyonlarca yıl sonra yaşamış olan dinozorlardan çok daha yaşlı olduğudur. Eee? <span class="t9">Archaeopteryx,</span> yani ilk gerçek kuş da <span class="t9">Eosinopteryxden</span> daha yaşlıdır! Bu buluş evrimi (tabiî burada bizim gazetecilerin kastettiği şey evrim kuramıdır) nasıl zora sokar, gelin de anlayın. <span class="t9">Gerek Archaeopteryx ve</span> gerekse de başka birçok dinozor/kuş soyu belirli bir merhaleden sonra yok olmuştur. Meselâ ilk kuş olarak bildiğimiz <span class="t9">Archaeopteryx,</span> bugünkü kuşların atası değildir. Aynı şekilde, büyük bir olasılıkla <span class="t9">Eosinopteryx</span> de bugünkü kuşların atası değildir. Bunun gösterdiği ise, bırakın evrimi zora sokmayı, bilakis tam da Darwin'in savunduğu türde plânsız programsız, tamamen tesadüflere bağlı bir evrim sürecinin doğada var olduğunun belirtisidir. Pek çok canlı belirli doğa koşulları altında benzer görünümler kazanırlar. Buna, yakınsayan evrim (<span class="t9">=convergent evolutiori)</span> denir. Bu yakınsama süreci içinde bazı soylar yok olur, diğerleri evrimlerini sürdürürler.</p>

  <p class="p11">Peki, bizim gazetelerdeki saçma sapan haber başlıklarının kökeni nedir? Ne olacak gazetecilerimizin zır cahil olması. Bunlar bilgilerini artık internetten devşirmektedirler. İnternette, <span class="t9">Eosinopteriyx</span> ile ilgili haberlerin bazı başlıkları şunlardır: &ldquo;Kuşlara bakışımızı değiştirecek dinozor&rdquo;, Kuş-Dinozor <span class="t9">Eosinopteryx</span> in bulunuşu kuş evrimi kuramına bir meydan okumadır&rdquo;. Bu başlıklar doğrudur, çünkü <span class="t9">Eosinopteryx</span> bugün revaçta olan kuş evrimi kuramını değiştirerek yeni bir kuş evrimi şeması oluşturulmasını gerekli kılmış, bunu yaparken de genel evrim kuramına çok güçlü bir destek sunmuştur. Bunu &ldquo;evrimi zora sokan keşif&rsquo; diye sunmak eğer bir kötü niyetin eseri değilse, düpedüz zır cahilliğin eseridir. Bu haberi yapan gazeteci, telefonu açıp bu haber hakkında herhangi bir uzmana danışmak gereğini görmediği gibi, onu yayımlayan gazetenin sorumlu yazı işleri müdürü de böyle bir şeye gerek duymamıştır: Çünkü kendisi de zır cahil muhabirinden daha bilgili değildir.</p>

  <p class="p11">Burada bir yanlış anlaşılmaya engel olabilmek için hemen altını çizeyim: Her gazete muhabiri bir omurgalı paleontolojisi uzmanı olmak zorunda değildir. Ama bilimsel bir haber yapmaya kalkışan bir gazete, o konuda hangi uzmandan fikir alabileceğini, en azından böyle bir başlık atılmadan önce bir mütehassısa başvurulması gerektiğini bilmelidir. Ama bu, vasat da olsa bir tahsil ve uygar bir toplum geleneği gerektirir ki, Türkiye&rsquo;de bunların ne biri ne de diğeri vardır. Bunların olmadığı bir yerde ise kuş evrimi kuramını değiştirecek bir buluşu, evrimi zora sokan buluş diye haber yapıverirsiniz.</p>

  <p class="p11"><span class="t8">Marx</span></p>

  <p class="p11">Benzer bir durum Cumhuriyet Bilim Teknik'in 25 Ocak. 2013 tarihli 1349 sayısında Psikiyatr Özgür Karaçam&rsquo;ın &ldquo;Teknolojinin verdiği zararların sorumlusu Marx mıdır?&rdquo; başlıklı makalesinde karşımıza çıkıyor. Sayın Karaçam, benim Marx&rsquo;ın &ldquo;Feuerbach Üzerine Tezler&rdquo;inin meşhur ve meşum 11. Tezi hakkında söylediklerim ile ilgili olarak &ldquo;Marx&rsquo;ın söz konusu tezini bu kadar yanlış anlayan ve yanlış yönlere çeken bir değerlendirmeye rastlamamıştım&rdquo; diyor. Bu sözlerinde muhakkak haklıdır, zira kendisi &ndash;tabiî yazdıklarından anlayabildiğim kadarıyla&ndash; ne Marx:, ne de onun içinde yaşadığı entelektüel ortam hakkında bu çok önemli konuyu ehliyetle tartışabilecek kadar bilgi sahibidir.</p>

  <p class="p11">Marx&rsquo;un bahis konusu 11. Tezini, bilmeyen okurlarımız için, buraya tekrar alıyorum:</p>

  <p class="p11">Marx&rsquo;ın sözünün tamamı şöyledir:</p>

  <p class="p11">&ldquo;Filozoflar dünyayı/âlemi sadece değişik şekillerde <span class="t9">yorumladılar.</span> Ama maksat onu <span class="t9">değiştirmektir</span> (Vurgu Marx&rsquo;a aittir).</p>

  <p class="p11">Almanca orijinal şudur:</p>

  <p class="p11">&ldquo;Die Philosophen haben die Welt nur verschieden interpretiert, es kommt darauf an, sie zu verändern.&rdquo;</p>

  <p class="p11">Buradaki <span class="t9">Welt</span> kelimesi, Almancada hem dünya (Türkçede &ldquo;içinde yaşadığımız dünya&rdquo; derken kastettiğimiz dünya) hem de âlem anlamına geldiğinden, ben de Türkçeye bunu dünya/âlem olarak çevirdim. Almancadaki <span class="t9">Welt</span> kelimesine karşılık bir kelime Türkçede yoktur. Bu ihtiyacımızı bazen her iki kelimeyi bir arada kullanarak gideririz: Örneğin &ldquo;dünya âlem duydu&rdquo; sözündeki gibi.</p>

  <p class="p11">Marx &ldquo;Thesen über Feuerbach&rsquo;&rsquo;ı 1845 yılında Brüksel&rsquo;deyken kaleme almıştır. Benim kaynağım ise şurasıdır:</p>

  <p class="p11">&ldquo;Karl Marx: Friedrich Engels Werke&rdquo;, c. 3 (1845 bis 1846): Institut für Marxismus-Leninismus beim ZK der SED, Dietz Verlag, Berlin (1969), s. 535, tez 11.</p>

  <p class="p11">Burada verilen metin 1888 yılında Engels tarafından yayımlanan metinden alınmıştır.</p>

  <p class="p11">Sayın Karaçam, Marx&rsquo;ın kastettiği şeyin benim anladığımdan, yani içinde yaşanılan dünyayı değiştirmekten başka bir şey olabileceğini savunuyor. Bunun için de sözlerine, teknolojinin kuramsal bilimlerdeki gelişmeler sayesinde ilerlediği iddiası ile başlıyor. Öncelikle, 19. Yüzyıl&rsquo;a kadar bu iddia, Arşimet&rsquo;in burgusu ve savaş makinaları, Toricelli&rsquo;nin barometresi vb. gibi ender istisnalar dışında geçerli değildir. Teorik bilim, buhar makinasının temel ilkelerini İskenderiyeli Heron'un (MS 10-70) çalışmaları sonucu daha İlk Çağ&rsquo;da bildiği halde, teknoloji Thomas Newcomen&rsquo;e kadar (yani 1710&rsquo;a kadar) bunu yapmadı. Üstelik James Watt&rsquo;a kadar da (yani 1776&rsquo;ya kadar) sanayi, teorisi İlk Çağ&rsquo;a uzanan bu âleti kullanamadı. Bunun tersi bir durum yüzen nesneler için varittir: İnsanlık sandal, gemi vs. gibi şeyleri Arşimet&rsquo;in yüzme kuramını geliştirmesinden binlerce yıl öncesinden beri, bu kuram hakkında hiçbir şey bilmeden kullanıyordu. Teknoloji 19. Yüzyıl&rsquo;a kadar kuramsal bilimden değil, ihtiyacın deneme-yanılma yöntemiyle tatmininden doğmuştur. Meselâ, İspanyol müteşebbisi Bartolome de Medina (1497-1585) tarafından Güney Amerika'da 1557 yılında geliştirilen cıva ile cevherden gümüş elde etmek (&ldquo;beneflcio de patio&rdquo; yani &ldquo;veranda yöntemi&rdquo;) sürecin kimyasal temellerinin anlaşılmasından yüzyıllar önce, deneme-yanılma yöntemiyle ve tamamen ticarî amaçlarla geliştirilmiştir. Bu keşif, Avrupa'yı dünyanın efendisi yapan ve Osmanlı İmparatorluğunun ekonomik çöküşünü başlatan, tarihin en önemli olaylarından biridir.</p>

  <p class="p11">Eğer Marx 11. Teziyle, Sayın Karaçam&rsquo;ın hiçbir belgeye dayanmadan ileri sürdüğü gibi toplumsal düzeni değiştirmeyi kastetseydi, Almancada bunu <span class="t9">Welt</span> ile değil, <span class="t9">Gesellschaft</span> (cemiyet, toplum) veya <span class="t9">Gesellschaftsordummg</span> (toplum düzeni) kelimeleriyle ifade edebilirdi. Kaldı ki, Marx&rsquo;ın 11. Tezini kaleme aldığı 1845 yılı, bilimin varlık nedeni üzerine çok ciddî tartışmaların yapıldığı bir zamanın içine düşmektedir. Bu tartışmaların temelinde &ldquo;bilim merakı tatmin için mi, yoksa topluma fayda ürettiği için mi vardır/desteklenmelidir?&rdquo; sorusu vardı. Bilimin teknoloji yoluyla topluma sağladığı faydaların artık herkes tarafından kabul edildiği bir dönemde, bilimin tek varlık nedeninin bu olduğu iddialarıyla beraber, topluma yararı olmadığı düşünülen bilimlerin desteklenmemesi gerektiği gibi düşünceler belirmeye başlamıştı. Bilimin, insanoğlunun doğaya egemen olması için çalışması gerektiğini düşünen Marx, bu ikinci gruptaydı ve sanat, kuramsal bilim gibi şeylerin, kendisinin <span class="t9">Das Kapitalin</span> 3. cildinde &ldquo;Reich der Freiheit&rdquo; (özgürlüğün egemenlik alanı) adını verdiği toplum kesimine ait olduğunu söylüyordu. Bunun dışındaki ise &ldquo;Reich der Notwendigkeit&rdquo; (gerekliliğin egemenlik alanı) idi ve toplum için gerekli kişi ve faaliyetleri kapsıyordu. &ldquo;Reich der Freiheit&rdquo;, &ldquo;Reich der Notwendigkeit&rdquo;in gereksinimleri karşılanmadan bir toplum içinde var olmamalıydı.</p>

  <p class="p11">Bu tartışmaların temeli, Sir Francis Bacon'un (1561-1626) bilimin yararlı olduğu için önemli olduğu tezine dayanır. Benim 2001&rsquo;de ABD&rsquo;de yayımlanan ve Adam Smith, Karl Marx, Abraham Gottlob Werner ve James Hutton&rsquo;u konu alan kitabımda<a id="a95"></a><a href="../Text/notes.html#a133"><span class="t11">{3}</span></a> belgelediğim gibi, Marx, Bacon&rsquo;un izleyicisiydi ve Bacon&rsquo;un tümevarım (induction) ile ifade edilen yönteminin gerçek bilimsel yöntem olduğuna inanmış olanlardandı.</p>

  <p class="p11">Marx&rsquo;ın da bir parçası olduğu bu tartışmalar sonunda zamanın bilim dünyasının en önemli temsilcilerinden biri olan büyük kimyacı Justus von Liebig&rsquo;in (1803-1873) Bavyera Bilimler Akademisi&rsquo;nde yaptığı 28 Mart 1863 tarihli başkanlık konuşmasında sert bir reddiye buldu.<a id="a96"></a><a href="../Text/notes.html#a135"><span class="t11">{4}</span></a> Justus von Liebig, Sir Francis Bacon&rsquo;un zır cahil ve sahtekâr bir politikacı<a id="a97"></a><a href="../Text/notes.html#a137"><span class="t11">{5}</span></a> olduğunu belgeleyerek, bilimin onun dediği gibi yapılmadığını, bizzat Bacon'un yaptığı sanılan hiçbir deneyi yapmamış olduğunu anlattı. Von Liebig&rsquo;in kendisi, özellikle teorik kimyanın tarıma uygulanması konusunda devrimler yapmış bir bilim adamıydı. Dolayısıyla kimse kendisini insanlığın ihtiyaçlarını dikkate almayarak fildişi kulesinde yaşayan bir bilim adamı olmakla itham edemezdi. Ama Justus von Liebig, bilimin sadece ve sadece bilim insanının merakını tatmin etmek için hipotetik-dedüktif yöntem kullanılarak yapılan bir iş olduğunu savunuyordu. Fayda, bilimin yalnızca bir yan ürünüydü ve bilimin bilim olması için gerekli değildi.</p>

  <p class="p11">Marx&rsquo;ın 11. Tezi, 1800&rsquo;lerin başı ile 1880&rsquo;lere kadar süregelmiş olan bu tartışmanın bir parçasıdır ve Marx bu tartışmada benim saf bilim olarak betimleyeceğim faaliyetin karşısında uygulamanın/teknolojinin yanında yer almıştır. Marx&rsquo;ın değiştirilmesinden bahsettiği dünya, içinde yaşadığımız dünyanın tamamıydı, sadece toplum değil. Sayın Karaçam bunu rahmetli Cemal Yıldırım&rsquo;ın yüzeysel bir derleme olan eserine atıf yapmak yerine, Marx&rsquo;ın zamanının kaynaklarına dayanarak irdeleseydi, Marx&rsquo;a kendi gönlünden geçenleri atfetmekten imtina ederdi. Marx&rsquo;ın günümüze yansıyan zararı, benim eski Sovyetler Birliği, Çin Halk Cumhuriyeti ve diğer sosyalist ülkelerde gördüğüm teknoperestliğe fikir babalığı yapmış olmasıdır. Nasıl ki, dine inananlar ile Marx&rsquo;a inananlar arasında fark görmüyorsam, Marx&rsquo;a tapanlarla, paraya tapan vahşî kapitalistler arasında da fark yoktur. Her iki grup da fayda kavramını insan yaşamının temeli yapmıştır. Halbuki bilim faydadan önce bilgiyi vurgular, zira bilgisiz insanlar fayda temin edeyim derken zarar verebilirler. Hem Marksizmin yarattığı felâketler hem de vahşi kapitalizm bu bilim dışı davranışların ürünüdür. Dolayısıyla teknolojinin bugün verdiği zarardan Marx tamamen sorumlu değildir, ama günah payı çok büyüktür.</p>

  <p class="p11"><span class="t8">Sonuç</span></p>

  <p class="p11">Son zamanlarda, Rousseau ve Marx hakkında <span class="t9">Cumhuriyet Bilim Teknik Dergisi</span>'nde pek çok yazı yayımlandı. Bunların hemen hepsi, yazdıkları konu hakkında ciddî araştırma yapmadıklarını tahmin ettiğim kişilerce yayımlandı (en azından bildiğim kadarıyla Rousseau veya Marx konusunda ciddî bir yerde basılmış bilimsel yayınları olmayanlarca). <span class="t9">Cumhuriyet Bilim Teknik</span> e bilimsel bir araştırma yapmadan yazı göndermeyi ben sorumsuzluk olarak görüyorum. Tabiî, bu dergi bilimsel değil, popüler bilimsel bir dergidir. Ama bu, buraya gönderilen yazılar yazarın gönlünden geçenler olabilir demek değildir. Kişi bir konuda bilgi edinmek istiyorsa, dergiye sorusunu bir mektupla yöneltebilir, ama hele bir konuda ciddî bir araştırma yapmış bir kişiyi yanlış anlama ile itham edebilmek için en azından o konuda biraz bilimsel olarak eşelenmek gerekir. Bunu söylememin nedeni, <span class="t9">Cumhuriyet Bilim Teknik</span>&rsquo;in bir dedikodu mecmuası olduğunu görmek istemediğim içindir. Dedikodu/magazin mecmualarında insan istediğini yazabilir, ama popüler de olsa bir bilim mecmuasında iddiaları bir araştırma ile temellendirmek gerekir.</p>

  <p class="p11"><a id="a98"></a><span class="t9">&nbsp;</span></p>
</body>
</html>
