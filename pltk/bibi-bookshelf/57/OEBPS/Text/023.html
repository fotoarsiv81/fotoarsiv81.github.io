<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Toplumun Ahlâkı Yok Olursa</title>
</head>

<body>
  <h2 class="h21"><a id="a40"></a>Toplumun Ahlâkı Yok Olursa</h2>

  <p class="p11">Rahmetli Şenay Yüzbaşıoğlu&rsquo;nun şöhret olduğu yıllarda ben Türkiye&rsquo;de değildim. İtalya ve Fransız popunun bir kesimi dışında hiçbir pop müziğini dinlemediğim için Şenay&rsquo;ın şarkılarını da: Türkiye&rsquo;ye geldikten sonra tesadüfen duyduklarım dışında dinlemedim. Bunlar arasında &ldquo;Sev Kardeşim&rdquo; adlı şarkıyı da duymuş, bestesini beğenmiştim. '</p>

  <p class="p11">Dün gece itiyadım üzere Habertürk&rsquo;te sevgili arkadaşım Murat Bardakçı&rsquo;nın yönettiği &ldquo;Tarihin Arka Odası&rdquo; adlı programı seyrederken, Murat bir kez daha beni şoke etti: Şenay Yüzbaşıoğlu&rsquo;nun söylediği &ldquo;Sev Kardeşim&rsquo;&rsquo; adlı şarkının bestesinin İsrailli bestekâr Nurit Hirsch&rsquo;in bir bestesinden çalınma olduğunu belgeledi ve ekledi: &ldquo;Türk pop müziği diye bilinen müzikteki bestelerin çoğu çalınmadır!&rdquo;</p>

  <p class="p11">Bu beni şoke etti ama, şoke olmamın sebebi bilinç altında beklediğim bir şeyin birdenbire gerçek olduğunu öğrenmemdi. Yani Türkiye&rsquo;de hoşa giden pek çok şeyin çalınma olduğunu zaten biliyordum. Ama tek tek kesin örnekleri görünce insan gerçekten hem şoke oluyor hem de sonra derinden kahroluyor.</p>

  <p class="p11">Türkiye akademik dünyasında da hırsızlık gırla gider. İkide bir ortalık intihal iddialarıyla çalkalanmaz, çünkü intihalin sıradan bir şey olduğu gibi'bu pek korkunç bir hissi toplum kanıksamıştır. Bunun nedeni bilimi, yaratıcılığı, ciddiye almamasıdır. Türkiye Cumhuriyeti vatandaşlarının yüzde doksanının bilinçaltında &ldquo;bilim olsa da olur, olmasa da olur&rdquo; inancı vardır. Bu kadar önemsiz (!) bir şeyde hırsızlık olmuş: Kime ne? Bu hissiyatı bizzat Türkiye&rsquo;yi yönetenler paylaşmaktadır. Bilim hırsızlığından üniversiteden atılmış, akademik unvanı elinden alınmış ve bu kararlar bağımsız bir mahkeme tarafından tasdik edilmiş bir kişiyi Başbakan üstelik Millî Eğitim Bakanı yaptı, bir de sıkılmadan üniversiteye yüklendi &ldquo;Benim arkadaşımın sizin vereceğiniz unvana ihtiyacı yoktur&rdquo; diye! Madem öyle, Sayın Bakan o unvanı almak için neden intihale tevessül etmişti ve neden YÖK yönetimi AKP yanlısı olur olmaz o unvan sözüm ona kendisine iade edildi (mahkeme kararı ve suç delilleri yerlerinde durduğu için tabiî bu &ldquo;iâde-i itibar&rdquo;ın hiçbir itibarı yoktur).</p>

  <p class="p11">Anacak intihal suçunu işleyen Bakan da bu toplumun çocuğudur. Çalınan besteyi çalan ve okuyana bu kadar itibar edilen bir toplumda kendisine yüklenilmesinin tek sebebini onun ve Başbakanı&rsquo;nın politik husumet olarak görmesi doğaldır. Burada görülüyor ki, intihal suçunu bakan, toplumla paylaşmaktadır ve toplumun en az % 50&rsquo;si kendisini suçlu bulmamaktadır (bulsa onu bir yüksek mevkiden diğerine taşıyan AKP&rsquo;ye oy vermez), kaç kere yazdım. Şimdi bir örnek daha vereyim: İTÜ&rsquo;de Asistan Dayanışması adı altında yapılan bazı yayımları eleştirdiğim ve bir doktoranın altı seneden fazla sürmemesi gerektiğini savunduğum için, İTÜ&rsquo;de asistan olduklarını ifade eden bazı kişiler benim hakkımda internette bir karalama kampanyası başlattılar. Ne tüccarlığım kaldı, ne öğrencim olmadığı kaldı ne de parayla yayın yaptırdığım. Tabiî bunların ne kadar zırva, hatta imkânsız olduğunu en küçük bir araştırma dahi gösterebilir. Üstelik bir üniversitede asistan olan bir kişi bunların zırva olduğunu zaten bilir. Ama belli ki, bu bilgi pek çoğunda yok veya olduğu halde yalan söyleme yolunu tercih ediyorlar. Bunun sebebi toplumun böyle ahlaksızlıklara tepki vermemesi, onları boş vermesi, kabullenmesidir.</p>

  <p class="p11">Balyoz Davası hakkında gazete, televizyonlarda yazılanlardan ve en son Milli Savunma Bakanımızın ağzından ve Genelkurmay Başkanlığımızın beyanından da öğrendiklerimizden sonra, o davaya bakan savcı ve hakim heyetine göz göre göre yalan beyanı kullanarak insanların hürriyetlerini elinden aldıkları, yani adaleti yok ettikleri için meslekten el çektirilmesi gerekir. En azından uygar bir ülkede bu böyle olur. Ama Türkiye&rsquo;de bu kimsenin umurunda bile olmamıştır. Yalan belgeleri &ldquo;ortaya çıkaran&rsquo;&rsquo; gazeteci bir televizyon kanalında kendisinin bu devletle bir hesabı olduğunu söylemesine rağmen, kendisi hakkında hiçbir takibat yapılmamış, söylediklerinin Balyoz Davası hakkındaki düşüncelerde yaratması beklenen soru işaretleri oluşmamıştır.</p>

  <p class="p11">Sevgili okuyucularım, rahmetli Şenay Yüzbaşıoğlu&rsquo;ndan bir bakanımızdan, üniversite öğrencilerimiz üzerinden Balyoza kadar bizi getiren bu düşünce zinciri bize şunu göstermektedir: Türk halkını &ldquo;gerçek&rdquo; ilgilendirmemektedir. Bunun sebebi, yüzyıllardır aldığı &ldquo;inanç&rdquo; eğitimidir. Görmeden, kontrol etmeden, muhakeme kurmadan inanmayı öğrenmiş bir toplum gerçeği aramaz. Gerçeği aramayan toplumda da size yukarıda sıraladığım türden rezillikler birbiri ardına gelir ve bunlar da kimseyi rahatsız etmez. Tabii bunun sonu felâkettir, muhterem dostum ve hocam Doğan Kuban&rsquo;ın sık sık işaret ettiği gibi, bu, tüm Müslüman dünyasının içinde bulunduğu feci durumdur. İşte Atatürk hayattaki tek kılavuzu bilim olarak belirlerken bunu kastediyordu. Buyurun seçin: Bir tarafta sormadan inanarak yalan içinde rezilane yaşamak, bir tarafta sorgulayarak emniyette ve onurla yaşamak.</p>

  <p class="p11"><a id="a41"></a><span class="t9">&nbsp;</span></p>
</body>
</html>
