<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Uçmak: Evrimde Başarının Sırrı</title>
</head>

<body>
  <h2 class="h21"><a id="a92"></a>Uçmak:<br />
  Evrimde Başarının Sırrı</h2>

  <p class="p11">Biyolojik evrimde soyunuzun başarılı olmasını mı istiyorsunuz? Sizden sonraki nesillerin uçmaya elverişli olmalarını temin etmeye çalışın. Bu sonuç, öğrencim Saniye Atayman ile 250 milyon yıl önce yaşamın neredeyse ortadan kalkmasının neden ve sonuçlarını bulabilmek için yaptığımız ve şu anda Amerika Jeoloji Derneği'nin bir kitabı olarak yayım aşamasında olan bir çalışmanın yan ürünlerinden biridir.</p>

  <p class="p11">İlk defa Karbonifer Devri'nin sonlarına doğru sürüngenler arasında vücut ısısını kontrol edebilmek için gelişen değişik vücut yapılarından birinin, dişlerinin de memeli dişleri gibi ayrışmaya başladığını ve hatta bir diş formülünden bahsetmenin mümkün olduğunu görüyoruz. ABD'nin Teksas Eyaleti'nin batısındaki, karasal geç Karbonifer ve erken Perm tabakaları arasında bulunan ve Pelikozor (Pelycosauria) denilen bu hayvanlar Perm Devri içerisinde giderek daha çok memeliye benzeyen Terapsidler ve nihayet bunlardan olan Gorgonopsidlere ulaşıldığında memelilerden ayırt edilemeyecek canlı türleri oluşturuyorlar. Vücutlarında kıl bile bulunan ve memelilerdeki monotremlere benzeyen bu hayvanların sıcakkanlı oldukları sanılıyor.</p>

  <p class="p11">Perm sonundaki yok oluş bu hayvanları da etkiliyor, ama bunların bazı akrabaları Triyas Devri'ne geçebiliyorlar. Triyas'ın ortalarına kadar (yaklaşık 240 milyon yıl önce) memeli benzeri bu hayvanlar tekrar bir açılım gösteriyorlar ve bu arada bambaşka bir soydan ilk Arkozorlar (Archosauria) beliriyor, yani egemen sürüngenler. Bu egemen sürüngenlerden bugün yaşayanlar arasında meselâ timsahlar var. Ancak, yaklaşık 21O milyon yıl önce arkozorlar iki ayak üzerinde yürüyen, süratli hareket edebilen ve enerjisini uzun süre koruyabilen türler geliştiriyorlar ki, bunlar bizim dinozor dediğimiz hayvanlardır.</p>

  <p class="p11">Dinozor kemiklerinin 19. Yüzyıl başlarında ilk kez İngiltere&rsquo;de bulunması, bu hayvanların iskelet yapıları itibariyle hiç şüpheye yer bırakmayacak bir şekilde diyapsid sürüngenlere dahil edilmesi sonucunu doğurdu. 20. Yüzyıl&rsquo;ın ortalarına kadar dinozor denince akla büyük, soğukkanlı ve dolayısıyla yavaş hayvanlar geliyordu: Yani tipik sürüngenler. Ancak daha 19. Yüzyıl&rsquo;da Othniel Charles Marsh ve Thomas Henry Huxley gibi büyük paleontologlar dinozorların bazılarının yapı itibarıyla kuşlara çok benzediklerini fark etmişlerdi. Hatta ilk bulunan ve bugün Hollanda'da muhafaza edilen Arkeopteriks fosilinde tüyler korunmamış olduğu için fosil kuşkusuz bir sürüngen olarak sınıflanmıştı.</p>

  <p class="p11">Ancak, 20. Yüzyıl&rsquo;ın altmışlı yıllarından itibaren birbiri arkasına gelen keşifler dinozorlar hakkındaki bilgilerimizde bir devrim yarattı. Bu hayvanların kemik yapısı aynı kuşlar gibi sıcakkanlı olduklarını gösteriyor, iskelet ve kas yapıları çok süratli ve uzun süre hareket edebildiklerini, yumurta ve yuva buluntuları, yuva yaptıklarını ve yavrularına baktıklarını işaret ediyordu.</p>

  <p class="p11">Sonunda Çin&rsquo;de, dinozorların tüylü oldukları da keşfedilince birdenbire fark edildi ki, kuş ile dinozor arasında anatomik bir ayırım artık mümkün değildir. Dinozorları ve kuşları kucaklayan, sürüngenlerle memeliler arasında yer alan yeni bir sınıf kondu taksonomiye: Dinosauria! Tebeşir Devri sonundaki (65 milyon yıl önce) felâketten ise yalnızca uçan dinozorlar, yani kuşlar kurtulabilmişti. Bugün 8500 kadar tür ile kuşlar en başarılı kara omurgalılarıdır. Memeliler arasında da yarasaların 1100 küsur tür ile tüm memelilerin % 20&rsquo;sini oluşturdukları ve nihayet uçan böceklerin 80.000 tür ile tüm hayvanlar arasında en başarılı olanlar olduğu görülünce, Saniye ile bu başarının temelini aramaya başladık. Tüm bu hayvanlarda ortak tek bir şey vardı:</p>

  <p class="p11">Küçük boy ve uçma yeteneği. Evrim savaşını belli ki uçabilenler kazanmaktadır.</p>

  <p class="p11"><a id="a93"></a><span class="t9">&nbsp;</span></p>
</body>
</html>
