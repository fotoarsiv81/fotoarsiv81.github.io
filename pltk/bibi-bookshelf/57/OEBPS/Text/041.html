<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Dünyanın Belki de En Sorunu: Elitizm Düşmanlığı</title>
</head>

<body>
  <h2 class="h21"><a id="a74"></a>Dünyanın Belki de En Sorunu:<br />
  Elitizm Düşmanlığı</h2>

  <p class="p11">1974 yılının sonbaharında ilk kez ABD topraklarına ayak bastığımda beni şoke eden ilk gözlemim, bireylerin başkalarından üstün olabilecekleri düşüncelerini ne denli ısrarla bastırdıklarını görmem olmuştu. Başkalarından &ldquo;başka&rdquo; olmak kabul edilebilir bir şeydi, ama &ldquo;üstün&rdquo; veya &ldquo;aşağı&rdquo; olmaktan bahsetmek kelimenin tam anlamıyla tabuydu. Sonra öğrendim ki, meselâ zenciye zenci demek hakarettir: &ldquo;Siyah'&rsquo; denmelidir (ama beyazlara &ldquo;Caucasian=Kafkas ırkından demek hakaret değildi). Sonra bu da değişti: &ldquo;Siyah&rsquo;&rsquo; da hakaretâmiz addedilir oldu &rdquo;Afrikalı- Amerikalı&rdquo; gibi garip bir ifade icat edildi. Kızılderililere Kızılderili demek ABD&rsquo;de başınızı belâya sokabilir. Benim ilk gittiğim yıllarda onlar için eskiden beri kullanılan &ldquo;Hintli&rdquo; (=lndian) tabiri henüz kullanımdaydı. Sonra Kızılderililer &ldquo;Yerli Amerikalı&rdquo; (=Native American) oldular (halbuki onlar da nihayet Sibiryalıdır), Indian terimi de tabulara karıştı. Sonra öğrendim ki, zencilere ve (ırkı en olursa olsun) dişilere eşit şartlarda onların tercih edilmesini sağlayan özel haklar verilmiştir (affirmative action). Bunun da gerektiği gibi kullanılmadığı, başarısız zencilerin ve dişilerin başarısızlığını örtbas etmek için hükümetin elinden geleni yaptığını gördüm. Bu da gerçekten başarılı olan zencilere ve dişilere haksızlık oluyor, başarılarını küçültüyordu.</p>

  <p class="p11">Giderek, Avrupa Uygarlığını methetmek de ayıplar arasına katıldı. Avrupa Uygarlığını yüceltmek, kendilerine uygarlık vehmedilen diğer kültürlerin Avrupa Uygarlığından &ldquo;aşağı&rdquo; olduklarını ima etmek anlamına alındığından yalnız ayıplanır olmakla kalmadı, giderek tabulaştı. Meselâ, benim Çinlilerin veya Türklerin tarihleri boyu uygarlık yaratmamış olduklarını söylemem hemen politik motiflere yorulmak isteniyordu (ama kendimin de Türk olduğunu öğrenen eleştirmenlerim ne diyeceklerini bilemez olup bu sefer kabahati ailemin zengin olmasında buluyorlardı!!!) Yunan uygarlığının ihtişamından bahsetmek cehalet olarak algılanıyor, Yunan&rsquo;ın her şeyinin Mısır&rsquo;dan, onun da Kara Afrika'dan geldiği gibi inanılması güç zırvalıklar öne sürülüyordu. Bazıları meselâ, ABD Anayasası&rsquo;nın lroque Kızılderililerin cemiyet yapısından esinlendiği gibi tarihsel gerçeklerle uzaktan yakından ilgisi olmayan zırvalıkları savunur oldular. Buna benzer nice saçmalıkları William A. Henry IlI&rsquo;ün <span class="t9">Elitizmin Savunulması</span> (In Defense of Elitizm, Doubleday, 1994) adlı eserinde okuyabilirsiniz.</p>

  <p class="p11">Ancak beni bugünkü yazımı yazmaya iten şey o kitaptaki şu ilginç saptama oldu: 1986 yılında jeoloji, uzay-uçak mühendisliği, astronomi, geometri, astrofizik, teorik kimya, Avrupa Tarihi, mimari, Rus, İspanyol, Alman filolojileri veya Klasik filolojide doktora yapan tek bir zenci yokmuş ABD&rsquo;de! Bunlar bizde de puanları düşük bölümler değil mi? Yani Anadolu çocuğu da Amerikan zencisinin tercihlerine yönelmiş. Peki sırf o mu? Bütün dünyada ve her nüfus grubu içinde durum benzer değil mi? Amerika adı geçen konularda genel bir öğrenci sıkıntısı içinde olduğunu yıllar önce ilân etmedi mi? Peki sorun ne?</p>

  <p class="p11">Sorun bütün dünyada insanlığın kendi beka, rahat ve emniyetini doğa ile doğrudan diyalogda aramak yerine, doğadan (çeşitli sosyal etkenler nedeniyle) yüzgeri edip, yaşamını kendi ^kafası içine, yani tamamen sübjektif bir dünyaya dönerek düzenlemeye kalkışmasıdır. Bu açıdan bakıldığında açıkgözler hızla para kazandıracak insan cemiyetiyle doğrudan ilgili konulara kaymakta (iş idaresi, iktisat, sistem mühendisliği, vb. Bunların en akıllıları ya elektroniğe ya da gen mühendisliğine gitmektedirler), daha aptal olanlar da kendilerini avutacak dinsel tutkulara kapılmaktadır. Bilgili olmak, doğanın sırlarını veya geçmiş kültürlerin eserlerini ve/veya düşünce yapılarını araştırmak gibi eskiden kıymetli addedilen işler artık âdeta alay konusu olmuştur. Bu hemen tüm dünyada böyledir.</p>

  <p class="p11">Bu durum Türkiye&rsquo;ye de yansımıştır. Her yıl karşıma gelen jeoloji öğrencisi, &ldquo;adam gibi bir yere giremediği&rdquo; için bedbindir. Derslere başlayınca, büyük ekseriyetinin bırakın üniversiteye girmeyi, liseden, hatta ortaokuldan bile mezun olmaması gerektiğini görmekteyim. Hiçbir merak ve öğrenme dürtüsü olmayan zavallı genç, kendi dilinde kendini ifadeden acizdir; dünya hakkında neredeyse hiçbir şey bilmemektedir ve düşünme becerisini elde etmemiştir. Fikirlerinin ekseriyeti, yanlış olduğu açık saplantılardan ibarettir (meselâ başarısızlığının tek sorumlusu olarak hep başkalarını görür). Ama tüm bunlara rağmen her şeyi elde etmeye hakkı olduğu iddiasındadır. Bu tür (çarpık) yetişen nesiller tüm dünyada yavaş yavaş idareci sıralarına yükselmektedirler. Bunun, Margaret Mead&rsquo;in yıllar önce ABD için dediği gibi, yeni ve pek dehşetli bir karanlığın habercisi olduğunu görmemek için herhalde kör ' ve sağır olmak lazımdır.</p>

  <p class="p11"><a id="a75"></a>&nbsp;</p>
</body>
</html>
