<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>İnsan Olmanın Zorluğu</title>
</head>

<body>
  <h2 class="h21"><a id="a82"></a>İnsan Olmanın Zorluğu</h2>

  <p class="p11">İnsan olmak zordur: Bunun tek nedeni yalan müessesesinin insan yaşamının bir parçası olmasıdır. Yalan söylemeden, yani doğru olmayan bir şeyi doğru farz edip dile getirmeden insan olunmaz. Tüm keşif ve icatların anası yalandır. Kolomb, Batlamyüs'ün dünya yüzünde Avrupa ile Asya arasında başka bir kıta bulunmadığı ve dünyanın çevresinin küçük olduğu yalanlarına inanmasaydı Amerika'yı keşfedemezdi. O bu yalanlara inandı, gitti ve doğru olmadıklarını buldu, ama bunu Amerigo Vespucci fark etti. Suess, Constant Prevost&rsquo;nun dünyanın büzüldüğü, bu yüzden de okyanusların büyük çökeler neticesi oluştuğu yalanına inanmasaydı, östatik hareketleri keşfedemez, <span class="t9">Arzın Çehresi</span> adlı anıtsal eserinde özetlediği muhteşem jeolojik sentezini yapamazdı. Einstein, Newton&rsquo;un yalanlarını ciddiye almasaydı, izafiyet teorisi ortaya çıkmazdı.</p>

  <p class="p11">Tabiî yukarıdaki &ldquo;yalan&rdquo; ile kastettiğimin varsayımlar olduğunu anlamışsınızdır. Adı üzerinde varsayım, yani var olduğunu bilmediğimiz bir şeyi var saymak; yani onun hakkında yalan söylemek. Bu yalanları uyduranları mazur göstermek için deriz ki, ama onları söyleyenler yalan olduğunu bilmiyorlardı. Bu doğru, değil. Gerçi Newton &ldquo;hypothesis non fıngo&rdquo; (varsayım yapmıyorum) demişti ama, Einstein söylediklerinin varsayımdan ibaret olduğunun bilincindeydi. Bir gün diyordu: İzafiyet teorisi de çöpe gidecek, ama yerine daha iyisi gelecek.</p>

  <p class="p11">İyi yalanı, kötü yalandan söyleyenin niyetinden başka hiçbir şey ayırmaz. Aynı yalan bazı durumlarda iyi, bazı durumlarda kötü olabilir. Meselâ, &ldquo;annen öldü&rdquo; normal zamanlarda kötü bir yalan olabilir, ama kurtuluş şansı olmayan annesini kurtarmak için kendini de feda etmeye hazırlanan birisine bu yalan söylenirse, en azından onun kurtuluşunu temin edeceği için iyi bir yalan olabilir.</p>

  <p class="p11">Yalanla başa çıkmanın zorluğu, yarattığı alternatif dünyanın keşfedilmesinin güçlüğünden ibarettir. Yalan insan kafasında yaratılan gerçek dünyaya alternatif dünya veya dünyalardır. Bu dünyaların öğeleri kontrol edilebilir olabilir veya kontrol edilemez olabilir. Kontrol edilemeyen yalanlar en kötü olanlardır, çünkü yalanı işitenin onun doğru olup olmadığını öğrenme şansı yoktur. Onun için bilimde kontrolü mümkün olmayan varsayımlar bilimsel addedilmezler. Her bilimsel olmayan varsayım mutlaka kötü demek değildir; yeter ki onların tartışması esnasında kontrolü mümkün olan varsayımlara ulaşabilelim.</p>

  <p class="p11">Darwin evrim kuramını ortaya attığı zaman, bu kuramı detaylı olarak kontrol edebilecek veriler yok gibiydi. Bu yüzden bilimsel olmamakla suçlandı. Ama bir varsayımın gücü, çıkarımlarının gözlemle uyuşup uyuşmadığındadır. Varsayımı kontrol edecek gözlem, ilkede mümkünse bu bile yeter. Gerçekten de Darwin'e yöneltilen en önemli eleştiri kuramının öngördüğü ara şekillerin var olmamasıydı. Ama kitabının yayımlanmasından yalnızca iki yıl sonra kuş-dinozor geçişini temsil eden <span class="t9">Archaeopteryx lithographica</span> bulundu. Ondan beri geçen bir buçuk yüzyıl ise sayılamayacak kadar ara şekil bulunmasına şahit oldu (bunlardan en yenisi yarı balık-yarı amfibi olan <span class="t9">Tikkalik rosaeddiî).</span> Aristo'nun her hayvanın kendi içine bir bütün oluşturduğu fikri ise kontrol edilmesi mümkün olmamasına rağmen Cuvier'yi organların deneştirilmesi ve fonksiyonel morfoloji fikirlerine götürdü ve modern karşılaştırmalı anatominin doğmasına sebep oldu.</p>

  <p class="p11">Peki yalan iyi bir şey midir? Dediğim gibi, bu, niyetinize ve yalanın türüne bağlıdır. Herkes yalan söyler: Yalan söylemeden insan olamazsınız. Ama yalanı kendi menfaatiniz için söylüyor ve bunları başkalarının zarar göreceğini biliyorsanız o zaman yalanınız kötüdür. Kötü yalancıyı yakalamanın tek yolu da budur: Yalanın niçin söylendiğini tahmin etmeye çalışın. Her zaman başarılı olamayabilirsiniz, ama genellikle biraz düşünürseniz çıkarırsınız. Her şeyden önce yalanın neleri ima ettiğini, inandığınız takdirde nelerin olabileceğini, inanmadığınız takdirde neler olabileceğini iyice düşününüz ve bunlardan türeteceğiniz çıkarımları kontrol etmeye gayret ediniz. En çok korkacağınız yalancı ise, yalanını kontrol etmeden inanmanızı isteyen yalancıdır. Birisi dediklerini veya yazdıklarını kontrol etmenizi istemiyor mu, biliniz ki yalancıdır. Hem de en korkulması gereken tipten.</p>

  <p class="p11"><a id="a83"></a>&nbsp;</p>
</body>
</html>
