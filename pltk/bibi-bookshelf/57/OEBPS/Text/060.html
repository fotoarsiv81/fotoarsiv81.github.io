<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Bellek</title>
</head>

<body>
  <h2 class="h21"><a id="a116"></a>Bellek</h2>

  <p class="p11">&ldquo;Hâfıza-i beşer nisyan ile malûldür.&rdquo; Ziya Paşanın &ldquo;insan belleğinin sakatlığı unutmaktır&rdquo; anlamına gelen bu vecizesi, insanın özellikleri hakkında söylenmiş belki de en önemli sözlerden biridir. 19 Eylül 2005 pazartesi günü İTÜ&rsquo;nün yeni akademik yılı Rektörümüz, saygıdeğer dostum, Prof. Dr. Faruk Karadoğan&rsquo;ın pek güzel bir konuşmasıyla açıldı. Sayın Rektör konuşurken konuştuğu güzel salona baktım. Bu bir önceki Rektör, bir başka aziz dost, Prof. Dr. Gülsün Sağlamer&rsquo;in üniversitemize bir katkısıdır. Salonun içinde bulunduğu yerleşkeye bizler yine bir başka aziz dost, eski Rektörlerimizden, kendisine kişisel olarak pek çok şey borçlu olduğum, Prof. Dr. Kemâl Kafalı döneminde taşınmıştık.</p>

  <p class="p11">Halbuki İTÜ en az 230 yıllık bir kurum. Tarihini adam gibi bilemiyoruz. Belki gerçekten rozetlerimizde yazdığı gibi 232 yıllık. Ama bilmiyoruz, çünkü elde belge yok. Belge olmadığı için toplumumuzun hâfızası nisyan eylemiş. Faruk Bey'in güzel açış nutkunu dinledikten sonra eve dönerken bir reklam panosunda trkcll harflerini gördüm. Belli ki Turkcell kastediliyor. Aradaki iki sesli atılmış. Ama ben ve o panoyu okuyan hemen herkes Turkcell&rsquo;in kastedildiğini biliyor, çünkü hem bu adı hem de şirketin uğraştığı alanı tanıyoruz. Bu reklam aynı alanla ilgili olduğuna göre, trkcll Turkcell&rsquo;den başkası olamaz. Peki, binlerce yıl sonra, Turkcell&rsquo;den geriye yalnız bu panonun kaldığı bir çağ düşünün. O çağın arkeologları bunun Turkcell mi, Tarkcall mi, Turkcull mu, Türkcüll mu, Tırkcall mı ... olduğu konusunda kafa patlatacak ve tahminleri ne olursa olsun asla emin olamayacaklardır, zira hafızaya alınmış bilginin önemli elemanları eksiktir. Alfabeyi icat ettikleri söylenen Fenikelilerin alfabesinde sesliler yoktu. Onlardan alfabe fikrini alan diğer Sami toplumlar İbraniler ve Araplar da alfabelerine &ldquo;alef &ldquo;ve &ldquo;elif&rdquo; dışında sesli harf koymadılar. Ancak onlardan alfabe fikrini tevarüs eden Yunanlılar ilk kez seslilere de harf karakterleri vererek bugünkü modern alfabelerin yaratıcısı oldular. Bu nedenle, sesi bilinmeyen eski Fenike, İbrani ve Arap metinlerini okumak çok zordur, bazı hallerde mümkün değildir. Buna mukabil, Yunan metinleri aynı tür zorluklar sunmazlar.</p>

  <p class="p11">Fenikelilerde yazı ticaretin, Sami toplumlarda ise büyük ölçüde dinin aracıydı. Yunanlılarda, yazı herkesin malı oldu ve o nedenle ilk kez Yunanlılar demokrasi fikrini icat ettiler. Oğlum Asım&rsquo;dan öğrendiğim kadarıyla, bilgisayar ortamında &ldquo;chat&rdquo; yapanlar da kendilerine has bir imla kullanmaya başlamışlar. Asım&rsquo;ın bana gösterdiği örneklerden bunun da seslilerin büyük ölçüde aradan çıkarılmasıyla geliştirilmiş bir nevi stenografi olduğunu hayretle gördüm. Görülen o ki, alfabe ne kadar yaygın k<span class="t12">u</span>ll<span class="t12">a</span>nılırsa o kadar sarih olmuş tarih içerisinde.</p>

  <p class="p11">Anıtlar oluşturmak da şehirleşen, yani toplum yaşamının önem kazandığı toplumlara has bir şeydir. Mesela, ölmüş olan Kül Tigin&rsquo;e bir anıt dikmek göçebe Bilge Kağan&rsquo;ın değil, o zaman dostu olan ve binlerce yıldır yerleşik düzende yaşayan Çin İmparatoru&rsquo;nun aklına gelmiş, Orhun Yazıtları onun yolladığı Çinli ustalarca oluşturulmuştur.</p>

  <p class="p11">Osmanlı İmparatorluğu &ndash;neredeyse hepsi İstanbul&rsquo;da olmak üzere&ndash; bizlere bazı güzel anıtlar bırakmıştır. Örneğin, Teknik Üniversite: Ama niçin Halıcıoğlu&rsquo;ndaki bildiğimiz en eski binasının sahibi değildir? Niçin Rektörü 2005 yılında hala İTÜ&rsquo;nün Taşkışla'dan kovulabileceğinden endişe etmektedir? Niçin müzelerimizdeki bazı eşyaların feci durumları hakkında zaman zaman gazetelerde haberler çıkmaktadır? Niçin Kültür Bakanlığı 13. Yüzyıldan kalan Batlamyüs kodeksini parası bulunduğu halde tamir ettirmemekte ısrar etmektedir?</p>

  <p class="p11">Bunların hepsinin tek bir cevabı vardır: Uygarlık ancak bellekle mümkündür. Belleği olmayan insanın nasıl zekâsı olamazsa; zayıf bir bellek, rahmetli Mustafa İnanın sık sık söylediği gibi, nasıl aslında aptallık emaresiyse, belleksiz toplumlar da uygar olamazlar. İstanbul&rsquo;un en büyük tahribi Anadolu kırsal kültürü bu şehri 1950&rsquo;lerden sonra istilâ edince başlamıştır. Eğitimimizin yıkımı ise, kırsal kökenli politikacıların eseridir. Uygarlık geçmişiyle birlikte bir bütündür. Geçmişini bilemeyen vahşi, uygarlık taklidine yeltendiği zaman bazen onu uydurmaya kalkar: Çanakkale Zaferi&rsquo;nin Atatürk&rsquo;ün dehâsının değil de bulutlardan inen Peygamberin eseri olduğunu anlattığını duyduğumuz zavallılarda olduğu gibi. Ancak gerçek tektir; bilimin görevi onu araştırmak, uygarlığınki de ona uymaktır. Bunu yapamayanlar vahşidir. Vahşetin de belleği yoktur.</p>

  <p class="p11"><a id="a117"></a><span class="t9">&nbsp;</span></p>
</body>
</html>
