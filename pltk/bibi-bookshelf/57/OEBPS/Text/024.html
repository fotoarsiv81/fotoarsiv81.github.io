<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Sibel Kekilli ve Bilimsel Düşünebilen Bir Toplum Olmak</title>
</head>

<body>
  <h2 class="h21"><a id="a42"></a>Sibel Kekilli ve Bilimsel Düşünebilen<br />
  Bir Toplum Olmak</h2>

  <p class="p11">Uluslararası önemli bir başarı kazanan sinema sanatçısı Sibel Kekilli Hanımefendi hakkında Türk ve Alman basınında çıkan haber ve yorumları dehşet ve tiksintiyle izliyorum. Tabiî, hissettiğim dehşetin nedeni ve tiksintimin hedefi Sibel Hanım değil, basın ve basının haber yaptığı Kekilli&rsquo;nin anne ve babası da dahil, Kekilli düşmanları. Sibel Hanım ne yapmıştır?</p>

  <p class="p11">Sibel Hanım her şeyden önce bütün dünyaya çok yetenekli bir aktris olduğunu ispat etmiştir. Daha önce de bu yeteneğini porno filmlerinde göstermiştir. Porno nedir? Kamera önünde cinsel ilişkiye girmektir. Bunu ilk kez Sibel Hanım yapmamaktadır. Bunu yapanların hepsi de mesleklerini porno filmleri çekerek icra etmemektedirler. Örneğin, meşhur Barbara Streisand, Nick Nolte ile kamera önünde &ldquo;sahnenin gerçeği hassas bir şekilde yansıtması için&rdquo; orgazm olduğunu ima ettiği zaman ne ailesi kendisini reddetmiş, ne de basın kendisini fahişe ilân etmişti!</p>

  <p class="p11">Geri kalmış toplumlarda erkek önüne gelenle cinsel ilişkiye girebilir de kadın bunu yaparsa iş onun katline kadar gider. Bu asimetrik davranışın sebebi ise tamamen biyolojiktir. Bilindiği gibi, her tür içgüdüsel olarak kendini sürdürmek ister. Bunun en kolay yolu çok miktarda döl almaktır. Bunun için hayvanlar âleminde pek çok türün erkeği, çiftleşme dönemlerinde pek çok fahişeye &ldquo;sahip olmaya&rdquo; kalkan erkekler pek çok roman ve filme konu olmuştur (&ldquo;Pazar Günleri Asla&rsquo;&rsquo;yı hatırlayın). Bunlardan biri fahişe Teodora&rsquo;yı İmparatoriçesi yapan Bizans İmparatoru Jüstinyen&rsquo;dir!</p>

  <p class="p11">Sibel Hanım işte bu ilkel içgüdüye karşı bir iş yaptığı için saldırılara maruz kalmıştır. Ne var ki, Sibel Hanım kendine saldıranlardan çok daha uygarca davranmıştır. Cinsel ilişkinin &ldquo;utanılacak&rdquo; bir şey olmadığını haykırmıştır. Herhalde kendisini reddeden babası, Sibel Hanım&rsquo;ı annesinin yüzüne üfleyerek peydahlamamıştır. Sibel Hanım&rsquo;ın dünyaya gelebilmesi için yapılması gereken iş bellidir. Bunun gizli veya alenî yapılması arasındaki fark da yukarıda saydığım biyolojik ve onun doğurduğu kültürel nedenlerledir. Bu nedenlere biz gelenekler veya töreler diyoruz. Uygar toplumun en önemli görevlerinden biri gelenek ve töreleri, gelişen bilim ve teknoloji ışığında zaman zaman eleştirel bir süzgeçten geçirerek zamanın gerçekleriyle çelişenlerini ortadan kaldırmaktır. Bunu yapamayan toplumlara &ldquo;geri kalmış toplumlar&rdquo; diyoruz. Yapanlar ise temeli eleştirel akılcı düşünce olan bilimi yaratıp özümsemiş olan uygar toplumlardır. İlkel damgasını alınlarına yemek isteyenler Sibel Hanım&rsquo;a saldırmaya veya kardeşlerini hastane odalarında katletmeye devam edebilirler.</p>

  <p class="p11"><a id="a43"></a><span class="t9">&nbsp;</span></p>
</body>
</html>
