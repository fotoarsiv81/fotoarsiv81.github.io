<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Porno Siteleri ve Sayısız Faydaları Hakkında</title>
</head>

<body>
  <h2 class="h21"><a id="a46"></a>Porno Siteleri ve Sayısız Faydaları Hakkında</h2>

  <p class="p11">Televizyonda dünyada pek çok kişi tarafından hayranlıkla izlenilen ve bilimin nasıl çalıştığını göstermesi bakımından da önemli bir öğretici yanı olan &ldquo;House&rdquo; dizisini seyredenler fark etmişlerdir: Dahi Profesör House, odasında otururken dizüstü bilgisayarında bazen porno film seyretmekte, hatta kendisine bir hastayla ilgili bir şey sormaya gelen asistanlarını &ldquo;dur şimdi porno seyrediyorum&rdquo; diye haşlamaktadır. Ben de öğrencilik yıllarımdan beri porno filmleri seyretmeyi severim. Hatta bunların muhtelif kültürlerde yapılmış olanları arasındaki farkları düşünmek insana çok ilginç bakış açıları kazandırmaktadır. Ama pornoların esas faydası bu karşılaştırmalı sosyolojiyi mümkün kılmasında değildir.</p>

  <p class="p11">Karmaşık bir vücut düzenine ulaşmış hayvanların ekserisi dişi ve erkek olarak iki cinse ayrılırlar ve çoğalma dişi ile erkeğin çiftleşmesiyle meydana gelir. Evrim, türün korunmasını ve devam etmesini temin için, çiftleşmeyi pek çok hayvan için çekici bir hale getirmiştir. Mart ayında kedilerin bitip tükenmek bilmeyen miyavlamalarını hepimiz duymuş ve birbirimize, bu miyavlamanın niçin olduğunu açık açık söyleyemeden gülümsemişizdir. Kedilerin Mart ayında niçin durmadan miyavladıklarını birbirine söylemeyi ayıp, hatta günah addeden ilkel zihniyet, porno film seyretmeyi de ayıp veya günah saymaktadır.</p>

  <p class="p11">Cinsel faaliyet zevkli, hem de çok zevklidir. Bunu adam gibi yaparak ondan en üst düzeyde zevk almak da bir eğitim işidir. Çiftleşme öncesi sevişme oyunları, çiftleşmenin muhtelif pozisyonları, çiftleşmenin süresinin ayarlanabilmesi ve daha nice faydalı bilgiler çiftleşmeyi yapacak çiftler için gerekli bilgilerdir. İlkel kültürlerin pek çoğu, çiftleşmeyi ayıp saydığı için, gençler bu bilgilerden mahrum kalarak cinsel hayatlarında bedbaht olurlar ve tabiatın bizlere sunduğu bu müthiş hediyeden istifade edemezler. Porno sitelerinin ve filmlerinin ilk ve en önemli faydası bu eğitimi görsel olarak bireye vermeleridir. Bu eğitimi alamayanların ne haltlar ettiklerini her gün gazetelerimizde okuyoruz: Irza geçme, namus cinayetleri, çocuklarla cinsel ilişkiye girme gibi sapıklıklar adam gibi cinsel eğitim almamış ve bu nedenle tabiatın kendisine verdiği çiftleşme dürtüsünü kontrolden âciz erkeklerin yarattığı vahşet örnekleridir. Bunların en uç örnekleri, sevişmeyi, çiftleşmeyi ayıp ve günah addeden dinlerin pençesindeki toplumlarda görülür ve sanırım bu uç davranışların tarihteki en meşhur örneği Papa Rodrigo Borgia&rsquo;dır. Kızıyla açıkça, en meşhuru &ldquo;Ceviz Balosu&rdquo; olan grup seks partilerine katılan bu Katolik din adamının kızını hamile bıraktığı da sanılmaktadır. Kızı Lucreza, hamile kaldığı zaman çocuğunun babasının politik nedenlerle ayarladığı kocası Giovanni Sforza mı, babası mı, yoksa ağabeyi Cesare mi olduğunu bilemiyordu (malum, o zaman bize modern bilimin bir hediyesi olan DNA testi yoktu). Bu rezillik tabiî ki tekil değildir. Yıllar önce ben Kaliforniya'da Santa Barbara şehrinde oradaki meşhur İspanyol misyon manastırını görmek istediğim zaman, beni oraya götürmekte olan meslektaşım Kathy Busby, oradaki keşişlerin küçük çocuklarla cinsel ilişkiye girmelerinin yarattığı rezaleti anlatmıştı bana. Daha sonra bu tür işlerin tüm Amerika çapında yaygın olarak yapıldığı ortaya çıktı ve Katolik Kilisesi rezil oldu, papa ne diyeceğini bilemedi. Bunun nedeni Katolik Mezhebinin papazlarına cinsel ilişkiyi men etmesidir. Müslümanlar arasında da muskacı denilen hocaların genç kızlara yaptıkları sık sık gazetelerimize düşmektedir. Tabiata karşı olan bu saçma sapan kurala doğal olarak itaat edilemez ve sonunda böyle sapkınlıklar, hatta vahşet ortaya çıkar. İnternetin bir faydası da bazı porno filmlerinde gösterilen ve sağlığa zararlı olan hareketleri tartışmaya açması, bunların zararlarını anlatmasıdır. Bazı porno filmlerinin kendileri seyircilerini ikaz eden ibareler taşırlar: &ldquo;Burada seyrettiklerinizi evde denemeye kalkışmayınız'&rsquo;. Bu da porno film endüstrisinin öğretici görevlerinden biridir. Her gün televizyonda gördüğümüz vurdulu kırdılı, şiddeti öven filmler porno filmlerinden çok, ama çok daha zararlıdırlar ve bu filmlerin içinde yaşadığımız terör yüzyılının şekillenmesinde büyük rolü vardır. Pornonun mesajı barışçıldır ve nihayet sevişmeyi ve çiftleşmeyi, yani ekseri insanın er veya geç yaptığı ve mutlu sonuçları olan bir hareketi resmeder. Pornoyu yakalamaya kalkan ilkel kafa, şiddet içeren filmleri tezgâhlamakla kalmıyor, bütün dünyada muhtelif isimler altında şiddeti körüklüyor.</p>

  <p class="p11">Geçenlerde Başbakan Yardımcısı Bülent Arınç Beyefendi demişler ki, &ldquo;TÜSİAD ve Boyner iktidara gelseler pornoyu bile serbest bırakırlar.&rdquo; Muhakkak doğrudur, zira TÜSİAD mensuplarının ekserisi ve küçüklüğümden beri yakından tanıdığım Boyner Ailesi uygarlıktan nasibini almış kişilerden oluşur. Ailelerinde adam boğazlayan kimse yoktur. Bülent Bey de bir-iki porno filmine gitse de konuştuğu konuda önce bir fikir sahibi oluverse.</p>

  <p class="p11"><a id="a47"></a><span class="t9">&nbsp;</span></p>
</body>
</html>
