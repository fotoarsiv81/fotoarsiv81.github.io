<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Darwinci Fiziğin ilahiyat ve Sosyal Bilimlere Etkisi</title>
</head>

<body>
  <h2 class="h21"><a id="a99"></a>Darwinci Fiziğin ilahiyat ve<br />
  Sosyal Bilimlere Etkisi</h2>

  <p class="p11">İlahiyat, yani teoloji ve diğer sosyal bilimlerin en büyük sıkıntısı, ellerinde kontrol, yani test edilebilir herhangi bir modelin olmaması ve bu model eksikliği ile sosyal olayları açıklamaya kalkmalarıdır. Tabiî bu iddiamı okuyan pek çok ilahiyatçı ve başka sosyal bilimcilerin benim sosyal bilim modellerini bilmediğimi söyleyerek itiraz edeceklerini tahmin ediyorum. Onun için, dikkat edilirse, &ldquo;kontrol edilebilir herhangi bir model&rdquo; dedim. Benim okuma imkânını bulabildiğim sosyal bilim metinlerinin hemen hepsinde bir model var; ama bu modeller ne kontrol edilebilir, ne de kontrol edilme amaçlı. İlahiyatta dogmanın, yani imanın olması zaten kontrolü gereksiz kılıyor.</p>

  <p class="p11">İşe ilâhiyattan başlayalım: Benim öğrenme imkânını bulabildiğim tüm dinsel metinler, evreni ilk yaradılıştan beri aynı tanrısal kurallarla yönetilebilir addediyorlar. Meselâ, Kont de Buffon 18. Yüzyıl&rsquo;da dünyanın yaşı 75.000 yıl olabilir dediği zaman, Sorbonne İlâhiyat Fakültesi buna itiraz ederek, Tevrat&rsquo;ta yaradılışın sadece 6 gün sürdüğünü ve yaradılıştan da bu yana ancak 6000 küsur sene geçmiş olduğunu kendisine hatırlatmak ihtiyacını hissetmişti. De Buffon buna, Tevrat&rsquo;taki &ldquo;gün&rdquo; ile neyin kastedildiğini bilmediğimizi söyleyerek bir cevap vermeye kalkınca, fakülte de yaradılışın en büyük kısmının, güneşin yaratıldığı ilk günden sonra olduğunu söyleyerek Kutsal Yazarın (yani Musa&rsquo;nın) gün ile neyi kastettiğinde herhangi bir muğlaklık olmadığını belirtmişti.</p>

  <p class="p11">Tevrat&rsquo;ta ve ondan sonra gelen diğer Sami din kitaplarında geçen, Musa&rsquo;nın gerçek tarihî bir kişilik olduğu hakkında elimizde en küçük bir ipucu olmaması bir yana, modern kozmoloji, evrenin yaşının 13,8 milyar yıl olduğunu göstermiş durumda. Ancak bu sadece bizim evren. Bizim evren dışındaki evrenlerin yaşı nedir? Kuralları nedir? Bunları bilmiyoruz.</p>

  <p class="p11">Ama bildiğimiz bir şey var ki, o da, bizim evrende dahi kuralların evrenin tarihi boyunca sürekli değişmiş olduğu. Dolayısıyla, din kitaplarında anlatılan hikâyeler, evrenin ilk yaradılış günlerine kadar uzanırsa, din kitaplarında anlatıldıkları şekilleriyle doğru olmaları mümkün değil. Fiziğin bu basit çıkarımı, zaten ilâhiyatın da sonu demektir, çünkü dogmalar çöküyor ve iman edilmesi ve ilâhiyatın açıklaması gereken bir şey ortada kalmıyor.</p>

  <p class="p11">Şimdi gelelim diğer sosyal bilimlere: Meselâ, Marx insanlığın başından beri bir gelişme çizgisi gösterdiğine işaret ederek, bugünkü cemiyeti temel alan tarihsel bir model kuruyor. Anlattığı, tarih; ama temel aldığı kurallar bugün cemiyette gördükleri. Onları kullanarak, aynı kanunların hüküm sürdüğü cemiyetlerde, tarihsel akışın hangi &ldquo;evrime&rdquo; neden olacağını anlamaya çalışıyor ve sonunda bunu anladığını iddia ederek meşhur eseri Das Kapitali yazıyor. Peki, ya cemiyeti yöneten kurallar değiştiyse? Yani bireyin biyolojik bileşim ve davranışında değişiklikler olduysa? Bir de bu değişiklikler kör talihin eseriyse? Bilindiği gibi, Marx ve Engels, doğal dünyayı kör talihin yönettiği fikrine şiddetle karşı çıkarak; meselâ jeolog Sir Charles Lyell&rsquo;i de, Charles Darwin&rsquo;i de eleştiriyorlar. Cemiyeti de evreni de yöneten zaman ve mekândan bağımsız kurallar, yasalar olmalı diyorlar.</p>

  <p class="p11">Bu açıdan bakıldığında Lord Bertrad Russell&rsquo;ın da meşhur eseri <span class="t9">Batı Felsefesinin Tarihi</span>&rsquo;nde işaret ettiği gibi, Marx&rsquo;ın tüm sosyal kuramı birdenbire gözümüze tanrısal bir gücü var sayan bir kuram olarak görünmeye başlıyor. Marx, evrende başıboşluğu, tesadüfiliği, kuralsızlığı kabul edemiyor. Adam Smith&rsquo;in ekonomik modeli de, onun dayandığı ahlâk modeli de bugünkü insan davranışını temel alan modellerdir. Ya bu davranış biyolojik temelde değiştiyse?</p>

  <p class="p11">Doğa bilimlerinin son iki yüzyıldaki en büyük keşfi, evrende bizim doğa yasası dediğimiz tüm düzenliliğin, aslında bizim bir varsayımımızdan ibaret olduğudur. Bu varsayımın tamamını doğru addetsek bile, kurduğumuz model sadece şu an için geçerli olabilir. Geçmişten bu yana sadece uzay-zaman geometrisi değil, onu yöneten kurallar da değişmiş olabilir. Zaman ve mekândan bağımsız kuralların, doğa yasaları olduğu fikri de kontrol edilmeye muhtaç bir varsayımdan ibarettir.</p>

  <p class="p11">Peki bu ele avuca sığmaz görünen evren veya evrenlerle nasıl başa çıkacağız? Çok basit: Kafamızda yeni modeller üretip onları sürekli kontrol ederek. Kontrolü olmadan bize sunulacak tüm modelleri reddederek. Kuramsal fizikçi Lee Smolin'in ve onun gibi düşünen fizikçilerin bugün sicim kuramının envaı çeşidinin tüm matematiksel güzelliklerine rağmen terkedilmesi gerektiğini savunmalarının sebebi, bu kuramı kontrol edecek bir deneyin veya gözlemin teklif edilememesidir. Deney veya gözlemle test edilemeyen her varsayım bilim dışıdır ve güvenilemez: Buna sicim teorisi de, test yolları önermeyen tüm sosyal kuramlar ve tüm dinler de dahildir. Test edilmesi mümkün olmayan fikirlerin peşine takılan herkes cehaleti peşinen kabullenmiş demektir. Cemiyet ise cahillere teslim edilemez.</p>

  <p class="p11"><a id="a100"></a><span class="t9">&nbsp;</span></p>
</body>
</html>
