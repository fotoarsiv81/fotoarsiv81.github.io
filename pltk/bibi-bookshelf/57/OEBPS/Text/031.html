<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Yabancı Dil Öğrenimi, Türkiye&rsquo;de Öğrenenim ve Kulluk Mantalitesi Üzerine</title>
</head>

<body>
  <h2 class="h21"><a id="a56"></a>Yabancı Dil Öğrenimi, Türkiye&rsquo;de Öğrenenim ve Kulluk Mantalitesi Üzerine</h2>

  <p class="p11">Kendimi bildim bileli Türkiye&rsquo;de yabancı dil öğrenmenin zorluklarından, hatta imkânsızlığından bahsedildiğini duyar dururum. Denir ki, &ldquo;Türkiye&rsquo;de yabancı dil öğrenmenin tek yolu, yabancı okullardan birine girip okumaktır. Türk okullarında yabancı dil öğrenilemez.&rdquo; Gerçekten de, sözüm ona yabancı dil ile öğretim yapan Türk üniversitelerinde bile adam gibi yabancı dil öğrenilemez. Hiç unutmam TÜBİTAK&rsquo;ın Bilim Adamı Yetiştirme Grubu&rsquo;na yıllar önce yabancı dille öğretim yapan pek anlı şanlı üniversitelerimizden birinin bir öğrencisini götürdüydüm. Grup başkanı sordu: &ldquo;İngilizce biliyor musun?&rdquo; Öğrenci bu soruya cevap vermek yerine üniversitesinin adını hatırlatınca, başkan sorusunu ısrarla yineledi &ldquo;Onu sormuyorum. İngilizce biliyor musun diye soruyorum. Oradan gelenlerin ekseriyeti kendilerine has bir dil konuşurlar, ona da pek İngilizce denmez!&rdquo;. İTÜ kısmi İngilizceye geçince aynı sorun bizde de baş gösterdi. Öğrenci İngilizceyi öğrenemiyor. Onu öğrenmediği için, İngilizce verilen dersleri de öğrenemiyor. Adam gibi bir İngilizceyle ders verebilen hoca sayısı da tabiî ayrı bir sorun.</p>

  <p class="p11">Bir müddettir öğrencinin Türkçe okuduğu dersleri de öğrenmediğini düşünmeye başladım. Bunları düşününce birden kafamda bir şimşek çaktı: Zor olan Türkiye&rsquo;de yabancı dil öğrenmek değil, herhangi bir şeyi öğrenmektir. Çünkü öğrenci, öğreneceği şeyi öğrenmek için değil, not almak için çalışmaktadır. Bir diğer ifade ile, aslında öğrenmeye niyeti olmayan öğrenci, ya öğretmeninin ya ebeveyninin ya genelde toplumun ya da hepsinin birden gözünü boyamak için okula gidip derse girmektedir. Amaç öğrenmek değil, öğrendiğini gösteren bir belgeyi öyle veya böyle kapmaktır, zira o belge iş kapılarını, onlar da sözüm ona rahat bir yaşamın kapılarını açacaktır.</p>

  <p class="p11">Osmanlı İmparatorluğu zamanında da bireyin amacı eninde sonunda sultana yaranmaktı, çünkü toplumda tek değer belirleyici sultandı. Herhangi bir şeyi iyi yapmak, kişi onu yapmayı sevdiği için yapmak, yaptığı işle iftihar etmek istediği için yapmak, mevzubahis değildi. İyi yaşamak, rahat yaşamak, saygın yaşamak ancak sultana yaranmakla mümkündü. Muhterem Hocam, Türk tarihçilerinin duayeni Halil İnalcık'ın Osmanlılarda patron ve sanatkâr ilişkisini inceleyen küçük fakat kanımca pek önemli kitabı <span class="t9">Şair</span> <span class="t9">ve Patron</span> bu durumu çok güzel belgelemektedir.</p>

  <p class="p11">Türk toplumu yüzlerce yıldır bilerek ve yaparak değil, aldatarak ve göz boyayarak yaşamayı kendisine yol olarak çizmiştir. &ldquo;Biz uyanık milletiz&rdquo; gibi lâfların altında bu feci alışkanlık yatmaktadır. Bunun da nedeni yüzyıllardır onu inim inim inleten keyfî, temelleri dine dayalı (yani tartışılması yalnız &ldquo;yasak&rdquo; değil, aynı zamanda &ldquo;günah&rdquo; da olan, yani bireyi yalnız bu dünyada değil, ölümünden sonra bile rahat bırakmayan) totaliter yönetim şekilleridir. Avrupa bunu yalnız son yüzyılda öğrendiği demokrasiyle değil, aynı zamanda merkezi otoriteyi zayıflatan feodal yapısı ve devlet-din ayırımıyla yenmiştir. Avrupa'da Orta Çağ&rsquo;da bile bir kralın şerrinden, bir barona veya bir manastıra sığınarak kurtulmak mümkündü. Üniversiteler Orta Çağ&rsquo;ın sonuna kadar Vatikan&rsquo;ın (veya Avignon&rsquo;un) koruması altındaydı. Papa'ya kafa tutmak isteyen ise güçlü bir krala veya imparatora sığınarak bu işi yapıyordu (Luther&rsquo;in yaptığı gibi). Özetle Avrupa&rsquo;da her zaman bir kuvvetler ayırımı işlemiştir. Muhteşem kültürlerine rağmen uygarlaşamayan Çin veya Osmanlı gibi toplumlarda ise böyle bir kuvvetler ayırımı hiçbir zaman olamadı. Kuvvetler ayırımını gerçekleştiremeyen Sovyetler Birliği, Rus kültür ve medeniyetinin tüm ihtişamına rağmen bu nedenle çöktü.</p>

  <p class="p11">Kul, iyi bir öğrenci olamaz. Türkiye&rsquo;de eğitimin temel sorunu, öğrenciye önce kulluktan kurtulmasını, öğrendiğini her şeyden önce kendi keyfi ve zevki, kendi tutkusu için öğrenmesini öğretmektir. Eskiden padişahın kulu olan şimdi de patronunun veya amirinin kulu olmuştur. Amacı, daracık hayâlindeki &ldquo;iyi yaşamı&rdquo; yakalamaktır (ki Türkiye&rsquo;de o da yalnızca bol paralı yaşam demektir), yoksa bir işi adam gibi yapmak, hatta daha önce hiç yapılmamışı başarmak, yaratıcı olmak falan değil. İnsanı yücelten, kanımca insanı aslında insan yapan yüksek idealizm Atatürk&rsquo;ün vatandaşlarına öğretmek istediği bir şeydi. Ondan sonra Hasan-Âli Yücel bu uğurda ömrünü tüketti. Onlardan sonra Türk toplumunu yönetenler ve sözüm ona eğitiminden sorumlu olanlar, topluma ihanet ettiler. Bugün öncelikle bu ihanet yolundan tekrar Atatürk'ün akıl ve uygarlık yoluna dönmenin, kulluktan çıkarak uygar insan olmanın yollarını aramalıyız.</p>

  <p class="p11"><a id="a57"></a><span class="t9">&nbsp;</span></p>
</body>
</html>
