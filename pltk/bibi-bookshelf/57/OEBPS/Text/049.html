<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Evrimsel Etik</title>
</head>

<body>
  <h2 class="h21"><a id="a90"></a>Evrimsel Etik</h2>

  <p class="p11">Evrimsel etik son yıllarda sosyo-biyolojinin giderek artan önemine paralel olarak önem kazanan bir mevzudur. Özellikle 19. Yüzyıl&rsquo;ın en son yıllarıyla 20. Yüzyıl&rsquo;a, tüm sosyal gelişmenin yalnızca kültürel bir olay olduğu, insan biyolojisinin insanın toplumsal yaşamında herhangi önemli bir rol oynamadığı fikri egemendi. Bunun 20. Yüzyıl&rsquo;da giderek toplumsal bir iman haline gelmesine, belki biraz da Nazilerin bunun aksini hemen tüm toplum yaşamının temeli yapmaya çalışan görüşleriyle, ciddi bir doğa bilimi eğitimi görmeden toplumun ortasına atılan Sartre gibi toplum hocaları neden olmuştu.</p>

  <p class="p11">Anacak son yıllarda evrim kuramı üzerine yapılan çalışmalar, özellikle büyük Rus jeolog ve coğrafyacısı Prens Piyotr Kropotkin&rsquo;in evrimin en temel yönetici mekanizmalarından birisinin canlılar âleminde karşılıklı yardımlaşma olduğu fikrinin, en az karşılıklı mücadele kadar önemli olduğunu göstermeye başladı. Bunun üzerine, evrim geçiren birliğin yalnız bir birey değil, hatta bireyle beraber yalnızca yakın akrabalardan oluşan &ldquo;aileler&rdquo; veya &ldquo;klanlar&rdquo; da değil, aslında büyük birey toplulukları olduğu görülmeye başladı. Biyologlar artık yalnızca bir genin değil, bazen milyonlarca bireyden oluşan karmaşık canlı toplumlarının evrimsel avantajlarından bahsetmeye başladılar. Gerçi bu konunun verimli yazarlarından ve ABD&rsquo;deki Karmaşık Sistemler İnceleme Enstitüsü Müdürü Peter A. Cronin, grup evriminin de Darwin'in görüşleri arasında önemli bir yer tuttuğunu, Darwin&rsquo;in de Kropotkin gibi, karşılıklı yardımlaşmayı evrimin önemli mekanizmalarından biri olarak gördüğünü hatırlatmıştır. İnsanın <span class="t9">Evrimi</span> (The Descent of Man) adlı eserinde Darwin, &ldquo;Bencil ve kavgacı insanlar bir arada durabilen toplumlar oluşturamazlar; bir arada durabilen bir toplum olmadan da hiçbir şey başarılamaz&rdquo; diye yazmıştır.</p>

  <p class="p11">Şimdi sorulmakta olan soru şudur: Toplumları bir arada yaşamaya iten mekanizmalar da aslında yalnızca kültürün değil, aynı zamanda biyolojinin de bir parçası mıdır? Bir diğer ifade ile, bir toplumda bireyleri bencil ve kavgacı olmaktan men eden &ldquo;genler&rdquo; var mıdır? Böyle genler bazı toplumlara evrimsel bir üstünlük sağlamakta mıdırlar? İşte Cronin ve daha pek çok bilim insanı gerçekten de toplumların yaşamını etkileyen biyolojik evrimsel bir etiğin olduğunu sanıyorlar. Bu tür bir etiğe sahip bir toplumun, dünyadaki yaşam mücadelesinde aynı etiğe sahip olmayan toplumlardan daha başarılı olacağını da Darwin 1871&rsquo;deki ölümsüz eseri <span class="t9">İnsanın Evrimi&rsquo;</span>nde yazmıştı.</p>

  <p class="p11">Buradan Cronin son derece ilginç bir senteze ulaşıyor: Tümsel <span class="t9">Darwinizm</span> (Holistic Darwinism: Chicago University Press, 2005) Bu eserinde, bireyin gelişmesi için her ne kadar liberal kurallar çok önemliyse, toplumun bir arada durabilmesi için de aynı derecede sosyalist kurallar fevkalâde önemlidir diyor. Bu temelden, Cronin toplumsal yaşam için şu kuralları türetiyor:</p>

  <p class="p11">1. Mallar ve hizmetler herkese ihtiyacına göre dağıtılmalıdır.</p>

  <p class="p11">2. Temel ihtiyaçlarımızı karşıladıktan sonra artanlar liyakate göre dağıtılmalıdır.</p>

  <p class="p11">3. Her birey toplumun hayatta kalmasına kabiliyeti nispetinde katkı yapmalıdır.</p>

  <p class="p11">Cronin, bu temel ilkelerin anlaşılıp uygulanabilmesi için şu soruların akla geldiğini hatırlatıyor: 1) Öyledir-olmalıdır ikiliğinin halli (ör. niçin birey başkalarıyla ilgilenmelidir?). 2) Bu ideoloji nasıl tatbik edilecektir? 3) Batı demokrasilerinin çekirdek kavramları olan serbestlik ve özgürlük ne olacak? 4) Hakkaniyetli paylaşım bizlerin kutsal mülkiyet haklarımızı nasıl etkileyecek? 5) Topluma üretim sermayesi ve emeği veremeyecek durumda olanlar ne olacak? 6) Eğer mevcut ekonomik durum temel ihtiyaçlarımıza cevap vermiyorsa ne yapacağız? 7) Nihayet, kırmızı çizgilerimizi nerelerden çizeceğiz?</p>

  <p class="p11">Bu soruların hepsine Cronin detaylı cevaplar veriyor. Bunların dikkatle okunup, savunduğu tümsel Darwinizm çerçevesinde değerlendirilmesi gerek. Ben bir tür Herbert Spencer&rsquo;in olgun dönemi ile Prens Kropotkin sentezi olan Cronin modelini büyük ölçüde Atatürk&rsquo;ün uygulamalarına benzettim. Cronin&rsquo;in (ve diğer modern evrim kuramcılarının) çalışmalarından çıkan sonuç şu: Artık toplum bilimleriyle uğraşanların son derece ciddî bir doğa bilimi temeline sahip olmaları şart. Eğer doğanın mekanizmalarını iyi anlarsak, etik aksiyomlara temel olabilecek değerlerin seçimini belki doğru yapabiliriz. Dikkat edilirse Cronin&rsquo;in sorduğu soruların hepsinin temelinde değer seçimi yamaktadır. Aklımızı bizi kucaklayan çevrenin bize sunduğu bilgiler çerçevesinde kullanıp, ilkel fikirlerden kurtulabilirsek, bugüne kadar ha babam deneyip yanıldığımız yalnızca insan merkezli (fakat doğanın gerisinden kopuk olduğu için insanı bedbaht eden) toplum modellerimizden çok daha iyilerini üretebiliriz.</p>

  <p class="p11"><a id="a91"></a><span class="t9">&nbsp;</span></p>
</body>
</html>
