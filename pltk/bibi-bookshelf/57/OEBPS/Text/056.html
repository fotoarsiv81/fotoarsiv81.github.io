<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Bilgi ve Görgünün Yararları, Demokrasinin Zararları</title>
</head>

<body>
  <h2 class="h21"><a id="a107"></a>Bilgi ve Görgünün Yararları,<br />
  Demokrasinin Zararları</h2>

  <p class="p11">Başbakan Erdoğan&rsquo;ın İsrail Cumhurbaşkanına hitap şeklini ve Davos&rsquo;tan panel yöneticisine kızarak hışımla ayrılmasını televizyon haberlerinde dehşet içerisinde seyrettim. Dehşetimin sebebi bu hareketin ülkeme bugünlerde vereceği zarar falan değildi. O zararın çok ciddî olacağı muhakkaktır. Beni dehşete düşüren bu hareketin ülkemin yöneticilerinin bilgi ve görgü seviyesi, dolayısıyla milletim hakkında dünyaya verdiği feci mesajdı.</p>

  <p class="p11">Ne demişti Başbakan bir üniversitemizde yaptığı bir konuşmasında: Okuyan arkadaşlarımın hepsi şimdi aç geziyor! Şimdi birisi dönüp ona dese: Okumamış, görgüsü kıt devlet yöneticileri ülkelerini rezil edip başına dert açıyor.</p>

  <p class="p11">Kimse Sayın Başbakanın karşısındakinin konuşma içeriğini ve tonunu, vücut dilini sineye çekmesini bekleyemez. O konuşmalara ve o muameleye uygun cevabı vermek istemekte Tayyip Bey yerden göğe haklıdır. Ama bunun yolu külhanbeylik, mahalle çocuğu tavırları değildir. İşte bu noktada bilgi ve görgünün yararları devreye girer. Tayyip Bey biraz mürekkep yalamış olsaydı veya herhangi bir yabancı dil bilseydi meselâ şu örneklerden hareket edebilirdi:</p>

  <p class="p11">Sultan Abdülaziz Üçüncü Napolyon&rsquo;u ziyaret ederken, imparator, Sultanın gelişinden duyduğu rahatsızlığı yanındaki bir Fransız devlet adamına anlatırken, Padişah hakkında terbiyesizce sözler kullanır. Hemen akabinde arkasına bir döner ki, ne görsün! Osmanlı Dışişleri Bakanı hemen arkasındadır ve tüm söylenenleri duymuştur. Zor durumda kalan İmparator, Keçecizade Mehmed Fuad Paşa&rsquo;nın kolundan tutup kendisine usulca duyduklarının aralarında kalmasını istirham ettiğini söyler. Fuad Paşa cevabı yapıştırır: &ldquo;Majeste hiç endişe duymamalıdırlar. Haşmetmeabın onun hakkında söylediklerini ben hiç Majesteye arz ettim mi?&rdquo; Bu söz tek bir hakaret, tek bir fevri hareket içermediği halde İmparator&rsquo;a hakaretini iade eden korkunç bir ders niteliğindedir ve onun da büyük saygısını kazanmıştır.</p>

  <p class="p11">İkinci Dünya Savaşı&rsquo;nı neredeyse tek başına kazanmış olan İngiliz Başbakanı Churchill&rsquo;in hasımlarına ve Parlamento&rsquo;daki muhataplarına verdiği cevaplar meşhurdur. Bir keresinde Churchill tuvaletteyken pek sevmediği Maliye Bakanı kendisiyle görüşmeye gelir. Sekreteri kibarca Başbakan&rsquo;ın meşgul olduğunu söyler. Bakan ısrarla Başbakanla derhal görüşmek istediğini bildirir. Sekreter içeri giderek durumu Churchill&rsquo;e dışarıdan anlatır. Churchill Bakan&rsquo;ın beklemesini rica eder. Sekreter durumu bakana (tuvaletten bahsetmeden) naklederse de bakan ısrarcıdır. Sekreter çaresiz tekrar Churchill&rsquo;e döner. Churchill&rsquo;in müthiş cevabı ne yazık ki Türkçeye tercüme edilemez, zira İngilizce bir kelime oyununa dayanmaktadır: &ldquo;Please tell the Chancellor of the Exchequer, I can only take one shit at a time&rdquo;. Bu aslında bir seferinde bir kere tuvalete gidebilirim demektir. Ama aynı zamanda &ldquo;bir seferinde ancak bir bokla uğraşabilirim&rdquo; anlamında da alınabilir. Bir Parlamento tartışmasında İngiliz tarihinin ilk kadın parlamenteri meşhur Lady Nancy Astor Churchill&rsquo;e dönerek &ldquo;Winston, kocam olsaydın, çayını zehirlerdim&rdquo; diye hakaret eder. Churchill hemen dönüp, &ldquo;Nancy, eşim olsaydın o çayı zevkle içerdim&rsquo;&rsquo; diye cevap vermiştir. Bu cevap hem iltifat içeren ama hem de hakareti iade eden inanılmaz zekice bir cevaptır.</p>

  <p class="p11">İşte bilgi ve görgü insana bu tür davranma refleksleri kazandırır. Tayyip Bey&rsquo;in dışişlerinin tecrübeli kişilerine &ldquo;emekli büyükelçiler, hele monşerler&rdquo; diye hakaret etmesi, Türk Dışişleri&rsquo;ni yıllardır başarıyla yönetenlere karşı onların bilgi ve görgü düzeylerine erişemeyen ve onların yıllardır inşa ettikleri başarılı yapıyı cahilce ve görgüsüzce bir tekmeyle yıkan birinin onlara duyduğu hıncın ifadesidir.</p>

  <p class="p11">Böyle bir insanın bir ülkeyi yönetmesi bir felâkettir. Ama kendisini Atatürk Hava Limanı&rsquo;nda karşılayan kalabalıkları ve ellerindeki pankartları görünce demokrasinin, oy verenlerin bilgi ve görgü düzeyleri belli bir değerin üzerinde olmadığı takdirde neler yapabileceğini de gördüm. &ldquo;Her çoğunluk mutlaka doğru karar alacaktır&rdquo; düşüncesinin ne kadar yanlış olduğu Yeşilköy&rsquo;de o akşam vücut bulmuştu.</p>

  <p class="p11"><a id="a108"></a><span class="t9">&nbsp;</span></p>
</body>
</html>
