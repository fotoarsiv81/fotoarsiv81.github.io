<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>Sibel Kekilli&rsquo;nin Anımsattıkları</title>
</head>

<body>
  <h2 class="h21"><a id="a44"></a>Sibel Kekilli&rsquo;nin Anımsattıkları</h2>

  <p class="p11">Geçen haftaki yazımda Sibel Kekilli Hanımefendiye karşı Türk ve Alman basınında başlatılan iğrenç kampanyanın nedenlerini irdelerken, yer darlığı nedeniyle kültürel nedenlere pek girememiştim. Bugün bu konuyu ele almak istiyorum.</p>

  <p class="p11">Sibel Hanım&rsquo;a yönelen okların bir nedeni de kendisinin porno filmlerde oynayarak cinsel ilişkiyi zevk haline getirmiş olması ve bunun reklâmını yapmasıdır. Bu neredeyse bütün dinlerce günahtır. Bu günahın temelinde ise geçen haftaki yazımda bahsettiğim biyolojik nedenler yanında, &ldquo;öbür dünyacı&rdquo; bir görüş de yatmaktadır.</p>

  <p class="p11">Özellikle bugün dünyaya egemen olan üç büyük semavi din, İran'da MÖ 1000 civarında yaşadığı artık genelde kabul edilen Zerdüşt&rsquo;ün ortaya çıkardığı dinden iki öğeyi tevarüs etmişlerdir: 1) Şeytan 2) Cehennem. İlksel günah fikri, dünyayı insanın günahlarından arınmak için bir sınav sahası haline sokmakta, sözüm ona Tanrı&rsquo;nın imajında yaratılmış olan insanın bu sınav sahasında yaptığı kötülükleri açıklayabilmek için de bir &ldquo;Anti-Tanrı&rsquo;ya'&rsquo;, yani şeytana kuramsal bir ihtiyaç hasıl olmaktadır. Sınavın ödülü insanın ilk başta içinde yaratıldığı cennete dönüş, cezası ise cehennemin ebedî ateşidir. Tabiî &ldquo;her şeye kadir&rdquo; ve &ldquo;iyi&rdquo; Tanrı&rsquo;nın insanın günahlarına niçin engel olmadığı veya şeytanın insanla kedinin fareyle oynamasına benzer şekilde oynamasına niçin izin verdiği, inançlı ilâhiyatçıları yüzyıllardır utandıran sorular olmaya devam etmektedirler.</p>

  <p class="p11">Bu sınav alanına insan kendi suçu nedeniyle düşmüştür. Tanrı, cennette insana her şeyi mubah kılmıştı; tek bir şey hariç! İnsan bilgi ağacının meyvesinden yemeyecek, yani bilgi sahibi olmayacaktı. Ancak yılan kılığına giren Şeytan önce Havva&rsquo;yı kandırdı, o da Âdem&rsquo;i kandırınca, bilgi ağacının meyvesini yediler, yani bilgi edindiler (bu nedenle ilk kez çıplaklıklarından utanarak incir yapraklarıyla örtündüler) ve buna çok kızan Tanrı onları cennetten kovdu.</p>

  <p class="p11">Üç büyük semavi dinin (ve onlardan önceki daha pek çok dinin) görüşüne göre, insanın maksadı, kaybolan cenneti yakalamaktır. İnsanın sınav için atıldığı bu dünya geçicidir. Amaç bu dünyada sınavı geçip yine cennete dönmek, hurilere tekrar kavuşmaktır. Bu nedenle insan bu dünyada yaşarken bir suçlu gibi davranmalı, her türlü zevk ve sefadan uzak durarak kurtuluş günü için çalışmalıdır, yani ibadet etmeli ve ilgili işlerle uğraşmalıdır. Bu dünyadan zevk almaya kalkmak Tanrı&rsquo;nın verdiği cezayı naksetmeye teşebbüs olacağından (ve herhalde şeytanın dürtüsüne uymak anlamına geleceğinden) günahtır. Bu nedenle cinsel ilişki Tanrı&rsquo;nın kullarını arttırmak için mümkün olan en gizli (ve zevksiz) şekilde geçiştirilmeli, fakat zinhar bir keyif vasıtası yapılmamalıdır.</p>

  <p class="p11">Bu görüşlerin<span class="t11">-</span> egemen olduğu Orta Çağ Avrupası&rsquo;ndaki sefalet ve dehşet insanlık tarihinin kuşkusuz en kara safhalarından birini oluşturur. Avrupa&rsquo;dan o zaman çok daha aydınlık olmasına rağmen, İslâm&rsquo;da da bu tür fikirlerin egemenliğini buluyoruz. Bunlara karşı çok ciddî itirazlar da yükselmişti: Büyük matematikçi ve astronom Ömer Hayyâm:</p>

  <p class="p4">&ldquo;Diyorlar ki cennetler ve huriler olacak,<br />
  Orada şarap, bal, şeker, neler, neler olacak,<br />
  O halde biz şaraba, sevgiliye tapalım:<br />
  En sonunda orada da böyle şeyler olacak&rsquo;&rsquo;</p>

  <p class="p4">diyerek ilâhiyatçılarla dalga geçiyor,</p>

  <p class="p4">&ldquo;Dünyada günah işlemeyen kim, söyle!<br />
  Şayet biri varsa, ne biçim? Söyle!<br />
  Benden kötü iş, senden onun karşılığı;<br />
  Farkın ne senin benden, a Rabbim, söyle!&rdquo;</p>

  <p class="p11">rubaisiyle de &ldquo;her şeye kadir&rdquo; (omnipotent) ve &ldquo;iyi&rdquo; Tanrı fikrinin tutarsızlığını anlatıyordu.</p>

  <p class="p11">Birer sosyal öğreti olarak dinler de gelenekler ve töreler gibi akılcı eleştiriye açık olmak zorundadır (Basra Kelâmcıları daha İslam&rsquo;ın ilk yüzyıllarında bu fikirdeydiler). Vazedildikleri zamanın ve vazedenlerin bilgi düzeyi ile sınırlı olan dinleri günümüz bilgisinin egemen olduğu dünyada uygulamaya kalkmanın sonuçları Afganistan&rsquo;da, İran&rsquo;da ve 11 Eylül olaylarında çok çarpıcı örnekler bulmuştur.</p>

  <p class="p11">Sibel Kekilli&rsquo;ye saldıran veya bu saldırıları kullanan kafalar, insanlığın karanlık çağlarında doğmuş ve kafalarda donarak günümüze kadar gelmiş ilkel ve tutarsız fikirlerin sahipleridir. Sanatçı Sibel Kekilli&rsquo;ye saldırmakla binlerce yıllık büyük bir sanat eseri bir Budha heykelini &ldquo;günahtır&rdquo; diye havaya uçurmak arasında hiçbir fark yoktur. Birini yapan diğerinin suç ortağıdır.</p>

  <p class="p11"><a id="a45"></a><span class="t9">&nbsp;</span></p>
</body>
</html>
