<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-5.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-6" xml:lang="en-GB">4. BÖLÜM</p>

      <p class="anabaslik-copy" xml:lang="en-GB">POST-MODERNİZM VE YENİ MUHAFAZAKÂRLIK</p>

      <p class="ARA2" xml:lang="en-GB">4.1- Yeni gericiliğin sac ayakları</p>

      <p class="paragraf">Yeni muhafazakârlık, 1980 sonrasında yeryüzünde yıkıcı bir rüzgâr gibi esmeye başlayan neo-liberal politikaları ve post-modernizmi siyasal planda tamamlayan bir akım ve hareket oluyor. Kendi tarihine ve geleneklerine ihanet ederek din dahil bir önceki çağın değerler dünyasıyla uzlaşan burjuva sınıfının felsefesi post-modernizm, yeni muhafazakârlığa kuramsal bir temel sağlıyor. Diğer taraftan neo-liberallerin ekonomi politikaları ile yeni muhafazakârların her türden kamucu girişim ve uygulamaya karşı olan ekonomi anlayışları arasında temelde bir fark bulunmuyor. Böylece post-modernizm, yeni muhafazakârlık ve neo-liberalizm yeni gericiliğin sac ayaklarını oluşturuyor.</p>

      <p class="paragraf">İktisadi planda ültraliberal bir tutum, siyasal ve felsefi planda ise radikal ve gerici bir modernite ve Aydınlanma eleştirisi... İşte bunlar aktüel yeni muhafazakârlığın esasını oluşturuyor. Bu anlamda yeni muhafazakârlığın, gericileşmiş bir neo-liberalizm ve siyasal sonuçlarına taşınmış bir post-modernizm olduğu söylenebilir.</p>

      <p class="paragraf">Çünkü yeni muhafazakârlık, tıpkı neo-liberalizm gibi üretim ve emek alanlarını yok sayar. Sadece piyasayı kutsar ve öne çıkarır. Neo-liberalizm ve yeni muhafazakârlık, ekonomik krizin piyasa ilişkilerinden değil, kamu ekonomisinden ve devlet müdahalelerinden kaynaklandığını savunur. Ekonomi-siyaset ilişkisini koparır ve “kendi yasaları bulunan piyasanın müdahale edilemeyecek kadar karmaşık” olduğu yolundaki bin yıllık tezi ileri sürer.</p>

      <p class="paragraf"><span>Son çözümlemede post-modernizm, Straussçu yeni muhafazakârlık gibi toplumu maddi temellerinden bağımsız ve her şeyi kapsayan kültürel bir kategori olarak ele alır. Başka bir anlatımla post-modernistler toplumu, ekonomik süreçlerden bağımsız, gelenek ve yerel kültürlerin belirlediği tüketim kalıpları içinde değerlendirir. Kapitalizm yokmuş gibi davranır.</span></p>

      <p class="paragraf">“Kapitalizme layıkıyla meydan okunamayacak bir çağda yaşıyorsak eğer, bu durumda tüm niyetlere ve amaçlara rağmen, kapitalizm de yoktur aslında. Marksizme gelince; Lenin yalnızca bir ‘seçkinci’ idi, teori ve politik örgütlenme ise ‘erkeksi’, (bir parça düşünsel atılımın yardımıyla) tarihsel ilerleme ‘teoloji’ olup, maddi üretime duyulacak herhangi bir ilgi ise ‘ekonomizm’ batağıdır.” (Terry Eagleton, <span class="char-style-override-13">Postmodernizmin Yanılsamaları</span>, çev. Mehmet Küçük, Ayrıntı Yayınları, İstanbul, 1999, s. 38.)</p>

      <p class="paragraf">İşte böyle, kapitalizme meydan okuyamıyorsan onu yok say ve kurtul! Çünkü sisteme karşı mücadele yoksa kavga da yok demektir, risk de... Entelektüel olarak kendine çeşitli alanlar bul, örneğin kültürel ortamda devin, orada sanat tartışmaları vb. yaparak oyalan ve rahatla!</p>

      <p class="paragraf">Post-modernizm vatandaşlık ilkesini/kavramını da farklılıkları bastırıcı ve standartlaştırıcı, yani çoğulculuğu bastıran olumsuz bir etken olarak görür. Onun yerine etnik, dinsel, bölgesel farklardan kaynaklanan kimlikleri öne çıkarır. Toplumları ve ulusları, kendilerini oluşturan bütün etnik, dinsel ve kültürel unsurlarına doğru ayrışmaya zorlar. Böylece yurttaşlık hukukunun birleştiriciliği ve eşitleyiciliği çözülür, insanlar bir önceki çağın kimliklerine iade edilir.</p>

      <p class="paragraf">Dolayısıyla, kendi içinde sürekli bütünleşen, ekonomik ve siyasal birlikler kuran Batı’nın karşısında, sürekli parçalanarak ufalanan, güçten düşen, küçük ve kolayca kontrol edilebilecek periferik bir dünya oluşur.</p>

      <p class="paragraf">“Aydınlanma sürecinde kapitalizmin etnik, dinsel, yerel kimlikleri vatandaşlık kavramı içinde aşarak oluşturduğu karmaşık ve kapsayıcı evrensellik, post-modernizmin ve neo-liberalizmin saldırıları altında aşınır, toplumsal dayanışma mekanizmaları yok edilir ve ekonomik kriz belirsizliği artırırken, evrensel vatandaşlık kimliği zayıflamaya, bireyler modernite öncesinde olduğu gibi daha bildik, daha dolayımsız, ama ‘diğerini’ dışlayan, ‘aşiret’ tarzı yerel kimliklere sığınmaya başlarlar.” (Ergin Yıldızoğlu, <span class="char-style-override-13">Cumhuriyet</span> gazetesi, 21 Ocak 2004)</p>

      <p class="paragraf">Post-modernizm, Aydınlanma ve modernite geleneğine karşı çıkarken, epistemolojik olarak aklın ve bilimin belirleyici konumunu da reddeder. Böylece dinsel dogmalar, teolojik literatür ve geleneksel kültür, bilimle aynı düzeye yükseltilir. Leo Strauss da aynı şeyi yapar.</p>

      <p class="paragraf">Bu anlamda post-modernistler, bilimin doğada ve toplumdaki yerini, geçerliliğini, gerçeğe ulaşmadaki önceliğini, bulgularının güvenirliğini ve ona tanınan ayrıcalığı sorgular. Bilimin merkezine bilinemezciliği koyarak, onu bir tür geleneksel dil oyunu; bilimsel bilgiyi de bir söylem türü sayarlar. (Jean-François Lyotard, <span class="char-style-override-13">Postmodern Durum</span>, Ara Yayınları, İstanbul, 1994, s. 16)</p>

      <p class="paragraf"><span>Post-modernizm, Straussçu yeni muhafazakârlar gibi modernitenin “toplumsal ilerleme” anlayışını ve tarihselciliği de reddeder. Serbest piyasa düzenini uygarlığın son aşaması olarak kabul ettiği için, kapitalizmi aşma yönündeki her girişimi ve yaklaşımı da “totaliter projeler” diye mahkûm eder. Tarihselciliğin reddi, insanlığın bugünü ile geçmişi ve geleceği arasındaki ilişkiyi koparır. Bu anlayış tipik bir Straussçu yaklaşımdır. Aslolan bugün ve şimdi olandır. Bu durumda zaman ise “şimdinin” sürekli tekerrüründen başka bir şey değildir.</span></p>

      <p class="paragraf">“Post-modern yaklaşımda tarih çok düşük bir statüye sahiptir. Post-modernistler geçmişi bilme ve temsil etmeyle ilgili araştırmalara kuşkuyla bakarlar. Şüpheciler tarihi dün ile yarın arasındaki ‘an’a indirgerler; zaman homojen, evrimsel, amaçlı ve düzenli bir şey değil, eşitsiz, çapraz, çok katmanlı ve hizası bozuk bir şey olur çıkar. Post-modern hiper-uzam yaratabilen ve yok edebilen bir şeydir. İster siyasi, ister ekonomik, ister kültürel, isterse toplumsal anlamda olsun, zaman ve coğrafya kendilerinden beklendiği gibi davranmayı ve yan yana gelerek kesintisiz bir bütün oluşturmayı reddederler.” (Pauline Marie Rosenau, <span class="char-style-override-13">Post-Modernizm ve Toplum Bilimleri</span>, çev. Tuncay Birkan, Bilim ve Sanat Yayınları, 2. basım, Ankara, 2004, s. 44)</p>

      <p class="paragraf">Post-modernistler sadece insanlığın geçmişi, bugünü ve geleceği arasındaki bağı koparmazlar; tarihi, birbiriyle ilişkisiz, neden-sonuç bağı olmayan, belli bir akış yönü olmayan ve işleyiş yasalarından yoksun, tesadüflere bağlı ve rasgele oluşan bir olaylar yığını olarak ele alırlar.</p>

      <p class="paragraf">En genel anlamda modernite, insanın kendi kaderini ellerine alması ve kendi tarihini yapma gücünün bilincine varmasıdır. İnsan aklının özgürleşmesi, doğayı ve tarihi kavramak için bilimin esas alınmasıdır. Dolaysıyla insanlık, modernitenin doğuşuyla sınıf mücadelesinin de bilincine ulaşır. Böylece tarihin, toplumların, ekonominin, siyasetin yasalarını bulmaya; felsefe ve bilim kuramlarını geliştirmeye ve bütün bu temel alanlarda hem işleyişin hem de mücadelenin araçlarını oluşturmaya başlar.</p>

      <p class="paragraf"><span>İnsanlığın bu hamlesi, kendi soyunun dünyanın kaderini tayin etme iradesini gökyüzünden yeryüzüne indirmesi demektir. Gelgelelim post-modernizm, tarihin, “büyük anlatılar” dediği ideolojilerin, genel kuramların, sınıf mücadelelerinin, kurucu ve kapsayıcı toplum modellerinin ve nihayet bilimin sonuna gelindiğini iddia eder. Bütün bu kategorileri moderniteye ait olgular olarak görür. Ona göre, bir çağ ve tarihsel evre olarak modernite kapanmıştır. Bu yaklaşım hiçbir temel ve kanıta dayanmayan, sırf post-modernistler böyle söylediği için izleyicileri tarafından doğru kabul edilen, dar anlamda “ideolojik” bir anlayıştır. Sürekli tekrarlanarak genel bir kabule dönüştürülmeye çalışılır. Oysa modernitenin krizi başka bir yerdedir. O kriz, Aydınlanma’nın yarattığı ilerici birikime ihanet eden, yıktığı çağın ideolojisine sarılan, gericileşen, daha da önemlisi sınıfsal ayrıcalıklarını hukuken, siyaseten ve ahlaken açıklama yeteneğini yitiren sermaye sınıfının krizidir.</span></p>

      <p class="paragraf">“Post-modernlerin, modernliğin sonu ve aklın krizi olarak gördükleri şey, gerçekte, artık savunulacak yanı olmayan bir evren kavrayışının ve bir gelecek görüşünün taşıyıcısı olan, sanayileşmecilik denen bu seçmeci ve kısmi akılcılaştırmanın üzerinde yükseldiği kısmen dinsel, akıldışı içeriklerin krizidir.” (André Gorz, <span class="char-style-override-13">İktisadi Aklın Eleştirisi</span>, çev. Işık Ergüden, Ayrıntı Yayınları, İstanbul, 1995, s. 14)</p>

      <p class="paragraf">Dolayısıyla kriz gerçekte, moderniteyi bütün mantıksal sonuçlarına taşıyamamaktan, insanlığın büyük aydınlanma hamlesini yarım bırakmaktan kaynaklanır.</p>

      <p class="paragraf">Post-modernizmin, Aydınlanma ve modernite eleştirisi ise sınırlı ve soyut bir anlayıştır. Toplumu maddi temelleri olmayan kültürel bir kategori olarak görmenin kaçınılmaz sonucu olarak, modernizm ile kapitalizm arasındaki bağı koparır. Böylece post-modernizm, her türlü kurtuluşçu ideolojiyi, bütünlüklü ve kapsayıcı kuramı, ilerlemeci tarihsel ve kurucu projeyi (örneğin sosyalizmi) reddederek insanlığı geleceksizleştirir. İnsanı tarih yapan bir özne olmaktan çıkarır, ufkunu karartır. Bu anlamda post-modernizm, bilinemezciliğin, belirsizliğin ve eylemsizliğin felsefesidir. Post-modernizm özgürleşen insan aklını yeniden ve ironik şekilde özgürlükçü gerekçelerle tutsak etme girişimidir.</p>

      <p class="paragraf">“(Post-modernizm) Aklın saldırısını yumuşatmak, dünyayı yeniden büyülemek, yaşamı şiirselleştirmek, modernliğin sürgüne gönderdiği anlam, değer ve duyguya itibar iade etmek adına, gündelik ve yerel olana abartılı bir ilgi; dine ve geleneğe geniş bir hoşgörü gösterilmesi (demektir).” (Kenan Kalyon, <span class="char-style-override-13">Modernliğin Ötesi ve Postmodernizm</span>, Emek Kitap Dizisi, sayı 1, Mayıs 1996)</p>

      <p class="paragraf">Post-modernizm, esas olarak bir Marksizm eleştirisidir. Ancak, bu eleştiriyi genel olarak modernite eleştirisi içinde gizler. Sosyalizmi ve sosyalist kuramı, tıpkı muhafazakârlık, liberalizm ve faşizm gibi modernizmin bir ürünü ve türevi olarak görür. Böylece Marksizm’i modern çağa (19 ve 20. yüzyıllara) hapsederek, ona 21. yüzyıl ve sonrasının kapılarını kapatır. Ona göre Marksizm modernitenin gelişkin bir türevinden başka şey değildir. Bilimsel hiçbir temele sahip olmayan bu kaba eşitleme, 1990’da sosyalist sistemin çözülmesiyle birlikte modernizmin sonuna gelindiği tezinin başlıca dayanağını oluşturan bir yaklaşım haline gelir.</p>

      <p class="paragraf"></p>

      <p class="ARA2" xml:lang="en-GB">4.2- Post-modernizmin aydınlanma ve modernite eleştirisi</p>

      <p class="paragraf">Post-modernizm, kapsayıcı ideolojiler ve bütünsel kuramlar ile totalitarizm ve diktatörlükler arasında doğrudan bağ kurar. Ona göre totalitarizm ve diktatörlükler bu “büyük anlatılar”ın ürünüdür; Marksizm ve sosyalizm ise bu “büyük anlatılar” arasında en gelişkin ve sistematik olanıdır.</p>

      <p class="paragraf">Böylece kapitalizmi yok sayan, modern çağın kapandığını ileri süren, buna karşılık burjuva demokrasilerini insanlığın son siyasal tecrübesi olarak kabul eden post-modernizmin, asıl derdinin Marksizm ve sosyalizm olduğu ortaya çıkar.</p>

      <p class="paragraf">Oysa toplumsal eşitsizlik, sömürü ve sınıf mücadeleleri devam ettiği sürece, post-modernist iddiaların kanıtlanması mümkün değildir. Bu nedenle post-modernizmin Aydınlanma ve modernite eleştirisi, tarihsel bağlamından kopuk, maddi temellere dayanmayan, kültürel eksenli ve soyuttur. Kapitalizmi aşmaya yönelik bir yol ve yöntem önermez, sadece onu yok sayar. Dolayısıyla, sanıldığı gibi modernite eleştirisi tarihsel ve kategorik bakımdan, günümüz dünyasında “ilerici” değil, “gerici” bir karaktere sahiptir. Kapitalizm aşılmadan modernizmi aşmak mümkün değildir.</p>

      <p class="paragraf">Marksizm, hem modern çağın bir ürünü hem de modernitenin bir inkârıdır. Aydınlanma düşüncesinin, sanayi devriminin, bilimsel ve teknolojik atılımların, siyasal ve toplumsal devrimlerin ilerici mirasına sahip çıkar, onları içerir. Öte yandan, modernite ve kapitalizme karşı tarihte görülen en köklü, en yıkıcı ve onu aşma kapasitesine ve yeteneğine sahip tek devrimci eleştiriyi de Marksizm yöneltir.</p>

      <p class="paragraf"><span>Marx, tarihin ve toplumların, dolayısıyla kapitalizmin gelişim ve işleyiş yasalarını bularak moderniteyi aşmanın da bi</span><span>limsel kuramını oluşturdu. Modern dönemden çıkış yolunu gösterdi. İnsanlığın gerçek tarihinin başlayacağı eşiği işaret etti.</span></p>

      <p class="paragraf"><span>Sosyalizm, geçmişi yok sayarak değil, insanlığın bütün ilerici mirasını içererek kapitalizmi ve moderniteyi aşar. Bu öznel bir tercih değil, toplumsal-tarihsel akışın diyalektiğidir. Bir ironi yapmak gerekirse eğer, tarihteki gerçek anlamda ilk post-modernistlerin Marx ve Engels olduğunu söylemek mümkündür.</span></p>

      <p class="paragraf"><span>“Post-modernizm, olguların kökenini araştırmayı, her türlü sistematik düşünceyi ve kapsamlı projeleri ‘modernizmin yansıması’ diye damgalayıp reddederek, var olanı aşma şansını kaybettiği gibi, onun gerisine de düşer. Bu anlamda ‘post’ değil, ‘pre’dir (‘sonrası’ değil ‘öncesi’dir -y.n.). (...) Var olan sisteme eleştiriyle yola çıkan post-modernizmin, çok kısa bir zamanda sistemin kanatları altında, sosyalist kuramla savaşır bir konuma düşmesinin nedeni budur. Post-modernizm, 30 yıl içinde, sistemi eleştiren ve aşmaya çalışan kesimleri fenersiz bırakmanın ideolojisine dönüşmüştür.” (Ender Helvacıoğlu,</span> <span class="char-style-override-13">Bilim ve Gelecek</span> <span>dergisi, sayı 3, Mayıs 2004)</span></p>

      <p class="paragraf"><span>Post-modernizm ile yeni muhafazakârlık arasındaki ortaklık esas olarak onların Aydınlanma, pozitivizm ve modernizm eleştirilerine dayanır. İki akım da tarihin sonunu ilan eder ve dolayısıyla Batı uygarlığını/kapitalizmi insanlığın son siyasal ve toplumsal tecrübesi olarak görür. Leo Straussçuluk da, bilim kuramına yaklaşımı, pozitivizme yönelttiği eleştirisi, Aydınlanma ve modernizmin kazanımlarına karşı aldığı reddiyeci tutumuyla post-modernizmden başka bir şey değildir. Sadece, post-modernistlerin çoğunlukla Marksizm alanından çıkması ve “özgürlükçü” söylemi, onların “sol mahallenin” çocukları olduğu gibi bir yanılsamaya yol açmıştır. Aslında Neo-Con liderlerin önemli bölümünün soldan geldiği anımsanırsa, bu yanıyla da pek farklarının olduğu söylenemez.</span></p>

      <p class="paragraf">Post-modernizme alan açan şey, küresel gericileşme dalgasıyla tarihindeki bütün ilerici ve devrimci mirası reddeden burjuvazi karşısında, insanlığın ilerici birikimini (dolayısıyla Aydınlanma ve modernizmin mirasını da) savunma görevinin bir zorunluluk olarak Marksistlere düşmesidir. Bir sınıf olarak burjuvazinin kendi devrimine ve geleneklerine ihanet ederek gericileşmesi nedeniyle ortaya çıkan bu kaçınılmaz sorumluluk, sosyalistlerin “tutucu” gibi gösterilme sahtekârlığı için bir gerekçe haline de getirildi.</p>

      <p class="paragraf">Oysa Marksistlerin modernite ve kapitalizm eleştirisi tarihsel olarak ilerici, kategorik bakımdan da devrimcidir. Yeni muhafazakâr, neo-liberal ve post-modernistlerin modernite eleştirileri ise tarihsel bakımdan gerici, kategorik olarak ise karşıdevrimcidir. Bu, ideolojik hile yapılarak üzerinden atlanamayacak kadar esaslı ve niteliksel bir farktır.</p>

      <p class="paragraf"><span>Ancak, sosyalist sistemin çözülmesiyle dünyada yaşanan büyük geriye savrulmanın yarattığı tarihsel kriz, Marksistlerin Aydınlanma ve modernite eleştirisini geri çekmelerine yol açmış, bu durum yeni bir radikal ve sahici eleştirinin geliştirilmesini de geciktirmiştir. Bu erteleme post-modernistlere verilen ve onların hovardaca harcadıkları en büyük kredi olmuştur.</span></p>

      <p class="paragraf"></p>

      <p class="ARA2" xml:lang="en-GB">4.3- Strauss’un penceresinden Amerika’ya bakmak</p>

      <p class="paragraf">Strauss felsefesinin bugün yeniden tartışılır hale gelmesini sağlayan şey, sadece felsefesinin niteliği değildir. Zaten onun felsefesi Kudüs-Atina-Washington hattı üzerinden din-felsefe bileşimini yeniden kurmaya çalışan, insan doğasının köklerini teolojide arayan eklektik bir metin olarak değerlendirilebilir. Strauss’un felsefesini önemli kılan, taraftarlarının çokluğu da değildir. Zaten, Strauss’un felsefesi bir avam felsefesi değildir, elitler için hazırlanmıştır.</p>

      <p class="paragraf">Peki, Strauss’un felsefesini önemli kılan şey nedir? Bu sorunun en kısa yanıtı “Strauss felsefesinin gerici özüne bugünün sermaye dünyasında duyulan ihtiyaç” diye verilebilir. Strauss’un felsefesinin önemi, kapitalizmin 20. yüzyıl başında terk etmek eğiliminde olduğu ve fakat Sovyetler Birliği’nin tarih sahnesine çıkışı nedeniyle ömrü uzayan Aydınlanma ve modern toplum kurumlarının çözülmeye başladığı bir dönemde gündeme gelmesidir.</p>

      <p class="paragraf"><span>Örneğin Strauss, yukarıda da yer yer işaret edildiği gibi, Amerikan düzenini ve rejimi, geliştirdiği siyaset felsefesi bakımından hem en meşru hem de en iyi rejim olarak değerlendiriyordu.</span></p>

      <p class="paragraf"><span>“Klasik siyaset felsefesi, en iyi rejim ile meşru rejimler arasında bir ayrım olduğunu kabul etmektedir. Dolayısıyla klasik siyaset felsefesine göre, geniş bir meşru rejimler yelpazesi bulunmaktadır. Yani belli koşullarda hangi rejimlerin meşru olduğu o koşullara göre değişir. Buna karşılık, doğal kamu hukuku okulu, gerçekleştirilmesi her koşulda mümkün olan iyi sosyal düzenin arayışı içindedir. Dolayısıyla bu okul koşullara bağlı olmaksızın, her hal ve şartta kendisini doğru ve meşru olarak kabul ettirecek bir düzeni betimlemeye çalışmaktadır.” (Leo Strauss, “Doğal Hak ve Tarih”, a.g.e. [içinde], s. 285)</span></p>

      <p class="paragraf">İşte Strauss’a göre, “doğal kamu hukuku” gereğince yapılacak bir değerlendirmede hem “meşru” hem de bütün kusurlarına karşın “en iyi” olan yönetim, Amerika Birleşik Devletleri rejimidir.</p>

      <p class="paragraf">Strauss’un görüşleri bilimde, sanatta, kültürde, hukuk ve devlet ilkelerinde yeni bir ortaçağ temasının egemen hale getirilmeye çalışıldığı dönemde, yeniden tedavüle girdi. Yeni gericilik, ABD’de Strauss’a sarıldı. Çünkü Strauss’un felsefesi ve bu felsefeye yaslanan Neo-Con akım, ABD’nin güncel emperyal ihtiyaçlarına denk düşüyordu.</p>

      <p class="paragraf">Strauss’un felsefesi, belki de unutulup gidecekken, tarih bu felsefeye hiç beklemediği bir anda var olma şansı tanıdı. Soğuk savaş döneminde ABD’de örgütlenen, daha çok Yahudi ve çoğu Sovyet karşıtı sol akımlara mensup eski solculardan oluşan Straussçular, Sovyetler Birliği’nin yıkılışı sonrasında yeni koşullara fikri olarak en hazırlıklı gruptu.</p>

      <p class="paragraf">Bu nedenle Neo-Con hareketin ABD yönetimleri üzerindeki etkisini ve gücünü sadece muhafazakâr (Cumhuriyetçi) başkanlarla sınırlamak yanlış olacaktır. Suriye’ye gerici ve emperyalist bir askeri müdahalenin hazırlandığı günlerde (Ağustos-Eylül 2013) ABD’nin Barack Obama liderliğindeki Demokrat Parti yönetiminin, yeni muhafazakâr tezlerin etkisinde hiç kalmadığı söylenebilir mi? Elbette hayır!</p>

      <p class="paragraf"><span>Strauss’un felsefesindeki “mutlak iyi düzen” kavramı ve bu iyi düzenin kendisini hem içeride hem de dışarıda etkin şekilde savunması fikri, bugün Amerikan elitinin temel tezidir. Yugoslavya’nın parçalanması, Irak ve Afganistan işgalleri ile Suriye kuşatması bu görüşlerin politik pratiğe aktarılmasından başka bir şey değildir. Bush’un kullandığı “şer ekseni”, “haçlı seferi”, “ilahi ulus” gibi kavramlar ile Obama’nın sıkça gündeme getirdiği ve ideal düzeni ifade eden “Amerika’nın özünde bulunan özgürlük” görüşü, Strauss’u bilenlere hiç de yabancı değildir. Örneğin, George W. Bush, Haziran 2002’de West Point’te yaptığı bir konuşmada; “Amerika, pazarlığa tabi olmayan ve gerekleri tüm insanlıkla örtüşen tartışılmaz ahlaki yükümlülüklerin yönlendirdiği ilahi bir ulustur” diyordu. (Akt. Ahmet İnsel, “Amerika’da Yeni Muhafazakârlık”,</span> <span class="char-style-override-13">Birikim</span> <span>dergisi, Mayıs 2003)</span></p>

      <p class="paragraf">Obama da, Suriye’ye ilişkin yaptığı değerlendirmelerde ABD’nin temsil ettiği yüksek özgürlük ilkesinden söz eder ve ülkesinin uluslararası sorumluluklarına vurgu yaparken, gerçekte George W. Bush ile aynı “ahlaki yükümlülüklere” işaret ediyordu.</p>

      <p class="paragraf"><span>ABD’nin iktisadi ilişkilerinden siyasal tutumuna dek yansıyan tek yanlılık siyasetinin kaynağını da Strauss, Wohlstetter ve Kristol gibi Neo-Con teorisyenlerin geliştirdiği görüşlerden aldığı açıktır. Çünkü o görüşlere göre, ABD var olanlar arasında mümkün olan “en iyi rejime” sahiptir. Hal böyle olunca, ABD bir tür “seçkin ülke” haline geliyor. Dolayısıyla Birleşmiş Milletler’e muhalefet, Uluslararası Ceza Mahkemesi’nin yargılama yetkisine ABD askerlerinin dahil edilmemesi, Kyoto Protokolü’nden çekilme, Dünya Ticaret Örgütü’nün kurallarını aşarak konulan çelik kotası gibi tek yanlı uygulamalar da Washington’un “doğal hakkı” oluyor.</span></p>

      <p class="paragraf">Diğer taraftan bu gelişme, ABD’nin geçmişte Sovyetler Birliği’ne karşı kurulan uluslararası kapitalist koalisyona artık gerek duymadığını da gösteriyor. Başka bir açıdan bakılınca, diğer kapitalist ülkeleri de hegemonya altına alacak bir siyaset izliyor. Durum böyle olunca, sistemin iç çelişkileri öne çıkıyor. Bu nedenle ABD’nin, “önceden harekete geçme” ve “önleyici vuruş” doktrinleri, müttefiklerine sormadan tek yanlı olarak aldığı kararlar oluyor.</p>

      <p class="paragraf">“Birleşik Devletler uzun zamandır, ulusal güvenliği hedef alan bir tehdide karşılık vermeyle ilişkili olarak önceden tepki gösterme yanlısı. Tehdit büyüdükçe hareketsiz kalma riski de büyüyor ve düşmanın saldırı yeri ve zamanı üzerinde şüpheler olsa da, güvenliğimizi sağlamak için koruyucu önlemler almak daha da önem kazanıyor. Birleşik Devletler, bu tarz saldırıların gerçekleşmesini engellemek ya da öngörmek için, gerektiği halde önceden harekete geçme olasılığını saklı tutar.” (Amerika Birleşik Devletleri Ulusal Güvenlik Stratejisi, ABD Başkanlığı, Beyaz Saray, Washington, Eylül 2002)</p>

      <p class="paragraf"><span>Sonuç olarak, tek yanlılığı esas alan, tehlike gördüğü zaman –ki bunu da kendisi takdir edecektir– kanıtlama ihtiyacı bile duymadan önceden saldırma (önleyici ilk vuruş) hakkı olduğunu savunan bir devlet var ortada. Gördüğümüz kadarıyla Obama’nın bu devlete temelden bir itirazı bulunmuyor.</span></p>

      <p class="paragraf">Strauss’un tarif ettiği “güçsüz demokrasi”nin yerinde, bugün ABD’de kendini toplumun içine doğru kurmuş, politik tutum olarak son derece katı bir düzen var. Edward Said, bir anlamda Doğu’dan bakarak ancak “içeriden” yaptığı bir Amerika analizinde yeni muhafazakârları yetkin bir şekilde eleştiriyor. Said şunları yazıyor:</p>

      <p class="paragraf">“Bugünün imparatorluğu, neredeyse keşişçe bir fedakârlık ve iyi niyetli bir masumiyet içinde olduğu iddiasını, hayret verici bir doğruculukla ileri sürüyor. Bu tehlikeli yanılsamanın, daha da tehlikeli etkisi, eskinin solcu ya da liberal aydınları üzerinde kendisini gösteriyor. Amerika’nın ülke dışındaki savaşlarına tarihsel olarak muhalefet etmiş aydınlardan menkul yeni bir tabur, bugün artık, ateşli vatanseverlik nutuklarından sinsi bir kötücüllüğe kadar çeşitli yöntemleri kullanan (ve adeta yalnız aziz figürünü anımsatan) erdemli imparatorluğun davasını gütmeye hazır. (...)</p>

      <p class="paragraf"><span>Ne var ki liberal şahinlerin görmezden geldiği şey, Hıristiyan sağı ve onun bugün Amerika’daki yaygın su götürmez etkinliğidir. Bu zihniyetin taşıdığı özellikler, büyük oranda Eski Ahit kaynaklarından türüyor ve yakın müttefiki İsrail ile büyük benzerlikler gösteriyor.” (Edward Said, “Amerika’ya Bakmak ve Görmek”,</span> <span class="char-style-override-13">Le Monde Diplomatique: Türkiye</span><span>, 15 Mart 2003)</span></p>

      <p class="paragraf">Said’in de söylediği gibi, Vietnam Savaşı’na karşı eylem yapan liberal aydınların bir bölümü bugün büyük ölçüde ABD saldırganlığının arkasına dizilmiş yeni muhafazakârlar olarak karşımızda çıkıyor. ABD’nin hegemonya siyaseti için siyasal projeler üreten ve arkasında gerici bir felsefi yığınak bulunan yeni muhafazakârlar uzunca süredir ideolojik inisiyatifi ellerinde tutuyor.</p>

      <p class="paragraf"><span>Örneğin yeni muhafazakârların, ABD iktidarlarına sürekli olarak telkin ettikleri, “İsrail her koşulda desteklenmelidir” diye özetlenebilecek politika artık devlete egemen durumda.. Bu tutumda, yeni muhafazakârların bir yanıyla Yahudi sermayesine dayanmaları, önemlice bir kesiminin Yahudi kökenli olması gibi nedenler etkili diye düşünülebilir. Ancak, bu ilişkide asıl belirleyici etken, Strauss felsefesinin kendisidir. Çünkü, bu felsefenin dokusunda, bugün yeni muhafazakârların ihtiyaç duyduğu şey, Yahudi mistisizmi ile Hıristiyan teolojisinin bileşkesi bulunuyor. Edward Said, Amerikan muhafazakârlığı ve yeni muhafazakârlığının ideolojik ve sosyal ve temeline ışık tutacak bu konuda şunları söylüyordu:</span></p>

      <p class="paragraf">“Amerika dünyanın alenen en dinsel ülkesidir. Tanrı’ya yönelik referanslar, bozuk paralardan binalara kadar ulusal hayata ortak deyimler minvalinde nüfuz eder. ‘Tanrı’ya çok şükür’, ‘Tanrı’nın ülkesi’, ‘Tanrı Amerika’yı korusun’ ve bu böyle gider. George Bush’un iktidarı, 60-70 milyon köktenci Hıristiyan üzerinde yükseliyor. Onlar, aynı Bush gibi, İsa’yı gördüklerine ve Tanrı’nın ülkesinde Tanrı adına çalışmak için bulunduklarına inanıyorlar. (...)</p>

      <p class="paragraf">Bildiğim hiçbir ülkede, dalgalanan bir bayrağın bu kadar merkezi bir ikonografik rolü olduğuna tanık olmadım. Onu her yerde görebilirsiniz, taksilerde, erkeklerin ceket yakalarında, evlerin cephelerinde, pencerelerinde ve damlarında. (...) Vatanseverlik hâlâ en başta gelen Amerikan erdemidir. ABD’nin sadece içeride değil, bütün dünyada en doğruyu <span>yaptığına ve en doğru tarafta olduğuna dair adeta dinsel bir bağlılık söz konusudur.” (Edward Said, aynı gazete eki)</span></p>

      <p class="paragraf"><span>Üstelik bütün bunlar ABD’de çalışma saatlerinin arttığı, ücretlerin azaldığı, dişe dokunur sağlık ve eğitim hizmetinin yapılamadığı bir ortamda yaşanıyor. Sanki ABD’de bir Strauss şantiyesi kurulmuş ve bu şantiyede modern çağın getirdiği kurumlar yıkılıyor. Üstelik bu antimodernist tutum iktidarlar üstü hegemonik bir siyaset haline gelmiş durumda. Daha da ötesi, Strauss’un da öngördüğü şekliyle kurulu bir rejim olarak ortaya çıkıyor. Bu rejim gerici ve baskıcı. Baskıcılığı, fiziksel şiddet uygulamaktan çok, ideolojik şiddetin büyüklüğünden, kuşatıcılığından ve yarattığı tahribattan kaynaklanıyor.</span></p>

      <p class="paragraf"><span>Elbette, ABD’nin iç ve dış politikasına bugün yön veren sadece Neo-Con’lar ya da onların fikirleri değildir. Ancak, her düşüncenin bir toplumsal çatışmanın ürünü olduğu ve her toplumsal mücadelenin de maddi bir zeminde yaşam bulduğu anımsanırsa, Strauss’un işaret ettiği rejim ile ABD’yi yöneten sınıfların bugünkü politik ihtiyaçlarının çakıştığı söylenebilir. Yeni muhafazakârların yükselişi bu ihtiyacın sonucudur.</span></p>

      <p class="paragraf"></p>

      <p class="ARA2" xml:lang="en-GB"><span>4.4- Brzezinski’nin itirazı!</span></p>

      <p class="paragraf"><span>ABD’nin 1990-2020 periyodunda izlediği ve halen devam eden iç ve dış politikanın, esas itibariyle bu ülkedeki bütün iktidar odaklarının ortaklaştığı bir perspektife sahip olduğu görülüyor. Yeni muhafazakârlara muhalefet eden çevrelerin, gerek Ortadoğu’nun gerekse Avrasya’nın enerji havzalarının denetlenmesine ve küresel hegemonya projesine temelde bir itirazları bulunmuyor.</span></p>

      <p class="paragraf"><span>Örneğin Amerikan stratejistlerinin yaşayan “babası” Brzezinski, Bush yönetiminin Büyük Ortadoğu Projesi’yle (BOP) ilgili hatalı işler yaptığını belirterek, “En iyi fikirler bile beceriksiz uygulayıcıların kurbanı olabilir” diyordu. Brzezinski, şunları söylüyordu:</span></p>

      <p class="paragraf"><span>“Daha başlangıçta, demokrasi girişimi başkan tarafından burnu büyük bir biçimde sunuldu. Bush bu konudaki açıklamasını, Irak Savaşı’nın destekçiliğini yapan ve Arap dünyasının gözündeki imajı hiç de iyi olmayan Washington merkezli bir düşünce kuruluşunda, Amerikan Girişim Enstitüsü’nde yaptı.” (Zbigniew Brzezinski,</span> <span class="char-style-override-13">The New York Times</span><span>, 8 Mart 2004)</span></p>

      <p class="paragraf"><span>Bu çıkışından daha önce</span> <span class="char-style-override-13">NPQ</span> <span>dergisinin editörü Nathan Gardels’in sorularını yanıtlayan Brzezinski, “Esnek Batı’nın Surları” başlığıyla yayımlanan söyleşisinde; “Silahlanan aşiretlerin post-modern siyasal uyanışı” karşısında, “Batı’nın bireysel özgürlük ya da dünyevi otorite ile ruhani otoritenin ayrılması gibi evrensel değerlerinin ne kadar kalıcı olabileceğine” ilişkin soruya ise yanıt vermekte zorlanıyordu. Buna karşılık paradoksal olarak, tipik bir postmodern yaklaşımla liberalizmin sonunun da Marksizm gibi olabileceğini, çünkü, her iki akımın da bir önceki döneme (modernizme) ait olduğunu ve onunla sınırlandığını söylüyordu.</span></p>

      <p class="paragraf"><span>“Beni en çok kaygılandıran, siyasal uyanış içinde olan ve şimdi de örneğin daha militan bir İslamiyet’e yönelen insanların isteklerine tatmin edici bir cevap vermeyişimiz değil. Beni en çok kaygılandıran, kendi kendimizi kültürel açıdan çökertme durumumuzun, Amerika’yı sadece dünyanın siyasal lideri olmaktan uzaklaştırması da değil, sonunda başkalarına örnek bir model olmaktan da uzaklaştırmasıdır.” (Z. Brzezinski, “Esnek Batı’nın Surları”, çev. Belkıs Dişbudak,</span> <span class="char-style-override-13">Yüzyılın Sonu</span> <span>[içinde], editör Nathan Gardels, İş Bankası Kültür Yayınları, İstanbul, 1999, s. 65)</span></p>

      <p class="paragraf"><span>Görüldüğü gibi Brzezinski’nin dile getirdiği kaygı, yeni muhafazakâr siyasetlere esastan bir eleştiri olmaktan çok, üzerinde mutabakat halinde bulundukları toplumsal model ve siyasal projelerin geleceğine ilişkin bazı çekincelerden oluşuyor.</span></p>
    </div>
  </div>
</body>
</html>
