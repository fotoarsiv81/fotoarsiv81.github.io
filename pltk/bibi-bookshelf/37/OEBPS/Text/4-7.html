<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-7.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-8" xml:lang="en-GB">SONUÇ</p>

      <p class="ARA2" xml:lang="en-GB"><span>Post-modern gericiliğe karşı ideolojik mücadele</span></p>

      <p class="paragraf">Kitabın bütününde ele alınan ve kuşkusuz her biri daha geniş şekilde işlenebilecek konuları sonuç bölümünde bütünüyle toparlamak hayli zor. Ancak yine de, bazı konuların altını bir kez daha çizebiliriz:</p>

      <p class="paragraf">Amerikan siyaset terminolojisinde “Neo-Con” ve “Neo-Cons” diye kısaltılan yeni muhafazakârlık (Neo-Conservative) ve yeni muhafazakârlar (Neo-Conservatives), Aydınlanma’ya, modernizme, özgür akla ve bilimsel bilgiye karşı açık bir saldırıdır. Bu özelliğiyle bir tür “ortaçağa dönüş” ideolojisi ve “yeni gericilik” olarak da değerlendirilebilir. Neo-Con akım, gerektiğinde formel burjuva demokrasisi ve hukukunu bile reddeden seçkinci ve faşizan bir öze sahiptir.</p>

      <p class="paragraf">Yeni muhafazakârlar Aydınlanma ve moderniteye yönelik, tarihsel bakımdan gerici bir eleştiri geliştirdi. İronik şekilde demokratik ve özgürlükçü gerekçelerden hareket eden bu gerici eleştiri, esas olarak, bilimsel tarih anlayışının ve toplumsal ilerleme yasasının reddine dayanıyordu. Bu gerici eleştiri, yeni muhafazakârlar, post-modernistler ve neo-liberaller arasında ortak bir ideolojik alan yarattı. Böylece bu ortak zemin, küresel karşıdevrimin taşıyıcı gücü olan gerici tarihsel bloka da yataklık yaptı.</p>

      <p class="paragraf">Yeni muhafazakârların Amerikan siyaseti üzerindeki etkinliği, Bush yönetimiyle sınırlı tutulamayacak bir çap ve derinliğe sahip. İkinci bölümde genişçe işlediğimiz gibi yeni muhafazakâr hareketin ve akımın kökleri 1950’li yılların sonu, 1960’lı yılların başına kadar gidiyor. ABD’nin ilk yeni muhafazakâr devlet başkanının Ronald Reagan olduğunu söylemek mümkün. Ancak yeni muhafazakâr tezlerin 1960 sonrası bütün ABD başkanları ve hükümetleri üzerinde şu ya da bu oranda etkili olduğunu tespit etmek doğru olacaktır.</p>

      <p class="paragraf">Amerikan yeni muhafazakâr hareketinin önemli isimleri ve taşıyıcı kadrolarının çoğunu Yahudi kökenli eski solcular oluşturuyor. Hareketin kurucularını ve önde gelen isimlerini oluşturan eski solcuların daha çok, Sovyet karşıtı siyasal akımlardan (Troçkist, Maoist, yeni sol vb.) gelmesi de dikkat çekiyor.</p>

      <p class="paragraf">Dini (Hıristiyanlık, Musevilik, Müslümanlık vb.) toplumları yönetmek için vazgeçilmez araçlardan biri olarak görüyorlar. Bu nedenle dini gruplarla ittifakı savunan yeni muhafazakâr entelektüel liderlerin genellikle ateist olması bu akımı daha da ilginç hale getiriyor.</p>

      <p class="paragraf">Yeni muhafazakârlar savunma yerine hep saldırıyı tercih ettiler. Prof. Leo Strauss’un, “Güçlü olmak, ancak iç ve dış siyasetteki rakiplerin güçsüzlüğüyle doğru orantılıdır” şeklindeki görüşü, onlar için önemli bir öğüttü. Bu öğüdün gereğini her aşamada yerine getirdiler.</p>

      <p class="paragraf">Ancak, 1980’li yıllardan beri ABD’nin iç ve dış siyasetine yön veren yeni muhafazakârlığın sadece bir grup seçkin entelektüelin ideolojik fantezisi olduğunu düşünmek; iktidara gelişlerindeki “başarıyı” ise gözü kara bir ekibin macerasından ibaret saymak büyük yanılgı olacaktır.</p>

      <p class="paragraf">Son 30-40 yıldır dünyada ve Türkiye’de yaşanan ideolojik, siyasal ve toplumsal gelişmelerin temelinde yeni muhafazakârlığın, neo-liberalizmin ve post-modernizmin oluşturduğu “gerici tarihsel blok” bulunuyor. Bu blokun öncü gücünü ise yeni muhafazakâr siyasetçiler ve entelektüeller oluşturuyor.</p>

      <p class="paragraf">Durum böyle olunca, yeni muhafazakârlığa karşı sadece siyasal alanda değil, ideolojik ve felsefi planda da etkili bir mücadele yürütmek önem taşıyor. Elinizdeki kitap, işte bu sorumluluğu yerine getirmeyi deniyor.</p>

      <p class="paragraf">Çünkü bu mücadele, modernitenin gerçek anlamda aşılmasını sağlayacak biricik devrimci itirazın da olanaklarını yaratıyor.</p>

      <p class="paragraf"></p>
    </div>
  </div>
</body>
</html>
