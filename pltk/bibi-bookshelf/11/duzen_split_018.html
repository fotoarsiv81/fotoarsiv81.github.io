<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_19">7<br class="chapter"/>Devlet Kesiminde Bozuk Düzen</h2>
				<p class="normal">Türkiye ekonomisini güçlendirmenin temel koşullarından biri de devlet kesiminde bir düzen değişikliği yapmaktır ve devlet kesimini daha iyi, daha verimli işler duruma getirmektir.</p>
				<p class="normal1">Devlet Kapitalizmi</p>
				<p class="normal">AP iktidarının, "devlet işletmeciliği kötü işletmeciliktir" görüşü yanlıştır. Gerçek, Adalet Partisi iktidarı elinde devletçiliğin, devleti soyanlar ve halkı sömürenler yararına işleyen bir kötü devlet kapitalizmi haline geldiğidir.</p>
				<p class="normal">Bu devlet kapitalizmi, üstelik işçilerin siyasal kanıları, eğilimleri, oyları üzerinde de bir baskı aracı olarak işlemektedir ve demokrasimiz bu yüzden dejenere edilme tehlikesiyle karşı karşıya kalmaktadır.</p>
				<p class="normal2">Başka Ülkelerde Devlet İşletmeleri</p>
				<p class="normal">Bugün birçok komünist ülkeler bile devlet işletmelerini, devlete ve halka yük olmaktan çıkarmanın, verimli işletmecilik zihniyetiyle çalışan kuruluşlar haline getirmenin yolunu bulmuşlardır.</p>
				<p class="normal">Bunu da devlet işletmelerini daha çok baskı altına sokarak değil, parti çıkarlarına alet ederek değil, bu işletmelerde devlet müdahalesini arttırarak değil, onlara geniş serbestlik vererek sağlamaktadırlar.</p>
				<p class="normal">Demokratik ülkelere bakacak olursak, onlarda da; örneğin bir devlet işletmesi olan Renault otomobil sanayiinin, en başarılı işletmelerden biri olduğunu; Batı Almanya'da Volkswagen fabrikalarının devlet işletmesiyken de büyük başarı gösterdiğini; Birleşik Amerika'da Tennessee Vadisi Otoritesi'nin gene başarılı bir devlet işletmesi olduğunu; İngiltere'de devlet işletmeciliğinin, birçok alanlarda üstün başarı sağladığını; üstelik bu işletmelerden, yalnız ekonomik değil, büyük sosyal faydalar da sağlandığını görürüz.</p>
				<p class="normal1">Türkiye'nin Devletçiliğe İhtiyacı</p>
				<p class="normal">Hele Türkiye gibi özel sermaye birikimi, özel girişim eliyle hızlı kalkınmaya yetersiz olan; özel teşebbüs elinde biriken sermayeden büyük bir kısmı da kolay kazanç yollarından gelip yine kolay kazanç alanlarına akan, özellikle aracılığa, tefeciliğe akan veya taşa toprağa, lüks yapılara veya arsalara gömülen bir ülkede, plân hedeflerine ulaşma umudumuzu, çağdaş uygarlık düzeyine erişme umudumuzu, özel girişimin kısır yatırımlarına bağlayamayız.</p>
				<p class="normal">Nitekim özel sektörcü ap Hükümeti'nin bütçe gerekçesinde de belirtildiği gibi "özel sektör yatırımları, çeşitli teşvik tedbirlerine rağmen, hızlı bir gelişmenin gerektirdiği ölçüde imalat sanayiine doğru kaydırılamamış ve konut yapımı ön plânda bir yer işgal etmiştir."</p>
				<p class="normal">Öte yandan, çağdaş teknoloji büyük yatırımları gerekli kılmaktadır. Oysa bugünkü sermaye kısırlığı ile mevcut sermayeyi verimsiz alanlara yöneltme eğilimiyle, özel sektörün, görevini yerine getiremeyeceği de gene Bütçe Gerekçesi'nde belirtilmektedir.<sup class="calibre3"><a href="duzen_split_037.html#footnote-100-5" id="footnote-100-5-backlink" name="footnote-100-5-backlink">[5]</a></sup></p>
				<p class="normal">Demek ki daha uzun bir süre sanayi alanında büyük yatırımları, kilit yatırımları, stratejik yatırımları yapmak en başta devlete düşecektir.</p>
				<p class="normal2">Dengeli Bölünmüş Bir Ekonomi</p>
				<p class="normal">Türkiye ekonomisinin bir özelliği şudur:</p>
				<p class="normal">Devlet kesimimiz, komünist ülkeler dışında hemen hiçbir ülkede rastlanamayacak kadar geniştir. Özel sektörümüz de hiçbir komünist ülkenin kabul edemeyeceği kadar geniştir.</p>
				<p class="normal">Ekonomimiz, devlet kesimiyle özel kesim arasında dengeli olarak ikiye bölünmüştür. Hatta değerini bilen bir iktidarın elinde, devlet kesimimiz, ekonomimize yön verebilecek önemli bir plân uygulama aracı olabilecek güçtedir.</p>
				<p class="normal">Devlet kesiminin bu kadar geniş ve güçlü olduğu bir ekonomide, eğer o kesim iyi işlemezse, verimli çalışmazsa, bütün ekonomi aksar.</p>
				<p class="normal2">Ekonomik Sorunlar Öğütle Çözülemez</p>
				<p class="normal">Adalet Partisi iktidarı ise devlet kesiminin verimli çalışmasını, iyi işlemesini önleyici bir tutum içindedir ve bu kesimin ekonomimize yön verici, plân disiplini sağlayıcı gücünden gereği gibi yararlanmamaktadır.</p>
				<p class="normal">Zaman zaman Başbakan Sayın Demirel'in, devlet işletmeleri yöneticilerine öğütler verdiğini, onlardan "tüccar zihniyetiyle çalışmaları"nı istediğini duyuyoruz.</p>
				<p class="normal">Oysa ekonomik sorunlar öğütlerle çözülemez. Hele verilen öğütlerle izlenen politika çelişiyorsa, öğütlerin hiçbir yararı olmaz.</p>
				<p class="normal2">Komünist Ülkelerden Çok Hükümet Kontrolü</p>
				<p class="normal">Bizim ekonomimizin, hele ap iktidarı sırasında, bir başka önemli özelliği de şudur: Devlet kesimimizde hükümet kontrolü, belki Kızıl Çin veya Arnavutluk hariç, bugün artık hiçbir komünist ülkede bile rastlanamayacak kadar ağır ve sıkıcıdır. Buna karşılık, özel kesimimizde hükümet kontrolü, Batı'nın hiçbir demokratik kapitalist ülkesinde bile rastlanamayacak kadar gevşek ve yetersizdir.</p>
				<p class="normal">Devlet kesimindeki ağır ve sıkıcı hükümet kontrolü ve baskısı kamu iktisadi kuruluşlarını daha verimli ve toplum açısından daha kârlı işletmeciliğe yöneltici nitelikte asla değildir. Bu kuruluşlar üzerindeki hükümet kontrolünün ve baskısının amacı, ekonomimizin bu büyük ve güçlü kesimini bir partizanlık aracı haline getirmektir. Hatta hükümet, bu amacı da aşarak devlet kesimini, devlet eliyle fert zengin etmenin, besleme bir özel teşebbüs, kapıkulu özel teşebbüs yaratmanın başlıca aracı olarak kullanmaktadır.</p>
				<p class="normal2">Partizanlık</p>
				<p class="normal">Adalet Partisi iktidarı zamanında, bu işletmelerde tutunabilmek ve yükselebilmek için iyi bir işletmeci, iyi bir ustabaşı veya iyi bir işçi olmak gerekmez. Sadece, iyi bir Adalet Partili partizan olmak veya öyle görünmek gerekir. Eğer öyle iseniz, iyi bir Adalet Partili partizansanız, bütün terfi ve terfih yolları önünüzde açıktır; değilseniz, bütün o yollar, toplu sözleşme düzeninin elverdiği ölçüde kapalıdır.</p>
				<p class="normal">Eğer Adalet Partisi, bugünkü zihniyet ve tutumuyla, toplu sözleşme düzeni kurulmadan önce iktidara gelmiş olsaydı, partizanlığı üzerinde toplu sözleşme düzeninin bir ölçüde frenleyici etkisi de bulunmasaydı, devlet kesimi çoktan müflis duruma gelmiş olurdu.</p>
				<p class="normal">Krom işletmelerini âdeta çökmüş bir durumda, işçi ücretlerini ödeyemez durumda devralıp kâra geçiren ve ihracat yapabilir duruma getiren bazı değerli işletmecileri, sırf partizan olmadıkları için bu iktidar işten uzaklaştırmıştır.</p>
				<p class="normal2">Zonguldak Örneği</p>
				<p class="normal">Ereğli Kömür İşletmeleri'nin en başarılı işletmecilerini, gene bu iktidar, partizan olmadıkları için işten uzaklaştırmıştır. Bu yüzden, Cumhuriyet Halk Partisi iktidarı zamanında, zarardan kurtulup iki yılda 40 milyon lira kâr eden o işletmeler de 2 yılda 200 milyon liraya yakın zarar etmiştir.</p>
				<p class="normal">Bu zararları kapatabilmek için de kömüre büyük ölçüde zam yapılmıştır. Partizanlığın ve göz yumulan yolsuzlukların bedeli, böylece halka ödetilmektedir.</p>
				<p class="normal">Ereğli Kömür İşletmeleri'nde partizanlık ve baskı, Adalet Partili işçilerin bile tahammül edemeyecekleri ölçülere varmıştır.</p>
				<p class="normal">Geçen yıl, bu müessesede nasıl bir tutum izlenmesi gerektiği hakkında başbakanlığa verilmiş bir rapor açıklandı. Bu rapor, bir utanç belgesiydi. Sayın Başbakan, raporu aldığını reddetti. Ama raporda ne yazıyorsa hepsi uygulandı... Sonuç: O zaman da uyarmış olduğumuz gibi işçilerin huzursuzluğu patlama noktasına vardı ve yaygın bir işçi ayaklanması oldu.</p>
				<p class="normal">İzlediği partizanca ve baskıcı bir tutumdan, ancak bu türlü acı olayların doğabileceğini iktidar da biliyor olmalıydı ki bir yandan bu tutumu izlemeye koyulurken, bir yandan da maden ocaklarının arasına askeri birlikleri, jandarma birliklerini, toplum polisini yığmıştı. Bazı ocakları tel örgülerle çevirmişti. İşçileri, âdeta bir esir kampında gibi çalıştırmaya ve göz hapsinde tutmaya başlamıştı.</p>
				<p class="normal">Fakat bu tutumun ve bu tedbirlerin sebep olduğu isyan duygusu ve patlama o kadar büyük oldu ki bütün bu tedbirler de işe yaramadı.</p>
				<p class="normal">İşçilerin, haklarını kanun dışı yollardan aramalarını, hatta en haklı isyan duygularını bile kanun dışı yollardan ortaya vurmalarını asla tasvip etmeyiz. Böyle davranmak, ancak serbest oy mekanizmasının işlemediği toplumlarda mazur görülür. Zonguldaklı işçiler, bütün işçiler, kendilerine dost olmadığını, kendilerini arkadan vurduğunu anladıkları kimseleri, oylarıyla iktidardan indirebilecek güçtedirler ve hiç şüphe etmiyorum ki bu yolu, bu gücü kullanacaklardır.</p>
				<p class="normal">Ama Zonguldak işçilerinin son davranışlarını mahkûm etmeden önce de bu davranışın ardındaki nedenleri araştırmak gerekir.</p>
				<p class="normal">Herkesi isyan ettirecek ölçülere varan baskılara, partizanlıklara ve onur kırıcı güvenlik tedbirlerine ek olarak Zonguldak'ta işçiler, büyük bir geçim sıkıntısının da ağırlarını omuzlarında duymaktadırlar.</p>
				<p class="normal">Müessesenin yüz milyonlarca lira zarar ettiğini, o yüzden kendi ücretlerinden kanun gereğince kestiği sendika ödentilerini aylarca sendikaya yatırmaktan bile aciz kaldığını, birçok işçiler bilmektedirler.</p>
				<p class="normal">Müessesenin, partizanlık, yolsuzluk ve kötü yönetim yüzünden girdiği büyük zararların, ancak kömüre büyük zamlar yapılarak kapatılmaya çalışıldığını, işçiler bilmektedirler.</p>
				<p class="normal">İkinci toplu sözleşmeyle, 1965 Temmuzu'nda ücretlerine zam yapıldıktan sonra Zonguldak'ta, ücret zammını çok aşan bir hayat pahalılaşması olduğunu, işçiler, kendi günlük hayatlarında duymuşlardır.</p>
				<p class="normal">Nitekim Zonguldak Ticaret ve Sanayi Odaları, Temmuz 1965'ten Şubat 1967'ye kadar, Zonguldak'ta hayat pahalılığının yüzde 29.6 arttığını tespit etmiştir. Zonguldak'ta kurulan mahalli asgari ücret komisyonu, bu durumda, toplu sözleşme ile 1965 Temmuzu'nda 15 lira olarak tespit edilmiş olan yeraltı asgari ücretinin 20 liraya çıkarılmasını karara bağlamıştır. Ancak bu kararın Ankara'da, hükümet etkisiyle bozularak asgari ücretin 14 liraya, yani toplu sözleşmedekinin de altına indirildiğini; böylece işçilere âdeta, "ücret zammı istemeyin de halinize şükredin" dendiğini de şüphesiz, Zonguldaklı işçiler bilmektedirler.</p>
				<p class="normal">Ereğli Kömür İşletmeleri'ndeki yolsuzluk söylenti ve delilleri, iktidar partisinin kendi meclis grubuna getirilmek istendiği vakit bile, bunların örtbas edilmesi yoluna gidildiğini ve konuyu meclis grubuna getirmek isteyen bir Zonguldak Milletvekili'nin Adalet Partisi'nden atıldığını da işçiler bilmektedirler.</p>
				<p class="normal">Bütün bunları bilen, gören, duyan işçiler, elbette büyük kaygı ve huzursuzluk içine düşerler ve Zonguldak'ta her türlü kışkırtmaya elverişli bir ortam meydana gelmiş olur.</p>
				<p class="normal2">Hükümetin Engellemesi</p>
				<p class="normal">Hükümetin iktidar partisinin, böylesine partizanca baskılarla elini kolunu bağladığı, âdeta zorla zarara, verimsiz çalışmaya mahkûm ettiği devlet işletmelerine,</p>
				<p class="normal">"Tüccar gibi çalışın!" diye öğüt vermesi, bu işletmelerle âdeta alay etmektir.</p>
				<p class="normal">Adalet Partisi, devlet işletmelerini, kötü işletmeciliğe, kendi tutumuyla mahkûm etmekte, sonra da milletin karşısına geçip</p>
				<p class="normal">"Devlet işletmelerinin halini görüyorsunuz, ne kadar kötü çalışıyorlar; bu da devletçiliğin kötü bir şey olduğunu gösteriyor!" demektedir.</p>
				<p class="normal">Cumhuriyet Halk Partisi iktidarı sırasında, 1964'te çıkarılan 440 Sayılı Kanun, İktisadi Devlet Teşekkülleri'ne geniş özgürlük tanınmasını, bunlar üzerinde hükümet müdahalesinin asgariye indirilmesini öngörüyordu. Fakat Adalet Partisi Hükümeti, bu kanun hükümlerine ve plân ilkelerine rağmen, İktisadi Devlet Teşekkülleri'ne partizanca hükümet müdahalelerini, şimdiye kadar görülmedik ölçülere çıkarmıştır.</p>
				<p class="normal">Gene 440 Sayılı Kanun'a göre, İktisadi Devlet Teşekkülleri'nin yeniden düzenlenmesi için yapılması gereken çalışmalar, hükümetçe bugüne kadar ele alınmamıştır. Oysa bu çalışmaların çoktan bitirilmiş olması gerekirdi.</p>
				<p class="normal">Bugüne kadar, komisyonca hazırlanan tasarılardan herhangi biri, henüz ne meclise sevk edilmiş ne de Bakanlar Kurulu'nda incelenmiştir. Yeniden Düzenleme Komisyonu'nun görev süresi 1968 Mart'ında sona ermiş; yapması gereken işler bitmediği halde hükümet görev süresini uzatmayı reddetmiş ve komisyonu dağıtmıştır. Bu son hareketi ile Sayın Demirel'in bu konularda samimiyetten ne kadar uzak olduğu bir kere daha ortaya çıkmıştır.</p>
				<p class="normal">Sanayimizin, özellikle devlet kesimindeki sanayimizin daha verimli çalışması için gerekli tedbirleri tespit etmek üzere, gene Cumhuriyet Halk Partisi iktidarının hazırladığı bir kanun gereğince kurulan Milli Prodüktivite Merkezi de Adalet Partisi iktidarı tarafından, kasıtlı olarak engellenmiş ve bu önemli kuruluştan beklenen faydalar, bu yüzden bugüne kadar sağlanamamıştır. Bu engellemenin başlıca nedenlerinden biri de Milli Prodüktivite Merkezi'nin başına, yetkili seçim kurulu tarafından bir işçinin, türk-iş Genel Sekreteri'nin seçilmiş olmasıdır.</p>
				<p class="normal">İş çevrelerinin etkisi altında, Adalet Partisi Hükümeti, böyle bir kuruluşun başında, bir işveren değil de bir işçi bulunmasını hazmedememektedir.</p>
				<p class="normal2">Uygulanmayan Kanun</p>
				<p class="normal">440 Sayılı Kanun, İktisadi Devlet Teşekkülleri'nde işçilerin yönetime katılmalarını, kârdan pay almalarını, ayrıca, kendi buluş veya gayretleriyle sağlanacak verim artışından veya maliyet düşüşünden prim almalarını emreder.</p>
				<p class="normal">Adalet Partisi iktidarı, kanunun bu hükümlerini de fiilen işlemez hale getirmiştir.</p>
				<p class="normal">Bildiğimiz kadar, henüz hiçbir işletmede, bu kanunun hükümleri gereğince işçilere verilmesi gereken ikramiye ve primler verilmemiştir.</p>
				<p class="normal">İşçilerin yönetime katılmasına ilişkin kanun hükmü de ancak, yedi kuruluşta uygulanmaktadır. Bu yedi kuruluşta bu hükmün uygulandığından da çoğu işçilerin haberi bile yoktur. Çünkü teşekküllerin yönetim kurullarındaki işçi temsilcileri, işçilerin kendilerine seçtirilmemektedir.</p>
				<p class="normal">chp iktidarı, devlet işletmelerinde en küçük atölyelerden başlayarak işçilerin yönetime katılmaları için hazırlık yapmıştı. 440 Sayılı Kanun'un yönetime iştirakle ilgili hükmü, ancak o şekilde etkili olabilirdi. ap iktidarı buna hiç yanaşmamıştır.</p>
				<p class="normal">Zonguldak işçilerini, kanunlara karşı gelmekle suçlayan ap iktidarının asıl kendisi kanunlara karşı gelmektedir. 440 Sayılı Kanun'la işçilere tanınmış olan hakları işçilerden esirgemektedir.</p>
				<p class="normal2">İşçiler Yönetime Gerçekten Katılsa</p>
				<p class="normal">Oysa bu kanun, hükümleri gereği gibi uygulansaydı, demokratik kurallara ve kanunun amacına uygun olarak uygulansa idi, eminim ki Zonguldak olayları gibi olaylar olmazdı... Neden olmazdı?..</p>
				<p class="normal">Çünkü bu kanun hükümleri gereği gibi uygulansaydı, işçiler yönetime gerçek anlamıyla katılabilselerdi, kârdan veya verim artışından, maliyet düşüşünden pay alma durumunda olsalardı, en küçük bir partizanlığın veya yolsuzluğun karşısına, daha başlangıçta işçiler dikilirdi. Partizanca atamaları ve işten atmaları önlerlerdi. Böyle eğilimler gördükleri vakit, idarenin karşısına geçebilir:</p>
				<p class="normal">"Siz, şu şu haksızlıkları, şu şu partizanlıkları yapmakla, şu şu yolsuzluklara göz yummakla, işletmenin kâr etmesini, verimin yükselmesini, maliyetin düşmesini önlüyorsunuz; o yüzden de bizim, kârdan, verim artışından, maliyet düşüşünden, hakkımız olan payları almamızı engelliyorsunuz" derlerdi...</p>
				<p class="normal">İşçilere bunu dedirtmemek içindir ki devlet işletmelerinde rahatlıkla partizanlık yapmaya ve partizanlarının yolsuzluğuna göz yummaya devam edebilmek istediği ve devlet eliyle fert zengin etme politikasını yürütmeye kararlı olduğu içindir ki Adalet Partisi iktidarı bu kanun hükümlerinin gereği gibi uygulanmasını önlemektedir.</p>
				<p class="normal2">İstikrarsız Yönetim</p>
				<p class="normal">İşletmecilikte başarılı ve güvenli çalışabilmenin temel şartlarından biri de yönetimde istikrardır. Oysa gene partizanlık yüzünden, Adalet Partisi iktidarı zamanında, devlet işletmelerinin üst kademelerinde sürekli değişiklikler yapılmaktadır. Birkaç örnek istenirse, Adalet Partisi'nin iktidarda bulunduğu üç yıllık süre içinde, Etibank'ın, Sümerbank'ın,, Türkiye Petrolleri Anonim Ortaklığı'nın, Devlet Demiryolları'nın genel müdürleri ikişer defa değiştirilmiştir. Bir genel müdür, daha işe intibak etme fırsatını bulamadan uzaklaştırılmaktadır.</p>
				<p class="normal">Cumhuriyet Halk Partisi iktidarı zamanında tâyin edilmiş birçok değerli işletmecileri tasfiye etmesini bir yana bırakıyorum. Adalet Partisi iktidarı kendi tayin ettiği yüksek kademelerdeki işletmecilerden birçoğunu bile bir yıldan, iki yıldan çok yerinde tutmamaktadır. Orta ve alt kademelerde değişiklikler bazen bundan da sık olmaktadır.</p>
				<p class="normal">O yüzden şimdi devlet işletmelerinde herkes güvensizlik, huzursuzluk içindedir.</p>
				<p class="normal">İktisadi Devlet Teşekkülleri'nde, Adalet Partisi'nin bu partizanca tutumu yüzündendir ki kanun, plân dinlemeyen, yolsuzluklara göz yuman, güven ve istikrar bırakmayan tutumu ve devlet eliyle fert zengin etme zihniyeti yüzündendir ki –daha önce de belirttiğimiz gibi– bu teşekküllerden birçoğu işletme açıkları vermekte ve yeni yatırımlar için kaynak yaratma gücünü yitirmektedir ve o yüzden de bütçeye yük olmaktadır, devlete yük olmaktadır, halka yük olmaktadır.</p>
				<p class="normal1">Devlet Kesiminde Neler Yapılmalı?</p>
				<p class="normal">İktisadi Devlet Teşekkülleri'ni bu durumdan kurtarabilmek için gelişmemize hız katıcı, ekonomimize güç ve yön verici bir duruma getirebilmek için neler yapılmalıdır?</p>
				<p class="normal">Bu amaçla alınabilecek tedbirler ikiye ayrılabilir:</p>
				<p class="normal">I. Teknik tedbirler;</p>
				<p class="normal">II. Düzen değişikliği tedbirleri...</p>
				<p class="normal">Teknik tedbirler kısaca şöyle özetlenebilir:</p>
				<p class="normal">1. Bazı kuruluşların öz sermayeleri arttırılmalı ve borç yükleri azaltılmalıdır. Bu ihtiyacı daha iyi gösterebilmek için şu örnek verilebilir: Şeker şirketinin borçları sermayesinin yirmi sekiz katına varmıştır.</p>
				<p class="normal">2. Kaçınılmaz sosyal zaruret olan durumlar dışında bu teşebbüslere, özel teşebbüsle eşit rekabet imkânını kaldıran yükler yüklenmemelidir. Örneğin, özel kara yolları ulaştırmacılığı ile Devlet Demiryolları İşletmesi'nin yükümlülükleri arasında, devlet sektörü aleyhindeki eşitsizlikler ortadan kaldırılmalıdır.</p>
				<p class="normal">3. Milli Prodüktivite Merkezi'nin, verim arttırıcı tedbirleri bulup uygulayabilmesi için önce kendisi verimli çalışma imkânına kavuşturulmalı ve bu merkezin çalışmalarından, bulgularından, İktisadi Devlet Teşekkülleri'nin daha yeterli bir şekilde yararlanmaları sağlanmalıdır.</p>
				<p class="normal">4. İktisadi Devlet Teşekkülleri'ne ait sınai tesislerin tam kapasiteyle çalışmaları sağlanmalıdır.</p>
				<p class="normal2">Düzen Değişikliği Tedbirleri</p>
				<p class="normal">Alınması gerekli düzen değişikliği tedbirleri de şöyle özetlenebilir:</p>
				<p class="normal">1. İktisadi Devlet Teşekkülleri'nin yönetimi, merkeziyetçilikten ve hükümetin baskı ve müdahalesinden kesin olarak kurtarılmalıdır. Bunun için bu teşekküllere, geniş özerklik ve plân ilke ve hedeflerinin sınırları içinde tam serbestlik verilmelidir.</p>
				<p class="normal">2. İktisadi Devlet Teşekkülleri'ne bu özerklik ve serbestlik verilirken, onların kendi aralarında daha uyumlu çalışabilmelerini, daha verimli işbirliği yapabilmelerini sağlayacak bir mekanizma kurulmalıdır.</p>
				<p class="normal">3. Her İktisadi Devlet Teşekkülü'nün ve bu teşekküllere bağlı her müessessenin iç yönetiminde sınai demokrasi ilkeleri en geniş ölçüde uygulanmalıdır. 440 Sayılı Kanun'un bunu öngören hükümleri genişletilmeli, bu teşekkül ve müesseselerde çalışan bütün işçiler ve işletmeciler, yönetime etkili biçim ve ölçüde katılmalıdırlar. Kârdan, kendi gayret ve buluşlarıyla sağlanacak verim artışından ve maliyet düşüşünden yararlandırılmalıdırlar.</p>
				<p class="normal">4. Edinilmiş haklar bir ölçüde korunmakla beraber, devletin, karma teşebbüsler kurmasına son verilmelidir.</p>
				<p class="normal">5. İktisadi Devlet Teşekkülleri, kendi ihtiyaçlarının sağlanmasında olsun, mallarının iç ve dış pazarlanmasında olsun, büyük aracılarla işbirliği yapma durumundan mümkün olduğu kadar kurtarılmalıdırlar.</p>
				<p class="normal2">Düzen Değişikliğiyle Sağlanacak Sonuçlar</p>
				<p class="normal">Bu düzen değişikliği tedbirleri alınmakla, devletçiliğimiz bir devlet kapitalizmi durumundan kurtulmuş, demokratik bir devletçilik haline gelmiş olacaktır.</p>
				<p class="normal">İktisadi Devlet Teşekküllerimiz ellerini kollarını bağlayan, verimli çalışmalarını engelleyen, günlük siyasi baskılardan kurtulmuş olacaklardır.</p>
				<p class="normal">Partizanlıktan kurtulmuş olacaklardır.</p>
				<p class="normal">Devlet eliyle fert zengin etme oyunlarının kurbanı olmaktan kurtulmuş olacaklardır.</p>
				<p class="normal">Gene bu düzen değişikliği yapılmakla, İktisadi Devlet Teşekkülleri'nin işçisinden, yöneticisine kadar bütün personeli, o teşekkülleri, o teşekküllere bağlı bütün müesseseleri, bütün işletmeleri, kendi öz malları gibi görecek, onların verimini, kazancını, yatırım gücünü arttırmaya, maliyetini düşürmeye, daha büyük bir heves ve azimle çalışacaklardır.</p>
				<p class="normal">Nihayet bu düzen değişikliği yapılmakla, siyasal demokrasimizi, devlet sektöründe, sınai demokrasiyle de tamamlanarak çok daha güçlenmiş olacaktır. Demokratik yaşama düzeni, işçilerin, devlet sektöründe çalışanları, günlük yaşantılarına kadar girmiş olacaktır. Demokrasi, bir haklar rejimi olduğu kadar, bir sorumluluklar rejimidir de... Bu düzen değişikliğiyle, devlet sektöründe çalışan herkes, elde ettiği haklar oranında sorumluluk da yüklenmiş olacaktır.</p>
				<p class="normal">Gene bu düzen değişikliğiyle, Türkiye'de devletçilik, bazı partizan politikacıların günahları yüzünden üstüne vurulan haksız damgadan, "devlet işletmeciliği kötü işletmeciliktir" damgasından da kurtulmuş olacaktır.</p>
				<p class="normal2">Devlet İşletmeleri Milletin Malıdır</p>
				<p class="normal">Partisinin mülkiyet hakkını yaygınlaştırmak istediğini söyleyen Maliye Bakanı, mecliste, "mülkiyeti yaygınlaştırma" tedbirlerinden biri olarak İktisadi Devlet Teşekkülleri hisselerinin tasarruf bonoları karşılığında kişilere devredileceğini açıkladı.</p>
				<p class="normal">Hükümet, muhtemelen, tasarruf bonolarının karşılığını ödeme yükümünden kurtulmak için bu sözde halkçı tedbire başvurmak istiyor olsa gerektir. Oysa bu durumda, şimdiye kadar tasarruf bonolarının olduğu gibi hisseler de gene belirli ellerde toplanacaktır.</p>
				<p class="normal">Kaldı ki böyle bir tedbir, mülkiyet hakkını yaygınlaştıran değil, daraltan bir tedbir olur. Çünkü bugün, İktisadi Devlet Teşekkülleri'nin sahibi bütün millettir... 33 milyon vatandaştır. Bu tedbirle, İktisadi Devlet Teşekkülleri'nin mülkiyeti, milletten alınıp bir avuç insana verilmiş olacaktır.</p>
				<p class="normal">Biz, milletin malının kimseye devrine razı değiliz.</p>
				<p class="normal">Kaldı ki toprakta mülkiyet düzenini değiştirmedikçe "mülkiyeti yaygınlaştırma" iddiaları havada kalmaya mahkûmdur.</p>
				<p class="normal1">Özel Sektörde Düzen Değişikliği</p>
				<p class="normal">Devletçilik Türkiye'de gerçek bir ihtiyacı karşılamakla beraber, devlet kesiminin ekonomimiz üzerinde aşırı güç kazanması, bazı siyasal sakıncalar doğurabilir.</p>
				<p class="normal">Demokrasiyi yaşatabilmek için devlete de özel servete de aşırı güç kazandırmamak, halkın güçlenmesini sağlamak gerekir.</p>
				<p class="normal1">Halka Yönelmiş Özel Girişim</p>
				<p class="normal">Bu amaçla, daha önce de gerekliliğine ve yararlılığına değindiğim gibi bir halk sektörü yaratılmalıdır.</p>
				<p class="normal">Dar gelirli, orta halli veya ücretli halkın tasarruflarıyla meydana gelecek bu halk sektörü, sosyalleşmiş bir özel girişim olacaktır.</p>
				<p class="normal">Bugünkü özel girişimimizin yapmadığı, yapamadığı; ama ekonomimizin muhtaç bulunduğu büyük yatırımlar, devlet eliyle olduğu gibi halk sektörü eliyle de yapılabilecektir.</p>
				<p class="normal">Öylelikle, devlet sektörünün tehlikeli ölçüde büyümesi de önlenmiş olacaktır.</p>
				<p class="normal">chp ve Özel Girişim</p>
				<p class="normal">Bunu isteyen, bunu özleyen chp, görülüyor ki bazılarının iddia ettikleri gibi özel girişim düşmanı olmak şöyle dursun, tersine, özel girişimi yaygınlaştırmak, halklaştırmak ve o yoldan güçlendirmek istemektedir.</p>
				<p class="normal">chp, ancak halk sırtından özel girişimciliğin karşısındadır; devlet kasasından özel girişimciliğin karşısındadır; tekelci veya zümreci özel girişimciliğin karşısındadır ve memleket ekonomisine hiçbir şey katmayan, "milli iktisadın gereklerine ve sosyal amaçlara uygun" yürümeyen,<sup class="calibre3"><a href="duzen_split_038.html#footnote-100-6" id="footnote-100-6-backlink" name="footnote-100-6-backlink">[6]</a></sup> yani Anayasaya uygun işlemeyen özel girişimin karşısındadır.</p>
				<p class="normal2">Özel Sektör ve Plân Disiplini</p>
				<p class="normal">Öte yandan; gerek halk sektörü olarak gerek kişisel girişim olarak özel sektörü, plân disiplini içine sokacak etkin tedbirler alınması gereklidir.</p>
				<p class="normal">Şimdiye kadar, Başbakan Sayın Süleyman Demirel, öğüt ve rica ile Sanayi Bakanı Sayın Mehmet Turgut da herhangi bir hukuki dayanağı olmadığı için yapmacık ve etkisiz kalan bazı zorlama teşebbüsleriyle, özel sektöre yön vermeye uğraşmışlardır.</p>
				<p class="normal">Bu gibi yöntemlerden hiçbir sonuç alınamayacağını, alınamadığını ise bütçe gerekçesinde özel sektörle ilgili olarak yer alan itiraflar ve ithamlar açıkça göstermektedir.</p>
				<p class="normal">Kapitalizmin bayraktarlığını yapan Birleşik Amerika'da bir devlet başkanının, özel sektöre memleket çıkarlarının gerektirdiği biçimde yön verebilmek için ne kadar sert ve etkin tedbirler alabildiği, son aylarda Başkan Johnson'un açıkladığı ve uygulamaya başladığı kararlarla görülmüştür.</p>
				<p class="normal">Bizde de özel sektörü disiplin altına almak için özel teşebbüsleri memleket yararına işler duruma getirmek için fazla değil, kapitalist Amerika'da, Fransa'da, Batı Almanya'da uygulananlar kadar etkin tedbirler alınması, büyük başarı sayılacaktır.</p>
				<p class="normal">Şimdiye kadar özel girişim için yalnız özendirici bazı tedbirler düşünülmüş, fakat bunların yetersizliği -bütçe gerekçesinde de itiraf edildiği gibi- görülmüştür.</p>
				<p class="normal">Bunların yanı sıra, daha etkin bazı tedbirler de almak şarttır.</p>
				<p class="normal">Hele, verimsiz, yararsız alanlardan, vurgun yollarından kolay servet yapma imkânı mutlaka kapanmalı; bu imkânı kapayacak düzen değişiklikleri mutlaka yapılmalıdır.</p>
		
		</body>
</html>