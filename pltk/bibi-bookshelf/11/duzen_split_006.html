<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_8">1<br class="chapter"/>Ne Söz Verildi?<br class="chapter"/>Ne Yapıldı?</h2>
				<p class="normal">Başbakan Sayın Süleyman Demirel, 9 Şubat 1968 Cuma günü, senatoda bütçe görüşmelerinin son konuşmasını yaparken, sözlerinin başlarında şöyle dedi:</p>
				<p class="normal">"Her siyasi teşekkül taahhüt ettiği programlarına bağlıdır. Bu programlar seçim beyannamesi, parti programları ile başlar, hükümet programı ile bağlanır. Bu, prensipler manzumesidir. Bu prensipler içerisinde icraat yapıldığı müddetçe, ‘niçin bu program ve beyanname dışındaki hususları yerine getirmiyorsunuz' gibi tenkitleri makûl karşılamaya imkân yoktur."</p>
				<p class="normal">1968 Bütçesi'ne ilkin, Sayın Başbakan'ın ortaya koyduğu bu kural açısından bakmak yerinde olacaktır.</p>
				<p class="normal">Adalet Partisi Hükümeti'nin bugüne kadar izlediği tutum ve 1968 Bütçesi, Adalet Partisi'nin seçim bildirgesindeki, parti programındaki, hükümet programındaki bazı ilkelerle ne kadar bağdaşıktır?.. Bir başka deyişle, Adalet Partisi iktidarı, kendi içinde ne kadar tutarlıdır, ne kadar çelişkendir?..</p>
				<p class="normal">Adalet Partisi'ni yalnız bu belgeler değil, kendi iktidarı sırasında hazırlattığı İkinci Beş Yıllık Kalkınma Plânı ve plânın ilk uygulama yılına ait program da, 1968 Programı da aynı ölçüde bağladığına göre, 1968 Bütçesi, bu belgelere ne kadar uygundur ve değildir?</p>
				<p class="normal">Önce bu hususlar üzerine eğilmek, sonra 1968 Bütçesi'nin ne ölçüde gerçekçi olduğunu veya olmadığını, Türk ekonomisinin ve toplumunun bugün içinde bulunduğu ortama uyup uymadığını, daha sonra da Adalet Partisi iktidarının ve bütçesinin, Türkiye sorunlarına doğru teşhisler koyup koymadığını, doğru ve tutarlı çözüm yolları getirip getirmediğini araştırmak isterim.</p>
				<p class="normal">Bunları yaparken, aynı zamanda Adalet Partisi iktidarının bütçe politikasını ve genel tutumunu, Cumhuriyet Halk Partisi açısından eleştirmek de şüphesiz ödevimiz olacaktır.</p>
				<p class="normal">Ayrıca, ortanın solunda yer almış Cumhuriyet Halk Partisi'nin, bugünkü düzenden şikâyetlerini ve nasıl bir düzen değişikliği istediğini de bir kez daha açıklamak fırsatını bulmuş olacağım. Buna kendimizi mecbur sayıyoruz. Çünkü başta Sayın Başbakan olmak üzere Adalet Partisi'nin hemen bütün sorumluları, bir yıldır bizi bu konuda açıklığa çağırıyorlar.</p>
				<p class="normal">Biz yeteri kadar açık olduğumuz, açık konuştuğumuz kanısındayız. Fakat kendileri söylediklerimizi ya anlamıyorlar ya da anlamaz görünüyorlar. Onun için bu konudaki görüşlerimizi daha ayrıntılı olarak anlatmaya çalışmakta fayda vardır.</p>
				<p class="normal">Gerçi Sayın Başbakan, gene senato konuşmasında:</p>
				<p class="normal">"Ortanın solunu ve düzen değişikliğini köylüye anlatabildiğinizi iddia ediyorsunuz. Bana anlatabileceğinizi zannetmiyorum" demiştir.</p>
				<p class="normal">Biz de zannetmiyoruz. Ama bir kez daha deneyeceğiz. Gerekirse, başka vesilelerle de anlatmaya devam edeceğiz. Bütün ülkede bunu anlamayan, yalnız Sayın Başbakan'la yakın arkadaşları kalıncaya kadar anlatacağız.</p>
				<p class="ortayazi">*</p>
				<p class="normal">Şimdi, bu girişle çizdiğim çerçeve içinde, esasa geçiyorum.</p>
				<p class="normal">Kısa bir hatırlama, vaktiyle Adalet Partisi'nin Türk halkına ne kadar yersiz ve tutarsız vaatlerde bulunmuş olduğunu ortaya çıkaracaktır.</p>
				<p class="normal">Bu hatırlatmayı yaparken, Adalet Partisi'nin "her şoföre bir vasıta" gibi fantazi niteliğindeki, ciddiyetten uzak vaatlerine önem vermeyeceğiz. Gerçi Sayın Başbakan, 1965 seçimlerinden önce partisinin resmen yaptığı bu vaadi, son basın konferansında da tekrarlayacak kadar, "Şoför vatandaşlarımızın birer vasıta sahibi olmasının imkânlarını araştırmaktayız" diyecek kadar, ciddiye alır görünmektir. Ama bu vaat ilk yapıldığından beri kamyon fiyatlarının iki misli artmış olduğu ve şoförler için yeni bir vergi yükünün getirilmek üzere bulunduğu göz önünde tutulursa, artık en iyimser bir şoför vatandaşın bile, bu sözü ciddiye aldığı herhalde düşünülemez.<sup class="calibre3"><a href="duzen_split_033.html#footnote-100-1" id="footnote-100-1-backlink" name="footnote-100-1-backlink">[1]</a></sup></p>
				<p class="normal">Biz, daha ciddi bazı konularda birkaç hatırlatma yapmakla yetineceğiz.</p>
				<p class="normal1">Doğru Teşhis Yanlış Tedavi</p>
				<p class="normal">Adalet Partisi muhalefette iken, hatta iktidara geldikten sonra da uzunca bir süre, Türkiye'nin temel sorunlarına doğru teşhisler koyamamıştı. Ülkemizin gelişmesini, sıhhatli bir toplum düzenine kavuşmasını, halkımızın çoğunluğunun yoksulluktan ve sömürülmekten kurtulmasını engelleyen köklü nedenlerin, dar boğazların, düzen bozukluklarının neler olduğunu kavrayamamıştı.</p>
				<p class="normal">Ancak, iktidara geldikten bir süre sonra Adalet Partisi, Türkiye'nin gerçeklerini öğrenmeye, daha doğrusu bu gerçekleri kabul etme zorunluğunu duymaya başlamıştır.</p>
				<p class="normal">Fakat yeni yeni öğrenip kavramaya başladığı bu sorunlara, bu engellere tutarlı ve geçerli çözümler getirmek cesaretini hâlâ gösterememektedir.</p>
				<p class="normal">İkinci Beş Yıllık Plân, resmi bir belge olarak bu durumu açıkça ortaya koymaktadır.</p>
				<p class="normal">Adalet Partisi iktidarı, bu belge ile –herhalde bir ölçüde plânlama uzmanlarının da etkisiyle– Türkiye'nin temel sorunlarını geniş ölçüde idrak etmiş; ekonomik ve sosyal alandaki düzen bozukluklarını, kısmen de olsa görmüş ve itiraf etmiştir.</p>
				<p class="normal">Fakat ne çare ki Adalet Partisi'nin statükocu yapısı ve tutucu karakteri, plânda az çok doğru olarak konan birçok teşhislere, doğru ve cesur, geçerli ve tutarlı tedavi ve çözüm yolları getirmesini imkânsız kılmıştır.</p>
				<p class="normal">O yüzden de Adalet Partisi iktidarı, bir hastalığa zatürree teşhisi koyup zatürreeyi sadece Aspirin'le tedaviye kalkışmak gibi; ameliyat gerektiği sonucuna varıp hastayı narkozla bayıltmak ve o halde bırakmak gibi, tansiyon düşüklüğü tespit edip tansiyonu daha da düşürücü ilâçlar vermek gibi davranışlara sürüklenmiştir.</p>
				<p class="normal">Bu benzetişlerimizde hiçbir mübalâğa olmadığını göstermek için kısaca, birkaç örnek vermek isterim.</p>
				<p class="normal">İkinci Beş Yıllık Plân, gelir dağılımındaki adaletsizliği belirtmekte; ona rağmen Adalet Partisi iktidarı, bu adaletsizliği daha da arttırıcı bir yol izlemektedir. Çünkü köylülerimizin büyük bir çoğunluğunun geçim seviyesi düşmekte; memurlara işçilere verilen zamları, fiyatlara yapılan zamlar fazlasıyla silip götürmüş bulunmaktadır.</p>
				<p class="normal">Bölgelerarası dengesizlik kabul edilmekte; en az gelişmiş bölgemiz olan Doğu'ya özel sektörün yatırım yapmadığı doğrulanmakta; buna rağmen, devlet bütçesinden doğuya ayrılabilecek geniş kaynaklar, Uygulama Kanunu ile özel teşebbüse verilmektedir.</p>
				<p class="normal">Vergi düzenindeki adaletsizlik belirtilmekte, fakat bu adaletsizliği giderici herhangi bir köklü reforma yanaşılmamaktadır. Hatta en adaletsiz vergi türü olan dolaylı vergilerin, İkinci Beş Yıllık Plân döneminde daha da arttırılması öngörülmektedir.</p>
				<p class="normal">Toprak dağılımındaki ve tarımsal gelir dağılımındaki adaletsizlik ve dengesizlik ve bunların tarımsal üretim üzerindeki olumsuz etkileri; plânda da plânın dayandığı resmi raporlarda da açıkça belirtilmekte; fakat bu dengesizliği ve adaletsizliği düzeltici tedbirler reddedilmektedir.</p>
				<p class="normal">Dış ticaret düzenindeki aksaklıklar belirtilmekte, ama çaresi gösterilmemektedir.</p>
				<p class="normal">Dış yardıma bağlılıktan kurtulmanın, yalnız sıhhatli bir gelişme için değil, ulusal bağımsızlığımızı güçlendirmek ve güvence altına almak için de gerekli olduğu ifade edilmekte, ama dış yardıma bağlılık süresinin uzatılacağı açıklanmaktadır. Oysa dış yardım imkânlarının da özellikle Amerika'nın son kararları üzerine, gitgide daraldığı ortadadır.</p>
				<p class="normal">Bankacılığın ve kredi düzeninin aksaklığı ve adaletsizliği, plânda ve Devlet Plânlama Teşkilâtı'nın resmi belgelerinde açıkça ve bütün acılığıyla belirtilmekte, tefeciliğin yaygınlığı, hatta Merkez Bankası ve Ziraat Bankası tarafından da desteklendiği itiraf edilmekte, ama bu durumu düzeltici tedbirler de getirilmemektedir.</p>
				<p class="normal">Özel kesimin başıboşluğu, ekonomik gelişmemize gereken katkıda bulunmadığı, plân amaçlarına ulaşılmasını engellediği belirtilmektedir. Fakat bunun da tedbirleri gösterilmemektedir.</p>
				<p class="normal">Aracılığın sosyal ve ekonomik sakıncaları kabul edilmekte, fakat aracılığı azaltıcı tedbirlerden kaçınılmaktadır.</p>
				<p class="normal">Türkiye'de devletçiliğin ne gibi zaruretlerden doğduğu belirtilmekte, ama devletçiliğin aleyhinde vaziyet almaya devam edilmektedir.</p>
				<p class="normal">Plânda, geleneksel toplum düzeninden süratle çıkmamız gerektiği, geleneksel toplumun hayat tarzından, alışkanlıklarından, tutuculuğundan, hatta değer ölçülerinden bir an önce kurtulmamızın şart olduğu ileri sürülmektedir. Ama sonradan gene partisinin tutuculuğunu hatırlamış olacak ki Sayın Başbakan, son konuşmalarıyla, gelenekçiliğin, geleneksel değer ölçülerine bağlılığın erdemleri üzerinde yeniden durmaya başlamıştır.</p>
				<p class="normal">Sosyal ve ekonomik yapıda köklü değişikliklere, bunlarla bağlantılı olarak bazı kurumsal değişiklik ve iyileştirmelere kesin ihtiyaç olduğu belirtilmekte, fakat bunların nasıl gerçekleştirileceği gösterilmemektedir. Bunları gerçekleştirmenin temel koşulu olan düzen değişiklikleri ise Adalet Partisi tarafından, kesin olarak reddedilmektedir.</p>
				<p class="normal">Eğitimin, özellikle teknik eğitimin, kalkınma yönünden, plân amaçlarına ulaşma yönünden önemi üzerinde durulmakta, fakat uygulamada ve bütçede, teknik eğitimden çok din eğitimine ağırlık verilmektedir.</p>
				<p class="normal1">Tutarsızlığın Tevili</p>
				<p class="normal">Bu gibi çelişme ve tutarsızlıkları belirtirken, hemen ekleyelim ki 1968 Bütçe Tasarısı ve bu tasarının temelini teşkil etmesi gereken 1968 Yıllık Programı, gelir ve harcama hedefleri bakımından ve başka bazı bakımlardan birbirinden ne kadar farklı olursa olsun, esas karakterleri bakımından Adalet Partisi'nin tutucu felsefesine ve İkinci Beş Yıllık Plân'ın statükocu yapısına son derecede uygun düşmektedir.</p>
				<p class="normal">Esas karakterdeki ve temel felsefedeki bu uygunluk dışında, programla bütçe arasında, hedefler bakımından yer alan şaşırtıcı farklılıklara, Sayın Başbakan, son senato konuşması ile daha da şaşırtıcı bir izah yolu aramaktadır.</p>
				<p class="normal">Farkların rakamlarla belirtilmesi karşısında, gerçeği inkâr edemeyecek duruma düşen Sayın Başbakan, "Bütçe ile Program arasında anlayış farkı vardır" diyerek açık bir itirafta bulunmakta ve şu garip tevili yapmaktadır:</p>
				<p class="normal">"Şayet Bütçe'deki bir rakamla, Program'daki bir rakam aynı değilse, bu, iki doküman arasındaki tutarsızlıktan dolayı değil, iki dokümanda gösterilmiş rakamların farklı şeyleri irae etmesindendir. Bu rakam farklarını bütçe ile program arasında bir çelişme olarak almamanızı rica ederim. Biz çelişme ile huzurunuza gelmeyiz. Bu kadar basit bir hatayı işlemeyiz."</p>
				<p class="normal">Böyle demektedir Sayın Başbakan...</p>
				<p class="normal">Birbirinin hemen ardı sıra, aynı Bakanlar Kurulu'nun imzalarıyla yayımlanan iki dokümanda, aynı hedefler için ayrı ayrı rakamlar verilecek ve bu, bir tutarsızlık, bir çelişme olmayacak!.. Sayın Başbakan'ın bu iddiasını kabul edebilecek, hatta anlayabilecek bir tek sağduyulu insan tasavvur edemiyorum.</p>
				<p class="normal">Kaldı ki Bütçe Gerekçesi'nin "Giriş"inde de 1968 Mali Yılı Genel ve Katma Bütçe Kanun tasarılarından, "İkinci Beş Yıllık Kalkınma Plânı'nın ve 1968 Programı'nın esas ve hedeflerine uygun olan bu bütçeler" diye söz edilmektedir.<sup class="calibre3"><a href="duzen_split_034.html#footnote-100-2" id="footnote-100-2-backlink" name="footnote-100-2-backlink">[2]</a></sup></p>
				<p class="normal">Öyle olması da gerekirdi çünkü herkes bilir ki plânlı kalkınma ilkesini benimseyen bir ülkede, yıllık bütçeler, yıllık programların uygulama aracıdır.</p>
				<p class="normal">Bütçe tasarılarının dayandığı mali ve iktisadi politikanın, statükocu ve tutucu yönü ile Adalet Partisi felsefesine uygunluğunu kısaca belirttikten sonra Adalet Partisi'nin eski sözleriyle şimdiki tutumu arasındaki çelişmelere birkaç örnek vermek isterim.</p>
				<p class="normal1">Pahalı Devlet Yönetimi</p>
				<p class="normal">"Pahalı devlet yönetimi," Adalet Partisi'nin muhalefette iken en çok üzerinde durduğu ve istismar ettiği konulardan biri idi. 1965 Seçim Bildirgesi'nde ve Hükümet Programı'nda da bu konuya yer verilmişti. Sayın Demirel, Hükümet Programı'nda aynen şöyle diyordu:</p>
				<p class="normal">"Yıldan yıla, kamu harcamalarının hem hacim hem de milli gelire nispetle yüzdesinin artmasını önlemek, yüksek masraflı bir bütçe politikasına son vermek azmindeyiz."</p>
				<p class="normal">Fakat o günden bu yana, böyle bir azmin en küçük belirtisi görülmediği gibi bu azimden bir daha söz de edilmemiştir.</p>
				<p class="normal">Hatta böyle bir azmin sözünü etmek şöyle dursun, Sayın Başbakan, son senato konuşmasında, masrafçı bütçenin savunmasını yapmış, "Bu bütçe kâfi derece masrafçı bir bütçe değildir" demiştir. "Cari masraflardan istediğiniz kadar kısmanın imkânı elinizde yok. Mümkün değil" demiştir. Aczini itiraf etmiştir.</p>
				<p class="normal">Mümkün değildi de koalisyonla iktidara gelip devlet işlerinin nasıl yürüdüğünü yakından görmek fırsatını elde ettikten sonra bile, niçin 1965 seçimlerine kadar masrafçı bütçe aleyhtarlığına, pahalı devlet edebiyatına o kadar geniş yer vermişlerdir?..</p>
				<p class="normal">Vaktiyle bu edebiyatı yapan Adalet Partisi'nin kendi iktidarında, devlet mekanizması eskisinden çok daha pahalı çalışmaya başlamış; cari harcamalar büyük ölçüde yükseltilmiş; devlet parası sorumsuzca harcanmaya; törenler için milyonlar sarf edilmeye; devlete pahalıya mal olan yolsuzluklara göz yumulmaya; partizanlık yüzünden, özellikle devlet işletmelerinin kaynakları büyük ölçüde israf edilmeye başlamıştır. Birtakım kısır devlet harcamaları arttırılmış; geniş halk topluluklarına götürülen kamu hizmetlerinde hiçbir önemli artış olmaksızın, Sayın Demirel'in deyişiyle, "devlet harcamalarının hem hacmi, hem milli gelire nispetle yüzdesi arttırılmıştır."</p>
				<p class="normal">Böylece, Adalet Partisi iktidarının, milli ekonomi üzerindeki yükü ve sözünde durmayışının maliyeti, en kötümserlerin bile tahminlerini aşmıştır.</p>
				<p class="normal">Demirel Hükümetleri'nce hazırlanan bütçelerin ne kadar israfçı olduğunu anlamak için her bütçede, bir önceki yıla göre bir milyarın üstünde cari masraf artışı yapıldığını; bu artışların, 1966 Bütçesi'nde yüzde 13, 1967 Bütçesi'nde yüzde 13.6, 1968 Bütçesi'nde de yüzde 10.1 gibi çok yüksek oranlara ulaştığını ve üç yılda 3 milyar 500 milyon lirayı bulduğunu göz önünde tutmak yeter sanırım.</p>
				<p class="normal">Böylesine masrafçı bir devlet yönetimi ve bütçe politikası, plân hedeflerine de kalkınmanın gerekli kıldığı sermaye birikimine de Sayın Demirel'in ve partisinin, hükümet programındaki ve eski sözlerindeki iddialarına da taban tabana zıttır.</p>
				<p class="normal1">Devlet Kapitalizmi</p>
				<p class="normal">Adalet Partisi'nin muhalefette iken ve iktidara yeni geldiği sıralarda önemle üzerinde durduğu bir başka konu da özel teşebbüsçülük-devletçilik konusu idi. Bütün siyasal belgelerde ve resmi demeçlerde Adalet Partisi, aşırı özel sektörcü, liberal bir ekonomik görüşü savunurdu. Devletçiliğin kesin sınırını çizeceğini ve karma ekonomiyi zamanla liberal kapitalist bir ekonomi düzenine dönüştüreceğini söylerdi.</p>
				<p class="normal">Sayın Demirel, 1965 Seçim Kampanyası'nda, bu konuda bakınız ne diyordu:</p>
				<p class="normal">"Devletin hiçbir zaman, ferdin teşebbüs ve sermaye gücü ile yapabileceği işlere girmesine taraftar değiliz."</p>
				<p class="normal">Oysa Adalet Partisi iktidara geldiğinden bu yana, devletin yaptığı yatırımların, girdiği işlerin en az yüzde 80'i, nazari olarak ferdin, teşebbüs ve sermaye gücü ile yapılabilecek işlerdir.</p>
				<p class="normal">Biz, elbette bundan şikâyetçi değiliz. Ama Adalet Partisi'nin temel felsefesinin memleket gerçeklerine aykırılığını göstermesi bakımından bunun üzerinde duruyoruz. Nitekim Adalet Partisi iktidarı da eski söz ve iddialarını unutarak memleket gerçeklerine bir ölçüde boyun eğmek zorunda kalmıştır.</p>
				<p class="normal">Türkiye'de fertlerin, kendi teşebbüs ve sermaye güçleriyle yapabilecekleri birçok yatırımları devlete bırakmalarının başlıca nedeni, bugünkü düzende, o verimli ve yararlı yatırımları yapmaksızın, havadan, sudan, daha doğrusu halkın ve devletin sırtından, çok daha kolay ve çok daha büyük kârlar sağlamalarının mümkün oluşudur.</p>
				<p class="normal">1965'ten bu yana, devlet yatırımlarının hem mutlak seviyesi hem de nispi önemi hızla artmıştır. Özel teşebbüsle devletin ekonomik faaliyet alanları arasında –evvelce Adalet Partisi tarafından ve Sayın Demirel tarafından iddia edildiği gibi– "kesin sınırlar çizmek" şöyle dursun, günlük ve keyfi kararların etkisi altında, özel kesimdeki iş hayatı, daha büyük bir huzursuzluğa ve kararsızlığa, düzen bozukluğunun artması karşısında da daha çok sorumsuzluğa sürüklenmiştir.</p>
				<p class="normal">Fakat Adalet Partisi'nin fiilen devletçi tutumuna bakıp da onun halktan yana bir iktidar olduğu, öyle bir iktidar haline geldiği sanılmamalıdır. Adalet Partisi iktidarının elinde, devletçilik, bir kısım besleme özel teşebbüsün ve halkı sömürenlerin yararına işleyen bir devlet kapitalizmidir. Bir partizanlık ve siyasal rüşvet aracıdır.</p>
				<p class="normal1">Dış Ticarette Düzensizlik</p>
				<p class="normal">Hükümet programında Sayın Demirel'in önemle üzerinde durduğu bir başka nokta da dış ticaret rejimi idi. Bu konuda açıkça verilen söz şu idi:</p>
				<p class="normal">"Döviz kontrolleri tedricen azaltılacak ve Türkiye serbest bir iktisat düzeninin kamçılayıcı dinamik şartları içinde çalışmaya başlayacaktır."</p>
				<p class="normal">Arada geçen iki buçuk yılda bu söz de unutuldu. Tam tersi yönde bir uygulama başladı. O kadar ki 1967'de, "libere ithalât"ın ilgili bakanlıkların iznine bağlanması gibi görülmemiş yeni buluşlar ortaya çıktı. "Serbest iktisat düzeninin kamçılayıcı dinamik şartları" yerine, ithalâtta ve montajcılıkta artan düzensizliklerle, pahalı ve verimsiz işleyen usûllerle karşılaşıldı.</p>
				<p class="normal1">AP ve Plânlama</p>
				<p class="normal">Muhalefetteki Adalet Partisi'nin önemli şikâyet konularından biri de plânlama idi. Adalet Partisi, Devlet Plânlama Teşkilâtı'nın ve plânlı kalkınma ilkesinin karşısında yer almıştı. Plâncıları Marksistlik ile itham etmişti.</p>
				<p class="normal">İktidara geldikten sonra da bir süre, Adalet Partisi, plânlama karşısında bu davranışını devam ettirdi. Sayın Başbakan, 1965-66 yılları boyunca, Devlet Plânlama Teşkilâtı'nı bir yana itti. Bu teşkilâtı ve bu teşkilâtın üyelerini küçük düşürmek, önemsizleştirmek için elinden geleni yaptı. Aylarca Devlet Plânlama Teşkilâtı'na uğramadığı gibi Yüksek Plânlama Kurulu'nu da uzun süre toplamadı. Daire başkanlarının verdikleri önemli raporları okumadı. Plânlı dönemde devletin en hayati mevkilerinden biri olan Devlet Plânlama Teşkilâtı Müsteşarlığı'na, uzun zaman bir atama yapmadı.</p>
				<p class="normal">Plânlamayı bilinçli ve inançlı olarak benimseyen her ülkede, Plânlama Teşkilâtı yöneticilerinin özel bir durumu olduğu halde, Sayın Demirel, onları emir kulu durumunda basit birer memur olarak gördü ve gösterdi. Teşkilâtı içinden yıkmak ve halkın gözünden düşürmek için elinden geleni yaptı.</p>
				<p class="normal">1967'den itibaren ise Sayın Demirel'in Devlet Plânlama Teşkilâtı'na karşı davranışı birden bire değişti. Başına bir eski yakın arkadaşını getirdi. Öylelikle, plânlamanın dizginlerini sıkı sıkıya kendi eline almak istedi.</p>
				<p class="normal">Üstelik "Yetki Kanunu" veya "Uygulama Kanunu" diye bilinen kanunla da Devlet Plânlama Teşkilâtı'na aşırı yetkiler vermek, bu teşkilâtı bütün icracı dairelerin üstünde icra yetkileriyle donatmak yoluna girdi.</p>
				<p class="normal">Bu yeni tutumun sonucu olarak da Devlet Plânlama Teşkilâtı, bir merkeziyetçi plânlama örgütü durumuna getirildi. Öyle ki bugün Türkiye'de Devlet Plânlama Teşkilâtı'na tanınmış olanlar ölçüsünde yetkilerin ve bu teşkilât için benimsenen ölçüde icracılığın ve bir anlamda merkeziyetçiliğin, artık birçok komünist ülkelerin plânlama teşkilâtlarında bile görülemeyeceği rahatlıkla söylenebilir.</p>
				<p class="normal1">Plân Kimlere "Sevimli?"</p>
				<p class="normal">Fakat Sayın Demirel'in plânlama ile ilgili bu yeni tutumu da yanlış değerlendirilmemelidir. Demirel Hükümeti'nin, birdenbire ciddi bir plânlama gereğini idrak ettiği için bu yolda olumlu bir evrim gösterdiği için böyle bir tutum değişikliği yaptığı sanılmamalıdır.</p>
				<p class="normal">Devlet Plânlama Teşkilâtı'na şimdi verilen aşırı merkeziyetçi ve icracı karakterle, ne çok muhtaç bulunduğumuz gerçek bir plân disiplini sağlamak ne de Anayasa ve Plân gereği olduğu halde şimdiye kadar yapılmayan veya yapılamayan toprak reformunu, vergi reformunu, personel reformunu yapmak veya özel sektörü plân amaçlarına daha uygun çalışır duruma sokmak düşünülmüştür.</p>
				<p class="normal">Devlet Plânlama Teşkilâtı'na şimdi verilen aşırı merkeziyetçi ve icracı karakterle güdülen amaç, sadece yoksul halktan alınan vergilerden, dar gelirli ücretlilerin emeklilik fonlarından toplanan paralarla, bir kısım özel teşebbüsü "besleme" metotlarıyla, devlet ve halk sırtından daha bol ve kolay kazanç imkânlarına kavuşturmak ve hükümetin elindeki partizanlık, baskı ve siyasal rüşvet imkânlarını arttırmaktır.</p>
				<p class="normal">1950-60 arasında olduğu gibi zorlama ve besleme karma teşebbüsler kurarak karma ekonomimizi karma karışık hale getirmek ve devlet sırtından fert zengin etmek imkânları yeniden canlandırılmak, her gelen yabancı sermaye müracaatına, ince eleyip sık dokumaksızın yeşil ışık yakıp kolaylık göstermek hevesleri de bu aşırı yetki artırımında rol oynamıştır.</p>
				<p class="normal">Devlet Plânlama Teşkilâtı'ndan bir yetkilinin Dördüncü Sanayi Kongresi'nde yaptığı açıklamaya göre, 1967'nin ilk sekiz ayında Yabancı Sermaye Komitesi 150 milyon liralık giriş izni verdiği halde, yetki Devlet Plânlama Teşkilâtı'na geçtikten sonra dört ayda, bunun iki katına, 302 milyon liralık yabancı sermayeye giriş izni verilmiştir.</p>
				<p class="normal">Bu kadar âni olarak yabancı yatırımcıların iyi niyetleri artmış, projeleri iyileşmiş, aşırı tatlı kâr hevesleri azalmış olamayacağına göre Devlet Plânlama Teşkilâtı'nda kurulan yeni komitenin gösterdiği bu cömertlik, olsa olsa, Adalet Partisi felsefesini tam benimsemiş bir komite olmasıyla ve aralarında hiçbir iktisatçı bulunmamasıyla izah edilebilir.</p>
				<p class="normal">Oysa memleket yararı açısından büyük bir titizlikle elenmeyen yabancı sermayenin, milli ekonomimize kattığından çok daha fazlasını memleketten alıp götürdüğünü, ileride örnek ve tanıtlarıyla göstereceğim.</p>
				<p class="normal">Bir ara "sevimli plân" temasını işleyen Adalet Partisi, öyle anlaşılıyor ki halka değil, bir kısım özel teşebbüse ve yabancı sermayeye "sevimli" görünebilecek bir plânlama tutumu benimsemiştir.</p>
				<p class="normal1">Sosyal İlkelerden Uzaklaşış</p>
				<p class="normal">Adalet Partisi'nin ve Demirel Hükümeti'nin vaktiyle açık ve kesin olarak yaptıkları siyasal tercihlerle sonraki uygulamaları arasında görülen bu gibi çelişmelere daha çok örnekler verilebilir. "sosyal adalet ilkesine uygun bir ekonomik gelişmenin sağlanması", "kitlelere iş imkânları açan bir tam çalışma politikasının izlenmesi", bölgeler arası gelişme farklılıklarının azaltılması gibi konularda, hükümet programında, İkinci Beş Yıllık Plân'da yer alan ilkelerden de Adalet Partisi'nin uygulamada ne kadar uzaklaştığı ortadadır. 1968 Bütçe tasarıları, Adalet Partisi iktidarının, özellikle sosyal bakımdan bu ters gidişi devam ettireceğini gösteren yeni belgelerdir.</p>
				<p class="normal1">Yapısal Değişiklikler ve ap</p>
				<p class="normal">Adalet Partisi Hükümeti'nin, memleket sorunlarına teşhis koyma bakımından az çok ilerlediği izlenimini veren İkinci Beş Yıllık Plân'la, 1968 Programı'nı ve Bütçe'yi karşılaştırdığımız zaman da birçok çelişme ve tutarsızlıklar görüyoruz.</p>
				<p class="normal">İkinci Beş Yıllık Plân, kendine özgü çekingen ifade ve statükocu yapısı içinde bile, bir gerçeği oldukça açık bir şekilde dile getiriyordu: Türkiye'nin kalkınması "sosyo-ekonomik" bazı yapısal değişikliklerin gerçekleştirilmesine bağlıdır... Bu yapı değişiklerini güçleştiren birtakım dar boğazlar vardır... Bu dar boğazların aşılması için "insan-toprak ilişkileri"nin yeni bir düzene oturtulması gerekmektedir... Tasarruf yetersizliği, döviz yetersizliği ve yetişmiş insan gücü yetersizliği gibi temel sorunların, bazı köklü tedbirlerle çözülmesi gereklidir.</p>
				<p class="normal">İkinci Beş Yıllık Plân'ın bu gerçekleri kabul etmesine rağmen, 1968 Yıllık Programı da, 1968 Bütçesi de bu sorunları tutarlı çözüm yollarına bağlayabilecek biçimde hazırlanmış değildir.</p>
				<p class="normal1">Cari Gider Artışı</p>
				<p class="normal">Plân stratejisinde ve İkinci Plân'da kabul edilen hedef ve ilkelerle 1968 Programı ve Bütçesi arasındaki önemli farklardan biri de şudur:</p>
				<p class="normal">Plân, yılda yüzde 7 gelişme hızına ulaşabilmek için gereken fonların sağlanması amacıyla devlete önemli bir "tasarruf yaratma" görevi vermiştir. Devlet bu görevini yerine getirirken, bir yandan kamu gelirlerinin arttırılmasına, bir yandan da kamu cari giderleri artışının çok ölçülü oranlar içinde tutulmasına dikkat edecektir. Oysa böyle bir görevin 1968 Bütçesi'nde yerine getirilmesi anlamına gelebilecek hiçbir tedbir veya tutuma rastlamak mümkün değildir. Tersine, ölçüsüz bir cari gider artışı Bütçe'de öngörülmüştür ve Bütçe'de öngörülen artış, Plândakinin de Programdakinin de çok üstündedir.</p>
				<p class="normal">İkinci Beş Yıllık Kalkınma Plânı'na göre kamu cari harcamalarının yıllık ortalama artış tavanı yüzde 8.5'tir. Plândan birkaç ay sonra meclise sunulan 1968 Programı'nda bu oran yüzde 9.2'ye çıkarılmıştır. 1968 Bütçesi ile ve tbmm Karma Komisyonu'nun bütçede yaptığı değişiklerle de yüzde 10.1'e yükseltilmiştir.</p>
				<p class="normal">Şimdi, Sayın Başbakan'ın iddia ettiği gibi bu rakamların "farklı şeyler irae" ettikleri nasıl söylenebilir ve bu farklılıkların, bir çelişme, bir tutarsızlık, bir kararsızlık ifadesi olmadığına vatandaş nasıl inandırılabilir?</p>
				<p class="normal">Cari giderlerin artış hızında plânla bütçe arasındaki fark, yaklaşık olarak 1 milyar liralık bir fonun yatırımlar yerine kısır tüketim harcamalarında kullanılması anlamına gelmektedir.</p>
				<p class="normal">Bunun bir başka anlamı da şudur: 1968 yılında karşılaşılacak tasarruf açığı, plânda da yıllık programda da görülenden çok daha büyük olacaktır. Yatırımlarda da o ölçüde geride kalınacaktır.</p>
				<p class="normal1">Tasarruf Açığı</p>
				<p class="normal">Plân tahminlerine göre 1968'de Türk ekonomisinin "ek tasarruf gereği" 2 milyar 400 milyon lira olacaktı; bunun 1 milyar 800 milyonu dış kaynaklardan, 600 milyonu da iç kaynaklardan (yani yurt içi tasarruflar arttırılarak) sağlanacaktı.</p>
				<p class="normal">1968 Programı'na göre ise "ek tasarruf gereği" 400 milyon artarak 2 milyar 800 milyon liraya ulaşmaktadır ve bunun 2 milyar 060 milyonu da dış kaynaklardan sağlanabilirse yurt içi tasarruf açığı 765 milyon lira olacaktı.</p>
				<p class="normal">Fakat 1968 Bütçesi, Türk ekonomisinde sanki hiçbir "tasarruf açığı" sorunu yokmuş gibi bu bakımdan son derece sorumsuz bir tutumla hazırlanmıştır.</p>
				<p class="normal">Oysa, "yurt içi tasarruf açığı"nın, iki nedenle program tahminlerinden çok daha fazla olacağı meydandadır.</p>
				<p class="normal">Birinci neden; bütçenin, kamu cari giderlerini, program hedefinin 806 milyon lira üstüne çıkarmış olmasıdır. İkinci neden; dış yardım sağlamanın bu yıl daha da güçleşmiş bulunmasıdır.</p>
				<p class="normal">Gerçekçi bir tahminle, Türkiye'nin 1968'de, ancak 140 milyon dolarlık –yani program tahmininden 800 milyon lira daha noksan olmak üzere, 1 milyar 260 milyon liralık– bir "dış kaynak" sağlayabileceği kabul edilmelidir. Bu takdirde, Türk ekonomisinde plânlanmış yatırımların gerçekleştirilebilmesi için –başka konularda program tahminleri doğru sayılsa bile– "yurt içi tasarruflar"da 2 milyar 400 milyon liralık bir artışın sağlanması gerekmektedir.</p>
				<p class="normal">Şöyle ki:</p>
				<p class="normal">(1) Programda kabul edilen</p>
				<p class="normal">     "Ek tasarruf gereği"     765 milyon liradır.</p>
				<p class="normal">(2) Bütçede cari gider artışından</p>
				<p class="normal">     doğan ek tasarruf gereği     806 milyon liradır.</p>
				<p class="normal">(3) Dış kaynakların yeterince</p>
				<p class="normal">     sağlanamamasından meydana</p>
				<p class="normal">     gelen ek tasarruf gereği de     800 milyon liradır.</p>
				<p class="normal">(4) Toplam ek tasarruf gereği</p>
				<p class="normal">     (tasarruf açığı toplamı)     2 milyar 371 milyon lira olmaktadır.</p>
				<p class="normal">Bütçe tasarısı bu gerçeği kabul etmediği ve ona göre hazırlanmadığı için 1968 yılında, bir yandan enflâsyonist eğilimlerin şiddetlenmesi, bir yandan da plânlanmış yatırımların gerçekleştirilememesi –temeli atılmış birçok yatırım projelerinin sürüncemede kalması– beklenmelidir.</p>
				<p class="normal1">Dış Kaynaklara Bağlılık</p>
				<p class="normal">1968 Bütçesi ile Plân ve Program arasındaki bir başka önemli fark, "Türkiye'nin dış kaynaklara bağlılıktan kurtarılması" hedefi ile ilgilidir.</p>
				<p class="normal">İkinci Beş Yıllık Kalkınma Plânı'nın çok tartışılan hedeflerinden biri, bilindiği gibi Türk ekonomisinin dış kaynaklara bağlılığını tedricen azaltmak ve 1975'te ülkemizi dış yardıma muhtaç olmaktan kurtarmaktır. Biz, bu plân çerçevesinde bu hedefi uygun bulmakla beraber, 1975 yerine daha erken bir tarihin hedef alınabileceği kanısındayız. Plânın bu bakımdan gerekli çabayı göstermediğine inanıyoruz.</p>
				<p class="normal">Buna rağmen, 1968 Bütçesi'nin ve Programı'nın getirdiği dış yardım ihtiyacı, plânın öngördüğü miktarı önemli ölçüde aşan bir rakama varmaktadır. 1968 yılı için dış finansman gereği, plânda 277 milyon dolardır; 1968 Programı'na göre ise 37 milyon dolar fazlasıyla 314 milyon dolardır.</p>
				<p class="normal">1967 yılında elde edilebilen dış finansman imkânlarının 210 milyon dolar çevresinde kaldığı göz önünde tutulursa ve gerek Birleşik Amerika'nın dış yardımlarında yapmayı kararlaştırdığı kısıntılar, gerek Konsorsiyum'un diğer üyelerinin ekonomik durumlarının olumsuz yöndeki gelişmeleri hesaba katılırsa 1968 yılı için 314 milyon dolarlık bir dış yardım elde etme umudunun ne kadar hayalci olduğu kolaylıkla anlaşılır.</p>
				<p class="normal">1968 için (proje ve program kredileri toplamı olarak), ancak 220-225 milyon dolarlık dış finansman imkânının gerçekleşmesi beklenebilir.</p>
				<p class="normal">Bu durumda, bütçedeki çeşitli gelir kalemlerinin ve karşılık paralar fonu tahminlerinin buna göre düzeltilmesi; yatırım ve harcama hedeflerinin, gerçekçi bir tutumla yeniden gözden geçirilmesi gerekecektir.</p>
				<p class="normal1">Sosyal Adalet Tedbirlerinin Yetersizliği</p>
				<p class="normal">1968 Bütçesi'nin en zayıf ve Anayasamızda öngörülen düzene en aykırı yönlerinden biri de daha önce belirttiğimiz gibi sosyal adalet ilkelerine göre hazırlanmamış olmasıdır. Bu bütçe ile Adalet Partisi'nin "sosyal adalet" ve "sosyal devlet" anlayışının ne kadar yetersiz, ne kadar geri olduğu, bir kez daha açığa çıkmaktadır.</p>
				<p class="normal">Gerekçede, bütçenin "sosyal adaletçi"liğine gösterilebilen sadece iki delil vardır: Bunlardan biri, tasarruf bonosundan bağışıklık sınırlarının yükseltilmesi; öbürü de Adalet Partisi iktidara geldiğinden beri ertelenen en az geçim indirimi artışının bu yıl ertelenmemesidir.</p>
				<p class="normal">Böylece dar gelirli ücretlilerin ellerine 15-20 lira fazla para geçmesiyle Türkiye'deki büyük gelir dağılımı adaletsizliğinin giderilmiş, hatta hafifletilmiş olmayacağı açıktır.</p>
				<p class="normal">Kaldı ki en az geçim indiriminin yükseltilmesi iki yıldan beri dar gelirli ücretli vatandaşların hakkı idi. Adalet Partisi Hükümeti'nin, iki yıl geciktirmiş olduğu bir hakkı şimdi bir atıfet gibi göstermesi çok gariptir.</p>
				<p class="normal">ap iktidara gelir gelmez, meclise bu konuda bir erteleme kanunu sevk etmişti. 1966 başında uygulanması kanun gereği olan yeni en az geçim indirimi haddinin ertelenmesini istemişti. O sırada bazı muhalefet sözcüleri, yürürlükteki kanunun tanıdığı yetkiye dayanarak evvelce chp Hükümeti'nin de yapmış olduğu gibi ap Hükümeti'nin de hiç değilse işçiler için geçim indirimini 1966 başından itibaren yükseltecek bir kararname çıkartmasını istediler. O sırada Maliye Bakanı bulunan İhsan Gürsan, kanunun müzakerelerine katılmamıştı. Onun yerine hükümet adına konuşan zamanın Devlet Bakanı Sayın Cihat Bilgehan 24 ve 28 Aralık 1965 günleri tbmm kürsüsünden tam dört defa söz verdi: İşçiler için bu yolda bir kararnamenin mutlaka çıkarılacağını söyledi. Bunu "Sarahaten ifade etmekteyiz" dedi, "sureti mutlaka da yapacağız" dedi.</p>
				<p class="normal">Fakat meclis tutanaklarına dört defa geçen bu hükümet sözü, iki yıl yerine gerilmedi. Daha sonra bizzat Sayın Cihat Bilgehan, Maliye Bakanı olduğu halde yerine getirilmedi.</p>
				<p class="normal">Devlet Plânlama Teşkilâtı'nın resmi raporlarında açıklandığına göre Türkiye nüfusunun düşük gelirli yüzde 80'i, milli gelirden yüzde 43 pay alırken, yüksek gelirli yüzde 20'si, milli gelirden yüzde 57 pay almaktadır.</p>
				<p class="normal">Milli gelirden yarının altında pay alan, düşük gelirli yüzde 80 nüfus ise Türkiye'nin en çok çalışan, en çok yorulan, milli gelir artışına en çok katkıda bulunan insanlarından, köylü ve işçisinden, esnafından, memur, subay ve öğretmeninden meydana gelmektedir.</p>
				<p class="normal">Bu adaletsizliğin, en az geçim indirimini birkaç lira yükseltmek gibi –hem de yıllarca gecikmeyle yükseltmek gibi– tedbirlerle düzeltilmesine imkân yoktur.</p>
				<p class="normal">Kaldı ki bu sözde "sosyal adalet" tedbirleri, Türkiye'nin asıl yoksul kitlesi olan köylülerin gelir durumunu hiç etkilememektedir.</p>
				<p class="normal">Türkiye'de sosyal adaletsizlikleri, gelir dağılımı dengesizliğini, bölgeler arası adaletsizliği azaltmanın gerçek yolu, Adalet Partisi iktidarınca hazırlatılan İkinci Beş yıllık Plân'da bile, açık-kapalı ifadelerle lüzumu belirtilen, fakat hiçbir tedbire bağlanmayan yapısal değişiklikleri ve düzen değişikliklerini gerçekleştirmektir.</p>
				<p class="normal1">Gelir Dağılımında Dengesizliğin Nedenleri</p>
				<p class="normal">İkinci Beş Yıllık Plân ve Devlet Plânlama Teşkilâtı'nca hazırlanan belgeler de açıkça gösteriyor ki:</p>
				<p class="normal">1. Türkiye'de gelir dağılımı dengesizliğinin ve adaletsizliğinin başlıca nedenlerinden biri, toprak mülkiyeti düzeni, daha doğrusu düzensizliğidir.</p>
				<p class="normal">2. Bir başka neden, dış ticaret düzeninin bozukluğudur.</p>
				<p class="normal">3. Bir başkası, kredi düzeninin bozukluğu ve adaletsizliğidir.</p>
				<p class="normal">4. Gene bir başka esaslı neden, üreticiyi de tüketiciyi de sömüren aracılık düzenidir.</p>
				<p class="normal">5. Vergi düzeninin bozukluğu ve adaletsizliği de gelir dağılımının ve sosyal adaletsizliğin önemli nedenlerinden biridir.</p>
				<p class="normal">6. Eğitim sistemimizdeki adaletsizlikler de Türkiye'deki sosyal adaletsizliğin, hatta imkân ve fırsat eşitsizliğinin başlıca nedenleri arasında sayılabilir.</p>
				<p class="normal">Bu konularda köklü tedbirler alınmadan, cesur fakat demokratik reformlar yapılmadan, sosyal adaleti sağlamanın, gelir dağılımı dengesizliğini düzeltmenin, hatta ileride açıklayacağımız nedenlerle, ekonomik gelişmemizi bir ölçünün üstünde hızlandırmanın ve hızlı olarak devam ettirmenin mümkün olacağı düşünülemez.</p>
				<p class="normal">Bu tedbirler alınmadıkça, bu yöndeki yapı ve düzen değişiklikleri yapılmadıkça, emek karşılığı olmayan, ekonomik gelişmemize hiçbir katkıda bulunmayan hak edilmemiş servet yoğunlaşmaları devam edecek ve alın terinin sömürülmesi sürüp gidecektir.</p>
				<p class="normal">Türkiye kadar sosyal adaletsizlik ve dengesizlikler içinde bulunan bir ülkede, bir iktidarın, "sosyal adalet getiriyorum" diye, tasarruf bonosuyla ve en az geçim indirimiyle ilgili iki küçük tedbiri göstermesi, halkımız bakımından çok acıklı, iktidar bakımından da pek gülünç bir davranıştır.</p>
		
		</body>
</html>