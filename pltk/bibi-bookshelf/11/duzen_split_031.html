<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_29">4<br class="chapter"/>Düzen Değişikliği ve Ulusal Sanayi</h2>
				<p class="normal">SORU: Tarım konusundaki görüşlerini öğrendik. Peki, chp'nin Türkiye'nin sanayileşmesi konusundaki görüşleri nelerdir?</p>
				<p class="normal">CEVAP: chp Türkiye'nin hızla sanayileşmesini, hem Türk ekonomisini dış pazarlara bağlılıktan kurtulması, hem de her yıl biraz daha çoğalan Türk vatandaşlarına yeni çalışma alanları açılması bakımından çok hayati bir gerek olarak görmektedir.</p>
				<p class="normal">Fakat, Türkiye'nin hızla sanayileşmesi de bugünkü düzende mümkün değildir.</p>
				<p class="normal">SORU: Neden?</p>
				<p class="normal">CEVAP: Çeşitli nedenlerle.</p>
				<p class="normal">Birincisi, bugünkü iktidar Türkiye'nin sanayileşmesinin özellikle tarımdan endüstriye aktarılacak kaynaklarla gerçekleştirilebileceğini söylemekte; fakat gereğini yapmamaktadır.</p>
				<p class="normal2">Yoksul köylü daha da yoksullaşıyor</p>
				<p class="normal">SORU: Toprak düzeniyle ilgili olarak söylediklerinizden, bugünkü düzende, tarım sektörümüzün kendi kendine bile yetmediğini anlıyoruz. Bu kendine yetmeyen sektörden sanayiye kaynak aktarılması nasıl mümkün olabilir?</p>
				<p class="normal">CEVAP: Bunu iki yolu vardır.</p>
				<p class="normal">Birincisi, bol kazançlı çiftçilerden daha çok vergi almak ve toprak reformu yapmaktır.</p>
				<p class="normal">İkincisi, dar gelirli çiftçiyi, yoksul köylüyü daha da yoksullaştırmak ve donu daha da yoksullaştırarak elde edilecek tasarrufu sanayiye aktarmak.</p>
				<p class="normal">SORU: Bugünkü iktidar bunların hangisini yapmaktadır?</p>
				<p class="normal">CEVAP: Tabii, ikincisini…</p>
				<p class="normal">Yoksuldan değil, varlıklıdan yana olan Adalet Partisi iktidarı bol kazançlı çiftçileri daha çok vergilemeyi hiç düşünmemektedir. Tarımsal gelir vergisinde ancak ufak tefek bazı düzeltmelerle yetinmek kararındadır. Bugün yılda milyonlar kazanan birçok büyük çiftçi bir fabrika işçisi kadar bile vergi ödemediği halde, Adalet Partisi iktidarı onlardan elde edebilecek vergi gelirin arttırmak için hiçbir ciddi tedbirlere başvurmayı kabul etmemektedir.</p>
				<p class="normal">Böyle olunca da bugünkü cılız, kendi kendine bile yetmeyen tarım sektörümüzden sanayi sektörüne kaynak aktarmak, tarım sektörünü bu yoldan sanayileşmenin itici gücü haline getirmek için, ortada ikinci yol kalıyor: Yani, yoksul köylüyü daha da yoksullaştırmak yolu.</p>
				<p class="normal">Adalet Partisi de, zaten iktidara geldiğinden beri, açıkça bu yolu tutmuş bulunmaktadır.</p>
				<p class="normal2">Köylünün cebinden aracının, tefecinin cebine</p>
				<p class="normal">SORU: Toprak düzeniyle ilgili olarak söylediklerinizden, bugünkü düzende, tarım sektörümüzün kendi kendine bile yetmediğini anlıyoruz. Bu kendine yetmeyen sektörden sanayiye kaynak aktarılması nasıl mümkün olabilir?</p>
				<p class="normal">CEVAP: Bunun iki yolu vardır.</p>
				<p class="normal">Birincisi, bol kazançlı çiftçilerden daha çok vergi almak ve toprak reformu yapmaktır.</p>
				<p class="normal">İkincisi, dar gelirli çiftçiyi, yoksul köylüyü daha da yoksullaştırmak ve onu daha da yoksullaştırarak elde edilecek tasarrufu saniye aktarmak…</p>
				<p class="normal">SORU: Bugünkü iktidar bunların hangisi yapmaktadır?</p>
				<p class="normal">CEVAP: Tabii, ikincisini…</p>
				<p class="normal">Yoksuldan değil, varlıklıdan yana olan Adalet Partisi iktidarı bol kazançlı çiftçileri daha çok vergilendirmeyi hiç düşünmemektedir. Tarımsal gelir vergisinde ancak ufak tefek bazı düzeltmelerle yetinmek kararındadır. Bugün yılda milyonlar kazanan birçok büyük çiftçi bir fabrika işçisi kadar bile vergi ödemediği halde, Adalet Partisi iktidarı onlardan elde edilebilecek vergi gelirin artırmak için hiçbir ciddi tedbirlere başvurmayı kabul etmemektedir.</p>
				<p class="normal">Böyle olunca da, bugünkü cılız, kendi kendine bile yetmeyen tarım sektörümüzden sanayi sektörüne kaynak aktarmak, tarım sektörünü bu yoldan sanayileşmenin itici gücü haline getirmek için, ortada, ikinci yol kalıyor: Yani, yoksul köylüyü daha da yoksullaştırmak yolu. Adalet Partisi de, zaten iktidara geldiğinden beri, açıkça bu yolu tutmuş bulunmaktadır.</p>
				<p class="normal">SORU: Acaba yoksul köylü daha da yoksullaştırılarak onun cebinden alınan parayla sanayileşmemiz hızlanabilir mi?</p>
				<p class="normal">CEVAP: Eğer yoksul köylüyü daha da yoksullaştırmak pahasına onun cebinden alınan para sanayi sektörüne aktarılabilseydi, belki sanayimiz yoksul köylünün sırtından bir ölçüde gelişebilirdi. Tabii, büyük bir adaletsizlik pahasına…</p>
				<p class="normal">Fakat gelip görünüz ki, yoksul köylü daha da yoksullaştırılarak onun cebinden alınan para sanayi sektörüne aktarılmamaktadır. Aracının cebine, tefecinin cebine, ithalâtçının cebine, görünüşte ithalâtçılık yapan, fakat aslında ithalâtçılıktan çok vurgun peşinde olan montajcının cebine aktarılmaktadır.</p>
				<p class="normal">SORU: Hangi yolla?</p>
				<p class="normal">CEVAP: Bugünkü iktidarın yalnızca aracıdan ve tefeciden yana olan kredi politikası yoluyla…</p>
				<p class="normal">Tarım kredilerinden bahsederken, bugünkü iktidarın özel sektöre açtığı krediler 1967 yılının eylül ayına kadar yaklaşık olarak 22 milyar liraydı demiştik.</p>
				<p class="normal">Bunun ancak 4.5 milyar kadarı çiftçilereydi. Sanayicilere ise, ancak 1 milyar lira kredi açılmıştır. Buna karşılık, tüccara açılan kredi 15 milyar liradır.</p>
				<p class="normal">Demek ki bugünkü düzende kredilerin aslan payını ne çiftçi, ne de sanayici almaktadır. Aslan payını alan, bir kısım büyük tüccardır. Bunun da kendi içinde aslan payını, Türk ekonomisine hiçbir şey katmayan, halkımızın kalkınmasına yardım etmeyen, hatta ekonomimizin gelişmesini engelleyen ve halkımızı gitgide yoksullaştıran tefeciler ve büyük aracılar almaktadır.</p>
				<p class="normal2">Sanayi ve özel sektör</p>
				<p class="normal">SORU: Türkiye'nin hızla sanayileşmesi bugünkü düzende mümkün değildir derken, bunun çeşitli nedenleri olduğunu söylemiştiniz. Anlattıklarınızdan, birinci nedenin hükümetin izlediği vergi ve kredi politikası olduğu anlaşılıyor. Peki, öteki nedenler hangileridir?</p>
				<p class="normal">CEVAP: İkincisi, Adalet Partisi hükümetinin Türkiye'nin sanayileşmesini özel sektörü bırakmak eğilimidir.</p>
				<p class="normal">Bugünkü düzen değişmedikçe, Türkiye'ni özel sektör eliyle sanayileşmesine de imkân yoktur.</p>
				<p class="normal">SORU: Neden?</p>
				<p class="normal">CEVAP: Çünkü bugünkü düzende bir insan parasını memlekete ne kadar yaramaz şekilde işletirse o kadar çok kazanmakta; kalkınmamızı ne kadar baltalarsa o kadar kâr edebilmektedir.</p>
				<p class="normal">Ankara Sanayi Odası'nın geçen yıl yayınladığı bir rapordan öğreniyoruz ki, bugünkü düzende, bir varlıklı kimse sanayiye yatıracağı paradan yılda yüzde 25'in üzerinde kâr sağlamayacaksa, parasını sanayiye değil, arsaya veya binaya yatırması, yani taşa toprağa gömmesi daha kârlıdır.</p>
				<p class="normal">Böyle olunca, özel sektörden, bu kolay para kazanmak imkânlarını bir yana bırakıp sanayi alanına yatırım yapması beklenebilir mi?</p>
				<p class="normal">SORU: Peki, sanayi alanını özel sektör için daha çekici kılmanın yolu nedir?</p>
				<p class="normal">CEVAP: Bunun da başlıca iki yolu vardır.</p>
				<p class="normal">Bu yolların birincisi, verimsiz ekonomik faaliyetlere para yatırılmasını önleyecek bir vergi politikası izlemek ve bunlara kredi akıtan muslukları kapamaktır.</p>
				<p class="normal">İkincisi de, dış pazarlara ihracat şimdilik güç olacağına göre, iç pazarımızı geliştirip genişletmektir. Varlıklı kişiler verimsiz ekonomik faaliyetlere para yatırmanın artık kendileri için kârlı olmadığını, buna karşılık iç pazarda sanayi mallarına karşı talebin çoğaldığını görünce, paralarını sanayi alanına yatırmaya başlayacaklardır.</p>
				<p class="normal2">Köylü güçlendikçe, sanayi de güçlenir</p>
				<p class="normal">SORU: Birinci yolu anladık ama, ikincisini nasıl gerçekleştirebiliriz? Yani, iç pazarı nasıl geliştirip genişletebiliriz?</p>
				<p class="normal">CEVAP: İç pazarı geliştirip genişletmek için, ulusumuzun büyük çoğunluğunu teşkil eden köylüyü daha çok kazandırıp onun tüketim gücünü, harcama gücünü artırmaktan başka çare yoktur. Yani, bugün Adalet Partisi'nin izlediği yolun tam tersi yolu tutmak, köylüyü yoksullaştıracak yerde onu zenginleştirmek gerekir.</p>
				<p class="normal">Başka bir deyişle, Türk sanayinin güçlenmesi, her şeyden önce Türk köylüsünün güçlenmesine bağlıdır.</p>
				<p class="normal">Bunun da tek çaresi, düzen değişikliğidir.</p>
				<p class="normal">Bu düzen değişmedikçe, yani köylünün satınalma gücü köklü biçimde çoğaltılmadıkça, Türk sanayii gelişemeyeceği gibi, bugün kurulan fabrikalar da uzun süre ayakta duramaz. İşadamları, halk kalkınmadıkça, köylünün satınalma gücü yükselmedikçe kendi kazançlarının ve gelişmelerinin sürekli olmayacağını görmeli ve ortanın solunda bulunanlarla birlikte halkı yerli sanayi için daha güçlü bir müşteri haline getirecek bir düzen değişikliğini savunmalıdırlar.</p>
				<p class="normal2">"Ortanın Solu"nda devletin yeri</p>
				<p class="normal">SORU: Türkiye'nin sanayileşmesi için ortanın solunda bir düzen değişikliğinin kaçınılmaz olduğu açıkça ortaya çıkıyor. İyi ama, ortanın solunda bir düzende devletin ekonomik hayattaki yeri ne olacak?</p>
				<p class="normal">CEVAP: Ortanın solunda chp'nin kurulmasını istedi düzende, devlete önemli görevler düşmektedir. Bugün Türkiye'deki siyaset alanında, bir yanda chp'nin daha solunda devletin ekonomik gücünü fazlasıyla arttırmak isteyenler vardır. Onlar amaçlarına erişirlerse, devlet o kadar güç kazanacaktır ki, halkın kendi kendisini yönetmesi demek olan demokrasi muhtemelen işleyemez olacaktır.</p>
				<p class="normal">Öte yandan, chp'nin sağında, kişilerin, bazı küçük zümrelerin ekonomik gücünü arttırmak, halkın ve devletin sırtından artırmak isteyenler, daha doğrusu artıranlar vardır. Kişilerin ya da küçük zümrelerin gücü bir ölçünün üstünde artınca da, bunlar o kadar güç kazanmış olacaklardır ki, demokrasimiz gene işleyemeyecektir. Nitekim şimdiki aksak işleyişinin başlıca nedeni budur.</p>
				<p class="normal">Ortanın solunda chp'nin kurulmasını istediği düzende ise, devlet de olacaktır, özel teşebbüs de olacaktır.</p>
				<p class="normal">Ama bunların hepsi halkın hakimiyetinde ve halkın hizmetinde olacaktır. Halkın üstünde hiçbir güç olmayacaktır.</p>
				<p class="normal">Zaten devlete düşen görev de, bunu sağlamaktır.</p>
				<p class="normal">Devlet, ülkedeki ekonomik, dolayısıyla siyasal gücün birkaç kişinin ya da ufak bir zümrenin eline geçmesini önlemek, üretimin kısır kâr endişelerine göre değil, fakat toplumun çıkarlarına göre düzenlenmesini sağlamak için ekonomik hayata yön vereceği gibi; özel teşebbüsün yapamayacağı ya da özel teşebbüsün elinde olmasında çeşitli sakıncalar bulunan yatırımları kendi eliyle yapacaktır.</p>
				<p class="normal">Türkiye gibi özel sermaye birikimi özel teşebbüs eliyle hızlı kalkınmaya yetersiz olan; özel teşebbüs elinde biriken sermayeden de büyük bir kısmı kolay kazanç yollarından gelip kolay kazanç yollarına, özellikle aracılığa, tefeciliğe akan ya da taşa toprağa, lüks yapılara gömülen bir ülkede, bütün kalkınma umudumuzu özel teşebbüse bağlayamayız.</p>
				<p class="normal2">Halk sektörü</p>
				<p class="normal">SORU: Dar ve orta gelirli halk, hatta köylü, ortanın solundaki bir düzende, gelir artışlarından sağlayacakları tasarruflarla yatırımlara katılabilseler, ekonomik hayattaki halk hakimiyeti daha iyi sağlanmış olmaz mı?</p>
				<p class="normal">CEVAP: Elbette.</p>
				<p class="normal">Zaten halk bunu bir ölçüde kendiliğinden yapmaya başlamıştır. Yurtdışındaki işçilerimizin arttırdıkları paralarla Türkiye'de giriştikleri sınai yatırımlar, Ordu Yardımlaşma Kurumu'nun yatırımları buna en güzel örneklerdir. Öte yandan, Türkiye İşçi Sendikaları Konfederasyonu, son chp iktidarının çıkarttığı yeni Sendikalar Kanunu'nun verdiği imkânlardan yararlanarak, işçi tasarruflarıyla kooperatifler kurmak ve yatırımlar yapmak üzere teşebbüse geçmiştir. Bu amaçla, bazı aksaklıkları da olsa bir kanun teklifi hazırlamıştır.</p>
				<p class="normal">Köylülere gelince, toprak reformu yapıldığı, toprak reformu ile bağlantılı olarak ve devletin önderlik ve yardımıyla köylülerimiz arasında çok yönlü kooperatifçilik geliştiği takdirde, köylülerin de, özellikle kendi üretimlerini ilgilendiren alanlarda, sınai yatırımlar yapmaları mümkündür.</p>
				<p class="normal">Tarımdan sanayiye kaynak aktarmanın en âdil yolu da, bir kısım sınai yatırımları tarımda kaynak yaratanlara yaptırmaktır. Örneğin, montajcılığın ötesinde gerçek bir traktör sanayini, tarım makineleri sanayini köylü kooperatifleri kurabilir. Tarım ürünlerini işleme sanayi gene bu kooperatifler yoluyla kurulabilir. Yani, konservecilik, şarapçılık, zeytinyağcılık gibi…</p>
				<p class="normal">SORU: Köylülerin kurduğu kooperatiflerin yaptığı sanayi girişimleri konusunda bize birkaç örnek verebilir misiniz?</p>
				<p class="normal">CEVAP: Vereyim.</p>
				<p class="normal">Örneğin, Hollanda'da köylünün süperfosfat ihtiyacının yüzde 35'i, köylülerin, çiftçilerin tarım kooperatiflerinin birliğince kurulan fabrikalarda yapılmaktadır. Gübrenin ve hayvan yeminin yüzde 70'inin alımı ve dağıtımı da, en ucuz fiyatlarla, gene kooperatifler birliği tarafından yapılmaktadır.</p>
				<p class="normal">Gene Hollanda'da sütün yüzde 75'i, Almanya'da sütün yüzde 82'si, tereyağının yüzde 74'ü, peynirin yüzde 65'i bu gibi üretici köylü kooperatiflerinin imalathanelerinde, fabrikalarında işlenmekte ya da yapılmaktadır.</p>
				<p class="normal">Fransa'da şarabın yüzde 30'unu, zeytinyağının yüzde 30'unu gene köylü, çiftçi kooperatifleri yapmaktadır.</p>
				<p class="normal">Demek ki o ülkelerin köylüleri, çiftçileri, kendi gelirleri kısılıp başkalarına aktarılarak değil, kendi gelir fazlalarını kendileri artırıp değerlendirerek ülkelerinin sanayileşmesine yardım etmektedirler.</p>
				<p class="normal2">Yabancı sermaye</p>
				<p class="normal">SORU: Bu konuda son bir sorum daha var. Acaba yabancı sermaye kalkınmamız için yardımcı olabilir mi?</p>
				<p class="normal">CEVAP: Genel olarak yabancı sermaye karşıtı olmaya gerek yok. Yabancı sermaye aleyhtarlığı çağımız gerçeklerine aykırı düşmektedir. Örneğin, bugün Batı'nın kapitalist ülkelerinden sermaye ithal eden komünist ülkeler bile vardır.</p>
				<p class="normal">Ancak, yabancı sermayenin, bugünkü tatbikatta Türkiye'ye faydadan çok zararı dokunmaktadır. Türkiye'ye yabancı sermaye getiren firmaların çoğu ulusal kredi kaynaklarımızdan yararlanıp zenginleşmekte, elde ettikleri net kârın tamamını döviz olarak dışarıya transfer edip büyük döviz kaybına sebep olmakta, şişirme faturalarla maliyeti büyük ölçüde yükselmekte ve ulusal Türk sermayesinin gelişmesini ciddi olarak engellemektedirler.</p>
				<p class="normal">Ortanın solunda bir düzende gelecek yabancı sermayenin getirdiğinden fazlasını götürmemesi, Türk ekonomisine ve Türkiye'nin dış ödemeler dengesine gerçek bir katkıda bulunması, bir boşluğu doldurması ve herhalde, yerli sermaye ile, yerli teknik bilgi ile başarabileceğimiz iş alanlarına elini uzatmaması gerekir.</p>
				<p class="normal">Kanunda ve uygulamada bu bakımdan köklü değişiklikler yapılmazsa, yabancı sermaye kısa sürede yeni bir dış sömürü unsuru olarak gelişecek; bunların çığ gibi büyüyen kârlarının transferinde karşılaştığımız güçlükler zamanla büsbütün artacağı için Türk ekonomisini ipotek altına girme tehlikesine düşecek, kapitülasyonların geri gelmesi ciddi bir ihtimal olacaktır.</p>
				<p class="normal">Öte yandan, petrol ve madenler gibi yeraltı kaynaklarımızı yabancı sermayenin işletmesine bırakmakta kesin sakıncalar vardır. Türkiye bugün bu kaynakları kendi imkânlarıyla işletebilecek yetenektedir.</p>
		
		</body>
</html>