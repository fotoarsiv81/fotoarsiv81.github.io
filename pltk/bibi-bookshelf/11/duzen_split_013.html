<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_14">2<br class="chapter"/>Örneklerle Bozuk Düzen</h2>
				<p class="normal">Düzen değişikliğine, yalnız Anayasa buyruğu veya sosyal adaletin gereği olduğu için değil, ekonomik gelişmemizi hızlandırmak için de kesin ihtiyaç vardır. Özel teşebbüsün bile memleket yararına gelişebilmesi için düzen değişikliği şarttır.</p>
				<p class="normal">Bugünkü düzende, iktisadi gelişmemiz niçin özlenen hıza ve istenen yöne giremez? Bunu, hem toplumun bazı kesimlerinden örneklerle hem de devletin açıkladığı bazı resmi bilgilerle anlatmak isterim.</p>
				<p class="normal">Bu örnekler ve bilgiler, bugünkü ekonomik ve sosyal düzenin, yalnız sosyal adalet içinde kalkınmaya değil, sosyal adaletsiz kalkınmaya bile ne kadar engel olduğunu göstermeye yetecektir sanırım.</p>
				<p class="normal">Bunun için Türkiye'nin batısından başlayarak doğusuna doğru gidelim ve batıdan doğuya, kuzeyden güneye, halkın nasıl bir düzen altında ezildiğini, ekonomimizin nasıl dar boğazlara saplandığını görelim.</p>
				<p class="normal1">Mandıracılıktaki Düzen</p>
				<p class="normal">Batı'da, Trakya'da, mandıracılık yapılır. O arada peynir yapılır. Fakat bizim Avrupa ülkelerinde çalışan işçilerimize, beyazpeynir, kaşar peyniri, Türkiye'den değil, Yunanistan'dan, Bulgaristan'dan gider.</p>
				<p class="normal">Neden Türkiye'den gitmez?</p>
				<p class="normal">Çünkü Trakya'da, hayvan yetiştiren köylünü parasızlığından, kredisizliğinden ve örgütsüzlüğünden yararlanan bazı büyük peynir yapımcıları, mevsiminden önce köylünün hayvanlarından elde edeceği sütü, çok düşük fiyata kapatırlar. Zamanı geldiğinde, bu sütten imal ettikleri peynir, sütü avans parayla ucuza kapatmış oldukları için kendilerine o kadar ucuza mal olur ki yurt içinde üretimi düşük tutup bu peynirleri yüksek fiyatla satarak büyük kârlar elde edebilirler. Bu kârlar, kendilerini bol bol tatmin eder.</p>
				<p class="normal">İhracat yapacak olsalar, bugünkü üretim yetmeyeceği için büyük imalata geçmeleri, bunun için de büyük yatırımlara girişmeleri gerekir. Oysa bugün köylünün sütünü ucuza kapatırken bulabildikleri kredi kolaylıklarını, sınai yatırımlar için bulamayacaklardır. Sınai kuruluşlara harcayacakları parayı yıllarca çıkaramayacaklardır. Bütün bunları göze alıp ihracat için gerekli büyük tesisleri meydana getirdikleri vakit, ihracattan elde edecekleri kâr ise bugünkü soygun düzeninde iç pazarlardan elde ettikleri kârın altında olacaktır.</p>
				<p class="normal">Ucuza ham madde alıp pahalıya mamul madde sattıkları bugünkü soygun düzeni ile Türkiye'de elde ettikleri karın tadını, dış pazarlarda bulamayacaklardır.</p>
				<p class="normal">Bu durumda peynir yapımcıları niçin ihracata yönelmenin ve endüstri kurmanın masrafına, zahmetine ve risklerine katlansınlar?</p>
				<p class="normal">O yüzden hem bu endüstri kolu ülkemizde gelişememekte hem de Türkiye peynir ihraç edip bir miktar döviz kazanma imkânından yoksun kalmaktadır ve köylümüzün yoksulluğu devam edip gitmektedir.</p>
				<p class="normal">Burada kabahat, ne hayvan yetiştiren köylünün ne de hayvan ürünlerini avans parayla yok pahasına kapatıp mamul hale getirerek ateş pahasına satan işadamınındır. Kabahat, düzenindir.</p>
				<p class="normal">Çünkü bu öyle bir düzendir ki hayvan yetiştiren köylünün emeğini mükâfatlandırmaz; hayvan ürünlerini işleyecek ihracat endüstrisi kurmayı mükâfatlandırmaz; ama bir çeşit tefecilik olan, hayvan ürünlerini avans parayla ucuza kapatmayı mükâfatlandırır. Buna bol bol imkân ve fırsat hazırlar.</p>
				<p class="normal">Düzen böylesine ters olduğu için de süt mamulleri ve yumurta ihracatımız, bütçe gerekçesindeki rakamlardan öğrendiğimize göre, 1966 Eylülü'nde 12 tondan, bu kadar cılız bir rakamdan, bir yıl sonra 1967 Eylülü'nde 2 tona iner. Döviz gelirimiz de aynı dönemde, 17 bin dolardan 1000 dolara, yani on yedi de bire düşer.</p>
				<p class="normal">Bu düzen değişmeli de ne olmalıdır? Bütün hayvan sürüleri, bütün mandıralar ve bütün hayvan ürünleri endüstrisi devletleştirilmeli midir?</p>
				<p class="normal">Ortanın Solunda bir parti olarak Cumhuriyet Halk Partisi olarak bizim buna cevabımız, kesinlikle, "Hayır"dır...</p>
				<p class="normal">Biz istiyoruz ki ülkemizde, halk yararına bir teşebbüs özgürlüğü ve mülkiyet düzeni kurulsun... Trakya'da, hayvan yetiştiren köylüler, devletin yardımıyla, yol göstericiliğiyle kooperatifleşsin; devlet, bu kooperatiflere kontrollü kredi versin… Kredi verirken, karşılık olarak taşınmaz mal aramasın, toprak tapusu aramasın... Köylünün emeğini ve hayvanlarını yeterli karşılık saysın...</p>
				<p class="normal">Köylü, paraya muhtaç olduğu zaman, tefeciye, aracıya veya büyük mandıracıya başvurmak zorunda kalmasın... İhtiyacını kooperatifinden karşılayabilsin... Öylelikle hayvanlarının sütünü yok pahasına satmaktan kurtulsun... Köylü, bu şekilde sağlayacağı kazanç fazlasını, gene kooperatifinin yardımıyla, hayvanlarının süt verimini arttırmak için kullanabilsin, süt endüstrisi kurmak için değerlendirebilsin ve bugün işadamlarının yeteri kadar kârlı bulmadıkları için kurmadıkları bir endüstriyi, ihracat da yapabilecek şekilde, kooperatiflerin desteğiyle gerçekleştirebilsin.</p>
				<p class="normal">Özel kişilere süt endüstrisi kurmak yasak mı edilsin?.. Öyle bir düşüncemiz de yok... Kurulacak yeni düzen içinde havadan para kazanmak imkânsızlaşacağı için onlar da aynı iş kolunda devam etmek isterlerse, ortaklık kurup ciddi yatırım yapsınlar, normal rekabet şartları içinde endüstrileşme yoluna gitsinler...</p>
				<p class="normal">Bugünkü düzende kolay kazancın yolunu bulmuş olanlardan, bu düzenin devam etmesini isteyenler, böyle bir düzen değişikliğini önlemek için ne yapıyorlar?.. Aristo mantığını dejenere ederek köylüye diyorlar ki:</p>
				<p class="normal">"Bulgaristan'da kooperatifçilik var. Bulgaristan komünist... öyleyse köylü kooperatifleştiği takdirde biz de Bulgaristan gibi komünist oluruz..."</p>
				<p class="normal">Böyle bir mantık şu noktaya kadar götürülebilir:</p>
				<p class="normal">"Bulgaristan'da güneş Doğu'dan doğar, Bulgaristan komünisttir. Öyleyse güneşin Doğu'dan doğduğu her ülke komünisttir..."</p>
				<p class="normal">Kooperatifçilik aleyhindeki bu propagandayı, Trakya'da bazı aracılar, ayçiçeği kooperatifçiliğine engel olmak için de yapmışlar. Fakat ayçiçeği kooperatifleri kurulmaya başlayınca, köylünün kazancı da bu sayede artınca, şimdi aynı kimseler, "komünistliktir" diye önlemeye çalıştıkları kooperatiflerin yönetimini ele geçirmek üzere mücadeleye girişmişlerdir.</p>
				<p class="normal1">Balıkçılıktaki Düzen</p>
				<p class="normal">Bu örneği bırakıp biraz daha Doğu'ya, İstanbul'a gelelim... Boğaziçi'nde, Rumelikavağı'nda balıkçılar vardır... Küçük motor sahibi; yani hem sermayesiyle hem de emeğiyle çalışan, ayrıca işçi de çalıştıran balıkçılar...</p>
				<p class="normal">Bu balıkçılar, bugünkü düzenden şöyle dert yanarlar:</p>
				<p class="normal">"Biz" derler, "Karadeniz'in dalgalarıyla boğuşur, tonlarla balık tutarız... Balık, çabuk bozulan bir şeydir. Bir soğuk depoda korunması gerekir. Bizler, yeterli kredi alamadığımız için soğuk depo kuramayız. Devletin, Et ve Balık Kurumu'nun, soğuk depolarını yüzümüze kapalı buluruz. İstanbul'da, depo sahibi birkaç aracı vardır. Balıklarımızı bunlara götürürüz. Bize, depolarının dolu olduğunu söylerler, balıklarımızı almak istemezler... Ancak biz, çaresiz kalıp da 500 kuruşluk balığı, 40-50 kuruşa, hatta bazen 5-10 kuruşa indirirsek, depolarının kapılarını aralarlar... Çoğu zaman, balıklarımızın büyük kısmını da denize dökmeye bizi mecbur bırakırlar... Biz bol balık tuttuğumuz veya tutabileceğimiz halde, bu yüzden piyasaya az balık çıktığı için piyasada balık fiyatlarını diledikleri gibi ayarlarlar. Bizden aldıklarının 10 misli, 20 misli fazla fiyatla halka yedirirler..."</p>
				<p class="normal">Sorduk bu balıkçılara:</p>
				<p class="normal">"Bu düzen değişse... Et ve Balık Kurumu, varlıklılara verdiği avansı sizlere, gerçek balıkçılara verse, sizler de aranızda birleşip devletin yardımıyla, kendi soğuk depolarınızı kendiniz kursanız, tuttuğunuz balık miktarı ne kadar artar?"</p>
				<p class="normal">Dediler ki:</p>
				<p class="normal">"Ne kadar artacağının hesabı kitabı olmaz... Şimdi biz burada oturmuş konuşurken, biliyoruz ki Karadeniz'e birkaç mil açılsak, birkaç saatte tonlarla balık tutar geliriz. Ama yok pahasına satmak hatta belki de gerisin geri denize dökmek zorunda kalacağımız için balık tutmuyoruz. O yüzden biz kazanamıyoruz; işçimiz aç kalıyor; İstanbul'un, Anadolu'nun dar gelirli halkı da balık yiyemiyor."</p>
				<p class="normal">Demek ki, üç yanı denizle çevrili, denizleri, gölleri, nehirleri dünyanın en güzel balıklarıyla dolu ülkemizde, bugünkü düzende, balıklar sularımızda serbestçe dolaşır, balıkçılar kahvelerde boş oturur, dar gelirli halk ateş pahasına olduğu için balık yiyemez, beslenemez... Ama birkaç aracı, tefeci, depocu, kurdukları fiili tekeller sayesinde havadan milyonlar kazanırlar.</p>
				<p class="normal">Buradaki tekelciler, aracılar da tıpkı Trakya'nın peynircileri gibi iç pazarlarda, düzen bozukluğundan yararlanarak devletin ve halkın sırtından, o kadar kolay ve o kadar bol para kazanmaktadırlar ki ancak büyük yatırımlar yaptıktan ve bazı riskleri göze aldıktan sonra girebilecekleri dünya pazarlarına girip de bugünkünden daha az kârla yetinmeyi elbette düşünmezler... O yüzden de balık ihracımız bir türlü gelişmez... Bütçe gerekçesinden öğrendiğimize göre, 1965'te Türkiye 13.591 ton balık ihraç ederken, 1966' da ihracatımız 12.900 tona düşmüş... 1967'de, yani bugünkü iktidarın tutumuyla bozuk düzenin büsbütün bozulduğu bir yılda ise balık ihracatımızdaki düşüşün büsbütün hızlandığı anlaşılıyor.</p>
				<p class="normal">Burada da gene kabahat, ne balıkçıda ne de aracı veya depocudadır... Kabahat bugünkü düzendedir... Bu düzeni değiştirip de ne yapmalı?.. Denizdeki balıkları, balıkçıların motorlarını ve özel depoları devletleştirmeli mi?..</p>
				<p class="normal">Ortanın solunda Cumhuriyet Halk Partisi olarak buna da "Hayır" diyoruz.</p>
				<p class="normal">İstediğimiz düzen değişikliği şundan ibarettir:</p>
				<p class="normal">Devlet, balıkçılık alanında özel sektöre yapacağı yardımı, doğrudan doğruya balıkçılara yapmalıdır. Avansını, krediyi (gene kont-rollü kredi olarak), balıkçıların kuracakları kooperatiflere vermelidir. Onların, kendi soğuk hava depolarını kendilerinin kurmalarına ve kendi kooperatifleri yoluyla balık ihraç etmelerine veya balık ürünlerini meselâ yem sanayiinde değerlendirecek tesisler kurmalarına yardım etmelidir.</p>
				<p class="normal">Özel depo sahipleri ortadan mı kalksın?.. Hayır, ama onlar da bu alanda çalışmaya devam edeceklerse, daha makûl kârlara razı olsunlar... Ve devletçe asla desteklenmesinler...</p>
				<p class="normal1">Sebze ve Yemişte Düzen</p>
				<p class="normal">Biraz daha Doğu'ya doğru gelelim...</p>
				<p class="normal">Elimizde geçen mevsimin makbuzlarından örnekler var... Bizim geçen mevsim çarşıdan, pazardan kilosunu 250-300 kuruşa alabildiğimiz elmalar, bazı Kocaeli, Sakarya köylülerinden kilosu 30 kuruşa; bizim 200 kuruşa alabildiğimiz erikler, gene o bölge köylüsünden 25 kuruşa alınmış...</p>
				<p class="normal">Aradaki büyük kâr, nakliyecinin veya manavın cebine mi gitmiş?.. Hayır, onlar da pek az kârla yetinmişler... Ama köylüyü çaresiz, parasız, kredisiz durumda yakalayan birkaç aracı, o yemişleri emek verip yetiştiren köylüden de, taşıyan nakliyeciden de, satan manavdan da kat kat fazla para kazanmışlardır. Bir mevsimde, hemen hiç emeksiz ve risksiz, yüz binlerine yüz binler, milyonlarına milyonlar katmışlardır.</p>
				<p class="normal">Türkiye'nin neresinde sebze ve yemiş yetişiyorsa, köylülerden pek çoğu için durum budur, bazı yerlerde bundan da kötüdür... Örneğin sınır boyunda, Edirne'de veya Çanakkale'de veya Güney'de, Erdemli'de veya Orta Anadolu'da, Niğde'de durum aşağı yukarı böyledir. Türkiye'nin en varlıklı bölgelerinden olan İçel'de, Erdemli köylülerinin, çoğu zaman sebzelerini 5-10 kuruşa bile satamadıkları için çürümeye bıraktıklarını o bölge köylülerinden daha yeni dinledim...</p>
				<p class="normal">Gaziantep'in, Maraş'ın, Nevşehir'in, Kırşehir'in üzüm yetiştiren köylüleri için durum aynıdır...</p>
				<p class="normal">Bu illerimizde pek çok köylü, yetiştirdiği sebzeyi, yemişi, yok pahasına sattığı veya hiç satamadığı için açtır... Şehirlerde ise pek çok işçi, memur, aynı yemişler, sebzeler, piyasada suni darlık yaratılarak ateş pahasına satıldığı için iyi beslenememekte ve bu hayat pahalılığını ağır yükü altında ezilmektedir.</p>
				<p class="normal">Kabahat, sebze meyve yetiştiren köylünün müdür?.. Hayır!.. Aracının, tefecinin midir?.. Hayır... Kabzımalın mıdır?.. Hayır!..</p>
				<p class="normal">Kabahat gene düzenin ve kabahat, bu düzeni, bunca kötülüğü ortaya çıktıktan, devletin resmi belgelerinde açıklandıktan sonra bile, "değiştirmeyiz..." diye direnen politikacılarındır.</p>
				<p class="normal">Gene bu düzende, aracılar ve tefeciler için Ziraat Bankası'ndan aldıkları düşük faizli bol krediyle devleti soyarak köylüyü sömürerek ve kentlerdeki dar gelirli halkı açlığa mahkûm ederek bol para kazanmak o kadar kolaydır ki birçoğu sanayi kurmanın ve ihracata geçmenin külfetine ve risklerine katlanmaz...</p>
				<p class="normal1">"Acı Pirinç"</p>
				<p class="normal">Şimdi, biraz daha Doğu'ya doğru gelip bir çeltik bölgesine, meselâ Çorum'a geçelim.</p>
				<p class="normal">Çeltik ekicisine su gereklidir. Çeltik ekimi için su kanalları açılması, tipik bir altyapı yatırımı olduğu halde ve altyapı yatırımlarını öncelikle devletin yapması gerektiğini en liberal görüşlü kimseler bile benimsediği halde, bizde su kanallarını, genellikle devlet ya da kooperatifler değil de birkaç varlıklı insan açar.</p>
				<p class="normal">Verdikleri suya karşılık Çorum'da çeltik ekici köylüden ürünün yarısını isterler. Oysa çeltiği yetiştirmek, biçmek, harman depolarına çekmek gibi işlerin bütün masraflarını köylü yapar.</p>
				<p class="normal">Ürünlerini yetiştirmek, biçmek, dövmek için köylü, kendisine suyu veren kişinin veya şirketin alet ve makinelerini kullanmaya mecburdur. Buna karşılık da kendi, yüzde 50 hissesinin yüzde 2.5'ini, su sahibine ayrıca verir.</p>
				<p class="normal">Eğer köylü, üstüne düşen masraflardan herhangi birini yapmaz veya yapamazsa, ürününe gereği gibi bakamazsa, suyu veren kişi veya şirket bu işi üzerine alır ve ürünün tümüne el koyar.</p>
				<p class="normal">Köylünün ekeceği ürünün ruhsatını da suyu verenler elinden alırlar.</p>
				<p class="normal">Ziraat Bankası, ruhsat kimdeyse krediyi ona verir. Yani, "su ağasına" verir. Onun için köylüye suyu verenler bu ruhsatla, köylünün hakkı olan krediyi de bankadan kendileri alırlar veya ortaklarına devrederler.</p>
				<p class="normal">Çeltik için gereken masrafı yapamayacak durumda olan köylü, bu yüzden yetiştireceği ürünü hepsi elinden gitmesin diye, ruhsatını kaptırdığı su sahibinden borç para ister. Su sahibi,</p>
				<p class="normal">"Bende para yok ama sana bir ahbabımdan buluvereyim"! der ve köylünün ruhsatıyla Ziraat Bankası'ndan, devletin bankasından, çok düşük faizle aldığı kredinin bir kısmını, ortağı vasıtasıyla, bir lütuf ve ihsanmış gibi köylüye ödünç verdirir. Köylüye bu borcu veren kimse, köylünün hakkı olan devlet parasıyla köylüye tefecilik yapmaktadır. Yani, plândaki bilimsel deyimle, "teşkilâtlanmamış kredi piyasası" erbabıdır. Ziraat Bankası'ndan yüzde 9-10 faizle aldığı paranın bir kısmını beş-altı ay için yüzde 50 faizle, köylüye devreder.</p>
				<p class="normal">Çeltiği pirinç yaptırmak üzere getirdiği çeltik fabrikasında da pirincinin satışında da türlü oyunlardan, dolaplardan geçen köylü, bunca soygundan sonra elinde birkaç kuruş kalmışsa, onu da günlük ihtiyaçlarını temin etmek için ayrıca asgari yüzde 50 faizle borçlanmış olduğu tefecilere öder.</p>
				<p class="normal">Böylece bir yıllık ağır emek ürünü olan pirincini elden çıkarıp köye döndüğünde, bir mevsim öncesinden çok daha yoksul, çok daha borçludur.</p>
				<p class="normal">Sudan para kazananlar, yüz binlerine yüz binler, milyonlarına milyonlar eklemişlerdir.</p>
				<p class="normal">Soygun bu kadarla da bitmez, pazarlama sırasında da pirincin fiyatı, türlü oyunlarla kırılır. Ama büyük şehirlerdeki tüketicilere, köylüye ödenen bedelin üç misline satılır.</p>
				<p class="normal">Böylece, devlet soyulur, köylü sömürülür, pirinç çok pahalı olduğu için pirinç almaya gücü yetmeyen dar gelirli halk aç bırakılır.</p>
				<p class="normal">Üstelik bu sömürü düzeninde verimli çiftçilik yapmak da çok güçleştiği için çeltik verimi gitgide düşmektedir. Öyle ki gene bütçe gerekçesinden öğrendiğimize göre, pirinçte hektar başına verim, 1964'te 2.857 kilodan, 1965'te 2.600 kiloya, 1966'da ise 2.308 kiloya inmiştir.</p>
				<p class="normal">Burada, düzen değişsin de çeltik tarlaları devlete mi geçsin, köylü devletin esiri mi olsun istiyoruz?.. Hayır, "ortanın solu"nda bir parti olarak istediğimiz bu değildir. Ama devletin, zaten kamuya ait olan suya sahip çıkmasını istiyoruz. Su kanallarını devletin açmasını veya devlet yardımıyla, köylü kooperatiflerinin açmasını istiyoruz. Banka kredilerinin, doğrudan doğruya, gerçek üreticilere verilmesini istiyoruz.</p>
				<p class="normal">Böylelikle hem köylü daha çok kazanabilecektir; hem de halk daha ucuza pirinç yiyebilecektir.</p>
				<p class="normal1">Tütündeki Düzen</p>
				<p class="normal">Tütün bölgelerine gidelim... Bugünkü tütün düzeninde, devlet kaynaklarından aldığı yüzlerce milyon liralık krediyle, köylüden tütün toplayan 90 küsur tacir, ihracatçıların kendi yaptıkları hesaba göre, adam başına yılda 2.5 milyon liranın üstünde kâr sağlarken, hatta daha gerçekçi hesaplara göre bu kâr 3 milyonu aşarken, 454 bin tütün yetiştirici aileden her birine, tüccara satılan tütünden, ortalama net 111 lira 50 kuruş kâr kalmaktadır.</p>
				<p class="normal">Bu rakam, tüccara satılan bütün tütünlerden elde edilen net toplam kârın 454 bin tütün ekici aileye bölümü ile ortaya çıkan rakamdır. Tütün ekici ailelerden yaklaşık olarak yarısının bütün tütünlerini tüccara, öteki yarısının da bütün tütünlerini Tekel'e sattıkları kabul olunursa, bütün tütünlerini tüccara satan ekici ailelere, aile başına ortalama 223 lira net kâr düşmüş olmaktadır. Bu 223 lira net kâr, bir ailenin bütün bir yıllık emeğinin sonucudur.</p>
				<p class="normal">Bu hesaplara esas alınan yılda, 1965 yılında, 454 bin tütün ekici aileye toplam olarak 241 milyon lira kredi, 91 tütün ihracatçısına ise 600 milyon lira kredi verilmiştir. Böylece, bir tütün ekici aileye ortalama 531 lira, bir tütün ihracatçısına ise 6 milyon 600 bin lira kredi verilmiş olmaktadır.</p>
				<p class="normal">Biz, tütün tarımı devletleşsin mi istiyoruz? Asla! Fakat devletin tekeli halk yararına işlesin ve tütün yetiştiricisi köylü, devlet desteğiyle örgütlenerek tütününü kendi işleyip ihraç edebilir duruma gelsin; ihracatçı kredileri, tütün ekicilerin bu amaçlarla kuracakları örgüte verilsin; öylelikle, aracıya kalan kârın büyük bir kısmı ekiciye kalsın istiyoruz.</p>
				<p class="normal1">Buğdaydaki Düzen</p>
				<p class="normal">Orta Anadolu'ya, buğday bölgesine geçtiğimiz vakit, sömürü düzeninin nasıl işlediğine Konya'nın bazı ilçelerinden bir örnek:</p>
				<p class="normal">Kış ortasında parasız kalan, borçlu olduğu için veya tapulu toprağı olmadığı için bankadan da para alamayan Konya köylüsü, sözde toptancılık yapan bazı tefecilere başvurur; metresi 400 kuruluşluk kumaşı, ancak altı ay sonra, Toprak Mahsulleri Ofisi'ne buğdayını sattığı vakit parasını ödeyebileceğinden 600 kuruşa almak zorunda kalır; kendisine kefil olan bir tüccara da ayrıca metre başına 50 kuruş öder; böylelikle metresi 400 kuruluşluk kumaş kendisine 650 kuruşa mal olur. Bu kumaşı paraya çevirmek için de hiç el değdirmeden, aynı toptancı-tefeciye 300 ila 350 kuruşa geri satar. Böylelikle köylü, buğdayı karşılığında devletten alacağı paranın yarısını, daha mevsiminden altı ay önce, tefeciye kaptırır; tefeci de o kumaş üzerinden, normal toptancı kârı dışında, metre başına 250 ila 300 kuruş net ve temiz kâr, vergisiz kâr sağlamış olur.</p>
				<p class="normal">Bu toptancı-tefecilerden hiçbiri, şimdiye kadar parasını sanayie yatırmamıştır. Çünkü parasını sanayie, mesela bir dokuma fabrikasına yaptıracak olsa, binlerce işçinin derdiyle, greviyle, toplu sözleşmesiyle uğraşacaktır. İş müfettişiyle, sigorta müfettişiyle, maliyenin hesap uzmanları ile uğraşacaktır. Bütün bunlara katlandıktan sonra da şimdi, başkasının dokuttuğu kumaş üzerinden tefecilikle sağladığı net kârın onda birini bile belki elde edemeyecektir. Üstelik tefecilik için bulduğu kadar bol ve düşük faizli krediyi de bulamayacaktır.</p>
				<p class="normal1">Fındıktaki Düzen</p>
				<p class="normal">Konya ovasından kuzeye çıkarsak fındık bölgesine geliriz.</p>
				<p class="normal">Dünya fındık piyasasına Türkiye hâkimdir. Ona rağmen, fındık ihracatçıları bazen suni olarak dünya fındık piyasasını düşürürler. Gerçi devlet, ihracat için taban fiyat tespit eder. "Bunun altında fiyatla fındık ihraç edilemez" der. Fakat ihracatçılar, fiskobirlik'le rekabet için taban fiyatının altında satış yaparlar. Aradaki farkı, karaborsadan döviz olarak kapatırlar.</p>
				<p class="normal">Ama gene de büyük kârlar sağlarlar. Çünkü devletin kendilerine çok düşük faizle verdiği ihracatçı kredisini, fındık yetiştiren dar gelirli köylüye yüzde 100 ila yüzde 200 faizle vererek tefecilikten o kadar büyük para kazanırlar ki karaborsadan döviz almak için ödedikleri parayı çıkardıktan sonra hem kendilerine büyük kârlar kalır, hem de fiskobirlik'in ihracat imkânlarını köstekleyebilirler. Böylece dünya piyasasında fındık fiyatlarını kırarak Türkiye'nin "dış ticaret hadlerini" Türk halkının aleyhine bozmuş olurlar.</p>
				<p class="normal1">Doğmadan Satılan Kuzular</p>
				<p class="normal">Doğu Anadolu'da sömürü düzeni büsbütün korkunç bir hal alır. Hayvancılığı geliştirmek için Et ve Balık Kurumu'nun dağıttığı avanslardan, ancak varlıklı kimseler yararlanabilmektedir. Köylülerin çoğu, ne Et ve Balık Kurumu'ndan avans ne de Ziraat Bankası'ndan kredi alabilirler. Kredi alanlardan çoğunun da eline, yılda 200-300 lira kredi ancak geçer. Esasen doğu Anadolu'da dağıtılan hayvancılık kredisi hayvan başına yılda 100-125 kuruştan ibarettir. Yani bir hayvanı nallatmaya bile yetmeyecek kadar azdır. Ondan da bir avuç insan faydalanır. Et ve Balık Kurumu'nun ve Ziraat Bankası'nın imkânları kendilerine açık olan bu bir avuç kimseden çoğu, tefecilik yoluyla halkı, kaçakçılık yoluyla da devleti soyarlar.</p>
				<p class="normal">Doğu'da, kış ortasında parasız kalan köylü, henüz doğmamış kuzuları, 50 liradan satar. Doğduktan sonra bu kuzuları altı ay otlatır, besler, piyasada 150 lira edecek hale geldiğinde, altı ay önce 50 liradan satmış olduğu kimseye teslim eder.</p>
				<p class="normal">Doğu'da, köylünün yoksulluğundan yararlanan, fiyatları üçte bire kadar kırılarak toplanan hayvanlar, büyük kârlarla sınırdan dışarıya kaçırılır.</p>
				<p class="normal">Devlet yönünden bu durumun sonucu nedir?</p>
				<p class="normal">Birkaç yıldır Doğu Anadolu'dan yurt dışına giden hayvan sayısı büyük ölçüde arttığı, hatta ihraç edilmek üzere, Orta Anadolu'dan Doğu'ya hayvan götürüldüğü halde, bu ihracat kaçakçılık yoluyla yapıldığı için, hayvan ihracından elde ettiğimiz döviz sürekli olarak düşmektedir.</p>
				<p class="normal">Resmi rakamlara göre, ihraç edilen hayvan sayısı, 1965'te 1.235 binden, 1966'da 632 bine düşmüştür, yani yarı yarıya azalmıştır. Daha doğrusu azalmış gibi görünmektedir. Çünkü kaçırılan hayvan sayısı bu rakama dahil değildir. Canlı hayvan ihracından elde edilen gelirde, 1965'te 17 milyon 499 bin dolardan, 1966'da 10 milyon 146 bin dolara inmiştir.</p>
				<p class="normal">Demek ki bugünkü düzende, devlet hayvancılığı destekleme görünümü altında, köylüyü sömüren ve kaçakçılık yaparak Türkiye'nin büyük döviz kaybına sebep olan bir avuç çıkarcıyı desteklemiş, beslemiş olmaktadır.</p>
				<p class="normal1">İpotek Altına Alınan İnsan Emeği</p>
				<p class="normal">Doğu Anadolu'da, daha güneye doğru, Ağrı'ya, Van'a Hakkâri'ye doğru indikçe, birçok köylüler, anasının karnındayken üçte bir fiyata satabilecekleri kuzulardan da yoksundurlar. Onlar, "teşkilâtlanmamış kredi piyasası"nda, ancak kendi emeklerini ortaya koyabilirler. Yazın, işin nispeten çok olduğu aylarda, işçi veya ırgatların gündeliği 15 liraya kadar yükselir. Kış ortasında parasız kalan köylü de yaz ayları için emeğini, daha kış ortasında gündeliği 5 liradan kiralar.</p>
				<p class="normal">Yani, bu kadar düşük bir fiyatla, kendi emeğini ipotek altına aldırır.</p>
				<p class="normal1">Her Yerde Bu Düzen</p>
				<p class="normal">Türkiye'nin neresine giderseniz, buna benzer sömürü örneklerine rastlarsınız.</p>
				<p class="normal">Anadolu'yu, sadece nutuk çekmek için halkı aldatmak için halkı aldatıp oylarını alabilmek için dolaşan politikacılar, elbette bu gerçekleri öğrenemezler. Halkın meselelerini halktan öğrenmek isteyenler, halkın derdini biraz deşerlerse, böylesine acı, insafsız ve insanlık dışı bir sömürü düzeninin nasıl işlediğini kolaylıkla görebilirler.</p>
				<p class="normal">Böyle bir sömürü düzenini göre göre, bile bile, "Bu düzen değişmesin!" demek, "Türk halkı, Türk köylüsü sömürülmeye, Türk devleti soyulmaya devam etsin" demektir...</p>
		
		</body>
</html>