<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_21">9<br class="chapter"/>Çalışma Düzeni ve AP'nin Tutumu</h2>
				<p class="normal">Adalet Partisi'nin iktidara gelmesiyle, sosyal adaletin, sosyal devlet ilkelerinin tehlikeye düştüğü bir başka alan da işçi hakları alanıdır.</p>
				<p class="normal1">chp ve İşçi Hakları</p>
				<p class="normal">Bu iktidarın Çalışma Bakanı, geçenlerde bir sendika kongresinde, chp için işçilere şöyle demiş:</p>
				<p class="normal">"Devri iktidarlarında sizlerin kanına ekmek doğrayarak yiyenler bugün bir peygamber temizliği içinde karşınıza çıkarak nutuklar çekmektedirler" (Adalet gazetesi, 22 Ocak 1968).</p>
				<p class="normal">Bu sözleri söyleyen Bakanın partisi, bir ucundan iktidara geldiğinin daha haftasına kalmadan, Zonguldak'ta elini işçi kanına bulamış partidir.</p>
				<p class="normal">Bu çirkin sözlere hedef alınan partinin kurucuları ise daha Anadolu'da Kurtuluş Savaşı'nı yürütürlerken, Zonguldak'taki kömür işçilerinin haklarını ve güvenliğini korumak için ilk Türk yasasını çıkartmışlardı. 1921 yılında çıkarılan yasanın adı, Ereğli Havzai Fahmiyesi'ndeki Maden Amelesinin Hukukuna Müteallik Kanun'dur.</p>
				<p class="normal">Cumhuriyet kurulduktan sonra da Türkiye'de işçi haklarıyla ve sosyal güvenlikle ilgili hemen bütün kanunları, Cumhuriyet Halk Partisi iktidarları çıkarmıştır.</p>
				<p class="normal2">Çalışma Hayatında Düzen Değişikliği</p>
				<p class="normal">Nitekim bu partinin son iktidarı sırasında da toplu sözleşme ve grev hakları kanunlaşarak, yeni sendikalar kanunu çıkarılarak, Türk çalışma hayatında, Anayasamızın emrettiği ve Cumhuriyet Halk Partisi'nin 1953'ten beri söz verdiği demokratik düzen değişikliği gerçekleşmiştir.</p>
				<p class="normal">Şimdi toprak alanında istediğimiz düzen değişikliği için "komünizm" diyenler olduğu gibi bu kanun çıkıncaya kadar da çalışma hayatında istediğimiz düzen değişikliği için "komünizm" diyenler vardır.</p>
				<p class="normal">Oysa Türk işçi hareketi, bu düzen değişikliğinden sonra komünizme karşı eskisinden çok daha fazla bağışıklık kazanmıştır.</p>
				<p class="normal">Çünkü Türk işçileri, sendikacıları bilmektedirler ki kendilerini ezilmekten, sömürülmekten kurtulma olanağına kavuşturmuş, toplumda kendilerine daha çok saygınlık kazandırmış olan toplu sözleşme, grev hakları ve sendika özgürlüğü, hiçbir komünist ülkede yoktur.</p>
				<p class="normal1">ap İktidarının Niyet ve Tertipleri</p>
				<p class="normal">Şimdi Adalet Partisi, işçilere tanınan bu haklarda kısıntı yapmanın gayret ve tertipleri içindedir. Grev hakkını büyük ölçüde ortadan kaldıracak (hak ihlâli dolayısıyla grev hakkını kaldıracak) bir kanun tasarısı hazırlamıştır. Ancak sendikaların ve Cumhuriyet Halk Partisi'nin kararlı tepkisi üzerinedir ki şimdilik bundan vazgeçmek zorunda kalmış görünüyor.</p>
				<p class="normal">Gene son kısa iktidarı sırasında, Cumhuriyet Halk Partisi, işçilerin devlet sektöründe yönetime ve kâra katılmalarını sağlayan kanunu çıkartmıştı.</p>
				<p class="normal">Adalet Partisi iktidarı ise, –daha önce de belirttiğimiz gibi– bu yoldaki kanun hükümlerini birçok devlet işletmelerinde hiç uygulamamakta, bazılarında ise tamamıyla etkisiz hale getirmiş bulunmaktadır.</p>
				<p class="normal2">İş Kanunu'nda Yapılan Değişiklikler</p>
				<p class="normal">Bütçe Gerekçesi'nin 214'üncü sayfasına baktığımız vakit, Adalet Partisi iktidarının "sosyal konular üzerindeki çalışmalar"ı hakkında sadece bir cümlenin yer aldığını görüyoruz. İki buçuk-üç yılda, Adalet Partisi'nin sosyal alanda yapabildiği bütün çalışmalar bu tek cümlede ifade edilebilmektedir.</p>
				<p class="normal">O cümle şudur:</p>
				<p class="normal">"Geçen teşri yılda, iş hayatımız üzerinde geniş etkileri olan ve işçilerimizin daha iyi şartlar altında emniyetle çalışmalarını düzenleyecek İş Kanunu ve Deniz İş Kanunu tasarıları kanunlaşmıştır."</p>
				<p class="normal">Oysa bu kanunların ikisi de Cumhuriyet Halk Partisi iktidarı tarafından hazırlanıp meclise sunulmuştu. Adalet Partisi iktidarı, şimdi sahip çıktığı, fakat kendi hazırlamadığı bu iki tasarının kanunlaşmasını da uzun süre geciktirmiş; sonunda birçok bakımlardan tanınmaz hale getirerek amaçlarından uzaklaştırarak gerçekleştirmiştir.</p>
				<p class="normal">İktidar, bu tasarılarda işverenlerin istedikleri bütün değişiklikleri yapmaya uğraşmış, bu değişikliklerden ancak bir kısmı, başta Cumhuriyet Halk Partisi Grupları olmak üzere, muhalefetin direnişi ile önlenebilmiştir. Yapılan değişikliklerle ise kanunlar önemli şekilde zedelenmiştir. Bütün işçilerin kanun kapsamı içine alınması gerekirken, tasarıların en büyük yeniliği bunu öngörmesi iken küçük işyerlerindeki işçiler kanun kapsamı dışında bırakılmıştır. İşçi haklarını çiğneyen işverenlere verilecek cezalar o kadar hafifletilmiştir ki hak ihlâli ile elde edilebilecek kazanç, şimdi, bu yüzden ödenecek cezaların çok üstünde kalmaktadır.</p>
				<p class="normal2">Geciktirilen Çalışmalar</p>
				<p class="normal">Cumhuriyet Halk Partisi, iktidardan ayrılacağı sırada Tarım İş Kanunu ile ilgili bütün ön çalışmaları bitirdiği halde, bu tasarı hâlâ, değil meclise gelmek, Bakanlar Kurulu'na bile getirilememiştir.</p>
				<p class="normal">Daha önce de belirttiğim gibi birinci plân hedefleri arasında yer alan sosyal güvenlik tedbirleri, Cumhuriyet Hak Partisi'nin getirdiği noktada bırakılmış, bu tedbirleri bir adım daha ileri götürmek için herhangi bir çalışma bile yapılmamıştır.</p>
				<p class="normal2">Kıdem Tazminatı'na Yönelen Tehlike</p>
				<p class="normal">Üstelik son olarak da "işsizlik sigortası" getirildiği görünümü altında, işçilerin en büyük güvencesi olan, 1936'dan beri hakları bulunan kıdem tazminatı kaldırılmak istenmektedir.</p>
				<p class="normal">Hazırlanan tasarıya göre, on yıl çalışmış 1.000 lira aylıklı bir işçi, işinden çıkarılırsa, ancak 2.250 lira işsizlik ödeneği alabilecektir. Bu işsizlik ödeneği için üstelik prim de ödemiş olacaktır. Dolayısıyla gerçek kazancı 2.250 liranın da altında olacaktır. Oysa aynı işçi bugün işsiz kalsa, hiç prim ödemediği halde, 5.000 lira kıdem tazminatı alır.</p>
				<p class="normal">Kıdem tazminatından yararlanma imkânları çok geniş olduğu halde, işsizlik sigortasından yararlanma imkânları da çok sınırlı olacaktır.</p>
				<p class="normal">Üstelik kıdem tazminatı, işçi tasfiyesini güçleştirici bir müessesedir. Kıdem tazminatı kalkarsa, işverenler, hiçbir yük altına girmeksizin, kolaylıkla işçi tasfiye edebilirler. Böylelikle, sendikaya giren veya grev yapmaya hazırlanan işçileri her an işten çıkarabilir veya işten çıkarmakla tehdit edebilirler. Bu da toplu sözleşme ve grev hakkını fiilen işlemez hale getirebilir.</p>
				<p class="normal">Kıdem tazminatı ile işsizlik sigortasının belki birbirini tamamlayıcı hale getirilmesi düşünülebilirdi. Fakat kıdem tazminatının yerini işsizlik sigortasının alması asla düşünülemez.</p>
				<p class="normal">İlerleyen Türkiye, işçi haklarında, bir adım bile geri götürülemez.</p>
				<p class="normal">Bu yönde atılmak istenecek en küçük bir adım, karşısında sendikalar kadar, işçiler kadar, bütün gücüyle Cumhuriyet Halk Partisi'ni de bulacaktır.</p>
				<p class="normal">Şimdi, sendikaların ve Cumhuriyet Halk Partisi'nin tepkisi karşısında, Adalet Partisi Hükümeti, bu konuda garip bir savunma ve tevil yoluna sapıyor. Kıdem tazminatını kaldırmaya, işçi haklarını geri götürmeye niyeti olmadığını, bu hükmün Çalışma Bakanlığı'nca tasarıya konmuş olmasının bakanlıkça benimsendiği anlamına gelmediğini söylüyor.</p>
				<p class="normal">Bunu, Başbakan böyle söylüyor... İşin daha garibi, tasarıya kıdem tazminatının kaldırılması hükmünü koyan, başka bakanlıklara, işçi ve işveren kuruluşlarına tasarıyı o şekilde gönderen, Çalışma Bakanı böyle söylüyor.</p>
				<p class="normal">Bunda ciddiyet var mıdır?</p>
				<p class="normal">Demek ki bu hükümet, tepki görmese, göze alabilse, işçi haklarında ve genel olarak sosyal adalet alanında her türlü gericiliği yapabilecektir. Nitekim bunu birkaç defa denemiş, her seferinde, kamuoyunun tepkisi karşısında dönüş ve tevil yoluna sapmıştır. Kabine üyeleri bu yüzden birbirlerine düşmüştür.</p>
				<p class="normal">Şimdi Odalar Birliği, hükümetçe açılmak istenen bu gedikten yararlanarak, kıdem tazminatının Sosyal Sigortalar Kurumu'nca ödenmesini ileri sürmektedir. Çalışma Bakanı'nın da bu görüşü benimsediği anlaşılmaktadır. Bu durumda işverenler, biraz önce de değindiğim gibi hiçbir maddi yük altına girmeksizin işçi çıkarma kolaylığına kavuşmuş olacaklardır.</p>
				<p class="normal2">Hayat Pahalılığı ve Toplu Sözleşmeler</p>
				<p class="normal">Öte yandan, Adalet Partisi iktidara geldiğinden beri hayat pahalılığında görülen büyük artış, birçok kesimlerde toplu sözleşmelerle sağlanan işçi ücreti artışlarını silip götürmüş, öylece toplu sözleşme hakkını geniş ölçüde etkisiz bırakmıştır.</p>
				<p class="normal1">Gelir Politikası İçin Üçlü Kurul</p>
				<p class="normal">Sosyal alanda Cumhuriyet Halk Partisi, birçok demokratik batı ülkelerinde olduğu gibi devletin gelir politikasına, ücret politikasına yön verecek, yüksek kademede bir istişari kurul kurmak kararındaydı. Hükümet, işçi ve işveren temsilcilerinden meydana gelen bir kurul olacaktı bu... chp bu kararını, iktidardan ayrılmadan kısa bir süre önce, 25 Ocak 1965'te açıklamıştı.</p>
				<p class="normal">Öyle anlaşılıyor ki Adalet Partisi iktidarı, daha böyle bir tasavvurun önemini ve anlamını bile kavrayamamış ve bu konuda en küçük bir adım atmamıştır.</p>
		
		</body>
</html>