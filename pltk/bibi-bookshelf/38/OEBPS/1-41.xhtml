<html xmlns="http://www.w3.org/1999/xhtml">
	<head>
		<title>1-41</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-40" xml:lang="en-GB">Saat 03.00, Türkiye Büyük Millet Meclisi  </p>
			<p class="paragraf ParaOverride-6">Türkiye son dönemlerde ciddi bir şekilde siyasette kutuplaşmanın yaşandığı bir ülke haline gelmişti. En küçük bir konuda iktidar bir tarafta, muhalefet öbür tarafta yer alabiliyordu. Hatta bazı konularda iktidar ve muhalefet dönem dönem farklı pozisyonlar bile alabiliyordu. Bunlardan biri de Çözüm Süreci’ydi. Örneğin iktidar açılım ve çözüm süreçlerini yoğun bir şekilde sürdürürken, ana muhalefet partisi PKK’ya yönelik operasyonların durdurulmasını eleştiriyordu. 24 Temmuz 2015 tarihinde başlayan ve son yılların en başarılı ve ciddi operasyonlarında ise bu defa ana muhalefet partisinden “Neden masadan kalktınız?” anlamına gelen çıkışlar yapılıyor, bu defa da iktidar partisinden operasyonları destekleyen açıklamalar yapılıyordu.  </p>
			<p class="paragraf ParaOverride-6">Bu kutuplaşma toplumun tabanına bile yansımıştı. En küçük bir gelişme kutuplaşma, ayrışma meselesi haline geliyordu. En son örneği milli futbol takımı gibi bizleri yıllardır birleştiren bir meselede yaşandı. Teknik direktör ve yönetim başarısızlığından bile Cumhurbaşkanı ve AK Parti iktidarı sorumlu tutuldu. Eski coşku sokaklara yansımadı ve milli takımlarda bile ayrıştık.  </p>
			<p class="paragraf ParaOverride-6">Oysa bizim ilacımız tarih boyunca olduğu gibi birlik ve beraberlikti.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf ParaOverride-6">Farklı partilerden milletvekilleri TBMM’ye akın etmişti. Bombalar, silahlar, saldırılar altında kolay olmayan bir şekilde içeriye giriş yapmışlar, açma kararı verdikleri Genel Kurul’un salonuna gitmişlerdi:  </p>
			<p class="_0">  </p>
			<p class="arayazi" xml:lang="en-GB">“Genel Kurul’a girdik. Orada milletvekilleri ve Meclis Başkanı vardı. Milletvekilleriyle kucaklaştık. Gerçekten çok önemli anlardan biriydi. Düşünebiliyor musunuz? Siyaseten rakipsiniz ama birdenbire, hepimizin orada bulunmamızdan da memnun olduğu bir tablo. Daha sonra görüştüğümüz milletvekilleri ‘Sizi gördüğümüze çok sevindik’ dediler. Genel Kurul’da bir süre divanda oturdum.”  </p>
			<p class="_0">  </p>
			<p class="paragraf ParaOverride-6">Böyle diyordu Oktay Vural. CHP’li Tezcan da duygulandıran bir tablo olduğunu anlatıyordu:  </p>
			<p class="_0">  </p>
			<p class="arayazi" xml:lang="en-GB">“Adalet ve Kalkınma Partili milletvekilleri gelmeye başladılar, onlarla görüştük orada. ‘Buna karşı birlikte direnmek gerektiği’ konusu görüşüldü ayaküstü. Meclis’in bir, iki No.lu kapısının önünün oralarda sürekli bir hareket var. Bu arada da uçaklar sürekli alçak uçuş yapıyorlar, taciz ediyorlar. Başka yerler bombalanıyor ama Meclis’e henüz bomba atılmamıştı. Arkasından milletvekilleri geldi, Genel Kurul salonuna geçtik. Genel Kurul salonunda Adalet ve Kalkınma Partili milletvekilleri, Adalet Bakanı Bekir Bozdağ, Diyarbakır Milletvekili Mehdi Eker oradaydı, Meclis Başkanı İsmail Kahraman genel kurulu açmıştı. Oradan, yayın kuruluşlarına bağlandık. Oktay Vural ve MHP’nin Grup Başkanvekili geldi. Biz, 20’ye yakın milletvekiliydik. Toplam 80-100 milletvekili vardı o saatte. İyi bir görüntüydü. Artık orada siyasi parti ayrımı yoktu, doğrudan parlamentoya, parlamenter demokrasiye, milletin meclisine, iradesine tecavüz söz konusu. Gerçekten o gece biz, hiçbir siyasi parti ayrımı yapmadan, birbirimizle dayanışma içerisinde buna karşı direnebilmenin hem güzelliğini yaşadık hem de bunun mümkün olabildiğini gördük. O çok duygulandırıcı bir tabloydu.”  </p>
			<p class="_0">  </p>
			<p class="paragraf ParaOverride-6">Evet öyle bir tablo vardı. Ankara’da olup TBMM’ye ulaşabilen yaklaşık 100 milletvekili Genel Kurul salonunda adeta dayanışma anlamında gövde gösterisi yapıyorlardı. Örneğin AK Parti Düzce Milletvekili Ayşe Keşir önce CNN Türk televizyonuna FaceTime üzerinden bağlanıyor ve “Milletimizin emanetine burada meclisimizde sahip çıkıyoruz. Meclis başkanımız burada yanımızda. Ankara’da olan milletvekillerimiz yanımızda. Ben Meclis Başkanı’mıza takdim ediyorum” diyerek telefonu TBMM Başkanı İsmail Kahraman’a uzatıyordu. Kahraman da yine FaceTime üzerinden Türk milletine şu konuşmayı yapıyordu:  </p>
			<p class="_0">  </p>
			<p class="arayazi" xml:lang="en-GB">“Bir talihsiz hareketle karşı karşıya kaldık. Bir ufak, maceraperest grubun küstahlığıyla demokrasi karşı karşıya. Ama demokrasimiz güçlü. Bunun üstesinden gelecek ve geliyor da. Endişeye mahal yok. Milletimiz topyekûn ayakta ve demokrasisine sahip çıkıyor. Milletimiz bu noktada inançlıdır, inancı tamdır. Ben yarın TBMM’yi olağanüstü toplantıya çağırdım. Diğer partilerden, CHP’den, MHP’den değerli milletvekili arkadaşlarımız demokrasi inancı içerisinde aynı şekilde geliyorlar.”  </p>
			<p class="_0">  </p>
			<p class="paragraf ParaOverride-6">Kahraman konuşurken arkadan helikopter sesleri geliyordu. İçerideki koskoca Genel Kurul salonunda bile yankılandığına göre, TBMM’ye çok yakın uçuyorlardı.  </p>
			<p class="paragraf ParaOverride-6">Ancak dayanışma bitmiyordu. TBMM’de belki de defalarca karşı karşıya gelmiş, AK Parti’nin başörtülü milletvekili Ayşe Keşir “CHP’den Genel Başkan Yardımcımız Bülent Tezcan Bey ve Levent Gök Bey buradalar. Milletin emanetine milletin vekilleri sahip çıkıyor” diyerek CHP’nin üst düzey iki ismine telefonu uzatıyordu.  </p>
			<p class="resim" xml:lang="en-GB"><span><img alt="foto66_bulent_tezcan.jpg" class="_idGenPageitem-65" src="image/foto66_bulent_tezcan_fmt.jpeg"/></span>  </p>
			<p class="resim_alyazili" xml:lang="en-GB">Darbe olduğu anlaşılınca Meclis’e ilk gelen isimlerden CHP Genel Başkan Yardımcısı Bülent Tezcan, FaceTime üzerinden “Millet olarak tankın üzerine çıkma zamanıdır” diyerek AK Partililerden büyük alkış almıştı.  </p>
			<p class="paragraf ParaOverride-6">  </p>
			<p class="paragraf ParaOverride-6">Bülent Tezcan FaceTime üzerinden şu mesajı veriyordu:  </p>
			<p class="_0">  </p>
			<p class="arayazi" xml:lang="en-GB">“Biz her türlü darbeye karşıyız. Ankara’daki milletvekili arkadaşlarımızı Meclis’e çağırdık. Çok sayıda arkadaşımız yavaş yavaş gelmeye başladı. Ankara’da olan grup başkanvekillerimiz, milletvekillerimiz burada. Hâlâ da geliyorlar. Milli iradeye, demokrasiye, Cumhuriyet’e sahip çıkacağız. Nereden gelirse gelsin darbelere karşıyız. Parlamento milletin seçtiği milletvekillerinin toplandığı yer. Milletin temsilcilerini ancak milletin iradesi görevden azledebilir. Bunun dışında her türlü gücü, anayasa dışı, hukukdışı, yasadışı güce karşı parlamentoyu, parlamento hukukunu, milletin iradesini kararlılıkla koruyacağız. Herkes sakin olsun.”  </p>
			<p class="_0">  </p>
			<p class="paragraf ParaOverride-6">Tezcan konuşmasını “Millet olarak tankın üzerine çıkma zamanıdır şimdi” sözleriyle bitirerek, bir anlamda Cumhurbaşkanı’nın, Başbakan’ın yaptığı çağrının benzerini yaparak, Türk milletine FETÖ’cü cuntaya karşı direniş çağrısı yapıyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto67_ayse_kesir.jpg" class="_idGenPageitem-66" src="image/foto67_ayse_kesir_fmt.jpeg"/></span>  </p>
			<p class="resim_alyazili" xml:lang="en-GB">O gece FaceTime üzerinden Meclis’ten canlı yayan yapan AK Parti Düzce Milletvekili Ayşe Keşir, gecenin sayısız kahramanından biriydi.  </p>
			<p class="paragraf ParaOverride-6">  </p>
			<p class="paragraf ParaOverride-6">AK Parti Düzce Milletvekili Ayşe Keşir aslında tarihi bir iş yapıyordu. Hem CHP’li yetkilileri takdim ederken “CHP Grup Başkanvekilimiz” diyerek ortaklığı vurguluyor hem de milletin vekillerinin sesi oluyordu. Levent Gök de yine aynı şekilde FaceTime üzerinden şu konuşmayı yapıyordu:  </p>
			<p class="_0">  </p>
			<p class="arayazi" xml:lang="en-GB">“Biz CHP olarak demokrasiye bağlıyız, milli iradeye bağlıyız. Biz asla bir darbe girişimini, kalkışmasını kabul edemeyiz. Biz her türlü problemimizi Meclis içerisinde konuşarak, uzlaşarak çözmek durumundayız. O bakımdan milli iradeye gölge düşürecek her türlü olayın, etkinliğin karşısında olduğumuzu ifade ediyoruz. CHP’nin milli iradeye, Meclis’e duyduğu saygının gereği olarak şu anda Meclis’teyiz ve Meclis’imize sahip çıkıyoruz. Bu tür hareketlerin tasvip edilmesi mümkün değildir. Türkiye darbelerden çok çekmiştir. Bizim şimdi uzlaşmaya, birbirimizi anlamaya, demokrasimizi, insan haklarını ve her türlü demokratik olgunluğu gösterecek ilkeleri geliştirmeye zaman harcamamız gerekiyor. Bu nedenle CHP olarak demokrasimize zarar verecek her türlü olayın karşısında olduğumuzu vurgulamak, Meclis’imize ve milli iradeye sahip göstermeye çalıştığımızı vurgulamak açısından şu anda Meclis Genel Kurulu’ndayız.”  </p>
			<p class="_0">  </p>
			<p class="paragraf ParaOverride-6">Herkes oradaydı. AK Parti, CHP ve MHP’li vekiller darbecilere karşı direnişteydi.  </p>
			<p class="paragraf ParaOverride-6">Bu sırada dışarıda helikopter ile darbeciler TBMM bahçesine asker indirmeye çalışıyordu. Polisler orada darbecileri püskürtmeyi başarmıştı. Dışarıda bu keşmekeşin yaşandığı dakikalarda ve vekiller Genel Kurul’dayken TBMM’ye ilk bomba atıldı. Saatler 02.40’ı gösteriyordu.  </p>
			<p class="paragraf ParaOverride-6">Büyük bir sarsıntı olmuş, Genel Kurul salonunu dumanlar kaplamıştı. Darbeciler, bilerek ve isteyerek bu bombayı bırakmışlardı. Yanlışlık yoktu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Kurmay Yarbay Hasan Hüsnü B., o gece havadaki pilotlardan biriydi. Geçmiş satırlarda aktardığımız gibi, kendi ifadesine göre, 13 Temmuz’da Akın Ö.’nün damadı olan Hakan K., Hasan Hüsnü B.’ye “Önümüzdeki günlerde harekât olabilir” demiş, 15 Temmuz akşamı 17.00’de de evinden arayarak Akıncı Üssü’ne gelmesini istemişti. O da hedefleri gördüğünü anlatmıştı: MİT Müsteşarlığı, MİT’in ikinci yeri, Polis Özel Harekât. Sonrasını anlatmaya başladı:  </p>
			<p class="_0">  </p>
			<p class="arayazi" xml:lang="en-GB">“Ben pistten 4. kalkan uçaktaydım. Benimle aynı uçakta arkamda Kurmay Yüzbaşı Selahattin Yorulmaz vardı. Biz Aslan-3 koduyla havalandık. Ben kalktıktan sonra uçağın computer’ını bozdum ve uçak görev yapamaz hale geldi. Akıncı’nın güneyinde havada bekledim. 141. Filo’ya ‘Uçak arızalı’ dedim. Yakıt azalınca Akıncı’ya indim.  </p>
			<p class="arayazi" xml:lang="en-GB">2-3 saat sonra Kurmay Yüzbaşı Ahmet T. ve Kurmay Yüzbaşı Mete K. uçuş için beni çağırdılar, başka bir F-16’ya bindim. 2. Pilot olarak Yüzbaşı Uğur U. benim uçağa bindi. Havalandıktan sonra 20 dakika kadar görev bekledik. Yerden, 141. Filo’daki desk denilen birimden koordinatlar verildi. Bu koordinatı eylem ve boylam olarak veren kişi Kurmay Yüzbaşı Ahmet T.’ydi.  </p>
			<p class="arayazi" xml:lang="en-GB">Uçağımdaki 2. Pilot Yüzbaşı Uğur U. enlemi boylamı girdi. Bu sırada Yüzbaşı Ahmet T., ‘Bu hedef TBMM’nin önündeki bahçe’ dedi. Sonra Uğur U., hedefin neresi olduğuna görüntülü olarak baktı. Hedefin doğru yapıldığının tespitine karar verdi. Alanı işaretledi. Daha sonra 141. Filo’daki Ahmet T.’ye ‘Meclis’in önündeki bahçe hedef, mutabık mıyız?’ diye sordu. Ahmet T. ‘Mutabıkız doğrudur’ dedi. Daha sonra ben hedefe 1 adet LGB isimli lazerle işaretlenen noktaya giden bombayı bıraktım. Bu lazerle işaretlenmeyi sniper cihazı yardımıyla 2. Pilot Uğur U. yaptı.”<span class="dip"><a class="_idFootnoteLink" href="#footnote-225-106" id="footnote-225-106-backlink">106</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="resim" xml:lang="en-GB"><span><img alt="4.jpg" class="_idGenPageitem-67" src="image/4_fmt.jpeg"/></span>  </p>
			<p class="resim_alyazili" xml:lang="en-GB">Resmi temaslarda bulunmak için 24 Ağustos’ta Ankara’ya gelen ABD Başkan Yardımcısı Joe Biden, TBMM’nin bombalanan yerinde de incelemeler yaptı.  </p>
			<p class="paragraf ParaOverride-6">Darbeciler bilerek, isteyerek TBMM’yi bombalamıştı.  </p>
			<p class="paragraf ParaOverride-6">Bu sırada TBMM Genel Kurulu’nun kapanıp, sığınaklara inilmesi gündeme geldi. Adalet Bakanı’nın Meclis Başkanlık kürsüsüne gelip yaptığı şu konuşma, o günden sonra çok konuşulmuştu:  </p>
			<p class="_0">  </p>
			<p class="arayazi" xml:lang="en-GB">“Sayın Başkan Meclis burada dursun. Burayı kapatıp aşağıya inersek bu millet meydana gelmez. Bu millet Meclis korktu der. Bizim burada yapacağımız şey burada ölmektir.”  </p>
			<p class="_0">  </p>
			<p class="paragraf ParaOverride-6">Bozdağ daha sonra kürsüye geldi ve şu sözleri söylemeye başladı:  </p>
			<p class="_0">  </p>
			<p class="arayazi" xml:lang="en-GB">“Milletin yargısına hesap vereceksiniz. Bomba da atsanız buradayız, ne yaparsanız yapın buradayız. Sizi yargının önüne çıkaracağız, millete hesap vermenizi sağlayacağız.”  </p>
			<p class="_0">  </p>
			<p class="paragraf ParaOverride-6">Meclis direnmekte kararlıydı. Oktay Vural “Meclis’in bombalanacağını hiç düşünmedim” diyordu. FETÖ’cü yayın organları, memleket sevdalısı komutanları yıllarca “Meclis üzerinden alçak uçuş yapacaklar, cami bombalayacaklar” diye suçlamıştı. Suçladıkları insanların hayatlarını karartmış, belki de Türk Silahlı Kuvvetleri’nin geleceğini başarıyla yazacak insanları cezaevine sokmuşlardı. Ancak onlara yaptıkları tüm suçlamaları kendileri hayata geçirmişlerdi. Halka yönelik katliam yapılıyor, camiler basılıyor ve milletin iradesi Türkiye Büyük Millet Meclisi’ne bomba yağmaya başlıyordu.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-106-backlink" id="footnote-225-106">106</a>. Hürriyet gazetesi, 4 Ağustos 2016</p>
				</div>
			</div>
		</div>
	</body>
</html>