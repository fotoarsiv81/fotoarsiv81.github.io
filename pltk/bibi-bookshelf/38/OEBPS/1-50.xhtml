<html xmlns="http://www.w3.org/1999/xhtml">
	<head>
		<title>1-50</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-49" xml:lang="en-GB">Saat 06.40, Boğaziçi Köprüsü  </p>
			<p class="paragraf ParaOverride-6">İlk ortaya çıkan görüntülerin üzerinden yaklaşık 9 saat geçmişti. Tüm Türkiye saat 21.00’de başlayan darbe girişiminden, Boğaziçi Köprüsü’nde Anadolu Yakası’ndan Avrupa Yakası’na geçişin askerler tarafından kapatılmasıyla haberdar olmuştu. İlk görüntülerde yansıyan iki cemse askerlere tanklı, ZPT’li darbeciler de takviye olarak gelmişlerdi.  </p>
			<p class="paragraf ParaOverride-6">Köprüye gelen vatandaşlar darbecilere karşı sabaha kadar tek bir geri adım atmamış, bölgede direnişlerini sürdürmüşlerdi. İstanbul Emniyet Müdürlüğü’ne bağlı ekipler de köprüdeki bekleyişlerini sürdürüyorlar, bir taraftan da yapılabilecek operasyonların ayrıntılarını ele alıyorlardı. Saatler 05.40’ı gösterdiğinde köprüye getirilen tanklardan TOMA’lara, ZPT’ler ve askerlerden de vatandaşlara kurşunlar yağmaya başladı. Tank atışı sonucu bir TOMA ile bir sivil araç alev almış, 3 vatandaş da yaralanmıştı.  </p>
			<p class="paragraf ParaOverride-6"><span class="CharOverride-4">Hürriyet</span> internet sitesinin 21 Temmuz tarihli ve Ayşegül Usta imzalı haberine göre, General Nurettin Baransel Kışlası’nda Tankçı Onbaşı olarak askerliğini yapan A.Ö. kendilerinin köprüye ilk gidenlerden olduğunu, daha sonra köprüye Leopar tipi 3 tane tank, 2 tane ZTP geldiğini söylüyordu. Halkın üzerlerine doğru gelmelerinin ardından ilkönce havaya ardından halka doğru atışlar yapıldığını söyleyerek “Sabah 06.00’ya kadar çatışma oldu. Tanklardan ateş edildi” diyordu.  </p>
			<p class="paragraf ParaOverride-6">Sadece tank ateşi mi? Hayır.  </p>
			<p class="paragraf ParaOverride-6">Köprünün Anadolu yakasındaki ayağının üstüne çıkarılan bir keskin nişancı da sabaha kadar ölüm saçmıştı. Vatandaşlar, keskin nişancıyı görüntüleriyle tespit etmişti. Güvenlik güçleri de bu keskin nişancının kurşunlarına hedef olmamak için dikkatli hareket ediyordu.  </p>
			<p class="paragraf ParaOverride-6">Uzun süre etkisiz hale getirilemeyen darbeci subay bir Özel Harekât polisinin karşı keskin nişancı atışıyla öldürüldü. Darbeci subayın cansız bedeni çevreye ateş açtığı noktada bulundu.<span class="dip"><a class="_idFootnoteLink" href="#footnote-225-122" id="footnote-225-122-backlink">122</a></span><span class="CharOverride-7">  </span></p>
			<p class="paragraf ParaOverride-6">Vatandaşlar öfkeliydi. Polis araçlarının hareketliliği onları heyecanlandırıyor, “Yürüyelim” diyenler artıyordu. Darbeciler de iletişim kanalları üzerinden Türkiye’de adım adım kaybettiklerini öğrenmişti. İstanbul Boğazı’nın da saat 06.00’da deniz ulaşımına kapatılması, operasyon ihtimalini kuvvetlendiriyordu. Yol bitmişti. Darbecilerin komutanları kendi aralarında konuştular ve kararı verdiler: Teslim olacaklardı.  </p>
			<p class="paragraf ParaOverride-6">Yanlarında götürdükleri öğrencileri ve askerleri etraflarında toplayıp, teslim olma kararlarını ilettiler. Saatler 06.40’ı gösterdiğinde, tarihe hüzünle geçecek görüntü yansıdı kameralara. Türk askeri üniforması giyen darbeciler, ellerini havaya kaldırarak arkasına saklandıkları tankın önüne doğru yürümeye başlamıştı. Polisler artık, sabaha kadar kendilerine ateş açan, çok sayıda vatandaşı şehit eden darbecilere hücuma geçen vatandaşları zapt etmeye çalışıyordu. Darbecilere öfke büyüktü.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto86_koprudeki_darbeciler_teslim.jpg" class="_idGenPageitem-65" src="image/foto86_koprudeki_darbeciler_teslim_fmt.jpeg"/></span>  </p>
			<p class="paragraf ParaOverride-6">Halk kendisine ateş açılan tankların üstünden Türk bayrağını gururla dalgalandırırken, köprüleri kapatmakla görevli darbeci Kurmay Albay Muammer A. ise kaçtığı Antalya’nın Muratpaşa ilçesinde 21 Temmuz’da bir akrabasının evinde saklandığı giysi dolabında yakalanacaktı.<span class="dip"><a class="_idFootnoteLink" href="#footnote-225-123" id="footnote-225-123-backlink">123</a></span><span class="CharOverride-7">  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-122-backlink" id="footnote-225-122">122</a>. Takvim gazetesi, 21 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-123-backlink" id="footnote-225-123">123</a>. Anadolu Ajansı, <span class="CharOverride-4">“Darbe girişiminde Boğaziçi Köpr</span><span class="CharOverride-4" xml:lang="ar-SA">üsü</span>’<span class="CharOverride-4" xml:lang="ar-SA">nü kapatan A</span><span class="CharOverride-4">lbay Muammer A. giysi dolabında yakalandı”</span>,<span class="CharOverride-4"> </span>22 Temmuz 2016</p>
				</div>
			</div>
		</div>
	</body>
</html>