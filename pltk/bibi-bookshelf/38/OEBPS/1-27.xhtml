<html xmlns="http://www.w3.org/1999/xhtml">
	<head>
		<title>1-27</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-26" xml:lang="en-GB">Saat 00.45, Genelkurmay Başkanlığı  </p>
			<p class="paragraf ParaOverride-6">Her şeyin başladığı yer Genelkurmay Başkanlığı’ydı. Çünkü darbecilerin ilk hedefi, karargâhı yani beyni ele geçirmekti. Böylece Türk Silahlı Kuvvetleri’nin kontrolü darbecilerin eline geçecek, istedikleri emir-komuta zincirini oluşturacaklardı. Ancak işler istedikleri gibi gitmedi. Önce karargâhın içinde bir dirençle karşılaştılar. Nizamiyeden silah seslerinin yükselmesi, ardından darbenin öne çekilmesinden dolayı İstanbul ve Ankara’da başlatılan hareketlilik ve son olarak Başbakan Binali Yıldırım’dan yapılan ilk açıklamayla birlikte halk da yavaş yavaş sokaklara dökülmeye başladı.  </p>
			<p class="paragraf ParaOverride-6">Genelkurmay Karargâhı’nın önüne ilk ulaşanlar polisler, 112 sağlık görevlileri ve gazetecilerdi. Murat Pazarbaşı, Serhat Dal, Gökhan Gerçek, Erdem Atay ve daha nice gazeteci o akşam TBMM, Genelkurmay Başkanlığı, Deniz Kuvvetleri Komutanlığı ve İçişleri Bakanlığı’nın kesiştiği kavşakta neler olduğunu öğrenmeye çalışıyordu. Ambulansların tepe lambaları yanıp sönüyor, polisler kimseyi bölgeye yaklaştırmamaya çalışıyor, gazeteciler de alçak uçan uçakların, kapatılan köprülerin ve Genelkurmay’daki hareketliliğin yarattığı soru işaretlerini gidermeye çalışıyorlardı.  </p>
			<p class="paragraf ParaOverride-6">Genelkurmay’ın içinde ve dışında adeta can pazarı yaşanıyordu. Çünkü her şey ortaya çıkmış ve darbeciler afişe olmuştu. Halkın da ilk gittiği yerlerden biri Türk ordusunun karargâhıydı. Darbeciler ciddi bir yığınak yapmışlardı. Hatta içeride büyük bir dirençle karşılaşacaklarını düşündüklerinden tam 17 tane tank ve zırhlı araç getirmişlerdi. Bu, çok ciddi bir sayı, adeta bir kenti alabilecek kadar büyük bir zırhlı güçtü ve bu güç, o sayı için çok küçük bir alan olan Genelkurmay Başkanlığı ve Milli Savunma Bakanlığı’nın bulunduğu yerleşkenin nizamiyelerine ve bahçesine konuşlandırılmıştı.  </p>
			<p class="paragraf ParaOverride-6">İşte o anda helikopterlerden ve içerideki zırhlı araçlardan dışarıda bekleyen polisler ve vatandaşlara ölüm yağmaya başladı.  </p>
			<p class="paragraf ParaOverride-6">CNN Türk muhabiri Murat Pazarbaşı, o anları şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Helikopterden ateş açıldığını gördük. Tıpkı bir terör operasyonu veya savaştaki görüntüleri andıran, iz bırakan mermilerle aşağıda bir noktaya doğru seri bir şekilde ateş açıldı ve aynı şekilde aşağıdaki polisler tarafından da helikoptere karşılık verildi. İşte o anda hayatımda daha önce hiç yaşamadığım anları, dakikaları yaşadım. Gerçekten insanın hayatı bir film şeridi gibi gözünün önüne geliyor. Herkes bir anda yere attı kendini. Etrafımızda arkadaşlarımız var, vatandaşlar var, birlikte görev yaptığımız kameraman, muhabir arkadaşlarımız var. Herkes ne olduğunu anlamaya çalışıyordu.”<span class="dip"><a class="_idFootnoteLink" href="#footnote-225-71" id="footnote-225-71-backlink">71</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">NTV Muhabiri Gökhan Gerçek de o dehşet dakikalarını yaşayanlardan biriydi. Hareketliliği öğrenir öğrenmez Genelkurmay önüne gitmişti. Zaten savunma muhabirliği yaptığı için, asker konusunda tecrübeli bir televizyoncuydu. O saatlerde yaşadıklarını şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Tam da ortasındaydık aslında. Jetler, 3 Süper Kobra uçuyordu. Bir Süper Kobra alçaldı ve 20 mm’lik toplarla yere ateş açmaya başladı. Herhalde bizim için en zor an oydu. Meclis’e kaçmaya çalıştık. Meclis polisi de bize silah çekti. O da bizim kim olduğumuzu bilmiyordu. O da korkuyordu belki. Hiçbir şey yapamadık ve kendimizi yere attık. Askerlik zamanı öğrendiğimiz o taktiklerle ilerlemeye çalıştık. Sütunların arkasına saklanarak biraz daha ilerleyip o riskli alandan çıkmayı başardık.”<span class="dip"><a class="_idFootnoteLink" href="#footnote-225-72" id="footnote-225-72-backlink">72</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">O bölgeye ilk giden gazetecilerden biri de Ulusal Kanal Ankara Haber Müdürü Erdem Atay’dı. Atay, eve giderken almıştı haberi. Zaten Ankara semalarındaki jetleri de görüyordu. Genelkurmay ve MİT’ten silah sesleri geldiğini duyunca önce Yenimahalle’ye, MİT Müsteşarlığı’nın olduğu bölgeye gitmişler, oradaki sessizliği görünce Beştepe’ye, Cumhurbaşkanlığı Külliyesi’nin olduğu bölgeye direksiyonu kırmışlardı. Ancak orası da henüz sakindi. “Genelkurmay Başkanlığı’nın önüne geldiğimizde karmaşa yeni başlıyordu” diyor Atay ve yaşadıklarını anlatıyor:  </p>
			<p class="_0">  </p>
			<p class="arayazi" xml:lang="en-GB">“Polisler bölgeye girmemize izin vermediği için arabayla Genelkurmay’ın etrafında gezinmeye başladık. Ara sokaklara girdik. Saat 23.00 olmuştu. Genelkurmay Başkanı Orgeneral Hulusi Akar’ın rehin alındığı bilgisi geçti. Ardından da Başbakan Binali Yıldırım’ın ‘kalkışma’ açıklaması. Eskişehir-Konya yolu kavşağında Genelkurmay’ın üzerinde 3 helikopter gördük. Aracı Necatibey’e sürdük. Kavşağı kapatan polis aracının yanına gittik. Gazeteci olduğumuzu ve telsiz anonslarını dinlemek istediğimizi söyledik. Önce direndiler, ancak ‘Kamuoyunu bilgilendirerek bu darbe girişimini önlemek için yardımcı olmaya geldik’ dedik. İzin verdiler. Anonstan duyulanlar inanılır gibi değildi. Bir yerden tanklar hareket ediyor, Kızılay’a gidiyor, diğer yandan Ankara Emniyeti ve Özel Harekât bombalanıyordu. Polislere geçilen son telsiz notu ise, ‘Darbecilere karşı direnin’ oldu. Bölgeden uzaklaştılar, uzaklaşırken de bize söyledikleri son söz ise, ‘Gidin canınız tehlikede, canınızı kurtarın’ oldu.  </p>
			<p class="arayazi" xml:lang="en-GB">Tam tersini yaptık, Genelkurmay’a yaklaştık yine. Akdeniz Caddesi’nden Genelkurmay’a giden yolda 15 zırhlı araç yola çıkmıştı. Askerler ilerlemek istiyor, ancak yurttaşlar yolu kapatmış, tankların ilerleyişine engel olmak istiyordu. İşte hayatımızın belki de en zor anlarını şu anda yaşayacaktık.  </p>
			<p class="arayazi" xml:lang="en-GB">Bir yanda alçak uçuş yapan ve süpersonic patlaması yaratan ve hepimizi yere seren uçaklar, bir yanda namluları bize doğrultulmuş tanklar, ZPT’ler, bir yanda karşılarında MP5’lerle kavşağı kapatmaya çalışan polisler...  </p>
			<p class="arayazi" xml:lang="en-GB">Kalabalık çoğaldı. Yanımdaki arkadaşım Cem ile birlikte tankların yanına gittik. Yaklaşık 100 kişi vardı. Tankın üstünde de bir yüzbaşı ve iki onbaşı bulunuyordu. Halk, yüzbaşıya bir tepki gösteriyor, bir rica ediyor, bir bağırıyor, bir yalvarıyordu. ‘Lütfen dönün karargâha!’ Yüzbaşı, ‘Dönemeyiz’ dedikçe, bir vatandaş, ‘Bir daha kimseyi işkenceye götüremeyeceksiniz, geri dönün, darbe istemiyoruz’ diye bağırıyordu.”  </p>
			<p class="_0">  </p>
			<p class="paragraf ParaOverride-6">Genelkurmay Başkanlığı’nın olduğu bölgede “Asker kışlaya” sesleri yükselmeye başlamıştı.  </p>
			<p class="paragraf ParaOverride-6">İşte bu sıralarda yukarıda sözünü ettiğimiz tanklar ve zırhlı araçlar bölgeye harekete geçti. Atay, o anları anlatırken, halen dehşeti yaşıyor gibiydi:  </p>
			<p class="_0">  </p>
			<p class="arayazi" xml:lang="en-GB">“10 metre yanımda bir polis amiri... Kulağım telsize kesildi: ‘İki tank hızla sizlere doğru geliyor, siper alın, koruyun kendinizi.’ Polisle göz göze geldik. ‘Nasıl yani?’ dedim. Bir anda koşturmaya başladı. ‘Kaçın kaçın, saklanın, tanklar geliyor’ diye bağırdı. Cem’i aradım. Yaklaşık 40 metre uzağımdaydı ancak kalabalıktan göremiyordum kendisini... ‘Çabuk gel Cem çabuk gel...’ Cem yanıma geldi... O sırada her taraf sise büründü. Sis bombası atıldı. Önce bir el silah sesi duyuldu, ardından sıra sıra dizilen tankların 8 ya da 9’uncu sırasından iki tank bizlere doğru gelmeye başladı, kalabalığa doğru geliyordu. Bir anda ateş açıldı... Yüzlerce yurttaşla birlikte kaçışmaya başladık. Tank öyle bir geliyordu ki, iki aracı altına almış, vatandaşların üzerine sıka sıka geliyordu. Kaçıyordum ama tamamen bilinçsizce... İnanamıyordum çünkü... Kaçarken bile ‘Asker bu, Mehmetçik bu, bize sıkmıyordur, havaya sıkıyordur’ dedim kendi kendime. Önce bacağımın sağından üç, ardından da sol bacağımın yanından iki izli mermi geçti. Her tarafa kurşun yağıyordu. Hemen bir aracın altına attım kendimi.”  </p>
			<p class="_0">  </p>
			<p class="paragraf ParaOverride-6">Saldırı iki dakika sürmüştü. Yerlerde yatan onlarca insan vardı.  </p>
			<p class="paragraf ParaOverride-6">Gökhan Gerçek vatandaşların tankın namlusunu sökmeye çalıştığını anlatıyordu:  </p>
			<p class="_0">  </p>
			<p class="arayazi" xml:lang="en-GB">“M-60 tankları korkunç savaş makineleridir. Namlusunu sökmeye çalışan insanlar gördük. Durdurmaya çalışıyorlardı. Durdurmaları mümkün değildi. Önüne gelen otobüs dahil hepsini ezerek ilerliyordu.”<span class="dip"><a class="_idFootnoteLink" href="#footnote-225-73" id="footnote-225-73-backlink">73</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Hulusi Akar’ın emir subayı Yarbay Levent T., dışarıda polislere ve vatandaşlara ateş açılırken, karargâhın içindeydi. Akar, Akıncı Üssü’ne götürülmüş, o ise Genelkurmay’da kalmıştı. Sesleri duyuyordu:  </p>
			<p class="_0">  </p>
			<p class="arayazi" xml:lang="en-GB">“Komutanın şahsi malzemelerini topladık, çantasına yerleştirdik, çantasını oraya koyduk. Ben o gece hep makamdaydım. Herhangi bir gelen giden olmadı. Yanımda Serdar Yüzbaşı ve başçavuşlar Serhat ve Şener vardı. Birlikte oturduk, olayları televizyondan izledik. Bir şey konuşmadık, öylece bekledik. Komutanı götürdükten sonra Mehmet D. Paşa beni telefonla aradı. Komutanın eşini aramam konusunda isteği olduğunu söyledi. Bunun üzerine hanımefendiyi askeri hattan aradım. ‘Komutanımız iyi, hiç problem yok’ gibi rahatlatmak adına bir şeyler söyledim. Konuşurken ağlıyordu. Ben o gece makama kimse gelmedi dedim ama Albay Orhan Y. özel kalem müdürü odasındaydı, onun yanına girip çıkanın haddi hesabı yoktu. Orada bir noktada darbe faaliyeti kısmen organize ediliyordu, ancak ilerleyen zamanlarda konuşulanlardan, televizyondaki haberlerden esas faaliyetin Akıncılar Üssü’nde organize edildiğini anladım. Benim bulunduğum bölümde karargâhın içinde herhangi bir arbede, çatışma, yaralanma olmadı. Ancak Genelkurmay’ın etrafı kıyamet günü gibiydi. Vatandaş toplanmıştı. Polisler gelmişti. Zaman zaman silahlar ateşleniyordu. Zaten F-16’lar alçak uçuş yapıyordu.”<span class="dip"><a class="_idFootnoteLink" href="#footnote-225-74" id="footnote-225-74-backlink">74</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Tuğgeneral Mehmet P. de, halkı korumak için zırhlı araçları içeri aldırdığını ileri sürüyordu:  </p>
			<p class="_0">  </p>
			<p class="arayazi" xml:lang="en-GB">“Destek kıtaları komutanı, ‘çevre emniyeti için personel görevlendirdiğini’ söyledi. Daha sonra Genelkurmay Başkanlığı bölgesine 3-4 zırhlı araç geldi. Halka zarar verilmemesi için zırhlı araçların içeriye alınması talimatını verdim. Bunun üzerine araçları içeri aldılar.”<span class="dip"><a class="_idFootnoteLink" href="#footnote-225-75" id="footnote-225-75-backlink">75</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Aslında Mehmet P., darbenin en kritik isimlerinden biriydi.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Albaylıktan 2013 yılında tuğgeneralliğe terfi ederek Genelkurmay Personel Plan ve Yönetim Daire Başkanlığı’na atanan Mehmet P., kendilerine “Yurtta Sulh Konseyi” adını veren cuntacıların “Yıldırım” darbe planını Albay Cemil T. ile birlikte kaleme alan isimdi. Mehmet P.’nin sıkıyönetimle ilgili atamalar ve listeleri hazırlayan isim olduğu iddiası da soruşturmada öne çıkıyor. Hazırlanan listede tüm illere atanan sıkıyönetim komutanları da yer alıyordu.  </p>
			<p class="paragraf ParaOverride-6"><span class="CharOverride-4">Karar</span> gazetesinin haberine göre de Ankara Cumhuriyet Başsavcılığı’nın cuntacıların kurduğu Yurtta Sulh Konseyi’nin kimlerden oluştuğunu tespit ettiği belirtilerek bu subaylar arasında Mehmet P. de sayılıyordu. Gazetenin haberine göre diğer üyeler ise Tuğgeneral Erhan C., Tuğamiral İrfan A., Tuğgeneral Faruk B., Kurmay Albay İlhan K., Yüzbaşı Mustafa Şaban G.’ydi. Gazetenin haberine göre, alınan ifadeleri ve delilleri değerlendiren savcılığın darbe planının uygulanmasındaki bir numaralı isim olarak da Mehmet P. görülüyordu.<span class="dip"><a class="_idFootnoteLink" href="#footnote-225-76" id="footnote-225-76-backlink">76</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-4">Hürriyet</span>’ten Uğur Ergan’ın 17 Temmuz tarihli haberine göre Genelkurmay Başkanı Orgeneral Hulusi Akar’a darbeciler sıkıyönetim bildirisini okumayı teklif etmişti. Akar reddetti. İddiaya göre Tuğgeneral Mehmet P., “Komutanım bildiriyi imzalayın, bakın göreceksiniz çok iyi şeyler olacak” demiş, Orgeneral Akar da Mehmet P.’yi sert sözlerle geri çevirmişti.  </p>
			<p class="paragraf ParaOverride-6">Orgeneral Hulusi Akar’ın yaveri Levent T. ise darbe girişimine ilişkin önemli detaylar anlatmıştı. İtirafçı olan yaver kesin cemaatçi olduğunu bildiği isimler arasında Mehmet P.’yi de saymıştı.  </p>
			<p class="paragraf ParaOverride-6">Bilgi sahibi sıfatıyla ifade veren Üsteğmen F.K. de Mehmet P.’nin rolünü anlatıyordu:  </p>
			<p class="_0">  </p>
			<p class="arayazi" xml:lang="en-GB">“Genelkurmay Başkanı’nın karargâhında Tümgenaral Mehmet D., Tuğgeneral Mehmet P., Albay Ramazan G., Yarbay Levent T., Yarbay Oktan F., Yarbay Bünyamin T.’yi gördüm. Bu şahısların sürekli konuşarak gezmesi dikkatimi çekti. 25-30 kişilik Özel Kuvvetler ekibi katlara dağıldı. Genelkurmay Başkanı’mızın koruma ekibi ile Basın ve Halkla İlişkiler Daire Başkanı Tuğgeneral Ertuğrulgazi Özkürkçü’nün ellerinin ve gözlerinin bağlı olduğunu gördüm. İlk başta tatbikat olduğunu düşündük.  </p>
			<p class="arayazi" xml:lang="en-GB">Bir müddet sonra Kara Kuvvetleri Komutanı (KKK) Salih Zeki Çolak ve KKK Kurmay Başkanı İhsan Uyar, araçla karargâh kapısına geldi. İkisi de araçtan iner inmez Özel Kuvvetler tarafından yere serildi ve elleri arkadan bağlandı. Kalabalık olmasından dolayı nereye götürdüklerini tespit edemedim.  </p>
			<p class="arayazi" xml:lang="en-GB">Bir süre sonra Mehmet P. ile Yarbay Gökhan E., Görüntü İzleme Merkezi’ne geldi. Kapıyı çaldılar, açtık ve içeri girdiler. Mehmet P. cep telefonu ile mesajlaşıyordu. Grup Komutanı C.A. durumun ne olduğunu sorunca Mehmet P., ‘Yaklaşık 1 haftadır komutanlarımızın güvenliğiyle ilgili duyumlar aldık. Hükümet tarafından tutuklanacağını duyduk. Onlardan önce hareket edip komutanlarımızı güvenli yere sevk edeceğiz. Komutanları tahliye ettikten sonra halk galeyana gelebilir. Genelkurmay çevresinin emniyetinin sağlanması gerekiyor’ dedi.  </p>
			<p class="arayazi" xml:lang="en-GB">Bir süre sonra Mehmet P. ve Gökhan E. gitti. Görüntüleri takip ettiğimiz sırada Genelkurmay Başkanı’mızın komuta katından tahliye edildiğini gördüm. Etrafı Özel Kuvvetler tarafından çevrelenmiş şekilde binadan çıktı. Elinde kepi ve montu vardı, herhangi bir zorlama olmadı. Genelkurmay 2’nci Başkanı’nın nasıl dışarı çıkarıldığını göremedim.  </p>
			<p class="arayazi" xml:lang="en-GB">Mehmet P., tekrar Görüntü İzleme Merkezi’ne geldi. Genelkurmay Başkanı’nı emniyetli bir yere tahliye ettiklerini söyledi. Bu sırada Mehmet P., YAŞ üyesi Akın Ö.’yü arayarak, ‘Komutanı Akıncı Üssü’ne tahliye ettik, siz de oraya geçin’ dedi. Görüşmeyi sonlandırdıktan sonra grup komutanımıza halkın karargâha girme ihtimaline karşı çevre emniyetinin sağlanması gerektiğini söyledi. Çıkarken de pide-fırın bölgesinde kollarından bağlanmış er ve birkaç rütbeli personelin Özel Kuvvetler personeli tarafından bekletildiğini söyleyerek, ‘Ben şimdi talimat veriyorum, onları bırakacaklar, siz bunları tabura güvenli bir şekilde götürürsünüz’ dedi.  </p>
			<p class="arayazi" xml:lang="en-GB">Hava aydınlanana kadar Hizmet Taburu’nda bekledik. Gün ağardıktan sonra hasar tespiti yapmak üzere tabur komutanım H.Y. ile birlikte komuta katına gittik. Genelkurmay Başkanı’nın emir subayının odasında daha önce paralel yapılanmadan işlem yapılan Albay Muharrem Ö.’yü<span class="dip"><a class="_idFootnoteLink" href="#footnote-225-77" id="footnote-225-77-backlink">77</a></span><span class="CharOverride-3"> </span>gördük ancak yanına gitmeden dışarı çıktı. H.Y. ile Genelkurmay Başkanı’nın tahliye edilmediği, darbe girişimi olduğu sonucuna vardık. Hizmet Taburu’na gidip istişare yaptık, tüm er ve erbaşları tahliye etmemiz gerektiğini düşündük. Grup komutanımız C.A.’ya durumu bildirdik. Bunun üzerine Genelkurmay’ın 5 No’lu kapısına yaklaşık bin askeri yönlendirdik ve polisle koordineli tahliyelerini sağladık.”  </p>
			<p class="_0">  </p>
			<p class="paragraf ParaOverride-6">Darbe girişiminin en kritik noktalarından Gölbaşı’ndaki Özel Kuvvetler Komutanlığı’nda (ÖKK) 34 askerle tutuklanan Albay Ümit B.’nin ifadesinde de Mehmet P.’nin adının geçtiğini hatırlamışsınızdır. Hani şu 2 numaralı mesajda imzası olan “komutan”.  </p>
			<p class="paragraf ParaOverride-6">Ayrıca çarpıcı iddialar da yer alıyordu. <span class="CharOverride-4">Sabah</span> gazetesinin “İtirafçı General” haberinde Mehmet P.’nin, darbe girişiminin kritik isimleri olan FETÖ’nün Hava Kuvvetleri imamı ve Akıncı Üssü’nde yakalanıp serbest bırakılan Sakarya Üniversitesi İlahiyat Fakültesi Öğretim Üyesi Adil Öksüz ve YAŞ Üyesi Orgeneral Akın Ö. ile bir villada buluştuğunu söylüyordu. İstanbul Kuzey Deniz Saha Komutanı Koramiral Ömer Faruk H.’nin de olduğu bu 4 kişilik toplantılar, temmuz ayındaki Ramazan Bayramı’nda yapılmıştı. Villa Ankara’nın Çukurambar semtindeydi. İtirafçı general, bu toplantıların ardından 6-13 Temmuz arasında komutanların tek tek çağrılıp görevlerinin tebliğ edildiğini iddia etmişti.<span class="dip"><a class="_idFootnoteLink" href="#footnote-225-78" id="footnote-225-78-backlink">78</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Mehmet P. ise ifadesinde tüm bu suçlamaları inkâr ediyordu. Darbe girişiminde herhangi bir şekilde bulunmadığını, darbeciler tarafından hazırlanan evraklarda isminin yer almasından haberdar olmadığını savunan Mehmet P., şunları anlatıyordu:  </p>
			<p class="_0">  </p>
			<p class="arayazi" xml:lang="en-GB">“Ben mesaiden genelde 8-9 gibi çıkarım. Olay günü de odamda oturuyordum. Bir gürültü duydum ve saat 20.00 sıralarında bahçeye çıktım. Koşuşturma vardı, ‘Tatbikat’ diye sesleniyorlardı. Odama geri dönerken, binanın girişinde Cemil T. isimli şube müdürünün beni aradığını öğrendim. Resmi hattan yaptığımız görüşmede Cemil T., bana, ‘Genelkurmay 2’nci Başkanı Yaşar Güler’in emir subayı Binbaşı Mehmet’in birkaç mesaj çekilmesi için emir getirdiğini’ söyledi. Ben de teyit etmek için 2’nci Başkan’ın makamına çıktım. 2’nci Başkanımız yerinde yoktu. Özel Kalem Müdürü Bünyamin T.’ye ‘nerede olduğunu’ sorduğumda, ‘şu an bir belirsizlik durumu olduğunu ve kışla dışına çıkarıldığını’ söyledi. Ben de Şube Müdürü Cemil T.’ye, ‘Komutanımızın emri ne ise yerine getirin’ dedim.”  </p>
			<p class="_0">  </p>
			<p class="paragraf ParaOverride-6">Gürültüler üzerine çıktığı bahçede askeri kıyafetli Özel Kuvvetler personelini gördüğünü ileri süren Mehmet P., “İkaz ettim. Kışlanın emniyetinden sorumlu olan destek kıtaları komutanı C.A. Albay’ın yanına gidip, ‘durumun ne olduğunu’ sordum, ‘bilmediğini’ söyledi. Dost ateşi olmaması için onu uyardım” ifadelerine yer verdi.  </p>
			<p class="paragraf ParaOverride-6">Mehmet P., daha sonra C.A. ile kışlanın kamera odasına geçip inceleme yaptıklarını belirterek, şunları savundu:  </p>
			<p class="_0">  </p>
			<p class="arayazi" xml:lang="en-GB">“Kameradan, Genelkurmay Başkanı’mızı gördüm. Yanında bir general ve iki koruma ile helikopter pistine doğru gidiyorlardı. Daha sonra önce kendi odama gittim, sonra da aynı katta bulunan Genelkurmay Başkanı’nın makamına geçtim. Komutanın odasına girmedim. Emir subayının koltuğunun kenarındaki sandalyeye oturdum. Genelkurmay Başkanı Özel Kalem Müdürü Ramazan G. ve emir subayı Yarbay Levent ile durumun nasıl olduğunu konuştuk. Oradan, Genelkurmay Harekât Merkezi’ni aradım, onlara sordum. Kendi işlerine devam ettiklerini, durumlarında değişiklik olmadığını söylediler. Daha sonra saat 22.00 gibi Akıncı Üssü’nün Harekât Merkezi’ni aradım. Komutanımızın orada olduğunu söylediler. Daha sonraki gelişmeleri medyadan takip ettim.”  </p>
			<p class="_0">  </p>
			<p class="paragraf ParaOverride-6">Daha sonra destek kıtaları ve Özel Kuvvetler personeline herhangi bir çatışma olmaması hususunda telkinde bulunduğunu iddia eden Mehmet P., “Destek kıtaları komutanı, ‘çevre emniyeti için personel görevlendirdiğini’ söyledi. Daha sonra Genelkurmay Başkanlığı bölgesine 3-4 zırhlı araç geldi. Halka zarar verilmemesi için zırhlı araçların içeriye alınması talimatını verdim. Bunun üzerine araçları içeri aldılar” dedi.  </p>
			<p class="paragraf ParaOverride-6">Mehmet P., sonrasında odasına geçip, sabaha kadar gelişmeleri medyadan takip ettiğini ileri sürdü.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Mehmet P. konusunda Türk adaletinin kararını beklemekten başka çaremiz yok. Bu bilgileri paylaştıktan sonra Genelkurmay Karargâhı’na geri dönmekte fayda var.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-71-backlink" id="footnote-225-71">71</a>. CNN Türk’ün hazırladığı “O Gece” belgeselinden</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-72-backlink" id="footnote-225-72">72</a>. NTV’nin hazırladığı “Kara Geceden Demokrasi Şafağına” belgeselinden</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-73-backlink" id="footnote-225-73">73</a>. NTV’nin hazırladığı “Kara Geceden Demokrasi Şafağına” belgeselinden</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-74-backlink" id="footnote-225-74">74</a>. Levent T.’nin ifadesinden</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-75-backlink" id="footnote-225-75">75</a>. Mehmet P.’nin ifadesinden</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-76-backlink" id="footnote-225-76">76</a>. Karar, 28 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-77-backlink" id="footnote-225-77">77</a>. F.K. burada Muharrem Ö. diye söz ediyor ancak öyle biri Genelkurmay’da bulunmuyor. Muhtemelen, bir süre önce paralel yapı operasyonları çerçevesinde görevden alınan Albay Muharrem K.’yı kastediyor. </p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-78-backlink" id="footnote-225-78">78</a>. Sabah, 13 Ağustos 2016</p>
				</div>
			</div>
		</div>
	</body>
</html>