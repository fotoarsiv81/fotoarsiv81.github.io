<html xmlns="http://www.w3.org/1999/xhtml">
	<head>
		<title>1-35</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-34" xml:lang="en-GB">Saat 01.45, Marmaris Grand Yazıcı Otel  </p>
			<p class="paragraf ParaOverride-6">MİT’ten bir ekip, darbecilere karşı büyük bir direniş gösteriyordu. Gerek MİT Yerleşkesi gerekse Cumhurbaşkanlığı Külliyesi’ni korumak için canlarını ortaya koyuyorlardı. Evet, Cumhurbaşkanlığı Külliyesi’nde de o ekip vardı. MİT’ten bir ekip karadan havaya omuzdan atılan füzeler bulmuş ve külliyeye giderek darbecilerin uçaklarına karşı pozisyon almıştı. Hatta bazı atışlar yapmışlar, darbecilerin gasp ettiği uçakların bu nedenle bölgeden uzaklaşmasını sağlamışlardı.  </p>
			<p class="paragraf ParaOverride-6">İşte bu ekip külliyeyi korurken, Çiğli Ana Jet Üssü’nden bir telefon aldılar. Telefonun ucundaki ses “Burada bir grup var Marmaris’e gitmek istiyorlar. İçinde operasyona gidecek ekip var” diyordu. Marmaris’e neden gitmek istesinler sorusunu bir dakika bile düşünmediler. Çünkü Cumhurbaşkanı Recep Tayyip Erdoğan’ın orada olduğunu biliyorlardı. Hemen korumakta oldukları külliyedeki koruma amirine ulaştılar ve bu bilgiyi paylaştılar. Koruma amiri de hemen Cumhurbaşkanı’nın yanındaki koruma ekibine “otelden ayrılmaları” yönünde bir uyarı gönderdi. Bu bilgi önemliydi ve bir an önce oradan ayrılmaları gerektiğini gösteriyordu.  </p>
			<p class="paragraf ParaOverride-6">O sırada zaten Cumhurbaşkanı İstanbul’a ulaşma planlarını yapıyordu.  </p>
			<p class="paragraf ParaOverride-6">Cumhurbaşkanı kararını vermişti: İstanbul’a gidecek, darbecilerle mücadeleyi oradan sürdürecekti. Nasıl gidileceği konusu masaya yatırıldı. O anları anlatırken “4 havalimanına gitme durumumuz vardı” diyor:  </p>
			<p class="_0">  </p>
			<p class="arayazi" xml:lang="en-GB">“4 ayrı noktada hazırlığımız vardı. Ama en yakını Dalaman’dı. O 4 ayrı noktada uçaklarımız bekliyordu. Dalaman vardı. Bodrum vardı. Çıldır vardı. İzmir vardı. Ve biz Dalaman’a indik, uçağımıza bindik. Bu arada İstanbul’la irtibatımız devam ediyor ama pilot benim nereye uçacağımı bilmiyor. ‘Şu anda nereye gideceğimizi bildirmiyorum sana. Ankara da olabilir İstanbul da olabilir. Sen şu anda bu işin ortalamasını al uçuşunu yap’ dedim.”  </p>
			<p class="_0">  </p>
			<p class="paragraf ParaOverride-6">Bu arada bu 4 havalimanında kontrolün sağlanması için, havalimanlarının bulunduğu illerin valileriyle de temas kuruldu. Bu çerçevede Özel Harekât polisleri destekli çok sayıda operasyon da gerçekleştiriliyor.  </p>
			<p class="paragraf ParaOverride-6">Ancak Dalaman olayı kesinleşmeden önce, karayolu ve denizyolu seçeneklerini de ele almışlardı. Bunlar tartışılıyordu. Denizyolundan Datça’ya gitme seçeneği tartışılırken, Su Altı Savunma (SAS) ve Su Altı Taarruz (SAT) komandolarının eğitildiği Aksaz Deniz Üssü’nün bölgeye yakınlığı göz önünde bulunduruldu.<span class="dip"><a class="_idFootnoteLink" href="#footnote-225-96" id="footnote-225-96-backlink">96</a></span> Oradan kalkan bir helikopter veya bir deniz aracı bizi yakalayabilir denmişti. Ama yine de 50 knot hız yapan o bölgenin en hızlı teknesi ısıtılıp bekletildi. Bu arada belirtelim, denizyolunu seçenekler arasında bulundurmanın nedeni Yunan adalarına gitmek için değil, Dalaman’a gitmek içindi. Marmaris’te yaşadığı için hem bölgeye, hem havayoluna hem de denizyoluna hâkim olması nedeniyle tahliye planlarının yapıldığı toplantıya otelin sahibi Serkan Yazıcı da çağrılmıştı. Toplantıda bölgeyle ilgili fikirlerini beyan ediyordu. Aktardığımız gibi tahliye seçeneklerden biri de denizyoluyla tahliyeydi. <span class="CharOverride-4">Posta</span> gazetesi Serkan Yazıcı’nın Cumhurbaşkanı’na “Ben sizi Yunan adalarına götürürüm” teklifi yaptığını, Cumhurbaşkanı Erdoğan’ın da Yazıcı’ya “Benim Yunan adalarında ne işim var kardeşim! Ben sana İstanbul’a nasıl gidebileceğimizi soruyorum”<span class="dip"><a class="_idFootnoteLink" href="#footnote-225-97" id="footnote-225-97-backlink">97</a></span> dediğini yazdı. Biz de bu konuyu Serkan Yazıcı’ya sorduk. Yazıcı, önerisinin Cumhurbaşkanı’nı “Yunan adasına tahliye”den çok, daha güvenli olabileceği için bir Yunan adası üzerinden Bodrum veya Dalaman’a çıkış planı oluşturmak olduğunu aktardı.  </p>
			<p class="paragraf ParaOverride-6">Cumhurbaşkanı Erdoğan, bu süreçte Muğla Valisi Amir Çiçek’i de telefonla aramıştı. Valiye “Karadan gidebilir miyiz?” sorusu yöneltilmişti. Vali Çiçek de “Bütün yollar, herhangi bir askeri müdahale gelmesin diye bizim tarafımızdan kapatılmış durumda. Bu nedenle sizin geçmenizde de sıkıntı olur” diyor. Geriye bir tek seçenek kalmıştı: Helikopterle havalimanına ulaşmak.  </p>
			<p class="paragraf ParaOverride-6">Zaman da giderek daralmaktadır. Zaten Koruma Müdürü Muhsin Köse artık dayanamamış ve Cumhurbaşkanı’nın yanına gidip omzuna hafifçe dokunarak şu cümleleri sarf etmiştir:  </p>
			<p class="_0">  </p>
			<p class="arayazi" xml:lang="en-GB">“Sayın Cumhurbaşkanım artık çıkmak zorundayız. Hiç zamanımız kalmadı.”  </p>
			<p class="_0">  </p>
			<p class="paragraf ParaOverride-6">Artık Marmaris’ten ayrılma vakti gelmiştir. Cumhurbaşkanı Erdoğan, ailesi ve yakın koruma ekibiyle beraber bulundukları villadan çıkarak helikopterin bulunduğu piste doğru ilerler. Helikopterin yanına geldiklerinde Erdoğan helikopterin birinci pilotunun yanına geçer. Birinci pilot yıllardır beraber çalıştığı biridir. Burada pilot ile Erdoğan arasında şu diyalog geçer:  </p>
			<p class="paragraf ParaOverride-6"><span class="CharOverride-3">Recep Tayyip Erdoğan:</span> Buradan Dalaman’a kaç dakikada gideriz?  </p>
			<p class="paragraf ParaOverride-6"><span class="CharOverride-3">Birinci Pilot:</span> Efendim 15 dakikada Dalaman’a gideriz.  </p>
			<p class="paragraf ParaOverride-6"><span class="CharOverride-3">Recep Tayyip Erdoğan:</span> Peki güvenlik konusunda sorun olur mu? Gidebilir miyiz?  </p>
			<p class="paragraf ParaOverride-6"><span class="CharOverride-3">Birinci Pilot:</span> Yakıtım bitene kadar bunlara yakalanmam. Alçak uçarım, sağa giderim, sola giderim ama ne yapar eder yakalanmam.  </p>
			<p class="paragraf ParaOverride-6">Bu yanıt Cumhurbaşkanı’nı rahatlatmıştı. Ailesiyle birlikte helikoptere bindiğinde saatler yaklaşık 02.00 sıralarıydı. Ancak helikopter hareket etmedi. Çünkü Cumhurbaşkanı bazı görüşmeler yapıyordu. Bu arada Çiğli’den suikast/saldırı için gelecek helikopterlerin kalktığı haberleri kendilerine ulaştı. Acele etmeleri gerekiyordu.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-96-backlink" id="footnote-225-96">96</a>. Hatırlanacak olursa Üs Komutanı Tuğamiral Namık A. da Marmaris saldırısıyla ilgili tutuklandı.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-97-backlink" id="footnote-225-97">97</a>. Posta, 22 Temmuz 2016</p>
				</div>
			</div>
		</div>
	</body>
</html>