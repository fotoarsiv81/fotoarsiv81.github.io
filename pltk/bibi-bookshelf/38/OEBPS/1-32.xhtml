<html xmlns="http://www.w3.org/1999/xhtml">
	<head>
		<title>1-32</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-31" xml:lang="en-GB">Saat 01.15, Şırnak  </p>
			<p class="paragraf ParaOverride-6">“Gerçekten kiminle, nasıl bir kripto örgütle karşı karşıya olduğumuzu biliyor muyuz?” sorusunun yanıtını bu kitabı yazarken bulduk. İnanın ikimiz bu satırları yazarken hâlâ şokunu atlatmış değiliz.  </p>
			<p class="paragraf ParaOverride-6">Bir önceki kitabımız olan <span class="CharOverride-4">Bu Delileri Bir Araya Getirmeyecektiniz</span>’de hatırlarsınız, “Şahit Olun” programı için gittiğimiz Güneydoğu Anadolu Bölgesi’ndeki bilgileri de paylaşmıştık. Bölgeye gittiğimizde bir şehirde terörle mücadelede faydalı olduğuna inandığımız, inandıkları biriyle tanıştırmışlardı. Hatta onunla ismini vermeden ve yüzünü göstermeden röportaj yapma fırsatını bile bulmuştuk. Herkes tarafından sevilen bir kişiydi. İşin ilginci bir üst amiri onu “Sağ kolum. Onunla beraber her yere giderim, yanımdan ayırmam, ona her konuda güvenirim. Çünkü onunla beraber çok defa ölüme gittik” diye anlatmıştı. Beraber girdikleri bazı çatışmaları ve birbirlerinin sırtlarını nasıl kolladıklarını hatırlatmıştı. Bu kitabı yazarken o amirle bir şekilde konuşma fırsatı bulduk. İşte o şok edici bilgiyi de sözünü ettiğimiz sohbette öğrendik:  </p>
			<p class="_0">  </p>
			<p class="arayazi" xml:lang="en-GB">“Biliyor musun seni tanıştırdığım şahıs FETÖ’cü çıktı. Hem de içimizde bizleri infaz etmekle görevlendirilen kişi olduğunu öğrendik.”  </p>
			<p class="_0">  </p>
			<p class="paragraf ParaOverride-6">İnanın duyduğumuzda şoke olduk. Sanırız yaşadığımız şokun yüz mislini ona “sağ kolum” diyen, ona sırtını dayayan üst düzey emniyet görevlisi yaşamıştır. Bu şokun boyutunu aklımızdan bile geçirmek istemiyoruz. Sorduk:  </p>
			<p class="_0">  </p>
			<p class="arayazi" xml:lang="en-GB">“Sordun mu kendisine, neden bugüne kadar senin yanında ölümüne savaşmış ve hep sırtını kollamış ve daha sonra seni öldürmeyi nasıl planlamış?”  </p>
			<p class="_0">  </p>
			<p class="paragraf ParaOverride-6">Bu sorumuzun yanıtını vermek için derin derin nefes aldı, anlatmaya başladı:  </p>
			<p class="_0">  </p>
			<p class="arayazi" xml:lang="en-GB">“Onu, bırak emrimde çalışan bir personel olarak görmeyi, kardeşim olarak görüyordum. Tabii ki yakalandıktan sonra ilk aklıma gelen soru buydu ve ben de kendisine bu soruyu sordum. Bana söylediği şey şuydu: ‘Bana verilen emir, daima senin yanında olmamdı ve yaptığın her bir şeyi not almaktı. O nedenle de sen neredeysen ben de orada oldum. Senin güvenini kazanmak için de elimden gelen bütün gayreti gösterdim.’ Devam ettim: ‘Ama sen beni korumak için son mermilerimizi paylaştığım, helalleştiğim, sarıldığım insansın. Beni korumak için önüme atladığın zamanları bilirim. Bunu nasıl yaptın?’ ‘Bana o zaman verilen görev senin yanında bulunmamdı ve senin yaptığın bütün faaliyetleri takip etmekti. İşin ilginci bunları yaparken açıkçası ben de seni sevdim. Ama bildirmemi bu faaliyetlerin hiçbiri engellemedi. Bana verilen görev daha sonra öldürmeydi. İşte sadece o zaman düşündüm ve sana kıyamadım’ dedi.”  </p>
			<p class="_0">  </p>
			<p class="paragraf ParaOverride-6">Ayrıntılarını öğrendik. Darbenin gecesinde infaz edilecek olan üç kişiyi, “sağ kolum” dediği bu şahıs infaz edecekti. Eğer “En güvenilir isim kim?” diye sorsalar, söyleyecekleri isim bu infazı gerçekleştirecekti. Evet zaman zaman Cumhurbaşkanı’nın yaverlerini, Genelkurmay Başkanı ve yanındaki adamların durumunu konuşuyoruz. Ancak açıkça bu konuştuklarımızın içerisinde, az önce verdiğimiz örnekten daha sert bir örnek bulamadık. Sizler nasıl düşünürsünüz, bilemiyoruz. Çünkü kendilerini güvendirmek için böyle bir ispat çabasına girmemişlerdi. Yani kendi canlarını vererek o emre uymak zorunda olduklarını bildiğimiz bir örnek yoktu.  </p>
			<p class="paragraf ParaOverride-6">Örgütün ne kadar kripto olduğunu, üyelerinin de verilen kripto emirlere ne kadar sadık olduğunu anlamanız için bu örneği size anlattık. Sizden ricamız, bir kez daha başa dönün ve bu yazdıklarımızı bir kez daha okuyun. Çünkü burayı anlamazsanız, 15 Temmuz gecesini anlamanız hiç ama hiç mümkün olmayacak. Hele de Doğu ve Güneydoğu’da yaşanan ve FETÖ’ye karşı 15 Temmuz mücadelesinde galip çıkılmasına rağmen oluşturduğu psikolojik tahribatı düşündüğünüzde...  </p>
			<p class="yildiz" xml:lang="en-GB">***  </p>
			<p class="paragraf ParaOverride-10">  </p>
			<p class="paragraf ParaOverride-6">Şırnak’ta da, 24 Temmuz 2015 sonrasında başlayan PKK operasyonlarında omuz omuza mücadele verdikleri bazı isimleri karşılarında görmüşlerdi. TEM Müdürü H.M.’nin yaşadıkları kolay değildi. Çakırsöğüt Tugayı’ndaki cuntacıları ve onların ateşe sürdüğü askerleri Emniyet Müdürlüğü’ne teslim etmişti. Bu operasyon olmasaydı ne olacağını, 31 Ağustos’ta İçişleri Bakanlığı görevinden istifa eden Efkan Ala şu şekilde açıklıyordu:  </p>
			<p class="_0">  </p>
			<p class="arayazi" xml:lang="en-GB">“Jandarma Yarbay Fazıl E. ifadesinde diyor ki, 15 gün önce Tandoğan’da toplandık, soy ismini bile bilmediği Osman isimli birinden darbe talimatını aldık. Fetullah Gülen’in darbe yapılması talimatı emrini verdiği söylüyor. Aralarında orgeneraller, korgeneraller ve diğer generallerin olduğu, Şırnak Çakırsöğüt’ten jandarma taburunun Ankara’ya geleceği, öncelikle kuvvet komutanlıkları karargâhlarının ele geçirileceğini söylüyor.”<span class="dip"><a class="_idFootnoteLink" href="#footnote-225-89" id="footnote-225-89-backlink">89</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Güneydoğu’dan getirilen komandolar kuvvet komutanlıklarının karargâhlarının tamamını ele geçirmekte kullanılacaktı. Çakırsöğüt Tugayı’ndaki darbeciler devre dışı bırakılmıştı. Ancak Şırnak’taki 23’üncü Jandarma Sınır Tümeni’ndeki sorun devam ediyordu. Orada da darbeciler vardı ve onların da gözaltına alınması gerekiyordu. Görev yine H.M. Müdür’deydi. Tümene gittiğinde darbecilerden küçük bir mukavemet geldi. Ancak o esas olarak oradaki Mehmetçiklere gerçekleri anlatmayı başararak buradaki darbecileri de etkisiz hale getirdi. Zaten Mehmetçik çekilince, darbecilerin kendisini koruyacak hali kalmamıştı.  </p>
			<p class="paragraf ParaOverride-6">Şırnak’ta bir kişinin yaşadıklarını anlatıyor görünsek de, aslında bu yaşananların perde arkasında çok sayıda kahraman vardı. Cuntaya direnen, Türkiye’nin Güneydoğu’suyla Batı bölgelerinin kaderini belirleyen yapbozun önemli parçalarıydı hepsi de. Mücadeleleri olmazsa olmazdı ve bu sayede büyük iş başarmışlardı.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-89-backlink" id="footnote-225-89">89</a>. 25 Temmuz 2016 tarihli gazeteler</p>
				</div>
			</div>
		</div>
	</body>
</html>