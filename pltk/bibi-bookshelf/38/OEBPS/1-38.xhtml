<html xmlns="http://www.w3.org/1999/xhtml">
	<head>
		<title>1-38</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-37" xml:lang="en-GB">Saat 02.00, TÜRKSAT  </p>
			<p class="paragraf ParaOverride-6">Darbecilerin bir hedefi televizyon ve sosyal medya iletişimini kesmek ve böylece olası bir halk hareketini engellemekti. Çünkü iletişim kurulamazsa halk da evlerinde oturacak, sadece darbecilerin kontrolü altındaki TRT’den yayın yapılacak, böylece istediklerini elde etmede önemli bir engeli bertaraf edeceklerdi. Darbecilerin bu konuya önem vermesinde haklı oldukları komutanların ve sonrasında Cumhurbaşkanı’nın televizyonlardan yaptığı sert konuşmaların ve son olarak Cumhurbaşkanı Recep Tayyip Erdoğan’ın halkı sokağa çağırmasıyla anlaşılmıştı. Bu nedenle darbeciler televizyon yayınlarını kesmek için Gölbaşı’nda bulunan TÜRKSAT binasını işgali planladı. Sabah saatlerinde bunu denediler. Bir avuç TÜRKSAT personeli, emniyet mensubu ve vatandaşlar direndi. Başaramadılar.  </p>
			<p class="paragraf ParaOverride-6">Filmi biraz başa saralım...  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Bundan bir yıl önce askeri darbe planladıkları duyumu almışlardı. Buna rağmen somut bir bilgiye ulaşmamışlardı. Bu nedenle Emniyet 15 Temmuz gecesi hazırlıksız yakalanmıştı. Çünkü belirttiğimiz gibi şimdiye kadar en küçük bir tedbir alınmamış, istihbarat da ulaşmamıştı. Bu nedenle buna karşı neler yapılabileceğine yönelik bir planlama da yoktu.  </p>
			<p class="paragraf ParaOverride-6">Tek tek bütün polisler göreve çağrılır. Herkes görev yerine gider. Saatler 22.30’u göstermektedir. Emniyet Genel Müdürlüğü de bu hareketliliğin önemli merkezlerindendir. Bu arada her merkezin etrafında olduğu gibi, Emniyet Genel Müdürlüğü etrafında da çok sayıda FETÖ üyesi pusuya yatmıştır. Daha sonra tespit edilen bu grup arasında eski Terörle Mücadele Daire Başkan Yardımcısı Hasan Hüseyin G. de vardır.<span class="dip"><a class="_idFootnoteLink" href="#footnote-225-99" id="footnote-225-99-backlink">99</a></span><span class="CharOverride-7">  </span></p>
			<p class="paragraf ParaOverride-6">İlk olarak Emniyet Genel Müdürlüğü önünde toplanır polisler. Amaç genel müdürlüğü korumaktır. O sırada Dikmen Caddesi’nden tanklar geçmeye başlamıştır. Tanklara karşı nasıl önlem alınacağı düşünülür. Arabalarla yolların kapatılması görüşü öne çıkar. Nizamiye giriş-çıkışı tamamen arabalarla kapatılır. Uçaklardan ve helikopterlerden atışların başlamasıyla arkadan bir ses duyulur: “Arkadaşlar içeri geçelim.” Bazı polisler sesin geldiği tarafa dönerek “Silahı boşuna mı aldık? Genel müdürlüğü koruyacağız. İçeri kaçtığımızda genel müdürlüğü kim koruyacak? Ellerini kollarını sallayarak içeri girerler” diyerek dışarıda bekleme kararı alırlar. Bu sözler üzerine çok sayıda polis genel müdürlük girişinde beklemeye devam eder. Bir süre bu şekilde nöbet tuttuktan sonra kritik yerlere saldırı olabileceği bilgisi ulaşır. Bu nedenle görevlendirmeler yapılır. Saldırı olabileceği belirtilen yerler arasında TÜRKSAT, Telekomünikasyon İletişim Başkanlığı (TİB), Türk Telekom da vardır. Gruplar belirlenir. TÜRKSAT için de onar kişilik 3 tim oluşturulur. Bu 30 kişilik grup ağırlıklı olarak Emniyet Genel Müdürlüğü Terörle Mücadele Daire Başkanlığı’nda görevli emniyet personelidir. Uzun namlulu silahları alarak yola çıkarlar... Bu polisler, olası bir saldırı durumuna karşı tedbir amaçlı olarak bilinen Konya yolundan değil Haymana yolu üzerinde bulunan bir köy yolu üzerinden TÜRKSAT’a ulaşırlar. Bu çok bilinen bir yol değildir. Bu sırada 2 minibüsle yolda giderken bir aracın arkalarından geldiğini görürler. Araçları kenara çekip silahlarıyla arkadan gelen aracı durdururlar. Araçta köye giden bir aileyle karşılaşırlar. Ama ilginç bir şekilde içlerinden birisinin TÜRKSAT’ta çalıştığını öğrenirler. Polisler TÜRKSAT’a en hızlı şekilde ulaşmak için o vatandaşı rehber olarak yanlarına alırlar. Daha sonra “Onun çok faydası oldu” diyeceklerdir.  </p>
			<p class="paragraf ParaOverride-6">TÜRKSAT’a vardıklarında ilk saldırının gerçekleştiğini gördüler. Cuntacılar helikopterlerle inmiş ve karşılarına çıkan iki personeli, Ahmet Özsoy ve Ali Karslı’yı şehit etmişlerdi. Polisler TÜRKSAT’a vardıklarında helikopterlerle oradan kaçmaya çalıştılar. Bu esnada gelen polislere de ateş başladı. Herkes araçlarından inerek mevzi alır. MP-5’lerle helikoptere ateş ederler ancak bir etkisi olmayacağının farkındadırlar. Bu nedenle mermileri boşa harcamamak için TÜRKSAT’ta mevzilenmeye başlarlar. Kimi girişte kimi tarlada kimi başka yerde... Amaçları, karadan bir saldırı olması durumunda darbecilere mukavemet etmektir. Saatler gece yarısı 01.00’e gelmektedir. Bu esnada Özel Harekât Daire Başkanlığı’na bağlı polislerin kullandığı bir tane Ejder aracı TÜRKSAT’a gelir. Terörle mücadelede de kullanılan bu araç, darbe girişimi başlayınca o gece fabrikasından hemen teslim alınan 10 ejderden biridir. Üzerindeki uçaksavarla, TÜRKSAT’ı koruyan polislerin imdadına yetişir. Ejderdeki polisler, darbecilerin kontrolündeki helikoptere atışa başlar. Bu, darbecileri durdurur. İki helikopter sürekli olarak saldırı kollamaya çalışır. Ancak bir türlü buradaki polisleri durduramaz.  </p>
			<p class="paragraf ParaOverride-6">Bu arada gece boyunca TÜRKSAT’ın uydu antenleri helikopterlerin hedefinde yer alır. Çok sayıda büyük uydu anteni helikopterden açılan ateş sonucunda tahrip olur.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto50_turksat.jpg" class="_idGenPageitem-51" src="image/foto50_turksat_fmt.jpeg"/></span>  </p>
			<p class="resim_alyazili" xml:lang="en-GB">Tahrip edilen antenlerden biri  </p>
			<p class="paragraf ParaOverride-6">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Dışarıda bu mücadele sürerken, içeride de bambaşka bir kapışma sürmektedir. Bu mücadeleyi TÜRKSAT’ta görevli Teknik Destek Uzmanı Asım Akkaya şu sözlerle anlatmaktadır:<span class="dip"><a class="_idFootnoteLink" href="#footnote-225-100" id="footnote-225-100-backlink">100</a></span><span class="CharOverride-7">  </span></p>
			<p class="_0">  </p>
			<p class="arayazi" xml:lang="en-GB">“Dışarı çıktık, nizamiyeye inen helikopter her yere ateş etti, herkes bir yana dağıldı. Arka tarafta bir binaya saklandık. Toplam 12 kişiydik. Biz arkaya geçince helikopterden inen askerler içeri girmişler. Birkaç arkadaşımızı askerler yakalamış. Onları yalnız bırakmamak için biz de ortaya çıktık. O esnada genel müdür yardımcımızı yakaladıklarını ve diz çöktürdüklerini gördüm.  </p>
			<p class="arayazi" xml:lang="en-GB">Askerler kendi aralarında konuşuyorlardı. ‘Aralarından bir tanesini vuralım, korksunlar’ diyordu biri. Sonra hepimizi içeriye oturttular. Komutanları ‘Buranın sorumlusu kim, bir daha sormayacağım’ diye bağırmaya başladı. ‘Birini vuralım’ tarzı konuşmaları da duyunca şöyle düşündük: Memleketten haberimiz yok ama bir talimat gelmiş bize, ‘TRT’yi kesin’ diye. Demek ki bir direniş var. O an kendi canımdan vazgeçtiğimi hissettim. ‘Benim’ dedim. O an ne yapacağımı bilmeden ayağa kalktım. O an tek düşündüğüm şey, helikopterden nizamiyedeki arkadaşlarıma ateş açılmış olmasıydı. Nizamiyede 10-15 arkadaşın şehit olduğunu düşündüm ve ‘Bizi de eninde sonunda öldürecekler’ diye düşününce üzerime bir rahatlık çöktü.  </p>
			<p class="arayazi" xml:lang="en-GB">Başlarındaki komutan ‘TRT hariç tüm yayınları keseceksin’ dedi. Yerel kanalları uyduya çıkarken monitör ettiğimiz sistem bölümümüz var. 200 yerel kanaldan 80 tanesini söz konusu odadan yayına çıkıyoruz. Aklıma bu oda geldi. Aralarında hiç ulusal yayın yoktu. Ben bunları kesersem ve hepsinin kesildiğini söylersem en azından o zamana kadar ya destek gelir dışarıdan yardım ulaşır ya da gittiği yere kadar gider dedim. Neticede oradan çıkamayacağımızı kabullenmiştik. ‘Tamam keseceğim’ dedim. Yerel kanal paketlerinden bir tanesinin anten çıkışını kestim. Ulusal kanalları izleyebildiğimiz monitörlere giden güç düğmesini kestim. Böylece tüm ekranlarda sinyal yok yazacaktı. Tamamen kesilebilmesi için antenlere gitmem gerektiğini söyledim. Komutan iki askerle beni antene yolladı.  </p>
			<p class="arayazi" xml:lang="en-GB">Anten odasını açtım, askerin bir tanesi ‘Orada dur’ dedi. Silahı alnıma dayadı. ‘TRT hariç hepsini keseceksin, hiçbir tane kalmayacak, içinizden birini eninde sonunda vuracağım, bu sen olursun’ dedi. Ben de artık canımdan geçtiğim için o rahatlıkla ‘Gidince göreceksin hepsi donmuş olacak’ dedim, başka hiçbir şey söylemedim. İstasyona girdik, oyalanarak yerel yayınları kestim. Diğer antene geçtik. O sırada 20’ye yakın ulusal kanala karşılık gelecek bir sistem oluştu elimde. Yerel kanalları kesince yaklaşık 20 tane monitör boşa çıkmış oldu. Rabbim bize öyle bir yardım etti ki, hem cevap verirken zorlanmadık hem de onların basiretlerini bağladı. Verdiğimiz cevaplara inandılar. Üstelemediler. Bu bizi rahatlattı. Antenden çıktıktan sonra trafonun yerini sordular. ‘Ben bilmiyorum TV yayıncısıyım’ dedim. ‘Aranızda elektrikçi var mı?’ diye sordu. ‘Akşam mesaiden sonra elektrikçi olmaz, arıza olursa ekip gelir’ dedim. Aslında o sırada elektrikçi vardı. Kıbrıs yayınlarını kesmediğim aklıma geldi. Askerleri oyalamak için onları da kesmeyi düşünüyordum.  </p>
			<p class="paragraf ParaOverride-6"><span class="CharOverride-4">  </span></p>
			<p class="resim" xml:lang="en-GB"><span><img alt="foto51_asim_akkaya.jpg" class="_idGenPageitem-26" src="image/foto51_asim_akkaya_fmt.jpeg"/></span>  </p>
			<p class="resim_alyazili" xml:lang="en-GB">O gecenin kahramanlarından Asım Akkaya  </p>
			<p class="paragraf ParaOverride-6">  </p>
			<p class="arayazi" xml:lang="en-GB">Yayınların kesildiğini düşündükleri için biraz rahatladılar. Yayınlara bakmayı akıl edemiyorlardı. Artık grup beklemeye geçti. Yaklaşık bir saat sonra bekleme salonunda TV’yi açınca A Haber yayınını görmüşler. İçeri girdi asker. ‘Komutanım A Haber yayını kesilmemiş’ dedi. Biz komutanla göz göze geldik. ‘Ayağa kalk’ dedi. Kalktım. O anda bir asker ‘Halen devam eden yayınlar var’ dedi. ‘Kıbrıs’ta yayın yapan kanallar var’ dedi. ‘Onlar Kıbrıs üzerinden yayın yapıyor, onlara bir şey yapamayız’ dedim. Sonra birileriyle yazıştıktan sonra hepimizi ayağa kaldırdı, ‘Yürüyün’ dedi. Sonra durdurup ‘Yapmak zorundayım’ dedi. O anda hepimizi infaz edeceğini düşündük. ‘Size bağırmak zorundaydım’ dedi.”  </p>
			<p class="_0">  </p>
			<p class="paragraf ParaOverride-6">Akkaya, bu grubun polisler gelince TÜRKSAT’tan minibüsle kaçtığını anlatırken, kendisini tuvalete götüren ve su veren askerin o minibüsün koltuğunda infaz edildiğini fotoğraflardan gördüğünü de aktarıyor.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Dışarıdaki polisler mücadelesine devam etmektedir. Bu sırada helikopterlerin karayolundaki bazı hedeflere atış yaptığını fark ederler. O tarafa bakınca yüzlerce vatandaşın akın akın TÜRKSAT’a geldiğini görürler. Darbeciler, polisleri püskürtemeyince TÜRKSAT’ı korumak için gelen vatandaşları hedef almaya başlamıştır. Sabaha kadar bu mücadele sürer. Sabaha karşı belediyenin iş makineleri, araçları da gelince TÜRKSAT’a ulaşımı sağlayan yollar tamamen tutulur. Türk Silahlı Kuvvetleri’nin, Emniyet’in ve Türk milletinin mücadelesi sürerken, yaklaşık 24 saat boyunca TÜRKSAT’ta da bu direniş yaşanır.  </p>
			<p class="paragraf ParaOverride-6">Darbecilerin yayınları kesme hedefi, bir avuç vatanseverin canları pahasına verdiği mücadele sonucunda başarılı olamamıştır. O yayınlar da, gece boyunca Türk milletinin büyük direnişinin adeta sesi, soluğu olmuştur.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-99-backlink" id="footnote-225-99">99</a>. Aynı gece Ankara Emniyet Müdürlüğü çevresinde bu kapsamda yaklaşık 100 kişinin bulunduğu tespit ediliyor. Aynı şekilde Emniyet İstihbarat Daire Başkanlığı etrafında da çok sayıda FETÖ’cü polis tespit edilir. Bunlardan eski Ankara Emniyet Müdür Yardımcıları Lokman K. ile Gürsel A. yakalanır. Hatırlanacağı üzere eski İstanbul Güvenlik Şube Müdürü Mithat A. da İstanbul Emniyet Müdürlüğü’nün bulunduğu Vatan Caddesi’nde cuntacıların kullandığı bir tankın içinde yakalanmıştı. Eski bir polis olan Mithat A.’nın üzerinde askeri kamuflaj bulunması dikkat çekmişti.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-100-backlink" id="footnote-225-100">100</a>. Yeni Şafak, 13 Ağustos 2016</p>
				</div>
			</div>
		</div>
	</body>
</html>