<html xmlns="http://www.w3.org/1999/xhtml">
	<head>
		<title>1-28</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-27" xml:lang="en-GB">Saat 01.00, Jandarma Genel Komutanlığı yanındaki Hisarcıklıoğlu Camii  </p>
			<p class="paragraf ParaOverride-6">Ankara’nın her tarafı cehennem gibi çatışmalara, saldırılara sahne olmaktadır. Jandarma Genel Komutanlığı ise gecenin en şiddetli çatışmasının arifesindedir. İlk müdahalede zaten nizamiyedeki 8 darbeci öldürülmüştür. Ancak komutanlık hâlâ darbecilerin kontrolündedir.  </p>
			<p class="paragraf ParaOverride-6">Tümgeneral Arif Çetin de Jandarma Genel Komutanlığı’nın işgal edilmesini öğrenir öğrenmez harekete geçmişti. Ancak işgal altındaki karargâha gidemezdi. Yine de bölgeye yakın olmak istiyordu. Silah seslerinin geldiği karargâha ulaşır ulaşmaz bir formül düşünür ve düşünmeden hemen yolun yan tarafındaki Hisarcıklıoğlu Camii’nin bahçesine girer. Yanında da aralarında Albay N.A. ile bölgeye gelen albaylar A.D. ve A.Y.’nin de olduğu yaklaşık 15-20 kişi vardır.  </p>
			<p class="paragraf ParaOverride-6">Hisarcıklıoğlu Camii imamı Hasan Özdemir de, hemen cami bahçesindeki lojmanında yatsı namazını kıldıktan sonra silah seslerini duymuş ve dışarı çıkıp baktığında Jandarma Genel Komutanlığı Nizamiyesi’ndeki askerlerin çatıştığını fark edince hemen eve girmiştir. Cumhurbaşkanı’nın çağrısı sonrasında da sokağa çıkmaya hazırlanırken, bölgeyi saran polisler tarafından “zarar görebilecekleri” endişesiyle yeniden eve sokulmuştur.  </p>
			<p class="paragraf ParaOverride-6">Arif Çetin’in kapısını çaldığı o dakikaları şu sözlerle anlatır:  </p>
			<p class="_0">  </p>
			<p class="arayazi" xml:lang="en-GB">“Saat 01.00 gibi kapı çaldı. Baktım bir komutan. Üniformasından ne olduğunu tam tanıyamadım. Ama 15-20 kişilik bir askeri grup vardı yanında. ‘Müsaade edin içeri gireceğiz’ dedi. O anki refleskle ‘Polis misiniz, asker misiniz?’ diye sordum. İçeri almamak gibi bir niyetim vardı. ‘Hem askerim, hem polisim. Ben içeri gireceğim. Çünkü şarjım bitti. Telefonları şarj etmem lazım. İhtiyaçlarımız var’ dedi. İçeriye aldık. Halıları kaldırdık, diğer odayı, mutfağı açtık.”  </p>
			<p class="_0">  </p>
			<p class="paragraf ParaOverride-6">Özdemir ve ailesi ilk başta Çetin ve yanındakileri darbeciler safındaki askerler zannetmiş:  </p>
			<p class="_0">  </p>
			<p class="arayazi" xml:lang="en-GB">“Karşılıklı oturduk. Telefonlarını şarj edip, televizyonu takip ettiler. Fakat bu arada çok şey konuştular. Açık konuşmadıkları için bayağı tedirgin olduk. Ben onların hâlâ darbe tarafında olan kişiler olduğunu düşünüyordum. 45 dakika boyunca, ‘Bizim uçaklar inmedi mi, kalkmadı mı, havalanmadı mı, 2 saate kadar bu iş bitecekti niye?’ gibi konuşmalar geçti aralarında. Arkasından İstanbul Valisi ile Birinci Ordu Komutanı Ümit Dündar, ‘Devletimizin yanındayız, bu işin içerisinde değiliz’ şeklinde ortak açıklama yaptılar.  </p>
			<p class="arayazi" xml:lang="en-GB">O açıklamayı duyunca Jandarma Harekât Başkanı Tümgeneral Arif Çetin önce NTV, arkasından CNN’e bağlandı. ‘Biz devletimizin-milletimizin yanındayız, darbenin içinde değiliz. Olayı bastırdık. Şu anda karargâhtayız’ dedi. Karargâh dediği yer burasıydı, benim evimdi. Sonra Özel Harekât’tan bir ekip geldi. Çünkü Jandarma nizamiyesine girmek istiyor ama giremiyorlardı. Mevzilenmiş askerler devamlı orayı tarıyorlar yaklaştırmıyorlardı. Büyükşehirden dozerler istendi, nizamiyeyi kırmak için. Özel Harekât polislerinin bir ara en son çare olsa bile orayı yıkmak istediklerini, içeriye bir an önce girmek için can attıklarını gördük. İçeride rehin alınan komutanların olduğunu konuşuyorlardı.”  </p>
			<p class="_0">  </p>
			<p class="paragraf ParaOverride-6">Arif Çetin buradan bağlanmıştı televizyon kanallarına. NTV yayınında tüm Türkiye’ye şu sözlerle sesleniyordu:  </p>
			<p class="_0">  </p>
			<p class="arayazi" xml:lang="en-GB">“Ben Jandarma Genel Komutanlığı Harekât Başkanı Tümgeneral Arif Çetin. Jandarma Genel Komutanlığı emir ve komuta yapısı içerisinde kesinlikle bu yapılan hareket bizim emrimiz ve komuta yapımız dışında yapılan bir harekettir. Kesinlikle tasvip etmiyoruz. Yüce milletimizin bunlara karşı gelmesini istiyoruz. Biz zaten Jandarma Genel Komutanlığı olarak duruma hâkimiz. Gereken tedbirler alınmaktadır. Birkaç saat içerisinde sonuçlanacaktır. Milletimiz rahat olsun. Biz birliklerimizin başında, meşru kuvvetlerle birlikte, devlete, millete, milli iradeye karşı bu hareketi şiddetle bastıracağız. Milletimiz rahat etsin, duruma hâkimiz.”  </p>
			<p class="_0">  </p>
			<p class="paragraf ParaOverride-6">Arif Çetin gazetecilerin sorularına da şu yanıtı veriyordu:  </p>
			<p class="_0">  </p>
			<p class="arayazi" xml:lang="en-GB">“Türk Silahlı Kuvvetleri’nin generallerinin hiçbiri bu darbe girişimini desteklememektedir. Kesinlikle reddediyoruz. Bunlar milletin iradesine karşı birtakım güçler tarafından kukla olarak kullanılan güçlerdir. Bunlara gereken yanıt verilecektir.”  </p>
			<p class="_0">  </p>
			<p class="paragraf ParaOverride-6">Oğuz Haksever’in Orgeneral Galip Mendi’nin durumunu sorması üzerine de Çetin şu yanıtı veriyordu:  </p>
			<p class="_0">  </p>
			<p class="arayazi" xml:lang="en-GB">“Jandarma Genel Komutanımız karargâhta değil, biz karargâhtayız. Emir-komuta yapısı içinde gerekli her türlü tedbiri aldık. Bizim verdiğimiz emirler dışında hiçbir emir geçerli değildir, gayrimeşrudur, milletin iradesine karşıdır. Biz bu milletin iradesine karşı olan tüm güçleri def etmeye, yok etmeye hazırız.”  </p>
			<p class="_0">  </p>
			<p class="paragraf ParaOverride-6">Arif Çetin, bir caminin lojmanında hemen yanındaki karargâhını kurtarmak için silah arkadaşlarıyla birlikte mücadele yürütüyor, öbür yandan da Güvercinlik’teki Komuta Heyeti ile sürekli iletişim kuruyordu. Zaten Güvercinlik’ten beklenen JÖAK timi de bölgeye intikal etmek üzereydi.  </p>
			<p class="paragraf ParaOverride-6">Bu JÖAK timinin kışladan çıkışı ise oldukça zor olmuştu. Arif Çetin’in talep ettiği tim Güvercinlik’ten ayrılırken, kışlaların etrafını sarmaya başlayan halk tarafından “darbeci” sanılarak dışarı çıkarılmadı. İkna çabaları da sonuç vermedi. Bunun üzerine Tümgeneral Arif Çetin emniyeti arayarak, “bu JÖAK timinin kışladan dışarı çıkması gerektiğini, bu timin Jandarma Genel Komutanlığı’nı işgalden kurtarma operasyonunu yapacağı bilgisini” veriyor. Çetin ayrıca polisten bu time eskortluk yapmasını istiyor. Bu talep kabul edilince JÖAK timi, polislerin desteğiyle Güvercinlik’teki JÖAK merkezinden ayrılmaya çalışırlar. Ancak bunda da başarılı olamazlar. Bunun üzerine JÖAK timleri sivil kıyafetlerini giyer ve sivil araçlarla merkezden ayrılır. Zaten Ankara’nın her tarafında halk sokaktadır. Bu nedenle sivil araç ve kıyafet, hedefleri olan Jandarma karargâhına ulaşmalarında büyük kolaylık sağlar.  </p>
		</div>
	</body>
</html>