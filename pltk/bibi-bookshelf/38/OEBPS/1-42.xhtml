<html xmlns="http://www.w3.org/1999/xhtml">
	<head>
		<title>1-42</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-41" xml:lang="en-GB">Saat 03.00, ATA uçağı  </p>
			<p class="paragraf ParaOverride-6">Uzunca bir süredir dile getirilen bir senaryo vardı. Dile getirilen dediysek, gazeteci tabiriyle yazıyoruz. Türk milleti değildi birazdan yazacaklarımızı aktaran. Batı basını sürekli yazıyordu. “Türkiye’de darbe olabilir” yazıları, söylentileri adeta servise verilmiş gibi gündeme geliyordu.  </p>
			<p class="paragraf ParaOverride-6">Bu yönde ilk ciddi yazı 24 Şubat 2016 tarihinde, Global Research adlı sitede ABD’li gazeteci Mike Whitney imzasıyla yayınlandı:  </p>
			<p class="_0">  </p>
			<p class="arayazi" xml:lang="en-GB">“Daha da önemlisi, Türkiye’nin [Suriye’yi] işgali kendi sınırları içinde bölünmeleri yoğunlaştıracak, Erdoğan’ın gücünü ciddi boyutta aşındıracak, kırılganlık yaratacak ve ABD, TSK ve MİT içindeki ajanları yoluyla bundan yararlanacaktır. Nihai hedef, CIA’in Kiev’de uyguladığına çok benzeyen, Washington’ın planladığı bir darbeyle sorun yaratan Erdoğan’ı tasfiye edecek bir renkli devrime yol açmayı sağlayan toplumsal kargaşa yaratmaktır.  </p>
			<p class="arayazi" xml:lang="en-GB">Obama’nın Erdoğan’a gizlice yeşil ışık yaktığını, ardından da birlikler Suriye sınırını aşar aşmaz ayakları altındaki halıyı (desteğini) çekeceğini kavramak güç olmasa gerek. Benzer bir oyun 1990 yılında, ABD Irak Büyükelçisi April Glaspie, Saddam Hüseyin’in Kuveyt’i işgalini sessizce onayladığında sahnelendi. Irak ordusu hedefine ulaştıktan hemen sonra ABD büyük bir askeri operasyon (Çöl Fırtınası) başlattı ve bu operasyon Saddam’ı Ölüm Otobanı üzerinden hızla geri çekilmek zorunda bıraktı; bu çekilme sırasında 10.000’den fazla Irak askeri çok yoğun ve ölümcül Amerikan ateş gücünün kolay hedefleri olarak yok edildi. Bu, Washington’ın Saddam’ı devirme ve yerine uysal bir Arap maşa geçirme planının ilk etabıydı.  </p>
			<p class="arayazi" xml:lang="en-GB">Aynı rejim değişikliği tuzağı şimdilerde Erdoğan için mi kuruluyor?  </p>
			<p class="arayazi" xml:lang="en-GB">Kuşkusuz, verdiği görüntü bu.”<span class="dip"><a class="_idFootnoteLink" href="#footnote-225-107" id="footnote-225-107-backlink">107</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Amerikalı gazetecinin ifadesi ilginçti: ABD’nin TSK ve MİT içindeki ajanları.  </p>
			<p class="paragraf ParaOverride-6">Önceki satırlarda aktardığımız ABD Ulusal İstihbarat Direktörü James Clapper ve ABD Merkez Kuvvetler Komutanı Joseph Votel’in “Muhataplarımız tutuklandı” açıklamasını, ABD’li gazetecinin bu ifadesiyle yeniden düşünmekte fayda vardı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto69_abramowitz_edelman.jpg" class="_idGenPageitem-68" src="image/foto69_abramowitz_edelman_fmt.jpeg"/></span>  </p>
			<p class="resim_alyazili" xml:lang="en-GB">ABD’nin farklı dönemlerde Ankara Büyükelçiliği yapan görevlileri Morton Abramowitz (solda) ve Eric Edelman  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Ardından farklı dönemlerde Türkiye’de büyükelçi olarak görev yapmış ABD’liler Morton Abramowitz ve Eric Edelman’ın ABD’nin ciddi gazetelerinden <span class="CharOverride-4">Washington Post</span>’a yazdıkları yazı geldi. Bu yılın mart ayında yazılan makale, “Erdoğan ya reform yapmalı ya da istifa etmeli” başlığını taşıyordu. Yazıda şu ifadeler dikkate değerdi:  </p>
			<p class="_0">  </p>
			<p class="arayazi" xml:lang="en-GB">“Eğer Erdoğan başta söylediğimiz gibi Türkiye’nin parlak bir geleceğe sahip olduğu konusunda aynı fikri koruyorsa, o halde bunun gerçekleşmesi için ya şimdiki tutumundan uzaklaşacağı tipte bir reform gerçekleştirmeli ya da istifa etmelidir.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="resim" xml:lang="en-GB"><span><img alt="foto70_michael_rubin.jpg" class="_idGenPageitem-69" src="image/foto70_michael_rubin_fmt.jpeg"/></span>  </p>
			<p class="resim" xml:lang="en-GB">ABD’nin Irak işgali döneminde politika belirleyici isimlerinden olan Ortadoğu ve Türkiye uzmanı Michael Rubin  </p>
			<p class="paragraf ParaOverride-6">  </p>
			<p class="paragraf ParaOverride-6">Yine mart ayında ABD’nin Ortadoğu ve Türkiye uzmanı eski Pentagon çalışanı Michael Rubin, Türkiye’de askeri darbe olasılığının yüksek olduğunu ele aldığı bir makale yazdı. Rubin, Amerikan Girişim Enstitüsü (American Enterprise Institute) internet sitesinde yayınlanan yazısında, halihazırda Türkiye’deki durumun acınacak olduğunu, işlerin giderek daha kötüye gittiğini ileri sürdüğü yazısında Erdoğan’ın Türkiye’yi uçurumun eşiğine getirdiğini, Türk askerlerinin de farkında olduğunu iddia ediyor ve “Eğer Türk askerleri, Erdoğan’ı devirerek yakın çevresini hapse atmayı düşünürse yanına kâr mı kalacak? Mantıksal analiz açısından bakıldığında evet, ancak bu tür eylemleri onaylama açısından hayır” diye yazıyordu. Rubin ilginç bir şekilde, darbe gerçekleşirse Amerikan yönetiminin buna tepki göstermeyeceğini ifade ediyordu:  </p>
			<p class="_0">  </p>
			<p class="arayazi" xml:lang="en-GB">“Obama idaresi başkanlık seçimleri arifesinde olası darbe liderlerine yönelik eleştirinin ötesine gitmez, özellikle de bu liderler ülkede demokrasiyi onarma yönünde net adımlar atarsa.”<span class="dip"><a class="_idFootnoteLink" href="#footnote-225-108" id="footnote-225-108-backlink">108</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Yayınlar giderek bu yönde hız kazanıyordu. <span class="CharOverride-4">The Wall Street Journal</span> gazetesi muhabiri Dion Nissenbaum, Türk ordusunun yeniden darbe yapma gücünü kazandığı yorumunu, doğrudan yazısının giriş cümlesine ekliyordu:  </p>
			<p class="_0">  </p>
			<p class="arayazi" xml:lang="en-GB">“En bilinen Türk politikacılardan Recep Tayyip Erdoğan’ın 13 yıllık iktidarı boyunca düzenli olarak marjinalleştirilmiş olan ordu, Cumhurbaşkanı’nın politik rakiplerini saha dışına atmasını izlerken darbe yapma gücünü de yeniden kazanıyor.”<span class="dip"><a class="_idFootnoteLink" href="#footnote-225-109" id="footnote-225-109-backlink">109</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Yazıda yer alan şu ifade yine Clapper ve Votel’in “muhatap” cümlesini hatırlatıyordu:  </p>
			<p class="_0">  </p>
			<p class="arayazi" xml:lang="en-GB">“ABD’li bir yetkili bu konuda şöyle söylüyor: ABD ve Türkiye’nin orduları arasındaki ilişki geleneksel anlamda her zaman güçlü olmuştur. Şimdi ise muhtemelen her zaman olduğundan daha güçlü.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">ABD, Türkiye’nin NATO’daki müttefikiydi. Gazetelerde her ne kadar sert haberler, yazılar, yorumlar yayımlansa da iki ülke siyasileri eleştiriler yaptıkları konuşmalarda bile birbirlerini hedef almaktan kaçınırdı. Kıbrıs dolayısıyla Johnson mektubu ve Çelik Harekâtı gibi konularda zaman zaman krizler yaşansa da bu ülkeyle ilişkilerimiz her zaman müttefiklik ilişkisi çerçevesinde yaşanmıştı. Ancak ABD’de dozajı yükselen bu yorumların en çarpıcısının Amerika Birleşik Devletleri Başkanı Barack Obama’dan gelmesi kriz yorumlarını derinleştirdi.  </p>
			<p class="paragraf ParaOverride-6">Obama’nın ABD’nin önde gelen dış politika dergilerinden <span class="CharOverride-4">The Atlantic</span>’ten Jeffrey Goldberg’e yaptığı açıklamalar başta kendi ülkesi ABD olmak üzere birçok ülkede olduğu gibi Türkiye’de de günlerce konuşuldu. Obama’nın İsrail Başbakanı Netanyahu, Ürdün Kralı Abdullah, eski İngiltere Başbakanı David Cameron gibi isimlere yönelik eleştirileri aktarıldıktan sonra Recep Tayyip Erdoğan’la ilgili çarpıcı bir ifade kullandığını aktarıyor yazar. İngilizcesi şöyle:  </p>
			<p class="_0">  </p>
			<p class="arayazi" xml:lang="en-GB">“Other leaders also frustrate him immensely. Early on, Obama saw Recep Tayyip Erdoğan, the president of Turkey, as the sort of moderate Muslim leader who would bridge the divide between East and West—but Obama now considers him a failure and an authoritarian, one who refuses to use his enormous army to bring stability to Syria.”<span class="dip"><a class="_idFootnoteLink" href="#footnote-225-110" id="footnote-225-110-backlink">110</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Türkçeye şu şekilde çevrilebilir:  </p>
			<p class="_0">  </p>
			<p class="arayazi" xml:lang="en-GB">“Başka liderler de aynı zamanda onu epey öfkelendiriyor. Başlangıçta, Obama, Türkiye Cumhurbaşkanı Recep Tayyip Erdoğan’ı, Batı ile Doğu arasındaki bölünmeye köprü olacak bir çeşit ılımlı Müslüman lider olarak gördü. Fakat Obama şimdi onu (Erdoğan’ı), bir fiyasko ve bir otoriter, devasa ordusunu Suriye’ye istikrar getirmek için kullanmayı reddeden biri olarak addediyor.”  </p>
			<p class="_0">  </p>
			<p class="paragraf ParaOverride-6">Obama, Erdoğan’ı Türkiye’nin Suriye politikası üzerinden hedef almıştı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf">Yazıları incelediğinizde ortak noktalar Cumhurbaşkanı Erdoğan eleştirisi olarak görülse de, içerikte Türkiye’nin bazı politikalarına yönelik ABD merkezli sıkıntıları dile getiriyordu. Bu politikaların başlıklarını şu şekilde özetleyebiliriz:  </p>
			<p class="paragraf">- Çözüm Süreci’nin sona ermesi ve PKK’ya yönelik operasyonların artması  </p>
			<p class="paragraf">- Gülen cemaati ve Türkiye’deki liberallerle paralel “demokratikleşme” eleştirileri  </p>
			<p class="paragraf">- Türkiye’nin genelde Ortadoğu, özelde Suriye’de bağımsız politika izleme gayretleri  </p>
			<p class="paragraf">- Türkiye’nin Suriye’de PYD’yi terör örgütü olarak görmesi.  </p>
			<p class="paragraf">Özetle, Türkiye’nin milli menfaatlerinin yüksek olduğu politikalar, Türkiye’nin müttefiki olan bir ülke için eleştiri konusu oluyordu. Aslında Türkiye’de son dönemlerde değişen Erdoğan’a destek parametresinin nedenini de ortaya koyan bir tabloydu. Bir dönem Erdoğan’ın yanında olanlar şimdi karşısında, 2013’e kadar Erdoğan’a sert eleştiriler getirenlerin önemli bir kısmının da bu politikalar çerçevesinde destek vermesinin nedenini araştırmak isteyenler için önemli veriler içeren bir tabloydu bu.  </p>
			<p class="paragraf ParaOverride-6">Eski ABD Ankara Büyükelçisi James Jeffrey’in 15 Temmuz sonrasında yaptığı şu değerlendirme, bu tablo açısından açıklayıcı nitelikteydi:  </p>
			<p class="_0">  </p>
			<p class="arayazi" xml:lang="en-GB">“Erdoğan Washington’da sevilmiyor. Erdoğan Avrupa’da da sevilmiyor. Otoriter görülüyor ve iyi bir oyuncu olmadığı düşüncesi hâkim. Batı daha önce Erdoğan’dan daha otoriter olan çok liderle muhatap oldu, olmaya da devam ediyor. Ama fark şu; Suudlar, Mısırlılar –lisanımı maruz görün– her koşulda bize yaltaklanıyor. F-16’ları, müttefiklik ilişkilerini falan düşünerek bizimle aynı değerleri paylaşıyormuş gibi yapıyorlar. Erdoğan ise bizimle çatışıyor, çelişkilerimizi yüzümüze vuruyor, dostumuz olmaya çalışmıyor. Ondan daha otoriter liderler ise dostumuzmuş gibi poz yapmakta beis görmüyor. Çok yakın zamana kadar Putin bile böyle davranıyordu. Erdoğan Washington’da bu yüzden sevilmiyor. Biliyorum hiç adil bir durum değil.”<span class="dip"><a class="_idFootnoteLink" href="#footnote-225-111" id="footnote-225-111-backlink">111</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">  </span></p>
			<p class="resim" xml:lang="en-GB"><span><img alt="foto71_james_jeffrey.jpg" class="_idGenPageitem-49" src="image/foto71_james_jeffrey_fmt.jpeg"/></span><span class="CharOverride-7">  </span></p>
			<p class="resim_alyazili" xml:lang="en-GB">Eski ABD Ankara Büyükelçisi James Jeffrey  </p>
			<p class="paragraf ParaOverride-6">  </p>
			<p class="paragraf ParaOverride-6">Fırat Kalkanı Harekâtı ile başlayan tartışmayı da bu eksene oturtmak mümkün.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Hedefteki Erdoğan ise o saatlerde TC-ATA uçağıyla havadaydı. Bizim ulaştığımız bilgilere göre uçak 02.15-02.30 sıralarında Dalaman Hava Meydanı’ndan kalkış yapmıştı. Ancak 15 Temmuz sonrasında bazı yayın organları farklı saatler yayınladı. Örneğin Yeni Şafak gazetesi uçağın 01.43’te kalkış yaptığını yazmıştı. Bu arada Havalimanında da ilginç olaylar yaşanmıştı.  </p>
			<p class="paragraf ParaOverride-6">Ancak Dalaman Hava Meydanı ile ilgili darbe girişimi sonrası <span class="CharOverride-4">Yeni Şafak</span> ile A Haber’in yaptığı iki haber arasında bazı farklılıklar dikkat çekti. <span class="CharOverride-4">Yeni Şafak</span>’ın 4 Ağustos’taki haberinde şu bilgiler yer alıyordu:  </p>
			<p class="_0">  </p>
			<p class="arayazi" xml:lang="en-GB">“Cumhurbaşkanı Recep Tayyip Erdoğan’ı taşıyan TC-ATA Dalaman Hava Meydanı’ndan 01.43’te kalkış yaptı. Hem sivil hem askeri uçuşlarda kullanılan Dalaman Meydanı’nın darbeciler tarafından ele geçirilmesini engelleyen Albay Murat Selçuk Çol, Erdoğan’ın uçuşu için gerekli tüm hazırlıkları büyük bir gizlilikle gerçekleştirdi. Dalaman Garnizon Komutanı Albay M.S.Ç., Cumhurbaşkanı Erdoğan’ı taşıyacak uçak kalkıncaya kadar bir başka uçağın inmemesi için pisti kararttı, pist üzerine araçlar çekilerek kullanılmaz hale getirildi. Bir süre meydana hiçbir uçağın inmesine ve kalkmasına izin verilmedi.  </p>
			<p class="arayazi" xml:lang="en-GB">Cumhurbaşkanı Erdoğan’ı taşıyan TC-ATA’nın kalkışı için darbecilere uçuş bilgisi akışının kesilmesi beklendi. Darbe karşıtı havacı subayların çabalarıyla darbeciler, F-16’lara Erdoğan’ın uçuş bilgilerini ulaştıramadı. Darbecilerin ele geçirdiği F-16’lar bir süre kör uçuş yapmak zorunda kaldı. Böylelikle suikasta hazırlanan darbeciler Erdoğan’ı taşıyan uçağı havada yakalayamadılar. Erdoğan’ın uçağı Dalaman’dan Türk Hava Yolları’na ait sivil uçuş koduyla havalandı. Doğrudan İstanbul’a yönelmesi beklenen ATA uçağı, Akıncı’dan kalkan uçakların Atatürk Havalimanı üzerinde sert dalışları nedeniyle rota değişikliğine gitti. Kulenin dost-düşman ayrımı yapamadığı F-16’ların havaalanında uçuşları riske atması nedeniyle ATA uçağı İzmir’e yöneldi. Ardından da Bandırma üzerinde yarım saat turladı. Trafik güvenliğinin sağlanmasının ardından Erdoğan’ı taşıyan uçak Bandırma’dan İstanbul’a yöneldi.’’  </p>
			<p class="_0">  </p>
			<p class="paragraf ParaOverride-6">A Haber’in o geceden yaklaşık bir ay sonra yaptığı programda ise Erdoğan’a saldıracak 3 helikopterdeki ekibin Dalaman Havalimanı’na indiği, buradaki görevlilerle irtibat halinde olduğu belirtiliyordu. Cumhurbaşkanı’nı alacak TC-ATA uçağının Dalaman’a 00.40’ta indiği belirtilirken, güvenlik kameralarına müdahale eden darbecilerin uçağı kontrol ettikleri ve uçakta Cumhurbaşkanı olmayınca oradan ayrıldıkları kaydedildi. Bu bilgi, güvenlik kameralarına elle yapılan müdahalenin görüntüleri ve Cumhurbaşkanı Erdoğan’ı taşıyan helikopterin, darbeciler ayrıldıktan sonra havalimanına iniş görüntüleriyle desteklendi. Ayrıca kulede görevli bazı kişilerin FETÖ bağlantılı olabileceği iddiası gündeme getirildi.  </p>
			<p class="paragraf ParaOverride-6">Bu arada yayınlanan güvenlik kamerası görüntülerinde Erdoğan’ı Dalaman Havalimanı’na getiren helikopterin yaklaşık 5-6 metre yüksekten uçması ve Erdoğan’ın helikopterinin inmesinden önce bir tane Sikorsky helikopterin görüntüsünün takılması dikkat çekiyor.<span class="dip"><a class="_idFootnoteLink" href="#footnote-225-112" id="footnote-225-112-backlink">112</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">  </span></p>
			<p class="resim" xml:lang="en-GB"><span><img alt="foto72_helikopter.jpg" class="_idGenPageitem-70" src="image/foto72_helikopter_fmt.jpeg"/></span><span class="CharOverride-7">  </span></p>
			<p class="resim_alyazili" xml:lang="en-GB">Erdoğan’ın ve ailesinin içinde bulunduğu helikopter, piste 5-6 metre mesafeden ilerliyordu.  </p>
			<p class="paragraf ParaOverride-6">  </p>
			<p class="paragraf ParaOverride-6">Yine Erdoğan gelmeden önce havalimanına gelen cuntacılardan bir tanesinin, burada bekletilen ATA uçağının içine girerek Cumhurbaşkanı’na baktığı ortaya çıkıyordu.  </p>
			<p class="paragraf ParaOverride-6">Ancak Garnizon Komutanı’nın müdahalesiyle ilgili bir ifade kullanılmadığı için haberler arasında çelişki olup olmadığı anlaşılmıyor. Ancak dikkatli bakıldığında, <span class="CharOverride-4">Yeni Şafak</span>’ın haberiyle A Haber’in aktardığı bilgiler, farklı zaman dilimlerini anlatıyor. Birinci haberde Cumhurbaşkanı’nın gelişinden önceki ve gelişindeki süreç anlatılırken, diğerinde Dalaman Havalimanı’ndan ayrılış süreci aktarılıyor. Bu nedenle çelişki gibi görünen haber, aslında bir mücadelenin farklı zaman dilimlerini kamuoyuna sunuyor.  </p>
			<p class="paragraf ParaOverride-6">Evet, Dalaman Hava Meydanı’na gelişi ve oradan ayrılışı bile dikkat çekiciydi Cumhurbaşkanı’nın. Havadayken bunların aklında olup olmadığı bilinmez ama merak ettiği önemli bir soru vardı: Atatürk Havalimanı’nın durumu neydi?  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-107-backlink" id="footnote-225-107">107</a>. GlobalResearch, 24 Şubat 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-108-backlink" id="footnote-225-108">108</a>. Michael Rubin, <span class="CharOverride-4">“Could there be a coup in Turkey”</span>, American Enterprise Institute, 21 Mart 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-109-backlink" id="footnote-225-109">109</a>. Dion Nissenbaum, <span class="CharOverride-4">“Turkish Military’s Influence Rises Again”</span>, The Wall Street Journal, 15 Mayıs 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-110-backlink" id="footnote-225-110">110</a>. Jeffrey Goldberg, <span class="CharOverride-4">“The Obama Doctrine”</span>, The Atlantic, Nisan 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-111-backlink" id="footnote-225-111">111</a>. Cansu Çamlıbel, <span class="CharOverride-4">“ABD’nin eski Ankara Büyükelçisi James Jeffrey: Emareler Gülen’i işaret ediyor”</span>, Hürriyet, 15 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-112-backlink" id="footnote-225-112">112</a>. Görüntülerin linki: http://www.haberturk.com/video/haber/izle/15-temmuz-gecesi-dalaman-havalimanindaki-kritik-15-dakika/197088</p>
				</div>
			</div>
		</div>
	</body>
</html>