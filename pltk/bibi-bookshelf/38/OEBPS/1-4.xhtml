<html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-1" xml:lang="en-GB">15 Temmuz, saat 14.45, Milli İstihbarat Teşkilatı-Yenimahalle  </p>
			<p class="paragraf ParaOverride-6">Milli İstihbarat Teşkilatı’nda (MİT) sıradan bir gündü. Sıradan derken, aslında bu tür kurumlarda her zaman bir hareketlilik olur, olacaktır. Gerek yurtiçi gerek yurtdışındaki gelişmeler, gelen raporlar, bilgiler, analizler vs. Ancak orada çalışanlar için artık sıradan, gazetecilerin tabiriyle rutin olaylardır yaşananlar.  </p>
			<p class="paragraf ParaOverride-6">Nöbetçiler ve görevi olanlar haricindekiler için mesainin bitmesine de yaklaşık 2 saat kalmıştır. Saatler 14.45’i göstermektedir. MİT nizamiyesinin önünde bir taksi yavaşlar ve nizamiyenin biraz ilerisinde durur. Taksinin içinden çıkan bir kişi başı öne eğik, bir şekilde kimliğini çok da belli etmemek için sakin adımlarla nizamiyeye doğru yürümeye başlar. Tam önüne geldiğinde yeniden durur. Çok kısa bir süre düşündükten sonra yeniden nizamiyeye doğru hareket eder. Görevliler şahsın hareketlerini takip etmektedir. Şüpheli tavırları olan şahsı durdurmak için adımlamaya başlarlar. Gelen şahıs, nizamiyedeki görevlilerin kendisine doğru yöneldiğini görünce kimliğini çıkarır ve yetkili bir kişiyle görüşmek istediğini belirtir. Asker olduğunu söylemekte ve konunun önemli olduğunu ima etmektedir. Beraber nizamiyeye geçerler. Görevliler girer girmez ilgili yerleri telefonla aramaya başlar. Sonrasında üst araması ve gerekli işlemler yapılması için gelen kişi nizamiyenin içerisine alınır.  </p>
			<p class="paragraf ParaOverride-6">Gelen kişi çok heyecanlıdır. Bu heyecanını gerek hareketlerine gerek konuşmasına yansıtır. MİT girişindeki kameralar şahsa çoktan fokus yapmıştır. Arananlar veya şüpheliler listesinde olup olmadığı yüz arama tarama sistemiyle öğrenilmeye çalışılmaktadır. En ufak bir kayıt çıkmamıştır.  </p>
			<p class="paragraf ParaOverride-6">Şahsı içeriye almak için yukarı katlardan yetkilendirilen bir görevli şahsın yanına gelir ve kendisini tanıtır. Hangi konu hakkında görüşmek istediğini sorarlar. Şahıs görevlinin kulağına doğru eğilerek “ordu içerisinde bir kalkışmanın olacağı, bu kalkışma ile ilgili bilgi vermek istediğini” söyler. Görevli, hemen telefona sarılır ve içerideki yetkililere bilgi verir. Bu bilgi bile MİT’teki rutin mesaiyi hareketlendirmiş, konu teşkilatın öncelikli konusu haline gelmiştir.  </p>
			<p class="paragraf ParaOverride-6">Saat 15.05’tir...  </p>
			<p class="paragraf ParaOverride-6">Şahıs, çok fazla kişiye gösterilmeden gizli bir koridordan geçirilerek sorgu odasına götürülür. Öncelikle konuşmaya onunla ilgili olan bölüm birimleri yetkilileri gider. Konuşma başlamıştır. Olayın ne olduğunu anlatmaya çalışırlar. Şahıs ısrarla şunu söylemektedir:  </p>
			<p class="_0">  </p>
			<p class="arayazi" xml:lang="en-GB">“Buraya geldim. Ama öldürüleceğimi biliyorum.”  </p>
			<p class="_0">  </p>
			<p class="paragraf ParaOverride-6">Devam eder...  </p>
			<p class="_0">  </p>
			<p class="arayazi" xml:lang="en-GB">“Ama ben böyle bir olayın içerisinde yer almak istemiyorum. Ne olursa olsun bedeli ödemeye hazırım.”  </p>
			<p class="_0">  </p>
			<p class="paragraf ParaOverride-6">Kendisini bir kez daha tanıtır, kimlik bilgilerini iletir. Sorgu devam ederken kimlik bilgilerinin teyidi de devam etmektedir.  </p>
			<p class="paragraf ParaOverride-6">Binbaşı rütbesinde bir subay olduğu anlaşılan şahıs anlatmaya devam eder. Kara Havacılık Eğitim Merkezi’nde bazı hazırlıkların, taarruz helikopterleriyle ilgili bazı faaliyetlerin olduğunu söyler. Ek olarak bu faaliyetlerin içerisinde Ankara’da önemli şahıslara suikast girişimi ve bazı yerlere saldırı yapılacağı planından da söz eder.  </p>
			<p class="paragraf ParaOverride-6">Şahsın aktardığına göre, gece MİT’e bir baskın yapılacaktır. Bu baskın için 3 helikopter görevlendirilmiştir. Kendisine de MİT’e baskın yapıldıktan sonra MİT Müsteşarı Hakan Fidan’ı kaçırma görevi verilmiştir.<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span><span class="CharOverride-7">  </span></p>
			<p class="paragraf ParaOverride-6">Şahsın verdiği ilk bilgi bu boyuttadır. Yani ilk başlangıç olarak hepimizin çok yanıldığı topluca bir darbe girişimiyle ilgili bir bilgi verildiği açıkçası çok da net değildir. İfadeden çıkan fotoğraf, gerçekleştirilecek bir darbe girişiminin değil, küçük ama etkili bir kalkışmanın fotoğrafıdır. Bunu nereden anlıyoruz? Gayriresmi olarak MİT kaynaklarından ve TSK’nın ilgili birimlerinin ve bazı askeri yetkililerin açıklamalarından. Çünkü söylem şunun üzerinedir: Bu bilgi çerçevesinde gereken müdahaleler yapılmıştı.  </p>
			<p class="paragraf ParaOverride-6">Bu konunun üzerinde ısrarla duruyorlar. Zaten Genelkurmay Başkanı Orgeneral Hulusi Akar da ifadesinde, “15 Temmuz günü saat 17.00-18.00 sıralarında makamımda çalışırken 2’nci Başkanım Yaşar Güler gelerek kendisine MİT’ten gelen bilgi ile akşam Kara Havacılık Okulu’ndan 3 helikopterin görevlendirilmesiyle bir faaliyet icra edileceği yönünde istihbaratı bana iletti” ifadesiyle ihbarın boyutunu gösteriyor.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf ParaOverride-6">Sorgu sırasında şu detaylar da ortaya çıkmıştı. Binbaşı 2014 yılına kadar bu örgüt içinde yer almış, daha sonra cemaatle arasına mesafe koymuştu. Bunu teyit edecek olan bazı bilgileri de sorgu sırasında MİT yetkililerine aktarmaya başlamıştı.  </p>
			<p class="paragraf ParaOverride-6">Sorgu gerçekten sert geçiyordu. 3-4 kişi sorguya katılmış, aynı anda sorularla hataya zorluyorlardı. Gerçek amacını öğrenmeye çalışıyorlardı. Buradaki en büyük kaygı bir hava harekâtı yapılacağı konusunda bilgi vererek Türkiye’deki bütün hava harekâtlarını durdurmayı amaçlayıp amaçlamadığını anlamaya çalışıyorlar, böyle bir durumdan endişe ediyorlardı. Genelkurmay Başkanlığı, böyle bir kalkışmayı engellemek için bütün hava harekâtlarını ve uçuşları iptal ettiğinde bir boşluk olabilir mi endişesi MİT yetkililerinde de bulunuyordu. Geçmişte birçok defa MİT’i ve Genelkurmay’ı bu şekilde tuzağa düşürmeye çalıştıklarını biliyorlardı. Bugünlerde bu tuzağa düşmemek için gelen şahsın samimiyetine ve söylediklerinin teyidine ihtiyaç vardı. O yüzden de sorgu sırasında yalan makinesi kullanmak da dahil olmak üzere bütün teknikleri kullanarak sadece gerçeği öğrenmeye çalışıyorlardı.  </p>
			<p class="paragraf ParaOverride-6">Binbaşı da bu sorgu sırasında birçok kişinin bilgilerini aktarmaya başlamıştı. Bu bilgiler arasında telefon numaraları bile vardı.  </p>
			<p class="paragraf ParaOverride-6">Bu süreç sorgu için çok önemliydi. Çünkü geriye sayım başlamıştı. Yapacakları bir hata ülke güvenliğini riske atabilir, ihmal ederlerse de darbe girişimi başarıya ulaşabilirdi. Bu iki seçim arasında hiç zaman kaybetmeden bu bilginin Genelkurmay Başkanlığı’na iletilmesine karar verdiler.  </p>
			<p class="paragraf ParaOverride-6">Buradaki sıkıntı şuydu: Ne olacaktı? Daha önce gelen darbe ihbarları gibi bu da boş mu çıkacaktı? Çünkü neredeyse her ay bir veya birkaç tane çok ciddi darbe ihbarı geliyor, bunlarla ilgili araştırmalar neticesinde hiçbir sonuç çıkmıyordu.  </p>
			<p class="paragraf ParaOverride-6">Bu arada bu konuyla ilgili 15 Temmuz sonrasında özellikle bazı yazılı basın organları, bu şahsın MİT’in haber elemanı olduğunu yazdılar. Ancak bunu yazanların bilmediği şuydu: MİT Kanunu TSK içerisinde eleman teminine ve muhbir bulundurmasına izin vermiyor. Bu nedenle bu şahsın böyle bir statüsünün olması kanunen uygun değil. Burada ince bir ayrıntı var. Bilgi aldığımız kaynaklar, bu şahsın daha önceki bazı görevlerinde MİT personeliyle tanıştığını, zaten bu güven ortamından da yararlanarak 15 Temmuz’da kendilerine geldiğini söylediler. Burada yapılan ihbarın önemli nedeni, binbaşının bir MİT elemanı olması değil, geçmişten gelen bir güven duygusudur.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf ParaOverride-6">Binbaşının aktardıkları karşısında MİT yetkilileri hemen harekete geçer ve faks odasına giderler. Olayın nasıl gerçekleşeceğiyle ilgili ilk bilgiler Genelkurmay Başkanlığı’na kriptolu faksla gönderildiğinde saatler 16.03’ü göstermektedir.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a>. Abdülkadir Selvi, <span class="CharOverride-4">“Darbeyi ihbar eden binbaşı”</span>, Hürriyet, 4 Ağustos 2016</p>
				</div>
			</div>
		</div>
	</body>
</html>