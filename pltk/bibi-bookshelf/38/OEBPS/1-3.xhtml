<html xmlns="http://www.w3.org/1999/xhtml">
	<head>
		<title>1-3</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik">Önsöz  </p>
			<p class="paragraf ParaOverride-6">Sıcak bir 15 Temmuz akşamı kimisi evinde otururken, kimisi sokaklarda, caddelerde, kafelerde eğlenirken, birileri de kanlı bir oyunu sahnelemeye hazırlanıyordu. Kapalı kapılar ardında toplantılar yapılıyor, birkaç saat içinde başlatacakları kalkışmanın ilk adımlarını atıyordu. Türkiye sıcak bir akşamı yaşarken, kimsenin haberi yokken, birileri Türk ordusunun karargâhının koridorlarında, ellerindeki silahların namlularını komutanlarına çevirmek için adım adım ilerliyordu. Sessiz sedasız Türk ordusunun karargâhını, Genelkurmay Başkanlığı’nı ele geçirmeye çalışıyorlardı. Sağcısı, solcusu, Alevi’si, Sünni’si, Türk’ü, Kürt’ü, muhafazakârı, ulusalcısı vs. Türk milleti tarafından sevilmediklerini biliyorlar, milletin tepkisinden çekiniyorlardı. Bu yüzden sessiz sedasız ilerliyorlardı. Türkiye’yi, 16 Temmuz’a uyandığında “sokağa çıkma yasağı”yla karşılamaya, ülkeyi bir darbeyle uyanmaya hazırlamaya çalışıyorlardı.  </p>
			<p class="paragraf ParaOverride-6">Bu hazırlık aslında çok önceden tahmin ediliyordu. Türkiye ile özellikle müttefikimiz olan ülkeler arasında yaşanan bazı gerilimlerin, ülkemizde bazı şeyleri tetikleyebileceği uyarılarında/tehditlerinde bulunuluyordu. Başta ABD olmak üzere Batı basınında “Türkiye’de darbe tehlikesi var” uyarıları artmaya başlamıştı. Hatta ABD’nin eski başkan yardımcısı Dick Cheney’in ulusal güvenlik danışmanı John Hannah, haziran ayında ABD’de yayımlanan <span class="CharOverride-4">Foreign Policy</span> isimli dergiye yazdığı yazıda “Türkiye’nin yavaş yavaş ama engel olunamaz bir şekilde uçurumdan aşağı yuvarlandığını” ileri sürerek “Türkiye’de hâlâ darbe riskinin olduğu” ifadelerini kullanıyordu. Hannah’ın yazısında yer alan şu satırlar da adeta 15 Temmuz’daki kalkışmanın başarılı olması halinde ülkemizde yaşanacakların listesi gibiydi:  </p>
			<p class="paragraf ParaOverride-6">“İşaretler gerçekten kötü. Despotluk. Terörizm. İçsavaş. Ufukta, ‘müflis devlet’ ve ‘zorla bölünme’ gibi senaryolar görünüyor. ABD’li politikacıların, ne kadar tercih etmeseler de, şu soruyla boğuşmak zorunda kalacakları gün yaklaşıyor olabilir: Yoldan çıkan bir NATO müttefikiyle nasıl başa çıkılır?”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf">Türkiye’de paralel devlet diye öne çıkan iki örgüt vardı:  </p>
			<p class="paragraf">- KCK Terör Örgütü  </p>
			<p class="paragraf">- Fetullahçı Terör Örgütü (FETÖ)  </p>
			<p class="paragraf">İkisinin de kesiştiği nokta, Türkiye’yi darbeye götüren süreçte güvensizlik ortamının yaratılmasıydı. O zaman şu soruyu çok açık ve net olarak sormak gerekiyor: Bunların üzerinde üst bir yapıya ihtiyaç olması gerekmiyor mu? Peki üst grup ne?  </p>
			<p class="paragraf">Bu üst grubun kimliğini, bu kitapta sizinle beraber aramaya çalışacağız. İnşallah doğruyu beraber bulacağız.  </p>
			<p class="paragraf ParaOverride-6">Darbeye giden sürece baktığımızda aslında gözümüzden kaçan önemli ayrıntılar vardı.  </p>
			<p class="paragraf ParaOverride-6">Hatırlayalım...  </p>
			<p class="paragraf ParaOverride-6">Türkiye, belirli periyotlarla büyük terör saldırılarıyla karşı karşıya kalmıştı. Özellikle IŞİD terör örgütünün saldırıları adeta büyük bir operasyonun parçası gibiydi. 20 Temmuz 2015 Suruç, 10 Ekim 2015 Ankara, 12 Ocak 2016 Sultanahmet, 19 Mart 2016 İstiklal Caddesi, 28 Haziran 2016 Atatürk Havalimanı saldırıları örgütün Türkiye’yi sarsan terör eylemleriydi. Yine PKK terör örgütünün de 17 Şubat 2016 Ankara Merasim Sokak, 13 Mart 2016’da yine Ankara’da Güvenpark ve 7 Haziran 2016’da İstanbul Vezneciler’de gerçekleştirdiği saldırılar da benzer bir amaca hizmet eder gibiydi. Türkiye 20 Temmuz 2015 Suruç saldırısından bu yana irili ufaklı 9 canlı bomba saldırısına maruz kalmış ve bu saldırılarda 276 kişi hayatını kaybederken, binden fazla kişi de yaralanmıştı.  </p>
			<p class="paragraf ParaOverride-6">Türkiye’de 15 Temmuz öncesi süreçte bunlar yaşanırken herkesin kafasında şu soru vardı: Bu saldırıların anlamı neydi? Bugün ise bu sorunun yanıtını verebiliyoruz: Başta IŞİD olmak üzere bütün saldırılar, darbenin zeminini oluşturmak için yapılıyormuş.  </p>
			<p class="paragraf ParaOverride-6">“Bunu nereden anlıyoruz?” diye sorabilirsiniz.  </p>
			<p class="paragraf ParaOverride-6">12 Eylül öncesini hatırlayın. Ekonomik ve güvenlik anlamında yaşanan ciddi istikrarsızlık üzerinden darbenin zemini oluşturulmuştu. Neredeyse toplumun büyük çoğunluğu 12 Eylül darbesini, güvenli bir ortam oluşacağı ve ekonominin düzeleceği gerekçesiyle olumlu bir hareket olarak görüp, destek vermişti. Şimdi anlıyoruz ki, 7 Haziran seçimlerinden itibaren başlayan sürecin içinde yaşananlar aslında darbe için yapılanlarmış. Tabiri caizse, şartlar olgunlaşmış.  </p>
			<p class="paragraf ParaOverride-6">Hatırlayın. Birlikte yazdığımız <span class="CharOverride-4">Bu Delileri Bir Araya Getirmeyecektiniz </span>adlı kitabımızda da ısrarla vurguladık. PKK’nın neden bu eylemlere başladığını, bölge halkını karşısına almasını, bütün değerleri nasıl yok saydığını, gelecek 10 yılını nasıl heba ettiğini sorgulamıştık.  </p>
			<p class="paragraf ParaOverride-6">Yine IŞİD’in diğer ülkelerden farklı olarak neden Türkiye’de siyasal ve ekonomik hedeflere saldırdığını ve Türkiye’deki seçim ve seçim öncesi atmosferi etkilediğini gündeme getirmiştik. Ayrıca ekonomik hedefleri spesifik hedefler olduğu için seçtiğini dile getirmiştik.  </p>
			<p class="paragraf ParaOverride-6">Örneğin sürekli gündemde tuttuğumuz bir soru vardı: Neden IŞİD Türkiye’deki hiçbir eylemini üstlenmiyor? Fransa, İngiltere, ABD, Almanya, Belçika gibi ülkelerdeki eylemlerini üstlenirken, Türkiye’deki eylemleri üstlenmemesi tuhaf kaçıyordu ve kamuoyunun dikkatini bu konuya çekmeye çalışıyorduk.  </p>
			<p class="paragraf ParaOverride-6">IŞİD’in yaptığı eylemlerdeki işte bu farklılık, aslında beyin takımı, gündemdeki ifadeyle bir üst akıl tarafından nasıl yönetildiğini de çok net olarak gösteriyor.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf ParaOverride-6">Şu tezi savunuyorduk, çok açık ve netti: Evet yalnız kurtlar Türkiye’de faaliyette olabilir ama yalnız kurtları yönetecek, yönlendirecek olan başka bir istihbarat ağının veya başka bir grubun, bu gruplara hedef verdiği konusunda ciddi şüphelerimizi hatırlatmıştık.  </p>
			<p class="paragraf ParaOverride-6">Yine hatırlayın, PKK’nın Nusaybin ve Vezneciler’de yaptığı saldırıların ardından henüz haziran ayında çok sayıda soruyu ortaya atmıştık. Demiştik ki:  </p>
			<p class="_0">  </p>
			<p class="arayazi" xml:lang="en-GB">“Bir örgüt uluslararası ve kendi iç kamuoyundan çekinmeden bu kadar yaşam alanlarında pervasızca, herkesin gözünün içine baka baka art arda bombalı saldırıları nasıl düzenler? Uluslararası meşruiyetini kaybetmekten hiç mi çekinmez? Çünkü şu anda PYD/YPG üzerinden sağladığı uluslararası meşruiyet onun için çok anlamlı. ‘IŞİD’le savaşıyoruz’ edasıyla başka bir kahramanlık maskesi altına gizlenmiş durumda. Bunu neden yok pahasına harcamak istesin? Ben de açıkça söylüyorum: Bu sorunun yanıtını PKK’ya değil, sponsorlarına sorun.”<span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Bu satırların öncesinde de bombalı saldırıların arka arkaya gelmesi ve insanların “Neden bu bombalı saldırılar önlenemiyor?” diye sormasının nedenini, taktiksel alanda aramanın gerçekçi olmayacağını vurgulamıştık.  </p>
			<p class="paragraf ParaOverride-6">Şimdi görüyoruz ki, bu grup 15 Temmuz darbe girişimi öncesi hep beraber hareket etmiş.  </p>
			<p class="paragraf ParaOverride-7">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf ParaOverride-6">Ayrıca ülke içinde müttefiklerimizin bazı şaşırtıcı kararlar alması da dikkat çekiyordu. Batılı ülkeler sıklıkla vatandaşlarına Türkiye içinde terör saldırısı uyarıları yapmaya başlamış, bu uyarılar Türkiye Cumhuriyeti vatandaşlarını tedirgin eder hale gelmişti. Ancak bu ülkeler arasında yer alan ABD’nin mart ayında aldığı bir karar herkes üzerinde şok etkisi yaratmış, “Neler oluyor?” sorusunu gündeme getirmişti. Bu karar ABD’nin İncirlik Üssü’nde bulunan personelinin tahliye emriydi. ABD ailelere ülkelerine dönmelerini tavsiye etmiyor, tahliyenin emrini bildiriyordu.  </p>
			<p class="paragraf ParaOverride-6">O dönem:  </p>
			<p class="paragraf ParaOverride-6">- “Aileler dahil olmak üzere bütün personelin üssün içerisinde yaşam olanakları olmasına ve dışarıya çıkmadan eğitim, spor, sinema ve sosyal hayata devam edecekleri her türlü tesisleri bulunmasına rağmen bu acil tahliyeyle neyi amaçlıyorlar?”  </p>
			<p class="paragraf ParaOverride-6">- “ABD ile ortak kullanılan tesislerin korunması müşterek yapılırken ve en ufak bir ihmale izin verilmezken bu panik nedendir?” sorularını yöneltip, “Bu bir sıradan terör saldırısı olamaz, bu başka bir şeye işaret ediyor” diyerek şu senaryoları gündeme getirmiştik:  </p>
			<p class="paragraf ParaOverride-6">- Bu emirle tahliye tel örgünün arkasında kalarak engellenemeyecek bir saldırıyı,  </p>
			<p class="paragraf ParaOverride-6">- Sokakların karışacağı bir durumu,  </p>
			<p class="paragraf ParaOverride-6">- Son zamanlarda bazı Amerikalıların sıklıkla pompalamaya başladıkları siyasete dışarıdan müdahaleyi işaret ediyor.<span class="dip"><a class="_idFootnoteLink" href="#footnote-225-2" id="footnote-225-2-backlink">2</a></span><span class="CharOverride-7">  </span></p>
			<p class="paragraf ParaOverride-6">Bunlar son bir yılda yaşadıklarımızın çok kısa bir özetiydi.  </p>
			<p class="paragraf ParaOverride-6">15 Temmuz’u okumak için bu gelişmeleri bir kenara mutlaka not etmek gerekiyordu. Ancak bu kurguyu kim planladıysa, hesaba katmadığı büyük bir gerçeklik vardı: Türk milleti.  </p>
			<p class="paragraf ParaOverride-6">Tanımadıkları o kadar belliydi ki... Örgütün bünyesindeki bir “akademisyen” 14 Haziran’da örgütün internet üzerinden yayın yapan programında şu ifadeyi kullanabiliyordu: “Altyazı geçin televizyon kanallarında ‘Yarın sokağa çıkma yasağı var’ diye bakın sokağa çıkıyorlar mı? Bütün darbeler cuma günü oluyor. Hocaların evleri cami avlusundadır. Namaza bile geçmezler korkularından. Türkiye’deki insanların demokrasiye sahip çıkmak gibi hassasiyeti yok. Bunlar kuru kalabalıklar.”  </p>
			<p class="paragraf ParaOverride-6">Aynı örgütün bir başka “kalemi” de yine darbe gecesi aynı programda “Bizim insanımız bırakınız bombayı veya G-3 tüfeğinin kurşununa karşı nasıl savunmaya geçeceğini, siper alacağı yerde yatmayı bilmez” diyebiliyordu.  </p>
			<p class="paragraf ParaOverride-6">15 Temmuz Cuma akşamı saat 21.00 sularında İstanbul’daki iki köprünün Avrupa yakasına geçişlerinin tutulmasından başlayıp, Ankara’da darbecilerin ele geçirdiği jetlerin alçak uçuş yapmasıyla fark edilen hareketliliğin nedeninin Başbakan Binali Yıldırım tarafından “TSK içindeki bir grubun kalkışması” olarak tanımlanmasından sonra, magazinel bir ifadeyle heyecan fırtınasını başlatmıştı. Herkes ekranlara kilitlenmiş, kalkışmayı kimin yaptığını, ne olacağını, bir saat sonrasını vs. kestirmeye çalışıyordu. Arka arkaya komutanların kalkışmacılara karşı net ve sert açıklamaları ile büyük bir mücadele sonrasında Cumhurbaşkanı’nın “halkı meydanlara, sokaklara çağırmasıyla” işte sözünü ettiğimiz gerçeklik sahne aldı. Akın akın sokaklarda darbecilerin elindeki tankların, zırhlı araçların, uçakların, helikopterlerin karşısına milyonlar sel olup akmaya başladı. Eline bayrağını alan sokağa çıkmış, adeta bu planlamayı yapanların hüsrana uğrayacaklarını müjdeliyorlardı.  </p>
			<p class="paragraf ParaOverride-6">Müjdeleyenler arasında belki de şehit olan o isimsiz kahraman da vardı.  </p>
			<p class="paragraf ParaOverride-6">İstanbul Büyükşehir Belediyesi’nin Saraçhane’deki binasının önündeydi. Her tarafta yaralılar vardı. Darbecilere karşı, demokrasi için, inandıkları için, vatan için en ön safta yer alıyordu. Yaralıların çokluğunu gördü, o bölgeye koşmak istedi. Bir kadın kolundan tuttu ve “Oğlum arkadaşların vuruluyor. Kendine dikkat et. Öldürüleceksin” dedi. Gençliğinin baharındaydı. Yüreğindeki ateş hâlâ kor gibi yanıyor, gelecek belki de ona nice mutlu yarınlar vaat ediyordu. O ise döndü, kolunu tutan kadının yüzüne baktı. Yıllar kadar uzun, çok kısa bir sessizlik oldu. Sonrasında ağzından tarihe not edilmesi gereken şu cümle çıktı:  </p>
			<p class="_0">  </p>
			<p class="arayazi" xml:lang="en-GB">“Annem... Bugün ölmek için güzel bir gün.”<span class="dip"><a class="_idFootnoteLink" href="#footnote-225-3" id="footnote-225-3-backlink">3</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Birilerinin hesaba katmadığı buydu.  </p>
			<p class="paragraf ParaOverride-6">Sözün bittiği yerdi.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-1">  </p>
			<p class="paragraf ParaOverride-6">Ayrıca kitapta gerek elimizden geldiğince sorulara yanıt vermeye gerekse de kahramanları anlatmaya çalıştık. Ancak asla ve asla hâkim, savcı veya emniyet mensubu olmadık, onların onurlu görevlerinden rol çalmadık. Çünkü suçluların sadece ve sadece hukuka hesap vereceğine inandık. Türk adaletinin de bu konuda doğru kararı vereceğine güvenimiz tam.  </p>
			<p class="paragraf ParaOverride-6">Ayrıca ulaştığımız özel bilgiler haricinde gerek o gün mağdur olduklarını belirten komutanların, gerek tutukluların ifadelerini, gerekse soruşturma dosyasında olduğu belirtilen suçlamaların tamamını açık kaynaklardan aldık.  </p>
			<p class="paragraf ParaOverride-6">Bizim amacımız o gecenin karanlıkta kalmasını istemediğimiz noktalarını ortaya koymak, kayıp noktalarını aydınlatmak. Ve 25 saati gerekirse dakika dakika gerekirse saat saat anlatmak.  </p>
			<p class="_0">  </p>
			<p class="paragraf ParaOverride-8"><span class="CharOverride-3">Mete Yarar-Ceyhun Bozkurt  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>. Mete Yarar, <span class="CharOverride-4">“Yanlış soru”</span>, Karar, 9 Haziran 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a>. Mete Yarar, <span class="CharOverride-4">“Tahliye emri”</span>, Karar, 31 Mart 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-3-backlink" id="footnote-225-3">3</a>. O gencin kolundan tutarak uyaran kadın Başbakan Yardımcısı Numan Kurtulmuş’un doktor olan ablasıdır. Mete Yarar’ın 15 Temmuz sonrası işadamlarına verdiği bir brifing sonrası bu yaşadığı olayı Yarar’a anlatmıştır. </p>
				</div>
			</div>
		</div>
	</body>
</html>