<html xmlns="http://www.w3.org/1999/xhtml">
	<head>
		<title>1-10</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-8" xml:lang="en-GB">Saat 21.30, Akıncı Üssü  </p>
			<p class="paragraf ParaOverride-6">İhanet büyüktü. Komutanlar saat 21.00 itibariyle saldırıya uğramış, darbeciler ilk saldırısını Genelkurmay Başkanlığı’na yapmıştı. Türkiye henüz farkında değildi ama Türkiye Cumhuriyeti’nin en önemli askeri karargâhı bir grup darbecinin kontrolündeydi. 21.30 sularında Ankara’da Başbakanlık, Milli Savunma Bakanlığı, Jandarma Genel Komutanlığı ek binası, İçişleri Bakanlığı, Türkiye Büyük Millet Meclisi, kuvvet komutanlıkları gibi kritik yerlerin bulunduğu Eskişehir yolu ve Meşrutiyet Caddesi’nde, Genelkurmay Karargâhı’ndan yükselen silah sesleri duyulmaya başlanmıştı. O sırada Başbakanlık’ın Kızılay binasında bulunan koruma personeli tarafından Genelkurmay’dan gelen silah sesleri, Koordinasyon Merkezi’ne iletildi. Bunun üzerine Koordinasyon Merkezi Sorumlu Daire Başkanı, Silahlı Kuvvetler Komuta Harekât Kontrol Merkezi (SKHKM) yetkililerini aradı. Karşıdan gelen yanıt, ani müdahale mangalarının tatbikat yaptığıydı. Bu durum üzerine bir sakinlik oldu.  </p>
			<p class="paragraf ParaOverride-6">Hatta, bazı AK Partili milletvekilleri de yaşananlarla ilgili bilgi almak için Mehmet D.’yi aramışlardı. Bunun nedeni, Mehmet D.’nin üst düzey bir AK Partilinin kardeşi olmasıydı. Mehmet D., SKHKM’den Başbakanlık Koordinasyon Merkezi’ne verilen yanıtın farklı bir versiyonunu, “Küçük bir kalkışma oldu ama bastırıldı” sözleriyle söylemiş, AK Partililer de rahatlamıştı.<span class="dip"><a class="_idFootnoteLink" href="#footnote-225-42" id="footnote-225-42-backlink">42</a></span> Oysa Mehmet D. ifadelere göre darbecilerin liderlerinden biriydi ve Türkiye “küçük bir kalkışma” ile değil, kanlı bir darbe girişimiyle karşı karşıya kalmıştı. Zaten İstanbul Boğazı’ndaki köprülerin askerler tarafından trafiğe kapatılması ve Ankara semalarında uçakların alçak uçuş yapmasıyla gerçekler de küçük bir kalkışmayı değil, TSK içine sızmış bir örgütlenmenin kanlı bir darbe girişimini işaret etmeye başlamıştı.  </p>
			<p class="paragraf ParaOverride-6">Oysa bu örgütün yargı ayağı, yıllarca vatansever komutanları Meclis’in üzerinde jetleri uçurmak, camileri bombalamakla suçlamış ve yargılamıştı. Sözde “Balyoz” darbesine bağlı hazırlandığı ileri sürülen Oraj harekât planında olduğu ileri sürülenler, o gece Ankara semalarında yaşanıyordu.  </p>
			<p class="paragraf ParaOverride-6">Evet, Ankara’da saat 22.00 itibariyle uçaklar alçak uçuş yapmaya başlamıştı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Filmi biraz başa saralım.  </p>
			<p class="paragraf">Eski adıyla Mürted, yeni adıyla Akıncı Üssü’nde 4. Ana Jet Üs Komutanlığı bulunmakta. Ankara’nın Kazan ilçesinin bulunduğu 4. Ana Jet Üssü, Türk Hava Kuvvetleri’nin 1. Taktik Hava Kuvvet Komutanlığı bünyesinde görev yapmakta. Eskişehir’de bulunan 1. Ana Jet Üssü, Bandırma’da bulunan 6. Ana Jet Üssü ve Balıkesir’de bulunan 9. Ana Jet Üssü de yine 1. Taktik Hava Kuvvet Komutanlığı’na bağlı olarak görev yapıyor.  </p>
			<p class="paragraf">Türkiye Cumhuriyeti’nin başkenti Ankara’nın koruması olmak üzere, çok kritik görevler amacıyla kurulu bulunan 4. Ana Jet Üssü, Türk Hava Kuvvetleri’nin gözbebeklerinden biri olarak biliniyor.  </p>
			<p class="paragraf">Üste 3 tane filo bulunuyor. Bunlar:  </p>
			<p class="paragraf">- 141. Av Önleme Filosu – Kurt  </p>
			<p class="paragraf">- 142. Av-Bombardıman Filosu – Ceylan  </p>
			<p class="paragraf">- 143. F-16 Eğitim Filosu – Öncel  </p>
			<p class="paragraf">Bu filolar içindeki Kurt olarak bilinen 141. Av Önleme Filosu’dur. Dediğimiz gibi ağırlıklı olarak savunma amaçlı kurulsa da, taarruz gücüne de sahip olan bu filo, 143. Filo ile birlikte, 15 Temmuz’daki o karanlık gecede darbeciler tarafından ele geçirilmiştir.  </p>
			<p class="paragraf ParaOverride-6">Günler öncesinden başlamıştır hazırlık.  </p>
			<p class="paragraf ParaOverride-6">Akıncı Üssü’nde 11 Temmuz’dan sonraki dört gün boyunca her akşam toplantı yapıldı. Cuntanın ilk toplantısı 11 Temmuz’daydı. İddiaya göre Yüksek Askeri Şûra (YAŞ) üyesi ve eski Hava Kuvvetleri Komutanı Orgeneral Akın Ö.’nün de içinde olduğu generaller 11 ve 14 Temmuz arasında üst üste her akşam bir araya geldi. Üs komutanı Tuğgeneral Hakan E. ve Akın Ö.’nün damadı olan 141. Filo Komutanı Pilot Yarbay Hakan K.’nın da katıldığı bu toplantılarda masaya haritalar serildi, hangi şehirlerdeki birliklerin harekete geçirileceği ve kimlerin gözaltına alınacağı netleştirildi ve darbe bildirisi hazırlandı.<span class="dip"><a class="_idFootnoteLink" href="#footnote-225-43" id="footnote-225-43-backlink">43</a></span><span class="CharOverride-7">  </span></p>
			<p class="paragraf ParaOverride-6">Plan gereği 15 Temmuz günü “Havalar çok sıcak, uçuş için uygun değil” denilerek, üste çalışan personele izin verildi. Personel saat 14.00’te ayrıldıktan sonra, dördüncü ve son toplantı gerçekleştirildi. Aynı gün Çiğli 2. Ana Jet Üs Eğitim Merkezi Komutanı Tümgeneral Kubilay S., Ankara’ya gelerek komuta merkezinin başına geçti.<span class="dip"><a class="_idFootnoteLink" href="#footnote-225-44" id="footnote-225-44-backlink">44</a></span><span class="CharOverride-7">  </span></p>
			<p class="paragraf ParaOverride-6">Ayrıca darbecilerin bulunduğu yerlerde de toplantılar sürüyordu. Örneğin Hava Kuvvetleri Komutanlığı Müşterek Hedef Analiz Yönetim Başkanı Tuğgeneral Gökhan Şahin S., 11 Temmuz’da mesaisinin ilk gününde, makamında otururken, “MİLSEC” adlı güvenli hattan arandı. Arayan kişi, Özel Kuvvetler Komutanlığı’ndan Tuğgeneral Semih Terzi’ydi. Terzi, “Türkiye kötü günler geçiriyor, durumdan rahatsızım. Sen ne düşünüyorsun?” diye sordu. Terzi, doğrudan “darbe” dememişti. Gökhan Şahin S. ifadesinde bu ifadeyi nasıl yorumladığını şu sözlerle aktarıyordu: “Bana ihtilalden bahsetmedi. Ancak bu jargon bizde ihtilali çağrıştırmaktadır.”  </p>
			<p class="paragraf ParaOverride-6">Gökhan Şahin S. ile Terzi arasındaki ikinci görüşme, 13 Temmuz’da saat 15.00 sularında gerçekleşti. Terzi bu kez de Cumhurbaşkanı Recep Tayyip Erdoğan, Başbakan Binali Yıldırım ve kabine üyelerinin gözaltına alınacağını söyledi. Erdoğan’ı bulunduğu otelden alma görevini, Gökhan Şahin S.’ye verdiklerini açıkladı. Gökhan Şahin S. de bu operasyonu yönetmeyi kabul etti. 14 Temmuz’da uçakla İstanbul’a gitti. İfadesinde, İstanbul’a geldikten sonra Hava Harp Okulları misafirhanesinde uyuduğunu söyledi.  </p>
			<p class="paragraf ParaOverride-6">Oysa alınan diğer ifadeler ve elde edilen görüntüler, Gökhan Şahin S.’nin Yeşilköy’deki Hava Harp Okulu’nda o gün yapılan darbenin son toplantısına katıldığını gösteriyordu. Bakırköy Cumhuriyet Başsavcıvekili Ömer Faruk Aydıner tarafından yürütülen soruşturma kapsamında toplantıyı Cumhurbaşkanı Erdoğan’a yönelik operasyonu yönettiği iddia edilen Tümgeneral Gökhan Şahin S.’nin organize ettiği ve toplantı için Hava Harp Okulu ana komuta binasına 19.53’te giriş yaptığı tespit edildi.<span class="dip"><a class="_idFootnoteLink" href="#footnote-225-45" id="footnote-225-45-backlink">45</a></span>   </p>
			<p class="paragraf ParaOverride-6">Toplantıya katılmak için Hava Harp Okulu’na gelenlerin, “Gökhan Şahin S.’nin misafiriyiz” şifresini verdikleri, bu şifreyi verenlerin kaydının yapılmadan nizamiyeden giriş yaparak Hava Harp Okulu’ndaki ana komuta binasında yapılan toplantıya yönlendirildiği öğrenildi. Buraya  Toplantıya katılan 20 general ve subayın nizamiye kaydının alınmaması talimatının da Yeşilköy Hava Harp Okulu Komutanı Tümgeneral Fethi A.’nın emir astsubayı Burhan T. tarafından verildiği belirlendi.<span class="dip"><a class="_idFootnoteLink" href="#footnote-225-46" id="footnote-225-46-backlink">46</a></span> Toplantıya katılanlardan bazılarının o gece Hava Harp Okulu’ndan ayrıldığı, bazılarının da yine kayıt alınmadan misafirhanede kaldıkları bilgisine ulaşıldı. Hava Harp Okulu’nun ana komuta binasındaki kamera dışındaki bütün kamera sistemlerinin darbeden 3 ay önce iptal edildiği, kamera izleme odasının da dinlenme odasına çevrildiği belirlendi. Hava Harp Okulu’nun nizamiyedeki nöbetçi kabinlerinin, darbe girişiminden bir gün önce kurşun geçirmez kabinlerle değiştirildiği tespit edildi.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto12_yesilkoy_toplanti.jpg" class="_idGenPageitem-15" src="image/foto12_yesilkoy_toplanti_fmt.jpeg"/></span>  </p>
			<p class="resim_alyazili" xml:lang="en-GB">Yeşilköy’deki toplantının güvenlik kamerası görüntülerinde cuntacıların toplantıya giriş ve çıkışları tespit edilmişti.<span class="dip"><a class="_idFootnoteLink" href="#footnote-225-47" id="footnote-225-47-backlink">47</a></span>  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Alçak uçuşlar ve bombardımanlar da, günler öncesinden yapılan hazırlığın sonucudur. Daha sonra TBMM’yi bombaladığını itiraf eden Kurmay Yarbay Hasan Hüsnü B. de bu hazırlığı itiraf edenlerden. Hasan Hüsnü B. o hazırlığı şu sözlerle anlatıyor:  </p>
			<p class="_0">  </p>
			<p class="arayazi" xml:lang="en-GB">“13 Temmuz 2016 tarihinde Akın Ö.’nün damadı Kurmay Yarbay Hakan K., bana önümüzdeki günlerde harekât olabileceğini söyledi. Kurmay Albay Ahmet Ö. iznimi iptal ettirdi. Darbe günü 15 Temmuz saat 17.00 sıralarında Kurmay Yarbay Hakan K., evimden Akıncı Üssü’ne gelmemi söyledi. ‘Seni Kurmay Albay Ahmet Ö. çağırıyor’ dedi. 143. Filo’ya gittim, Ahmet Ö. ile görüştüm. ‘Bu gece harekât olacak’ dedi. Detayları anlatan Mustafa A. ve Hakan K., asıl girişimi karacıların yapacağını, Hava Kuvvetleri’nin destek olacağını söyledi. Bize ne iş düşeceğini bilmiyordum, ‘Dışarıda hedef listesinden bahsediliyor’ dedim.  </p>
			<p class="arayazi" xml:lang="en-GB">Korktum, çekindim. Kurmay Albay Ahmet Ö.’nün getirdiği hedef listesine baktığımda, hedef olarak MİT Müsteşarlığı, MİT ikinci yeri, Polis Özel Harekât’ta işaretlenmiş birkaç yer vardı. Daha sonra görev yapacaklar belirlenmeye başlandı. Her uçuşta Aslan-1, Aslan-2, Aslan-3 kodları olacaktı.”<span class="dip"><a class="_idFootnoteLink" href="#footnote-225-48" id="footnote-225-48-backlink">48</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">İfadelerden ve haberlerden çıkan sonuç, Akıncı Üssü’ndeki hareketliliğin başındaki isimlerin Orgeneral Akın Ö., Tümgeneral Kubilay S., Tuğgeneral Hakan E., Kurmay Albay Ahmet Ö. ve Yarbay Hakan K. olduğudur. Hepsi ağız birliği etmişçesine ifadelerinde darbe girişimindeki rollerini reddetse de, tam tersini söyleyenler çoğunluktaydı. Bunlardan bir tanesi de İzmir’de tutuklanan ve gizli tanık olan bir generaldir. Bu generalin aktardığına göre, Adil Öksüz ve Akın Ö., 6-13 Temmuz tarihleri arasında darbenin planlamasını yaptı. Adil Öksüz, bilindiği üzere 16 Temmuz sabaha karşı Akıncı Üssü’nün çevresinde gözaltına alınan ve daha sonra çıkarıldığı mahkeme tarafından serbest bırakılan FETÖ’nün Hava Kuvvetleri imamıydı. Akın Ö. ise YAŞ üyesi orgeneral. Gizli tanığın aktardığına göre, kendisinin de aralarında bulunduğu darbeciler şu toplantılara katılmıştır:  </p>
			<p class="_0">  </p>
			<p class="arayazi" xml:lang="en-GB">“Darbe girişiminin arkasındaki önemli isimler arasında, Fetullahçı Terör Örgütü’nün (FETÖ) Hava Kuvvetleri imamı ve Akıncı Üssü’nde yakalanıp serbest bırakılan Sakarya Üniversitesi İlahiyat Fakültesi öğretim üyesi Adil Öksüz ile YAŞ üyesi Orgeneral Akın Ö. de yer aldı. Darbeyi planlayan Orgeneral Akın Ö., İstanbul Kuzey Deniz Saha Komutanlığı Kurmay Başkanı Tuğamiral Ömer Faruk H., Genelkurmay Personel Plan ve Yönetim Daire Başkanı Tuğgeneral Mehmet P. ve Adil Öksüz, dokuz günlük Ramazan Bayramı tatili süresince Ankara Çukurambar’da bir villada buluştu.  </p>
			<p class="arayazi" xml:lang="en-GB">6-7-8-9-10 Temmuz tarihlerinde, darbeye katılacak komutanları teker teker çağırıp, görevleri tebliğ ettiler. Ben de o dönemde gittim. Daha sonra 11-12 ve 13 Temmuz’da çağırdıkları komutanlar da olmuş. Toplantıya giderken herkes cep telefonlarını evde bıraktı. Dikkat çekmemek için kot ya da şort ve tişört gibi rahat kıyafetler giymemiz istendi. Önce en az iki kez araç değiştirip buluşma noktalarına gittik. Buralardan bizi kapalı minibüslerle alıp villanın garajına götürdüler. Oradan da villadaki büyük bir salonda, Adil Öksüz ve Akın Ö.’nün de aralarında bulunduğu heyetin karşısına çıktık. Her komutana darbede kendi ilinde yapacakları anlatıldı. Ama kimseye yazılı bir belge verilmedi. Konuşmanın başında da bir kere anlatacaklarını söyleyerek uyardılar.  </p>
			<p class="arayazi" xml:lang="en-GB">Darbe planı bana anlatıldığında, itiraz ettim ve ‘Çatışma çıkar’ dedim. Bana, ‘Sen merak etme, çatışma falan çıkmaz, bütün komutanları ikna ederiz. Bir tek Hava Kuvvetleri Komutanı sorun çıkarır. Onu da kendi yöntemlerimizle hallederiz. Bütün tedbirleri aldık’ dediler. Bize örgüte girerken ettiğimiz yemini hatırlatıp, FETÖ’nün ailemizden bile önce geldiğini söyleyerek, ‘Bu işin sonunda selametli, huzurlu, mutlu ve zengin olacaksınız’ dediler. Tebliğ edilen görevlendirmeler sonrası da tekrar aynı minibüslerle Ankara’daki belirli noktalara bizi bıraktılar.”<span class="dip"><a class="_idFootnoteLink" href="#footnote-225-49" id="footnote-225-49-backlink">49</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Akın Ö. ise darbe girişiminin liderlerinden olduğu yönündeki suçlamaları reddediyordu. Torunlarını görmek için Akıncı Üssü’ndeki lojmanlara gittiğini söyleyen Akın Ö.’den devam edelim:  </p>
			<p class="_0">  </p>
			<p class="arayazi" xml:lang="en-GB">“Ben Akıncı Üssü’ndeki lojmanda akşama kadar vakit geçirdim. Akıncı Üssü’nde mutat uçak iniş ve kalkışları oluyordu. Devamlı hareketlilik olduğu için ben önce bir şey fark etmedim. Düğün sahibi Mehmet Şanver’i aradım. Tebrik ettim. Bir süre sonra o da beni tekrar geri aradı. Uçakların alçak uçuş yaptığını, ne olduğunu sordu. Televizyonda altyazı geçtiğini söyledi. Ben de bu sırada televizyonda gelişmeleri izliyordum. Hava Kuvvetleri Komutanı da bu düğündeydi. Beni aradı ve uçakların Ankara’da alçak geçiş yaptığını söyleyip, ‘Bu duruma müdahale et’ dedi. Ben de bunun üzerine üs komutanlığına telefon ettim. Görüştüğüm kişi üs komutanı (Tuğgeneral Hakan E.) ve misafir olarak orada bulunan Kubilay Selçuk’tu.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Günler öncesinden yapılan toplantılar, 15 Temmuz günü darbecilerden olmayan personelin erken gönderilmesi, darbeci ekibin toplanması, uçaklara mühimmatın yüklenmesi ve 22.00’ye doğru havalanan uçakların alçak uçuşu ve bombardımanı... O kanlı girişimin olduğu geceden itibaren Akıncı Üssü’nde yaşananların özeti buydu. Ancak bitmemişti...  </p>
			<p class="paragraf ParaOverride-6">Uçaklar alçak uçuşa ve bombardımana başlarken Akıncı Üssü, darbeciler tarafından derdest edilip getirilecek “misafir”lerini beklemeye başlamıştı.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-42-backlink" id="footnote-225-42">42</a>. Abdülkadir Selvi, <span class="CharOverride-4">“Darbeyi darbeciye sormuşlar”</span>, Hürriyet gazetesi, 10 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-43-backlink" id="footnote-225-43">43</a>. İsmail Saymaz/İdris Emen, <span class="CharOverride-4">“Kanlı darbe nasıl planlandı”</span>, Hürriyet gazetesi internet sitesi, 1 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-44-backlink" id="footnote-225-44">44</a>. Agy.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-45-backlink" id="footnote-225-45">45</a>. Agy.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-46-backlink" id="footnote-225-46">46</a>. FETÖ’cü olmayan öğrencilerin Harbiye’den elenmesi veya hiç alınmaması ile ilgili Fethi A.’nın da FETÖ’cü olarak adı geçiyordu. Antalya Özel Harekât Grup Amiri olarak görev yaparken 2009 yılında Ergenekon kumpasında tutuklanan ve 33 ay cezaevinde yatan S.K.’nın (halen terörle mücadelede görevde olduğu için ismini yayınlamıyoruz) Hava Harp Okulu’nu birincilikle kazanan kızı D.K., aktardığına göre, 600 kız aday arasında “Ön sağlık muayenesi”, “Fiziki yeterlilik testi”, “Kişilik testi” ve “Psikomotor” testlerini birincilikle geçti ve okula alınacak 30 aday arasında yer aldı. Sonrasını şu sözlerle anlattı: “11 Temmuz (2016) günü orada olmamı istediler. Ben de annemle birlikte İstanbul’daki Hava Harp Okulu’na gittim. Asil olarak 30 kız kalmıştık. Hepimiz ‘geçti’ onayı bekliyorduk. Tümgeneral Fethi A. geldi, ‘D.K. sen misin?’ dedi bana. ‘Evet’ dedim. ‘Çık buradan elendin’ dedi ve ‘elendi’ belgesi çıkartıldı. Hiçbir gerekçe gösterilmeden çıkmam söylendi. Babamın Fetullah Gülen terör örgütüyle mücadele etmesinden dolayı beni kovduklarını düşünüyorum.” Bunu söylemesi boşa değildi. Çünkü babası S.K., göreve döndükten sonra FETÖ operasyonlarında görev yapmış, hatta geçen yıl 25 Aralık operasyonu hâkimlerinden olan ve hakkında yakalama kararı çıkarılan Süleyman Karaçöl’ün yakalandığı operasyonda önemli görev almıştı. (Sabah, 11 Ağustos 2016)</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-47-backlink" id="footnote-225-47">47</a>. Anadolu Ajansı, 25 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-48-backlink" id="footnote-225-48">48</a>. Hürriyet gazetesi, 4 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-49-backlink" id="footnote-225-49">49</a>. Sabah, 13 Ağustos 2016</p>
				</div>
			</div>
		</div>
	</body>
</html>