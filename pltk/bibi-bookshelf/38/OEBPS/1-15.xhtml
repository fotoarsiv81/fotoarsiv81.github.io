<html xmlns="http://www.w3.org/1999/xhtml">
	<head>
		<title>1-15</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-14" xml:lang="en-GB">Saat 22.15, Gazi Orduevi  </p>
			<p class="paragraf ParaOverride-6">Zekâi Aksakallı... Türk Silahlı Kuvvetleri’nin en seçkin kuvvetlerinden olan Özel Kuvvetler Komutanlığı’nın başındaki komutan. Gündüz saatlerinde Genelkurmay Başkanlığı’ndaki toplantıya katılmış, 2’nci Başkan Yaşar Güler’in başka bir toplantıya geçmesiyle kendisi de karargâhtan ayrılmıştır. Amacı, planlamasını yapmak ve belki de gece geç saatlere kadar çalıştıktan sonra ne kadar olursa istirahate çekilmektir. Ama gelen bir telefon bu planlamasını bozar.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto16_zekai_aksakalli.jpg" class="_idGenPageitem-19" src="image/foto16_zekai_aksakalli_fmt.jpeg"/></span>  </p>
			<p class="resim_alyazili" xml:lang="en-GB">Özel Kuvvetler’in 28 Temmuz’daki YAŞ’ta korgeneral rütbesine yükseltilen komutanı Zekâi Aksakallı  </p>
			<p class="paragraf ParaOverride-6">  </p>
			<p class="paragraf ParaOverride-6">Gelen telefon Genelkurmay Karargâhı’ndandır. Zekâi Paşa telefonu açar. Karşısındaki ses, “Genelkurmay Başkanı Orgeneral Hulusi Akar düğüne gidip, hediyeyi sizin takmanızı rica etti” demektedir. Komutan şaşırır. Kendisi şu sözlerle anlatır daveti:  </p>
			<p class="_0">  </p>
			<p class="arayazi" xml:lang="en-GB">“Ben, son bir yıldır, düğüne bayrama gitmiyorum. Ancak kanser tedavisi gören bir arkadaşımızın düğünü vardı. Bana da görev verdiler. ‘Komutanım, sizden başka kıdemli kimse yok. Genelkurmay adına hediye çekini siz takdim eder misiniz?’ dediler. Doğrusu tuhaftı. Çünkü Ankara’da benden kıdemli çok sayıda komutan vardı.”<span class="dip"><a class="_idFootnoteLink" href="#footnote-225-57" id="footnote-225-57-backlink">57</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">“İşim var ve şu anda başka görevlerle uğraşıyoruz. Özel durumlar var” diye itiraz edecek olur. Karşıdaki ses ısrarcıdır. Zekâi Paşa bir iki itiraz eder ama karşısındaki kişinin ısrarla “Komutan istiyor” demesi üzerine çaresiz bu talebi kabul eder.  </p>
			<p class="paragraf ParaOverride-6">Bunun üzerine eşine haber verir ve hazırlık yapar. Uygun kıyafetlerini giyip, Gazi Orduevi’ne varır. Jandarma Genel Komutanı’nın da orada olduğunu önceki bölümde aktarmıştık.  </p>
			<p class="paragraf ParaOverride-6">Zekâi Paşa çekirdekten Özel Kuvvetçidir. Özel yetiştirilmiştir, ayrıntılara dikkat eder, sezgileri kuvvetlidir. İnsan fizyolojisini, tavırların anlamını, beden dilini bilir. İşte bu komutan içeri girer girmez bazı gariplikler sezinliyor. Bazı insanların suratlarında bir düğünde olması gereken neşe, tebessüm yerine gerginlik hâkimdir. Ayrıca orada olmaması gereken insanlar bulunmaktadır. Bu tuhaflık rahatsız ediyor Zekâi Aksakallı’yı:  </p>
			<p class="_0">  </p>
			<p class="arayazi" xml:lang="en-GB">“Düğün salonuna girince şüphelerim daha da arttı. Hem kıdemli komutanlar oradaydı hem de salonda bulunmaması gereken kişiler de gelmişti.”<span class="dip"><a class="_idFootnoteLink" href="#footnote-225-58" id="footnote-225-58-backlink">58</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Salona girdiğinde garip bir olay daha yaşıyor. Oturtulduğu masa, TSK protokol kurallarına göre kendisinin oturmaması gereken bir masa. Ayrıca masadaki astsubayın dikkat çekici hikâyesini de bilmesi şüphelerini artırıyor. Çünkü karşısındaki astsubay, çok sayıda subay-astsubay başka yerlere atanmasına rağmen bir türlü GES Komutanlığı’ndan<span class="dip"><a class="_idFootnoteLink" href="#footnote-225-59" id="footnote-225-59-backlink">59</a></span> ayrılmayan biri. Bu astsubayı kimse yerinden oynatamamıştır.  </p>
			<p class="paragraf ParaOverride-6">Zekâi Paşa masadaki bu durum karşısında o sırada koşturmaca içindeki arkadaşı olan düğün sahibi tümgenerali arar ve durumu aktarır. Ancak tümgeneralin yanıtı Aksakallı Paşa’yı çok şaşırtır:  </p>
			<p class="_0">  </p>
			<p class="arayazi" xml:lang="en-GB">“Sizin masanız başka bir masa olarak planlanmıştı. O masada olmamanız lazım. Neden sizi oraya oturttular?”  </p>
			<p class="_0">  </p>
			<p class="paragraf ParaOverride-6">Bu yanıt şüphelerini artırır, iyice rahatsız eder. Saydığımız bu kadar detay tesadüf olamazdı. Bu nedenle Hulusi Paşa’nın verdiğini zannettiği görevi tamamlayıp, bir an önce karargâha dönmek ister. Aceleyle gidip gelin ve damada hediyesini verir ve eşiyle birlikte kapıya yönelir.  </p>
			<p class="paragraf ParaOverride-6">Saatler artık 22.15’e doğru ilerlemektedir. Kapıdan çıktıktan sonra aracına binip Orduevi’nden ayrılır. Gazi Orduevi yüksek bir yerde olduğu için yokuş aşağıya doğru araba hızla ilerlemektedir.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto17_zekai_aksakalli_takip.jpg" class="_idGenPageitem-20" src="image/foto17_zekai_aksakalli_takip_fmt.jpeg"/></span>  </p>
			<p class="resim_alyazili" xml:lang="en-GB">Zekâi Aksakallı’nın bulunduğu makam aracı (sağdaki araç) solundan gelen minibüs tarafından birkaç metre sonra durdurulmadan hemen önce. Bu minibüsün hemen arkasından gri renkli bir Toyota araba da Aksakallı’nın aracını takip etmektedir.  </p>
			<p class="paragraf ParaOverride-6">  </p>
			<p class="paragraf ParaOverride-6">Bu sırada Aksakallı’nın dikkatini bir şey çekiyor. İki araba bulundukları aracı takip etmektedir. Bu araçlardan bir tanesi siyah renkli Mercedes Vito minibüs, diğeri de gri renkli bir Toyota’dır.<span class="dip"><a class="_idFootnoteLink" href="#footnote-225-60" id="footnote-225-60-backlink">60</a></span> Yokuştan inip tam da Beştepe istikametine dönecekleri sırada, Vito araçtakiler direksiyonlarını Zekâi Paşa’nın bulunduğu aracın önüne kırar. Diğer araç da yanlarında durmuştur. Vito’nun içerisinden inen adam komutanın dikkatini çeker. Araçtan inen, normalde Ankara’ya gelmesini veto ettiği, KKTC’de görevli ve önceki satırlarda hikâyesini aktardığımız Fatih Y.’dir. Zekâi Paşa, Fatih Y.’yi görür görmez bu hareketin kesinlikle bir darbe girişiminin parçası olduğunu anlar. Bu andan itibaren de bu cendereden kaçış planını hazırlamaya başlar.  </p>
			<p class="paragraf ParaOverride-6">Önce bu iki kişinin, makam aracına yaklaşmasına müsaade eder. Gelenlerin “Sizi almaya geldik” demeleriyle Zekâi Paşa’nın hamle yapıp açık kapıdan tekmeyi savurması bir olur. İki darbeciden tekmeyi yiyen yere düşerken öbürü şaşkınlık yaşamaktadır. Zekâi Aksakallı Paşa, şoförüne “Sür” diyerek harekete geçer. Şoförü de özel olarak kaçma kurtulma eğitimi aldığı için bu kıskaçtan kurtularak ilerlemeye başlar. Bir süre şehrin içinde kovalamaca yaşanır. Ancak Zekâi Paşa bu kovalamacadan galip gelir.  </p>
			<p class="paragraf ParaOverride-6">Aksakallı bu sırada, ayrıca düğünde olduğunu bildiği Jandarma Genel Komutanı Orgeneral Galip Mendi’ye de ulaşmaya çalışır. Çünkü kendisinin başına gelen saldırının, Orgeneral Mendi’nin başına geleceğini tahmin etmektedir. Ancak Mendi’ye bir türlü ulaşamaz. Oysa düğün çıkışında kendisiyle karşılaşmış ve selamlaşmışlardır. Tümgeneral Zekâi Aksakallı’nın öngörüsü yerindedir, çünkü önceki bölümlerde aktardığımız gibi Mendi de, makam aracına biner binmez alıkonulmuştur.  </p>
			<p class="paragraf ParaOverride-6">Düğün ve takip bu cümlelerle özetlendi ama yaklaşık 1,5 saatlik sürecin sonunda darbeye/darbecilere karşı Türkiye Cumhuriyeti’nin galibiyetini sağlayan kırılma noktalarından bir tanesi de işte bu andan itibaren başladı...  </p>
			<p class="paragraf ParaOverride-6">Aynı saatlerde bir astsubay da, belki onlarca yıl sonra bile hatırlanacak, çok sayıda generale bile nasip olamayacak ve Türk tarihine altın harflerle geçecek hamlesini bilmeden Özel Kuvvetler Karargâhı’nda gelişmeleri takip etmektedir.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-57-backlink" id="footnote-225-57">57</a>. Okan Müderrisoğlu, <span class="CharOverride-4">“Şahadeti emrettim ‘Başüstüne’  dedi”</span>, Sabah, 27 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-58-backlink" id="footnote-225-58">58</a>. Agy.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-59-backlink" id="footnote-225-59">59</a>. Bayrak Garnizonu olarak bilinen Genelkurmay Elektronik Sistemler Komutanlığı, 2012 yılında Milli İstihbarat Teşkilatı’na devredilmiş ve adı Sinyal İstihbarat Başkanlığı olarak değiştirilmişti. Ancak burada askerler görev yapmaya devam etmişti.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-60-backlink" id="footnote-225-60">60</a>. Daha sonra Gazi Orduevi’nin kameraları incelendiğinde, bu iki aracın Aksakallı Paşa’nın makam aracının sağına ve soluna park edildiği görülür. Bu da darbecilerin Zekâi Aksakallı’yı en başından itibaren takip ettiğini gösteren önemli bir göstergedir.</p>
				</div>
			</div>
		</div>
	</body>
</html>