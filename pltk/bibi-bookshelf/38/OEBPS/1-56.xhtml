<html xmlns="http://www.w3.org/1999/xhtml">
	<head>
		<title>1-56</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-55" xml:lang="en-GB">Saat 09.30, Kars  </p>
			<p class="paragraf ParaOverride-6">Sabaha kadar süren direniş, Kars’ta darbecilere geri adım attırmıştır. Halkın tamamına yakını sokaklarda emniyet güçleriyle birlikte darbecilere karşı başarı elde etmişti. Türkiye’nin genelinde de darbecilerin püskürtülmesi, Kars’takileri de geri adım atmaya zorlamıştı.  </p>
			<p class="paragraf ParaOverride-6">Sabah 09.30’da Kars’ta darbeye karışan bütün komutanlar için gözaltı kararı çıkartıldı ve bu karar cuntacılara telefonla bildirildi:  </p>
			<p class="_0">  </p>
			<p class="arayazi" xml:lang="en-GB">“Hakkınızda gözaltı kararı var. Kendiliğinizden gelin teslim olun.”  </p>
			<p class="_0">  </p>
			<p class="paragraf ParaOverride-6">Artık yolun sonu gözüküyordu.  </p>
			<p class="paragraf ParaOverride-6">Gözaltı kararının kendilerine iletilmesinden yaklaşık yarım saat sonra, sabah 10.00’da 9’uncu Komando Tugay Komutanı Tuğgeneral Murat Y., kendisine bağlı bütün birlik komutanlarını kendi makamına toplar. Durumu aktardıktan sonra şu şekilde konuşmaya devam eder:  </p>
			<p class="_0">  </p>
			<p class="arayazi" xml:lang="en-GB">“Üç tane seçeneğimiz var. Üçünden birisini seçeceğiz. Bu seçenekler, vuruşa vuruşa Kars’a gireceğiz, ben teslim olacağım, hep beraber teslim olacağız. Bu üçünden birini uygulayacağız.”  </p>
			<p class="_0">  </p>
			<p class="paragraf ParaOverride-6">Kendi aralarında da konuşmaya devam ediyorlar.  </p>
			<p class="paragraf ParaOverride-6">Saat 11.30’da 9’uncu Komando Tugay Komutanı Tuğgeneral Murat Y. kendi sivil aracıyla Emniyet’e gelerek teslim olur. Bir saat sonra, yani 12.30’da da 14’üncü Mekanize Tugay Komutanı Tuğgeneral Ali A. teslim olur.  </p>
			<p class="paragraf ParaOverride-6">Teslim olmalar başladıktan sonra soruşturma derinleşir ve yapılan araştırmalar, ev baskınları başlar. İşte burada da çok ilginç bir şeyle karşılaşılır. Örgütün bölge imamı olduğu suçlamasıyla aranan firari Cumhuriyet Savcısı Burak Y. ve gözaltına alınan 14’üncü Mekanize Piyade Tugayı’nda görevli iki binbaşı olan Sami B. ve Haydar K.’nın evlerinde İncil bulunur. Bundan sonrası ise daha çarpıcıdır. Burak Y.’nin evinde bulunan İncil’in içindeki ayracın durduğu yer, “Korintas’ta Sert Direniş” başlığını taşımaktadır. Direniş mesajı ortadadır.  </p>
			<p class="resim" xml:lang="en-GB"><span><img alt="6.jpg" class="_idGenPageitem-81" src="image/6_fmt.jpeg"/></span>  </p>
			<p class="resim_alyazili" xml:lang="en-GB">İncil’de ayraç olan sayfa  </p>
			<p class="paragraf ParaOverride-6">  </p>
			<p class="paragraf ParaOverride-6">İlginç olan bir şey daha vardır. Hatırlayacak olursanız, darbe girişimi başarısızlığa uğradıktan sonra istihbarat birimlerinin yaptığı araştırmalarda, Zekeriya Öz’ün darbe gecesi Gürcistan’ın Türkiye sınırlarına yakın bir yerine geldiği belirlenmişti. Bu bilgi “Darbe başarılı olsaydı Öz Türkiye’ye giriş yapacak, kurulan sıkıyönetim mahkemelerinde görev alacaktı” yorumlarına, analizlerine yol açmıştı. İşte firarda olan Burak Y.’nin Zekeriya Öz’le Gürcistan’a geldiğinde görüştüğü tespit ediliyor.  </p>
			<p class="paragraf ParaOverride-6">Bu nasıl olur diye kafanıza takılacak olursa, bunun mümkün olabileceğini aktaralım. Hatırlayın hudut tugaylarının cuntacıların kontrolünde olduğunu yazmıştık. Böylece bu tür geçişlerde de sıkıntı yaşamamışlardı. Bu bilginin bir başka sonucu da, darbe başarılı olsaydı, daha önce kaçmış olan FETÖ’cüler, cuntacıların kontrolünde çok rahat bir şekilde Türkiye’ye giriş yapmış olacaklardı.  </p>
			<p class="paragraf ParaOverride-6">Özetle Burak Y. şu an aranmakta ve bölgedeki en kritik isimlerden biriydi.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Darbeciler Kars’ta da başarısızlığa uğramıştı ancak Türkiye açısından tehlike devam ediyordu. Hatta Cumhurbaşkanı Erdoğan, “İkinci bir dalga gelebilir, bu nedenle nöbetlere devam edin” mesajı vererek, sokaklara dökülen vatandaşları diri tutmayı amaçlayan açıklamalar yapıyordu. Bazı kesimler bu tutumu eleştirirken, yaptığımız araştırmalarda ulaştığımız bir bilgi, Erdoğan’ın neden bu yönde mesajlar verdiğini çok iyi anlatıyordu.  </p>
			<p class="paragraf ParaOverride-6">16 Temmuz’da darbe sonrasında 14’üncü Mekanize Piyade Tugayı’na vekâlet etmek için 9’uncu Kolordu’dan gönderilen kurmay albay, yaklaşık 10 gün bu görevi yürüttükten sonra gözaltına alınıyordu. Çünkü bu kurmay albayın, daha sonra yapılan incelemelerde ve özellikle de görüntülerin incelenmesi sonucunda, 9’uncu Kolordu’daki bütün birliklere darbe emrini veren ve hazırlıklarını yaptıran kişi olduğu iddiası gündeme geliyordu. Tugaylardaki güvenlik kameralarından ulaşılan görüntülerin incelenmesi sonucunda, bu kurmay albayın darbe günü saat 19.00’da Sarıkamış’taki 9’uncu Komando Tugayı’na, daha sonra da 22.00’de Kars’taki tugaya gelerek darbe emrini verdiği ileri sürülüyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto91_darbeci_oldugu_bilinmeyen_albay.jpg" class="_idGenPageitem-82" src="image/foto91_darbeci_oldugu_bilinmeyen_albay_fmt.jpeg"/></span>  </p>
			<p class="resim_alyazili" xml:lang="en-GB">Darbeci olduğu iddia edilen albay talimatları vermek için gittiği birliklerde güvenlik kameralarına bakılarak tespit edildi.  </p>
			<p class="paragraf ParaOverride-6">  </p>
			<p class="paragraf ParaOverride-6">Erdoğan’ın mesajının ve bazı birliklerin kapılarının tutulmasının perde arkasında bu tür bilgiler yatıyordu. Çünkü o dönemde bu kurmay albay gibi bazı cuntacılar, kendilerini gizlemeyi başarmış ve yeniden yapılan görevlendirmelerde atanmışlardı. Darbe sonrası oluşan boşluğu da fırsat bilerek “güvenilir kişi” olarak atanıyorlardı. Tehlike sürüyordu...  </p>
		</div>
	</body>
</html>