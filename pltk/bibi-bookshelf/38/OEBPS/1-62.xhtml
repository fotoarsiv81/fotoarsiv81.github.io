<html xmlns="http://www.w3.org/1999/xhtml">
	<head>
		<title>1-62</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-61" xml:lang="en-GB">Saat 13.30, Akıncı Üssü  </p>
			<p class="paragraf ParaOverride-6">Özel Kuvvetler Komutanı Tümgeneral Zekâi Aksakallı’nın görevlendirdiği 37’nci Özel Kuvvet Taburu’na bağlı 16 personel, Albay M.Y. komutasında Akıncı Üssü’ne ulaşmıştı. Bölgede hemen gerekli tertibatı aldılar.  </p>
			<p class="paragraf ParaOverride-6">Zaten bölgede olan Emniyet Genel Müdürlüğü, Genelkurmay Başkanlığı ve Merkez Komutanlığı yetkilileri ve personeli ile de buluşmuşlar ve darbeciler ile rehinelerin kurtarılmasına yönelik müzakerelere başlamışlardı. Amaç rehinelerin emniyetini sağlamaktı. Her ne kadar dirençleri kırılsa da kaybettiklerini anlayan darbecilerin rehinelere yönelik olumsuz bir hareketinin önüne geçilmeliydi.  </p>
			<p class="paragraf ParaOverride-6">Adım adım ilerleyeceklerdi. Operasyon mümkünse çatışma olmadan gerçekleştirilmeli, darbeciler sağ teslim alınmalı, rehine durumundaki komutanlar da zarar görmemeliydi. Bu çerçevede harekete geçildi.  </p>
			<p class="paragraf ParaOverride-6">Akın Ö. ifadesinde ilk olarak Cumhurbaşkanlığı Genel Sekreteri Fahri Kasırga ve Kara Kuvvetleri Komutanı Orgeneral Salih Zeki Çolak’ın kurtarıldığını belirtiyor:  </p>
			<p class="_0">  </p>
			<p class="arayazi" xml:lang="en-GB">“Ben üste Fahri Kasırga, Kara Kuvvetleri Komutanı, Kurmay Başkanı, Emir Subayı ve Özel Kalem Müdürü’nün de orada olduğunu öğrendim. Bu sırada Özel Kuvvetler Komutanı Albay M. üsse girip fahri Kasırga ve Kara Kuvvetleri Komutanı’nı kurtardı. Kara Kuvvetleri Komutanı’nı onun çıkarıp çıkarmadığını tam olarak bilemiyorum.”  </p>
			<p class="_0">  </p>
			<p class="paragraf ParaOverride-6">Kara Kuvvetleri Komutanı Salih Zeki Çolak ise kurtulmasını Akın Ö.’den farklı bir şekilde aktarıyor:  </p>
			<p class="_0">  </p>
			<p class="arayazi" xml:lang="en-GB">“Kapıdaki iki görevlinin yok olduğunu hissettik. ‘Görevli’ diye bağırdık, cevap veren olmadı. Kafamıza geçirilen maskeyi ve kelepçeleri ileri geri ittirerek çıkardık.  </p>
			<p class="arayazi" xml:lang="en-GB">Civarda keşif ve arama yaparken bir minibüs gördük. Bu aracın içerisinde 3 adet şarjörleri dolu M-16 silah, iki adet de Özel Kuvvetler’e ait içi malzeme dolu sırt çantası bulduk. Şoför mahalline Albay Tuncay Polat geçti. Kışlanın ne kadar vahim boyutta olduğunu, bombalandığını, bazı yerlerin yanmakta olduğunu gördük. Nizamiyenin dışında 500 metre kadar ilerleyince Zırhlı Tümen Komutanlığı’ndan gelen tanklar ve askeri zırhlı araçların bölgeyi güvenlik altına aldığını gördük. Burada cep telefonu olan personelden istifade ederek ailelerimizi ve diğer komutan arkadaşlarımızı aradık.”<span class="dip"><a class="_idFootnoteLink" href="#footnote-225-143" id="footnote-225-143-backlink">143</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Çolak ayrıca “Akıncı’dan kurtulmamızda ve ellerimizdeki ve ayaklarımızdaki kelepçelerin sökülmesinde dışarıdan herhangi bir kişi gelmedi” diye ekliyordu.  </p>
			<p class="paragraf ParaOverride-6">Salih Zeki Çolak artık kurtulmuştu.  </p>
			<p class="paragraf ParaOverride-6">Ancak Hava Kuvvetleri Komutanı Orgeneral Abidin Ünal, Genelkurmay 2’nci Başkanı Orgeneral Yaşar Güler başta olmak üzere çok sayıda general halen rehindi.  </p>
			<p class="paragraf ParaOverride-6">Bu sırada Yaşar Güler de rehin tutulduğu odada Özel Kuvvetler Komutanı Zekâi Aksakallı ile iletişim kurma imkânı bulur:  </p>
			<p class="_0">  </p>
			<p class="arayazi" xml:lang="en-GB">“Telefonda aklımda tuttuğum numarayı çevirdim. Konutta görevli şahıs beni sesimden tanıyınca ‘Oğlum hanımefendiye iyi olduğumu söyle, ayrıca Özel Kuvvetler Komutanı Zekâi Paşa’yı ara” dedim ve telefonda üzerinde okuduğum 4210 numarayı söyleyerek bunu kendisine iletmesini ve 3 defa zilin çalmasını bekleyeceğimi söyledim.  </p>
			<p class="arayazi" xml:lang="en-GB">Bir müddet geçtikten sonra üçüncü çalmada telefonu açtım ve Zekâi Paşa telefonun diğer ucundaydı. ‘Ne yapıyorsunuz gelip bizi kurtarsanıza’ dedim. Muhtemelen odanın çıkışında bir koridor olduğunu, kapıda silahlı şahıs olduğunu, buraya gelince iki taraflı gelin, aynı zamanda da odanın yere yakın arka penceresini de açık bırakacağım diyerek kapattım.  </p>
			<p class="arayazi" xml:lang="en-GB">Sonra tekrar odaya Akın Öztürk geldi ve dedi ki ‘Televizyonda benim arandığım yazıyor, haberin var mı?’ diye sordu. Ben televizyon açmadığımı söyledim. Bana hitaben ‘Bu vaziyette nasıl gideceğiz?’ dedi. Bir süre sonra Akın Öztürk yanıma yeniden geldi. ‘Buradaki adamların teslim olmaya karar verdiklerini’ söyledi.”  </p>
			<p class="_0">  </p>
			<p class="paragraf ParaOverride-6">İlerleyen saatlerde dışarıda bekleyen Özel Kuvvetler ve diğer güvenlik personeli harekete geçecektir.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-143-backlink" id="footnote-225-143">143</a>. Sözcü, 30 Ağustos 2016</p>
				</div>
			</div>
		</div>
	</body>
</html>