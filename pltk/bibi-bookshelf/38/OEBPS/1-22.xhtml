<html xmlns="http://www.w3.org/1999/xhtml">
	<head>
		<title>1-22</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-21" xml:lang="en-GB">Saat 23.50, Türkiye Radyo Televizyon Kurumu (TRT)  </p>
			<p class="paragraf ParaOverride-6">Başbakanlık’tan TRT’ye ulaşılmaya, TRT aracılığıyla Başbakan Binali Yıldırım’ın halka seslenmesine çalışılmış, ancak TRT’nin işgali nedeniyle bu başarılı olamamıştı.  </p>
			<p class="paragraf ParaOverride-6">Evet, darbecilerin ilk hedeflerinden biri de Türkiye Radyo Televizyon Kurumu, yani TRT’ydi. Çünkü TRT devletin resmi televizyonuydu. Özel bir televizyondan okunacak bir bildiri ile devletin resmi televizyonundan okunacak bildiri arasında dağlar kadar fark olacaktı. Abdullah Ağar, bunun nedenini şu sözlerle açıklıyordu:  </p>
			<p class="_0">  </p>
			<p class="arayazi" xml:lang="en-GB">“TRT’yi ele geçirmeyi çalışmasının arkasında iki neden yatıyor. Hem kitleyi kendi istediği gibi maniple etmeyi isterken diğer taraftan da resmi kurumların özel yönü dolayısıyla, olası durumlarda uluslararası müdahaleye resmi ağız oluşturuyor, üretiyor. Herhangi bir şahıs, kendi yayın organında uluslararası çağrısını yapsa dikkate alınmaz ama TRT yaptığı zaman dikkate alınır. Çünkü devletin resmi televizyonudur ve resmi bir çağrı niteliği oluşur.”<span class="dip"><a class="_idFootnoteLink" href="#footnote-225-65" id="footnote-225-65-backlink">65</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Amaçları belliydi. TÜRKSAT’ı ele geçirdikten sonra, yayınları devre dışı bırakıp, sadece TRT üzerinden kendi yayınlarını yapmak ve uluslararası meşruiyet zeminini de bu yayınlar üzerinden oluşturmak.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Yarbay Ümit G., TRT’ye giden ekibin başındaydı. Hatta darbe bildirisini okumak için o görevlendirilmişti. Önceki sayfalarda, bildiriyi okumak için kıyafet değişikliğinin güvenlik kameralarınca görüntülenmiş hali de vardı. Gencer yakalandıktan sonra verdiği ifadede bildiriyi eline Cumhurbaşkanı Muhafız Alay Komutanı Albay Muhsin Kutsi B.’nin saat 20.30’da tutuşturduğunu belirtmişti. Bunu da aktarmıştır. Muhsin Kutsi B.’nin ismi Fırat A. gibi birçok olayda karşımıza çıkıyordu. Cumhurbaşkanı’na yönelik operasyonda da TRT baskınında da o cuntacının ismi ön plandaydı.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto21_trt_askerler.jpg" class="_idGenPageitem-24" src="image/foto21_trt_askerler_fmt.jpeg"/></span>  </p>
			<p class="resim_alyazili" xml:lang="en-GB">Askerler TRT koridorlarında böyle fotoğraflanmıştı.  </p>
			<p class="paragraf ParaOverride-6">  </p>
			<p class="paragraf ParaOverride-6">Peki Kutsi B. ne diyordu? Yakalandıktan sonra verdiği ifadede suçlu olmadığını ileri sürerek şunları söylüyordu:  </p>
			<p class="_0">  </p>
			<p class="arayazi" xml:lang="en-GB">“2015 yılında Cumhurbaşkanlığı Muhafız Alayı Komutanlığı’na atandım. Bu göreve beni kimin önerdiğini bilmiyorum. Genelkurmay Başkanı Orgeneral Akar’ın başdanışmanı Kurmay Albay Orhan Y., salı günü beni arayarak koruma tatbikatı yapılacağını söyledi. Bunun üzerine ‘alarm’ tatbikatı ile ‘koruma’ tatbikatını birleştirdim. 15 Temmuz günü öğleden sonra Genelkurmay Karargâhı’na Orhan Y. Albay’ın yanına giderek tatbikatı ne zaman yapacağımızı sordum. ‘24.00’te yapacağız, sen birliklerini hazırla” dedi. Ancak 21.00 sularında Orhan Y. dahili hattan ve cep telefonumdan beni aradı, tatbikatın erkene alındığını, 21.00’de başlayacağımızı söyledi. Bunun üzerine yüzer kişiden oluşan 3 birliğimi topladım.”<span class="dip"><a class="_idFootnoteLink" href="#footnote-225-66" id="footnote-225-66-backlink">66</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Muhsin Kutsi B., tamamen tatbikat bilgisi verildiğini ileri sürerken, TRT baskınını da şu sözlerle aktarıyordu:  </p>
			<p class="_0">  </p>
			<p class="arayazi" xml:lang="en-GB">“Sistem üzerinden bize 3 ayrı mesaj geldi. Mesajın ilkinde Silahlı Kuvvetler’in yönetime el koyduğu ve sıkıyönetim ilan edildiği yazıyordu. İkinci mesajda; sıkıyönetimde görevlendirilen bazı generaller ve karargâh sorumluları yazıyordu. Üçüncü mesajda; atama listeleri ve sıkıyönetim emri yazıyordu. Ben bunları görünce dahili hattan Genelkurmay Başkanlığı Özel Kalem Müdürlüğü’nü aradım, telefonu Orhan Y. açtı. Bana içeriklerin doğru olduğunu, tatbikat durumunun fiili duruma geçtiğini söyleyerek, ‘Gereğini yapın’ dedi. Bana, TRT’ye ekibimi göndermemi söyledi.  </p>
			<p class="arayazi" xml:lang="en-GB">Kara Harp Okulu Tabur Komutanı Yarbay Ümit G., bir gün önce benden 10 kişilik uzman çavuş ekibi istemişti. Ben de kendisine 22.00 sularında 10 kişilik ekip verdim. Ümit G., 10 uzman çavuş ile TRT nizamiyesini ele geçirmek için gitti. Ayrıca benim yardımcım Piyade Yarbay Ekrem I. komutasındaki 100 kişilik grubu TRT’ye gönderdim. TRT’ye giden ekip takviye isteyince alayımdaki komutanlardan Piyade Binbaşı Osman K. refakatinde emir-komutasındaki ikinci 100 kişilik ekibi TRT’ye gönderdim. Saat 23.00 sularında Genelkurmay’dan Orhan Y. Albay beni aradı ve 100 kişilik takviye ekip istedi. Bunun üzerine de Piyade Binbaşı Fedakâr A. emir-komutasındaki 100 kişilik grubu Genelkurmay’a gönderdim.”  </p>
			<p class="_0">  </p>
			<p class="paragraf ParaOverride-6">Evet, Muhsin Kutsi B. kendisini savunuyor, kendisinin yanlış yönlendirildiğini iddia ediyordu. Oysa Muhsin Kutsi B.’nin bizzat cunta girişiminin içinde olduğunu kanıtlayan ciddi ifadeler ve bulgular vardı. Cumhurbaşkanı’na yönelik Marmaris operasyonu öncesinde Başyaver Ali Y. ile yaptığı toplantıları Yarbay Emin G. itiraf etmişti. Ayrıca soruşturmayı yürüten güvenlik güçleri ve savcılık tarafından Kutsi B.’nin, Ali Y. ve Orhan Y. ile sık sık bir araya gelip toplantılar yaptığı tespit edildi. Alınan tanık ifadelerine göre, Albay Muhsin Kutsi B.’nin söz konusu toplantılarının deşifre olmaması için darbe girişiminden bir hafta önce kendisine gelen misafirlerin kaydının tutulmaması için nizamiyeye talimat verdiği de ortaya çıkmıştı.<span class="dip"><a class="_idFootnoteLink" href="#footnote-225-67" id="footnote-225-67-backlink">67</a></span><span class="CharOverride-7">  </span></p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">TRT’ye ilk giren cuntacılardan biri de Albay Muhammed Tanju P.’ydi. İsmi kamuoyu tarafından bilinen bir isimdi. Tanju P. ilk olarak “Balyoz” davasında karşımıza çıkmış ve tanık olarak ifade vermişti. Balyoz davasına konu olan 1. Ordu Komutanlığı’ndaki seminerde “koordinatör” olarak görev yapan Tanju P., o dönemde binbaşı rütbesindeydi. 1. Ordu’daki seminere katılan, hatta katılmayan bazı isimler tutuklandı, ancak Tanju P. tutuklanmadı.  </p>
			<p class="paragraf ParaOverride-6">İstanbul Terör ve Örgütlü Suçlar Soruşturma Bürosu Savcılığı tarafından yürütülen kumpas soruşturmaları çerçevesinde Tanju P. ile ilgili ilginç bilgilere ulaşıldı. Askeri İstihbarat ile koordineli çalışan soruşturma savcılığı, Balyoz davasına konu olan 1. Ordu Semineri’ne katılan ancak hakkında soruşturma açılmayan isimleri mercek altına aldı. Bu çalışma kapsamında o dönemin askerlerinin HTS kayıtları incelendi. Bu incelemelerde bir isim öne çıktı: Emekli Orgeneral Çetin Doğan’ın 1. Ordu Komutanlığı döneminde 1. Ordu Plan Subayı olarak görev yapan Tanju P.  </p>
			<p class="paragraf ParaOverride-6">Seminer koordinatörü olduğu dönemde kurmay yüzbaşı olan Tanju P.’nin HTS kayıtları incelemesinde, FETÖ soruşturmaları başlayınca yurtdışına kaçan Tuncay Opçin ile telefon trafiği tespit edildi. Bu tespitin ardından savcılık Tuncay Opçin hakkında yakalama kararı çıkarttı. Soruşturma dosyasındaki bilgilere göre, Balyoz davası belgelerini haber yapan ve savcıya götürdüğü bavulla bilinen Mehmet Baransu’ya bu belgeler Tuncay Opçin tarafından verilmişti. Zaten Mehmet Baransu da soruşturma kapsamında şüpheliydi.  </p>
			<p class="paragraf ParaOverride-6">Seminer kayıtlarını ve askeri planları ordu komutanlığı dışına çıkardığından şüphelenilen Albay Tanju P. hakkındaki incelemeler devam etti. Tanju P.’nin o dönemdeki görev süresince hangi evraka, hangi birimlere ve hangi odalara ulaşma yetkileri olduğu tespit edilmeye çalışılıyordu. Banka hesapları da incelemeye alınmıştı.  </p>
			<p class="paragraf ParaOverride-6">Balyoz davasının sanıklarından emekli Tuğgeneral Süha Tanyeri, dava dosyasında yer alan ve kendisine ait bir bloknot defteri ile ilgili şunları söylemişti:  </p>
			<p class="_0">  </p>
			<p class="arayazi" xml:lang="en-GB">“Bu defter benim seminerde not tuttuğum bloknottur. Bu yazılar da bana aittir. Bu bloknotu ben saklamam. Seminer sonunda seminer koordinatörü olan Kurmay Yüzbaşı Tanju P.’ye teslim ettim. Yüzbaşı Tanju P., Abdullah Gül’ün cumhurbaşkanlığı döneminde Cumhurbaşkanlığı Muhafız Alay Komutanı oldu ve halen de kurmay albay olarak bu görevi sürdürüyor. Davaya hiç bulaştırılmadı, sadece tanık olarak dinlendi. İlginçtir, hükümete karşı darbe planlanıyor, ‘darbe planının koordinatörü’ olan subay ise Muhafız Alay Komutanı oluyor. İster istemez Gül ve Tanju P. arasında kendimce bir bağlantı kuruyorum. İster istemez Tanju P. ile evrakın çıkarılışı hakkında bağlantı kuruyorum. Muhafız Alay Komutanı oluncaya kadar şüphelenmediğim proje subayımdan bugün şüpheleniyorum.”  </p>
			<p class="_0">  </p>
			<p class="paragraf ParaOverride-6">Tanju P.’nin adı aynı zamanda FETÖ mensubu olmayan vatansever, genç Harbiyelilere yapılan ve işkenceye varan eğitimlerde de geçiyordu. Kendisi de Balyoz kumpasında hedef alınan emekli Kurmay Albay Mustafa Önsel’in <span class="CharOverride-4">Ağacın Kurdu, Fethullah’</span>ın Askerleri adlı kitabında Tanju P. ile ilgili çarpıcı bilgiler yer alıyor. Kitapta Tanju P.’nin Kara Harp Okulu Malazgirt Taburu’nda binbaşı rütbesinde tabur komutanlığı yaptığı dönemde askeri liselerden gelen Harbiyelilere “şok mangası” denilen bezdirme yöntemlerini uyguladığı bilgisi veriliyor. Okuldan uzaklaştırılan Harbiyelilerin yerlerine ise cemaatçi öğrenciler yerleştirildi.  </p>
			<p class="paragraf ParaOverride-6">Önsel, ayrıca katıldığı bir televizyon programında Tanju P. için şu ifadeleri kullanmıştı:  </p>
			<p class="_0">  </p>
			<p class="arayazi" xml:lang="en-GB">“Hele aralarında biri var ki adını cemaatle ilgili diye duyduğumda beynimden vurulmuşa dönmüştüm. Bu adam silah arkadaşımdı, komşumdu, annesinin çorbasını içtim, annemin çorbasını içti, kardeşim gibiydi. Seminere katılmadığım halde Balyoz’dan 4 yıl yattım. Bu arkadaş yükseldi, başka yerlere geldi.”  </p>
			<p class="paragraf ParaOverride-6"><span class="CharOverride-4">  </span></p>
			<p class="resim" xml:lang="en-GB"><span><img alt="foto22_mehmet_koc.jpg" class="_idGenPageitem-25" src="image/foto22_mehmet_koc_fmt.jpeg"/></span>  </p>
			<p class="resim_alyazili" xml:lang="en-GB">TSK’dan Ayrılan ve Atılan Öğrenciler Platformu’nun hem üyesi hem de avukatı olan Mehmet Koç, Tanju P.’nin Harbiye’de Tabur Komutanı olduğu dönemde işkenceye varan baskıları anlatmıştı. (Foto: Umay Aktaş/Al Jazeera Türk)  </p>
			<p class="paragraf ParaOverride-6">  </p>
			<p class="paragraf ParaOverride-6">TSK’dan ayrılan ve atılan öğrencilerin 2009 yılında kurduğu Türk Silahlı Kuvvetleri’nden Ayrılan ve Atılan Öğrenciler Platformu’nun hem üyesi hem de avukatı olan Mehmet Koç da, Tanju P.’nin öğrencilerindenmiş. 2009 yılında Kara Harp Okulu’nu intibak eğitimi sürecinde bırakmak zorunda kalan öğrencilerden. 42 günlük eğitimin 20. gününde ayrılmak zorunda bırakıldığını söyleyen Koç, kendisinin ve pek çok arkadaşının yaşadıklarını şöyle anlatıyor:  </p>
			<p class="_0">  </p>
			<p class="arayazi" xml:lang="en-GB">“Harp Okulu’na gittiğinizde intibak eğitim süreci oluyor. 2009 yılında diğer askeri liselerden öğrencilerle yaklaşık 470 öğrenci vardı. İntibak eğitimini 190-200 kişi tamamladı. Bu süreci tamamlayamayanların çoğu ayrımcılık ve işkence yüzünden ayrılmak zorunda kaldı. Bir kere uyku uyumuyorduk. Gecede 1-2 saat uyursak şanstı bizim için. Yemek yeme gibi bir imkânımız yoktu, çoğu zaman yemek süresinin bitmesine 5 dakika kala ‘Gidin yiyin’ diyorlardı. O sürede sıraya girip yemeği alamıyorduk zaten. Eğitim yaparken su içmiyoruz, sonrasında bir buçuk litrelik su şişelerini bir dakika içinde içmemiz isteniyordu.  </p>
			<p class="arayazi" xml:lang="en-GB">Bu kez de kusuyorduk ve kusmuğumuzun içinde süründürülüyorduk. Bir eğitim düzeni vardır, intibak eğitiminde belli eğitimler yapılır. Biz birliğimizin yaptığı bu eğitimin dışında sürekli sürünüyorduk. Her yere sürünerek gidiyoruz, merdivenlerden dahi sürünerek iniyorduk. Bize sürekli ‘Asker olmayı hak etmiyorsunuz, bu birliğin içine dahil olamazsınız’ diyorlardı. Normalde diğer arkadaşlar yürüyerek bölük halinde eğitime giderken, bizi bölüğün etrafında koşturuyorlar ya da bölüğün arkasından süründürüyorlardı. Benim daha önce GATA’dan ağır spor yapmama engel ama subay olmama engel olmadığına dair bir sağlık raporum vardı. Kalbimde bir sorun vardı. Bunu öğrenince daha da ağır davrandılar. Bugün darbecilerin whatsapp konuşmasında TRT binasına gidenlerin konuşmalarında iletişime geçmeleri istenen bir muhabere yüzbaşısı olarak adı geçen kişi o zaman benim bölük komutanımdı. Adı Mustafa K. Ayrılmamı yoksa eğitim zayiatı olacağımı söyledi. Ben ısrarla subay olmak istediğimi söyledim. Babamın telefonunu kâğıda yazıp çıkmamı söyledi.  </p>
			<p class="arayazi" xml:lang="en-GB">Babamı aramış. Gelip beni okuldan alması gerektiğini, almazsa öldüreceğini, eğitim zayiatı olacağımı, kimsenin umurunda olmayacağını söylemiş. ‘Leşimin bir kenardan alınacağını’ söylemiş babama. Babam korkuyla gelip beni okuldan aldı. 42 günlük eğitimin 20. gününde ayrıldım. Ayrılırken de onların hazırladıkları dilekçeyi imzalıyorsun. Farklı bir şey yazamıyorsun. O dilekçeleri de ‘Askeri eğitimlere dayanamadım. Ayrılmak istiyorum’ şeklinde hazırlıyorlar. Askeri liselerin ilk beşinde olan öğrenciler bu eğitim sürecine bir hafta dayanamadı çünkü bize yapılanın çok daha ağırı onlara yapıldı. Kendi yönetici elitlerini oluşturmak için önce en başarılıları elediler.”  </p>
			<p class="_0">  </p>
			<p class="paragraf ParaOverride-6">Koç, cemaatçi öğrencilerin dışındakilerin bu işkenceleri yaşarken tabur komutanlarının da Tanju P. olduğunu vurguluyordu.<span class="dip"><a class="_idFootnoteLink" href="#footnote-225-68" id="footnote-225-68-backlink">68</a></span><span class="CharOverride-7">  </span></p>
			<p class="paragraf ParaOverride-6">Tanju P.’nin bütün bu bilgilere rağmen askerlik kariyerindeki yükselişi ise bir sıkıntı yaşamadan devam etti. 1. Ordu Komutanlığı’ndaki görevinin ardından farklı birliklerde görev yapan Tanju P. Cumhurbaşkanlığı Muhafız Alay Komutanlığı görevinde bulunmuştu. 11. Cumhurbaşkanı Abdullah Gül döneminde bu görevi yürüten Tanju P., Temmuz 2015 tarihinde bu görevi Muhsin Kutsi B.’ye devretmişti.  </p>
			<p class="paragraf ParaOverride-6">İşte bu Tanju P. de, Yarbay Ümit G. ile birlikte TRT’deydi. Oysa Tanju P., o sırada Ankara’da değil, Kosova’da güvenliği sağlamakla görevli NATO önderliğindeki çokuluslu barış gücü Kosova Force’ta görevlidir. Ankara’da ne işi vardır?  </p>
			<p class="paragraf ParaOverride-6">Muhammet Tanju P. de şaşırtmaz, savcılıkta verdiği ifadede suçlamaları reddeder. Aynen diğerleri gibi:  </p>
			<p class="_0">  </p>
			<p class="arayazi" xml:lang="en-GB">“14 Temmuz’daki uçak biletimi yaklaşık 1,5 ay önce satın almıştım. Darbe girişiminden bir gün önceye denk gelmesi tesadüftür. İznimin de bu tarihe gelmesi tamamen tesadüftür. Havaalanından iner inmez Muhafız Alayı Komutanlığı’nın isteği üzerine Köşk’teki yerime gittim. Cumhurbaşkanı Başyaveri Ali Y. ve Üsteğmen Arif ile karşılaştım. Muhsin Kutsi B. odasına çay içmeye çağırdı. Bir şeyden şüphelenmedim.  </p>
			<p class="arayazi" xml:lang="en-GB">Alay Komutanı Muhsin Kutsi B. IŞİD tehdidinden bahsetti, ben de inandım. Bu inançla hareket ettim. TRT’ye Fatih ve Yusuf uzmanla gittik. Muhsin Kutsi B.’nin bana ayarladığı kamuflajları giymiştim. Glock marka beylik tabancam ve MP5 marka tabanca vardı. Uzmanlarda da aynı şekilde tabancaları ve MP5 vardı. TRT’deyken ben başlangıçta giriş kapısı civarındaydım. Ümit G. Yarbay yukarıya çıkmıştı. Okunan bildiri Ümit Yarbay’ın elindeydi. İlk paragrafına da göz attım. Darbe girişimini de orada anlamıştım. Kendisinin okuyacağını anladım çünkü üzerinde harici elbise vardı. Ben ona ‘Sen bildiriyi okuma. Başın belaya girer’ dedim. O da ‘Genelkurmay’ın emri okuyacağız’ dedi. Niye bildiriyi okumaktan vazgeçtiğini, spikere okuttuğunu bilmiyorum. O sırada oradan ayrılmıştım.”  </p>
			<p class="_0">  </p>
			<p class="paragraf ParaOverride-6">Tanju P. tüm bu bilgilere rağmen, ifadesinde cemaatçi değil sosyal demokrat olduğunu da ileri sürüyordu.  </p>
			<p class="paragraf ParaOverride-6">Tanju P. topu selefine atarak “Beni çağıran Albay Muhsin Kutsi B. demek ki darbeci” diyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Askerler TRT’ye girmiş ve çalışanlar doğal olarak müdahale edememişti. Herkes birbirine topu atarken, binanın içine giren askerler doğrudan stüdyolara doğru yöneldiler.  </p>
			<p class="paragraf ParaOverride-6">Ümit G. bildiriyi okumak için hazırlanırken, telefonla “Sen okuma sivil okusun” talimatı gelmişti.  </p>
			<p class="_0">  </p>
			<p class="arayazi" xml:lang="en-GB">“Bu sefer oradaki Tijen spiker çağrılmıştı. Heyecanlanmıştı. Sigarasını, suyunu içti, rahatladı. Sonra birkaç kere bildiriyi okudu.”<span class="dip"><a class="_idFootnoteLink" href="#footnote-225-69" id="footnote-225-69-backlink">69</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="resim" xml:lang="en-GB"><span><img alt="foto23_tijen_karas.jpg" class="_idGenPageitem-26" src="image/foto23_tijen_karas_fmt.jpeg"/></span>  </p>
			<p class="resim_alyazili" xml:lang="en-GB">Saatler 23.50’yi gösteriyor ve darbeciler zorla TRT spikeri Tijen Karaş’a TRT ekranlarından bildiriyi okutuyorlar.  </p>
			<p class="paragraf ParaOverride-6">  </p>
			<p class="paragraf ParaOverride-6">TRT’den darbe bildirisi okunmuştu. Spiker Tijen Karaş’ın her halinden gergin olduğu belliydi. Tarihimize kara bir leke gibi geçecek şu satırları okuyordu:  </p>
			<p class="_0">  </p>
			<p class="arayazi" xml:lang="en-GB">“Türkiye Cumhuriyeti’nin değerli vatandaşları,  </p>
			<p class="arayazi" xml:lang="en-GB">Sistematik bir şekilde sürdürülen Anayasa ve kanun ihlalleri; devletin temel nitelikleri ve hayati kurumlarının varlığı açısından önemli bir tehdit haline gelmiş, Türk Silahlı Kuvvetleri dahil olmak üzere devletin tüm kurumları ideolojik saiklerle dizayn edilmeye başlanmış ve dolayısıyla görevlerini yapamaz hale getirilmiştir.  </p>
			<p class="arayazi" xml:lang="en-GB">Gaflet ve dalalet ve hatta hıyanet içerisinde olan Cumhurbaşkanı ve hükümet yetkilileri tarafından; temel hak ve hürriyetler zedelenmiş, kuvvetler ayrılığına dayalı, laik ve demokratik hukuk düzeni fiilen ortadan kaldırılmıştır.  </p>
			<p class="arayazi" xml:lang="en-GB">Devletimiz; uluslararası ortamda hak ettiği itibarını yitirmiş ve evrensel temel insan haklarının göz ardı edildiği, korkuya dayalı otokrasi ile yönetilen bir ülke haline getirilmiştir.  </p>
			<p class="arayazi" xml:lang="en-GB">  </p>
			<p class="arayazi" xml:lang="en-GB">Siyasi idarenin aldığı hatalı kararlarla mücadeleden geri durduğu terör tırmanarak birçok masum vatandaşımızın ve teröristle mücadele eden güvenlik görevlilerimizin hayatına mal olmuştur.  </p>
			<p class="arayazi" xml:lang="en-GB">Bürokrasi içerisindeki yolsuzluk ve hırsızlık ciddi boyutlara ulaşmış, ülke sathında bununla mücadele edecek hukuk sistemi işlemez hale getirilmiştir.  </p>
			<p class="arayazi" xml:lang="en-GB">Bu ahval ve şerait altında, yüce Atatürk’ün önderliğinde milletimizin olağanüstü fedakârlıklarla kurduğu ve bugünlere getirdiği cumhuriyetimizin koruyucusu olan Türk Silahlı Kuvvetleri, ‘Yurtta sulh, cihanda sulh’ ilkesinden hareketle:  </p>
			<p class="arayazi" xml:lang="en-GB">- Vatanın bölünmez bütünlüğünü, milletin ve devletin bekasını devam ettirmek  </p>
			<p class="arayazi" xml:lang="en-GB">- Cumhuriyetimizin kazanımlarının karşı karşıya kaldığı tehlikeleri bertaraf etmek  </p>
			<p class="arayazi" xml:lang="en-GB">- Hukuk devleti önündeki fiili engelleri ortadan kaldırmak  </p>
			<p class="arayazi" xml:lang="en-GB">- Milli güvenlik tehdidi haline gelmiş olan yolsuzluğu engellemek  </p>
			<p class="arayazi" xml:lang="en-GB">- Terörizm ve terörün her türlüsü ile etkin mücadele yolunu açmak  </p>
			<p class="arayazi" xml:lang="en-GB">- Temel evrensel insan haklarını, mezhep ve etnisite ayrımı gözetmeksizin tüm vatandaşlarımız için geçerli kılmak  </p>
			<p class="arayazi" xml:lang="en-GB">- Laik, demokratik, sosyal ve hukuk devleti ilkesi üzerine oturan anayasal düzeni yeniden tesis etmek  </p>
			<p class="arayazi" xml:lang="en-GB">- Devletimizin ve milletimizin kaybedilen uluslararası itibarini yeniden kazanmak  </p>
			<p class="arayazi" xml:lang="en-GB">- Uluslararası ortamda barış, istikrar ve huzurun temini için daha güçlü bir ilişki ve işbirliğini tesis etmek maksadıyla yönetime el koymuştur.  </p>
			<p class="arayazi" xml:lang="en-GB">Devletin yönetimi teşkil edilen Yurtta Sulh Konseyi tarafından deruhte edilecektir.  </p>
			<p class="_0">  </p>
			<p class="arayazi" xml:lang="en-GB">Yurtta Sulh Konseyi BM, NATO ve diğer tüm uluslararası kuruluşlarla oluşturulmuş yükümlülükleri yerine getirecek her türlü tedbiri almıştır.  </p>
			<p class="arayazi" xml:lang="en-GB">Meşruiyetini kaybetmiş siyasi iktidara görevden el çektirilmiştir. Vatana ihanet içerisinde bulunan tüm kişi ve kuruluşların en kısa zamanda ulusumuz adına hakkaniyet ve adaletle karar vermeye yetkili mahkemeler önünde hesap vermesi temin edilecektir.  </p>
			<p class="arayazi" xml:lang="en-GB">Tüm yurtta sıkıyönetim ilan edilmiştir.  </p>
			<p class="arayazi" xml:lang="en-GB">İkinci bir duyuruya kadar sokağa çıkma yasağı uygulanacaktır. Vatandaşlarımızın kendi güvenlikleri için bu yasağa hassasiyetle uymaları önem arz etmektedir.  </p>
			<p class="arayazi" xml:lang="en-GB">Havaalanları, sınır kapıları ve limanlardan yurtdışına çıkışlara yönelik ilave tedbirler getirilmiştir.  </p>
			<p class="arayazi" xml:lang="en-GB">Devlet düzeninin en kısa zamanda tesis ve idamesi için her türlü tedbir alınmış ve uygulanmaktadır. Hiçbir vatandaşımızın zarar görmesine müsaade edilmeyecek, kamu düzeninin bozulmasına fırsat verilmeyecektir.  </p>
			<p class="arayazi" xml:lang="en-GB">Hiçbir ayrım yapılmaksızın tüm vatandaşlarımızın ifade özgürlüğü, mülkiyet hakkı, evrensel temel hak ve hürriyeti Yurtta Sulh Konseyi’nin teminatı altındadır.  </p>
			<p class="arayazi" xml:lang="en-GB">Yurtta Sulh Konseyi üniter devlet yapısı içinde dil, din, etnik köken ayrımı yapmaksızın toplumun tüm kesimlerini kapsayacak bir anayasa hazırlanmasını en kısa zamanda sağlayacaktır.  </p>
			<p class="arayazi" xml:lang="en-GB">Çağdaş, demokratik, sosyal, laik hukuk ilkelerine dayalı anayasal düzen tesis edilene kadar Yurtta Sulh Konseyi ulusumuz adına her türlü tedbiri alacaktır.  </p>
			<p class="arayazi" xml:lang="en-GB">Tüm vatandaşlarımıza saygıyla duyurulur.”  </p>
			<p class="_0">  </p>
			<p class="paragraf ParaOverride-6">Saatler 23.50’yi gösteriyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto24_trt_vatandaslar.jpg" class="_idGenPageitem-27" src="image/foto24_trt_vatandaslar_fmt.jpeg"/></span>  </p>
			<p class="resim_alyazili" xml:lang="en-GB">Vatandaşlar, cuntanın işgalindeki TRT önünde toplanmaya başlamıştı.  </p>
			<p class="paragraf ParaOverride-6">  </p>
			<p class="paragraf ParaOverride-6">TRT’de okunan bildiri çok sinsi içerik taşıyordu. Geçmiş yıllarda yapılan darbelerde bildiriler toplumun tümüne hitap ederken, 15 Temmuz gecesi TRT’de okutulan bildiri toplumun bir kesimine hitap ediyordu. “Tüm vatandaşlarımız” ifadesi geçse de toplumda kutuplaşmayı artırıcı bir dille yazıldığı anlaşılan ve siyasetteki bölünmüşlükten faydalanmak istediği açık olan bir metin kaleme alınmıştı.  </p>
			<p class="paragraf ParaOverride-6">Atatürk vurguları, Atatürk’ün “Yurtta sulh cihanda sulh” ifadesinin cuntacı örgütün ismi olarak belirlenmesi, toplumdaki Atatürkçü, milliyetçi hassasiyeti yüksek kesimleri yanına çekmeyi, kendisini bu şekilde tanımlamayan vatandaşları ise doğrudan karşısına almayı amaçlıyordu. Belirttiğimiz gibi sinsiydi.  </p>
			<p class="paragraf ParaOverride-6">Bildiri bile cuntacıların amacını belli ediyordu: İçeride bir karışıklık, çatışma ve belki de çok daha ileride içsavaş. Ancak hesaplayamadıkları bir şey vardı: Toplumun darbecilere karşı birleşmesi, halkın yavaş yavaş TRT’ye akın etmesi ve basın mensuplarının cesaretiydi.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-65-backlink" id="footnote-225-65">65</a>. Tasnim Haber Ajansı, 20 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-66-backlink" id="footnote-225-66">66</a>. Gazete Habertürk, 4 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-67-backlink" id="footnote-225-67">67</a>. Yeni Şafak, 29 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-68-backlink" id="footnote-225-68">68</a>. Aljazeera, 28 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-69-backlink" id="footnote-225-69">69</a>. Ümit Gencer’in ifadesinden</p>
				</div>
			</div>
		</div>
	</body>
</html>