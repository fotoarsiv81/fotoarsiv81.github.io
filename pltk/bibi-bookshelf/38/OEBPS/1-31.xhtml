<html xmlns="http://www.w3.org/1999/xhtml">
	<head>
		<title>1-31</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-30" xml:lang="en-GB">Saat 01.13, İstanbul Büyükşehir Belediyesi önü-Saraçhane  </p>
			<p class="resim" xml:lang="en-GB"><span><img alt="foto34_sarachane_asker.jpg" class="_idGenPageitem-35" src="image/foto34_sarachane_asker_fmt.jpeg"/></span>  </p>
			<p class="paragraf ParaOverride-6">Ne kadar acı bir görüntüdür bu. İyi bakın buna.  </p>
			<p class="paragraf ParaOverride-6">Belki Irak’ta, Afganistan’da görebileceğiniz bir görüntüdür. Çünkü orada işgal vardır.  </p>
			<p class="paragraf ParaOverride-6">Belki Suriye’de görebilirsiniz bunu. Çünkü orada içsavaş ve terör vardır.  </p>
			<p class="paragraf ParaOverride-6">Belki Güneydoğu Anadolu’da görebilirsiniz bunu. Çünkü orada Kürt kökenli vatandaşlarımıza saldıran PKK terör örgütü vardır.  </p>
			<p class="paragraf ParaOverride-6">Veya başka çatışma, terör, işgal vs. olan yerlerde görebilirsiniz.  </p>
			<p class="paragraf ParaOverride-6">Ancak ve ancak bu görüntü saydığımız yerlerden birinde değil, 15 Temmuz Cuma gecesi İstanbul’un göbeğinde İstanbul Büyükşehir Belediye Başkanlığı’nın bulunduğu Saraçhane’de güvenlik kameralarına takıldı. Türk askeri üniformasını giyen ama Türk askeri nedir kavrayamayan, anlayamayan, bilmeyen bir darbeci, Türk milletine uzun namlulu silahını doğrultmuştu.  </p>
			<p class="paragraf ParaOverride-6">Çok acı bir görüntüydü.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Saraçhane’de çok sayıda şehit verdik. İlhan Varank, Adil Büyükcengiz, Ramazan Sarıkaya, Şuayip Seferoğlu, İbrahim Yılmaz ve nicesi...  </p>
			<p class="paragraf ParaOverride-6">Bu kitabın ikinci ismi de Saraçhane’deki direnişten çıktı. Direnişteki bir delikanlının ağzından çıkmıştı: “Bugün ölmek için güzel bir gün anne.”  </p>
			<p class="paragraf ParaOverride-6">Vatan için ölmek ne kadar güzeldi. Onlar ölüme böyle gittiler. Kimisi ise gazilik mertebesine erişti. Onlardan biri olan Fatih Üstün şöyle diyordu:  </p>
			<p class="_0">  </p>
			<p class="arayazi" xml:lang="en-GB">“İnsanlar düşüyordu. Yıldırmak için sıkıyorlardı. Biz ise ‘Korkmayın, askerimiz bize kurşun sıkmaz, bunlar plastik mermi’ diyorduk. Halbuki G-3 mermisi ile takır takır insanlara ateş ediyorlarmış.”<span class="dip"><a class="_idFootnoteLink" href="#footnote-225-85" id="footnote-225-85-backlink">85</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">İstanbul’da 15 Temmuz gecesi çatışmaların en yoğun yaşandığı yerlerden biri, İstanbul Büyükşehir Belediyesi binasıydı. Saat 22.00’de İBB binasına üç kamyon asker geldi.  </p>
			<p class="paragraf ParaOverride-6">Güvenlik kameralarına yansıyan görüntülere göre, darbeci askerler binaya girer girmez nöbetçi çalışanlar ile güvenlik görevlilerini enterne ettikten sonra başkanlık makamının olduğu bölüme girdi. Bu arada darbeciler içeriden de yardım alıyordu. İstanbul Büyükşehir Belediyesi Sivil Savunma Sekreteri Mehmet T.’nin darbecilerle birlikte hareket ettiği görülüyordu. Zaten Mehmet T.’nin adı, darbecilerin kendi aralarında yaptığı belirtilen whatsapp konuşmalarında da geçiyordu. Darbeci gruptan Albay Müslüm K. kendi aralarında oluşturdukları whatsapp grubuna şu mesajı geçiyordu:  </p>
			<p class="_0">  </p>
			<p class="arayazi" xml:lang="en-GB">“Belediyeden yüksek seviyedeki Mehmet T. Bey itaat ediyor. İBB’yi halledeceğim diyor. Bana zarar vermesinler diyor.”<span class="dip"><a class="_idFootnoteLink" href="#footnote-225-86" id="footnote-225-86-backlink">86</a></span><span class="CharOverride-7">  </span></p>
			<p class="resim" xml:lang="en-GB"><span><img alt="foto35_sarachane_yarali.jpg" class="_idGenPageitem-36" src="image/foto35_sarachane_yarali_fmt.jpeg"/></span>  </p>
			<p class="resim_alyazili" xml:lang="en-GB">Saraçhane’de yaralı bir vatandaşa sağlık görevlileri müdahale ederken  </p>
			<p class="paragraf ParaOverride-6">  </p>
			<p class="paragraf ParaOverride-6">İlerleyen saatlerde ise binlerce vatandaş Saraçhane olarak bilinen İBB binasının önünde toplanmaya başladı. Burada vatandaşlar ile darbecilerin yönlendirdiği askerler arasında tartışmalar yaşanırken, rütbeliler ise halka sert tepki veriyordu. Kandırılan Mehmetçikler ile rütbeliler arasındaki farkı İstanbul Üniversitesi Siyaset Bilimi ve Uluslararası İlişkiler Bölümü Öğretim Üyesi Yard. Doç. Dr. İrfan Çiftçi’nin sözleri gösteriyordu.<span class="dip"><a class="_idFootnoteLink" href="#footnote-225-87" id="footnote-225-87-backlink">87</a></span> Çiftçi, Vezneciler tarafından belediye binasına doğru ilerlerken insanların karşılaştığı bariyerleri zorlaması üzerine iki askerin “Ağabey, askerliğimizi yakmayın” diyerek vatandaşlara engel olmaya çalıştığını söyledi. Askerlerle konuşmaya çalıştığını belirten Çiftçi, şöyle devam etti:  </p>
			<p class="paragraf ParaOverride-6">“Askerlere ‘Buna, Cumhurbaşkanımız, Başkomutanımız, MİT ve Genelkurmay karşı. Siz bir cuntanın aleti oluyorsunuz’ dedim. ‘Ağabey biz anlamayız, emirleri yerine getiriyoruz. Komutanımızı çağıralım’ dediler. Başçavuş, astsubay geldi. Ondan sonra bayağı sert oldu. Oradaki esnaf beni tanır, ‘Hocam siz konuşun’ dediler. Ben de komutanlarına, ‘Ben hocayım, bakın bu yaptığınız yanlış. Bir cuntaya alet oluyorsunuz’ dedim. O arada vatandaşın bir tanesi bana, ‘Hocaysan git işine’ diye hakaret etti. Bir vatandaş da cep telefonunu çıkarıp, ‘Bakın Başkomutanınız karşı’ diyerek Tayyip Bey’in çağrısını gösterdi. Komutan çok sert bir şekilde ‘O bizim Başkomutanımız değil. Biz ondan emir almıyoruz’ dedi. Vatandaş yine bariyeri zorlamaya başlayınca da komutan ateş emri verdi. Askerler havaya ateş etti. Komutan ayaklarımızın altını taradı.”  </p>
			<p class="paragraf ParaOverride-6">Askerler havaya, rütbeli ise vatandaşların ayaklarının altını hedef eden ateşe başlamıştı. Bir süre sonra rütbeliler, doğrudan vatandaşların üzerine ateş etmeye başladı.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto36_sarachane_yarali_vatandas.jpg" class="_idGenPageitem-37" src="image/foto36_sarachane_yarali_vatandas_fmt.jpeg"/></span>  </p>
			<p class="resim_alyazili" xml:lang="en-GB">Saraçhane’de yaralanan bir vatandaşı, diğer vatandaşlar alandan uzaklaştırmaya çalışıyor.  </p>
			<p class="resim" xml:lang="en-GB"><span><img alt="foto37_sarachane_foto.jpg" class="_idGenPageitem-38" src="image/foto37_sarachane_foto_fmt.jpeg"/></span>  </p>
			<p class="resim_alyazili" xml:lang="en-GB">Saraçhane’den acı bir görüntü daha. Yaralı bir vatandaş yerde yatıyor (yuvarlak içinde), darbeci grup ise saldırı pozisyonunda ilerliyor.  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Halka ateş açıldığı saatlerde orada bulunanlardan biri de Cumhurbaşkanı Tayyip Erdoğan’ın başdanışmanlarından Mustafa Varank’ın öğretim üyesi olan ağabeyi Prof. Dr. İlhan Varank da vardı. Darbe girişiminin başlamasıyla bölüm başkanı olduğu mesaj grubuna 00.14’te şu mesajı göndermişti:  </p>
			<p class="_0">  </p>
			<p class="arayazi" xml:lang="en-GB">“Arkadaşlar biz de korkarsak herkes korkar. Ben dışarı çıkacağım.”  </p>
			<p class="_0">  </p>
			<p class="paragraf ParaOverride-6">Koşarak dışarı çıkar. Önce Vatan Caddesi’ne gider. Oradaki direnişe katılır. İstanbul Büyükşehir Belediyesi’ndeki direnişi öğrenince Saraçhane’ye koşar. Şahadet İlhan Varank’ı orada bulur. Mustafa Varank ağabeyinin şehit edildiği geceyi şu sözlerle anlatır:  </p>
			<p class="_0">  </p>
			<p class="arayazi" xml:lang="en-GB">“O gece başka bir şehirdeydim. Saat 21.00’den itibaren çok yoğun telefon trafiği vardı. Bana 23.15’te ‘İyi misin?’ diye mesaj atmış, yoğunluktan fark etmemişim. Eşime ‘Sakın dışarı çıkmayın, mümkünse başka yerde saklanın’ diye mesaj atmış. 00.14’te bölüm başkanı olduğu grupta, ‘Arkadaşlar biz de korkarsak herkes korkar. Ben dışarı çıkacağım’ yazmış. Vatan Caddesi’ndeki çatışmalarda bulunmuş, sonra Saraçhane’ye yönelmişler. Orada şehit edilmiş.”  </p>
			<p class="_0">  </p>
			<p class="paragraf ParaOverride-6">Varank, ağabeyinin vurulduğunu da, telefonunu aradığında öğrenir. Telefonu tanımadığı bir şahsın açtığını belirterek, bu kişinin kendisine “Ağabey bu telefonun sahibi çok yiğit bir ağabeydi. Az önce vuruldu, götürdüler” dediğini aktarır.<span class="dip"><a class="_idFootnoteLink" href="#footnote-225-88" id="footnote-225-88-backlink">88</a></span><span class="CharOverride-7">  </span></p>
			<p class="paragraf ParaOverride-6">Saraçhane’de darbeciler ölüm kusarken, halk da geri adım atmıyordu. Bu sırada binayı bekleyen bir rütbeli asker, hedef gözeterek ateş etti. Açılan ateş sonucu o gece 17 vatandaş şehit edildi.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Güvenlik güçleri de, belediye binasının kurtarılması için harekete geçmişti. Operasyon için saat 02.30’da Özel Harekât polisleri devreye girdi. Operasyonun başlamasıyla askerlerin büyük bir kısmı İBB binası içine kaçtı. Çatışmalar nedeniyle toz duman içerisinde kalan bina önünde yoğun hareketlilik yaşandı. Özel harekât polislerinin ardından vatandaşlar da binaya akın etti. Kameralara bazı vatandaşların ellerinde sopaların olduğu da yansıdı. Şehzadebaşı Caddesi’ni trafiğe kapatan 3 asker 03.00 sularında teslim oldu. Bina içinde etkisiz hale getirilen askerler de dışarı çıkarılacaktı.  </p>
			<p class="paragraf ParaOverride-6">Büyük bir destanın yazıldığı yerlerden biri olan İstanbul Büyükşehir Belediyesi önünde yatan şehitler, yaralanan gaziler, direnen vatandaşlar Türkiye’nin yeni güne darbesiz uyanmasında büyük katkı yaptılar.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-85-backlink" id="footnote-225-85">85</a>. Yeni Şafak internet sitesi, 12 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-86-backlink" id="footnote-225-86">86</a>. Aljazeera internet sitesi, <span class="CharOverride-4">“Darbecilerin WhatSapp konuşmaları”</span>, 18 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-87-backlink" id="footnote-225-87">87</a>. Anadolu Ajansı, 3 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-88-backlink" id="footnote-225-88">88</a>. Sabah, 21 Temmuz 2016</p>
				</div>
			</div>
		</div>
	</body>
</html>