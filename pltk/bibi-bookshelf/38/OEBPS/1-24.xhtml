<html xmlns="http://www.w3.org/1999/xhtml">
	<head>
		<title>1-24</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-23" xml:lang="en-GB">Saat 00.30, Güvercinlik JÖAK Harekât Merkezi  </p>
			<p class="paragraf ParaOverride-6">Güvercinlik’te hareketlilik sürmektedir.  </p>
			<p class="paragraf ParaOverride-6">İlk aşamada Kara Havacılık Komutanlığı’na yönelik tedbirler gündemdedir. Benzer bir kalkışmanın olmaması için Jandarma Havacılık Komutanlığı’nda gerekli tedbirleri alan Komutan Albay İ.B., buradan JÖAK Harekât Merkezi’ne geçer. Ayrıca Güvercinlik Lojmanları’nda bulunan personelden sırasıyla; Tuğgeneral C.Ş., Korgeneral M.K.A., Korgeneral H.O., tümgeneraller G.A., İ.A., S.K., albaylar A.T., H.S., S.B. de JÖAK Komutanlığı Harekât Merkezi’ne çağrılır.  </p>
			<p class="paragraf ParaOverride-6">Korgeneraller M.K.A. ve H.O., tümgeneraller İ.A., S.K., G.A., Tuğgeneral C.Ş., albaylar İ.B., H.S., A.T., yarbaylar İ.T., M.Ö., Yüzbaşı U.T. ve Başçavuş N.Ö.’den oluşan bir komuta heyeti oluşturulur.  </p>
			<p class="paragraf ParaOverride-6">Jandarma Genel Komutanlığı’nın işgalcilerden kurtarılması için JÖAK unsurlarının süratli bir şekilde bölgeye gönderilmesi kararlaştırılır. Ayrıca Ankara’daki tüm JÖAK personelinin de Güvercinlik Kışlası’nda toplanması kararlaştırılır.  </p>
			<p class="paragraf">Komuta Heyeti bir taraftan bu kararları alırken öbür yandan Jandarma Genel Komutanı Orgeneral Galip Mendi ve Kurmay Başkanı Korgeneral İbrahim Yaşar’a ulaşmaya çalışmaktadır. Ancak bu iki komutanla bir türlü gerekli iletişim kurulamaz. Bunun üzerine Jandarma Teşkilatı’nın sevk ve idaresinin Güvercinlik’te oluşturulan merkezden ve aktardığımız komuta heyetince yapılmasına karar verilir. Resen alınan bu inisiyatif doğrultusunda; öncelikle Komuta Heyeti tarafından Jandarma Bölge Komutan ya da vekilleri aranarak şu emirler verilir:  </p>
			<p class="paragraf">- Darbecilerin işgali altındaki Genelkurmay Başkanlığı’ndan gönderilen ve sözde sıkıyönetim direktifi şeklinde çekilen hiçbir mesaja birliklerce itibar edilmemesi  </p>
			<p class="paragraf">- Tüm birliklerin normal kanuni görevlerine devam etmeleri  </p>
			<p class="paragraf">- Kanunsuz hiçbir emre riayet etmemeleri  </p>
			<p class="paragraf">- Jandarma Genel Komutanlığı generallerinin Güvercinlik Kışlası’nda bir arada bulunduğu ve tüm konularda kendileri ile irtibat kurularak istişare etmeleri.  </p>
			<p class="paragraf">Gece uzundur ve Ankara’nın en kanlı saatlerinin yaşandığı yerlerden biri Jandarma Genel Komutanlığı olacaktır.  </p>
		</div>
	</body>
</html>