<html xmlns="http://www.w3.org/1999/xhtml">
	<head>
		<title>1-29</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-28" xml:lang="en-GB">Saat 01.00, Türkiye Büyük Millet Meclisi  </p>
			<p class="paragraf ParaOverride-6">Türkiye Büyük Millet Meclisi Başkanı İsmail Kahraman, darbe girişimi başladığı andan itibaren en çok koşturan önemli isimlerdendi. Saatler 00.00’ı biraz geçmişken Çankaya Köşkü’ndeki Başbakanlık Koordinasyon Merkezi’ne gitmiş, burada toplantılara katılmıştı. Kahraman’ın katıldığı bu toplantılardan birinde önemli kararlar alındı. Bu kararlardan bir tanesi çok önemliydi: Her ne pahasına olursa olsun, TBMM’nin açık tutulması...  </p>
			<p class="paragraf ParaOverride-6">Evet, halkın iradesinin tecelli ettiği yer olan TBMM, FETÖ’cü cuntaya karşı direnişin önemli merkezlerinden biri olacaktı. TBMM Başkanı, tam olarak Cumhurbaşkanı’nın o tarihi çağrıyı yaptığı dakikalarda, 00.40’ta Başbakanlık’tan ayrılarak TBMM’ye doğru hareket etti. Yanında arkadaşları olmak üzere kısa bir süre sonra TBMM’ye giriş yaptı.  </p>
			<p class="paragraf ParaOverride-6">TBMM’nin bulunduğu bölge, tam anlamıyla cehennemi yaşıyordu. Çünkü darbecilerin kritik işgal girişimlerinin yaşandığı yerler tam olarak TBMM ile komşu yerlerdi. Ankara’yı bilmeyenler için söyleyelim, Meclis kavşağı olarak bilinen yerde TBMM dışında bulunan önemli kurumlar şunlardı:  </p>
			<p class="Basic-Paragraph ParaOverride-9" xml:lang="en-GB">- Genelkurmay Başkanlığı  </p>
			<p class="Basic-Paragraph ParaOverride-9" xml:lang="en-GB">- Hava Kuvvetleri Komutanlığı  </p>
			<p class="Basic-Paragraph ParaOverride-9" xml:lang="en-GB">- Deniz Kuvvetleri Komutanlığı  </p>
			<p class="Basic-Paragraph ParaOverride-9" xml:lang="en-GB">- İçişleri Bakanlığı  </p>
			<p class="paragraf ParaOverride-6">Bu nedenle TBMM, yoğun silahların, helikopterlerin ve alçak uçuş yapan jetlerin etkisini en yoğun hisseden yerlerden biriydi.  </p>
			<p class="resim" xml:lang="en-GB"><span><img alt="foto26_tbmm.jpg" class="_idGenPageitem-29" src="image/foto26_tbmm_fmt.jpeg"/></span>  </p>
			<p class="resim_alyazili" xml:lang="en-GB">TBMM’nin bulunduğu yerin komşusu olan ve Türk Silahlı Kuvvetleri’nin kullandığı binalarda darbeciler ile askerler/polisler/vatandaşlar arasında ölüm kalım mücadelesi sürüyordu.  </p>
			<p class="paragraf ParaOverride-6">  </p>
			<p class="paragraf ParaOverride-6">Saatler 01.00’e yaklaşmıştı. AK Partili milletvekilleri ile gerek Başbakanlık üzerinden gerek genel merkezleri üzerinden temas kurulmuştu. Ankara’da bulunan bütün milletvekilleri TBMM’ye çağrılmıştı. Onlar yola çıkmışlardı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">CHP Genel Başkan Yardımcısı Bülent Tezcan bir etkinlik için Atılım Üniversitesi’ndeydi. Saatler 22.00’ye yaklaşırken önce sosyal medya üzerinden bazı hareketlilikler olduğunu gördü. Sonra da darbe girişimi olduğunu görünce hemen bulunduğu yerden ayrıldı. Yanında bazı partili milletvekilleri de vardı. Kararlarını vermişlerdi. Milletin iradesinin merkezine, yani TBMM’ye gideceklerdi. Çünkü saldırı milletin iradesine yönelikti.  </p>
			<p class="paragraf ParaOverride-6">Eskişehir yolu güzergâhından TBMM’ye ulaşmaya çalışıyorlardı. Geçmeleri gereken yollardan biri Genelkurmay Başkanlığı’nın önüydü. Karargâha yaklaşınca yolun polisler tarafından kapatıldığını gördüler. Tezcan, yolu kapatan polislere kendisini tanıtarak geçmek istediklerini söyledi. Polisler, “Geçiremeyiz, güvenliğiniz yok” dediler. Israr edince polisler izin vermek zorunda kaldı. Bu, darbecilere karşı bölgede oluşturulan birinci bariyerdi. İkincisine geldiler. Aynı şekilde polisler, can güvenlikleri olmadığını belirterek “Sayın milletvekilim çatışma var, yapabilecek bir şey yok. Ayrıntı bilmiyoruz, bir girişim olduğu kesin, Genelkurmay’da çatışma var” bilgisini paylaştılar. Orada yaşanan konuşmada, polisler, daha güvenli bir güzergâh önerdiler. Bunun üzerine Bülent Tezcan ve beraberindekiler o güzergâhı izleyerek TBMM’nin Atatürk Bulvarı üzerindeki Çankaya kapısına ulaştı ve içeri girdi.  </p>
			<p class="paragraf ParaOverride-6">Öbür yandan da parti yetkilileri ile iletişim kuruluyor, bütün Ankara’da bulunan CHP milletvekillerine “TBMM’ye gelin” talimatı gönderiliyordu. CHP milletvekilleri de milli iradenin merkezine doğru yola çıkıyordu. Bu arada CHP Genel Başkanı Kemal Kılıçdaroğlu’na ulaşılmaya çalışıldı. Ancak bir türlü gerekli iletişim kurulamıyordu. Kılıçdaroğlu, uçaktaydı ve uçak İstanbul’a doğru ilerliyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Ankara’da bulunan başta milletvekilleri olmak üzere MHP’liler, ülkücüler Balgat’ta bulunan Genel Merkez’e akın etmişti. Ne olduğu, ne bittiği, ne yapılacağı konuşuluyordu. MHP Genel Başkanı Devlet Bahçeli de Genel Merkez’deydi. Burada ilk değerlendirmeler yapıldı. Bu arada MHP lideri Devlet Bahçeli, Başbakan Binali Yıldırım’ı arayarak “hükümetin yanında oldukları” mesajını çok açık bir dille iletmişti. Burada yapılan toplantılar sürerken, bazı milletvekillerinin TBMM’ye girdikleri haberleri Genel Merkez’e ulaştı. Bunun üzerine MHP Genel Merkezi’nde karar alındı: Milletvekilleri TBMM’ye giderek darbeye karşı direnişe katılacaktı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">TBMM’nin üstünde ve çevresinde askeri helikopterler uçmaya başlamıştı. Darbecilerin kullandığı bu helikopterlerden özellikle Genelkurmay Başkanlığı’nda ve çevresinde bulunanlara ateş açılıyordu. Çok sayıda vatandaş hedefteydi. Meclis’in giriş kapılarını sıkı sıkıya tutan polisler, kapıdan gelebilecek darbecilere karşı tedbirlerini alıyorlardı. Gelen milletvekilleri bile zorlukla içeri girebiliyor, bir taraftan da helikopterle yukarıdan gelen ateşe karşılık veriliyordu. Oysa bunların daha büyüğünün, Türk jetlerini kullanan darbecilerin uçaklarının sanki terör kampı bombalıyormuş gibi kendi meclislerini bombalayacaklarını bilmiyorlardı. O uçaklar Akıncı Üssü’nde havalanmayı bekliyorlardı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Bülent Tezcan, Meclis kapısına ulaştığında karşılarında yine polisleri gördüler. Polisler, ilk başta tereddüt ettiler. “Emir aldık, kimseyi içeri alamayız” dediler. Tezcan “Biz milletvekiliyiz, bizi alacaksınız. Siz, bizi korumak için emir almışsınızdır” diyerek ısrar etti. Tezcan o anları anlatırken polislere tek bir suçlamada bulunmuyordu. Tam tersine onları anlayışla karşılıyordu:  </p>
			<p class="_0">  </p>
			<p class="arayazi" xml:lang="en-GB">“Tabii polisler bilmiyorlar, amirleriyle görüştüler. Orada bir tartışma da yaşadık. Onlar da haklı tabii. Sonra girdik Meclis’e, Genel Başkan’ın odasını açtık, oraya geçtik.”  </p>
			<p class="_0">  </p>
			<p class="paragraf ParaOverride-6">Bir taraftan genel başkanları Kılıçdaroğlu’na ulaşma girişimlerini sürdürdü. Ve sonunda bunu başardı:  </p>
			<p class="_0">  </p>
			<p class="arayazi" xml:lang="en-GB">“Ben ilk Genel Başkan’la temas etmek istedim. O arada telefonlar kilitlenmeye başladı. Fırsat bulup telefonlarımızdan dışarıyla görüşme yapabilmek çok zor hale geldi. Sonra Genel Başkan’ı hem kendi hem de korumasının cebinden aradım, ulaşılmıyor. İstanbul’a gidiyordu, uçakta olduğunu anladım. Sonra defalarca aramaya başladım. Bu arada neler olduğunu da anlamaya çalışıyoruz. Genel Başkan ile uçağı indiğinde temas kurabildik. Koruma müdürünün telefonundan ulaştım. Genel Başkan ‘Daha uçaktayım’ dedi, anlattık durumu. O da yeni öğrenmiş, ne olduğunu bilmiyor. Genel Başkan’ın ilk tepkisi ‘Hepimiz darbeye karşı çıkacağız, nereden geldiğinin, ne olduğunun hiç önemi yok. Bütünüyle darbeye karşıyız, buna göre pozisyon alıyoruz’ oldu. İlk söylediği söz odur. En kısa zamanda bununla ilgili bir açıklama göndereceğini söyledi.”<span class="dip"><a class="_idFootnoteLink" href="#footnote-225-79" id="footnote-225-79-backlink">79</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">CHP lideri de çok netti: Darbeye karşı durulacak ve taviz verilmeyecekti.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">MHP Genel Merkezi’nden TBMM’ye hareket edenler arasında MHP İzmir Milletvekili Oktay Vural, MHP İstanbul Milletvekili Atilla Kaya ve MHP Ankara Milletvekili Mustafa Mit de vardı. Oktay Vural o anları şöyle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Ben de MHP İstanbul Milletvekili Atilla Kaya, küçük oğlum Yavuz ve Ankara Milletvekili Mustafa Mit ile Meclis’in Dikmen kapısına geldim, ancak kapı kapalıydı. Otobüslerle kapatılmıştı. Polis arkadaşlar bizi içeri alamayacaklarını, arabadan inmemiz gerektiğini söylediler. Nasıl olacak derken, girişte solda kaldırımların olduğu yerde araba geçecek kadar bir yer gördük ve buradan girdik. İçeri girip kaldırımdan aşağıya inerken orada tarandık. Hemen arabayla Meclis’in girebileceğimiz ilk kapısının oraya geldik. Sıyrılarak içeri girdik. Sonradan öğrendiğime göre tarama, helikopter atışıymış. Yürüyerek girseydik belki de orada hedef olabilirdik.”<span class="dip"><a class="_idFootnoteLink" href="#footnote-225-80" id="footnote-225-80-backlink">80</a></span><span class="CharOverride-7">  </span></p>
			<p class="paragraf ParaOverride-7">  </p>
			<p class="yildiz" xml:lang="en-GB">***  </p>
			<p class="paragraf ParaOverride-10">  </p>
			<p class="paragraf ParaOverride-6">Birden mi olmuştu bu? Hayır. Herkes bunun farkındaydı. İlk değerlendirmeler de bu yöndeydi. Siyasi iradeye, milletin iradesine dışarıdan müdahale hedefleniyordu. Sonradan, muhalefetin tavrının ne kadar doğru olduğu ortaya çıkacaktı. Çünkü darbenin amacı sadece hükümet değil, başta CHP ve MHP olmak üzere tüm siyasi partilerdi. Kalkışma bastırıldıktan sonra ortaya çıkan 3 sayfalık sıkıyönetim planlaması bunu çok net olarak gösteriyordu. Bu planın General Amiral Şube Müdürü Kurmay Albay Cemil T.’nin hazırladığı, Personel Planlama ve Yönetim Daire Başkanı Tuğgeneral Mehmet P.’nin de olur verdiği belgenin sonunda imzalı olarak belirtiliyordu. İşte bu planda siyasi partiler şu cümlelerle hedef alınmıştı: “Siyasi partilerin tüm faaliyetleri sonlandırılmıştır. Siyasi partiler hakkındaki diğer adli ve idari işlemler müteakip dönemde yetkili makamlar tarafından ivedilikle yerine getirilecektir.”<span class="dip"><a class="_idFootnoteLink" href="#footnote-225-81" id="footnote-225-81-backlink">81</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Siyaset kurumu, kendi geleceğine sahip çıkmak için topyekûn hareket ediyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">AK Parti Bursa Milletvekili Bennur Karaburun da, o gece Meclis’e gelen isimlerdendi. Evinin MİT’e yakın bir yerde olduğunu belirten Karaburun, 15 Temmuz akşamı saat 21.00 sıralarında çok şiddetli silah seslerinin gelmeye başladığını belirtiyor. Olayın bir darbe girişimi olduğunun ortaya çıkmasının ardından milletvekillerinin Meclis’e gitmesinin kararlaştırıldığını ve kendisinin de bu çerçevede TBMM’ye gitmek için ekip arkadaşlarından hazırlık yapmasını istediğini kaydeden Karaburun, ekip arkadaşlarına, “Kefenlerimizi giyiyoruz, hakkınızı helal edin, haydi bismillah” diyerek, hep birlikte yola çıktıklarını ifade ediyor:  </p>
			<p class="_0">  </p>
			<p class="arayazi" xml:lang="en-GB">“Meclis’e yakın bir yere geldiğimizde bir araç bizi durdurdu. Bizi durduran polisti. Geçmemize izin vermedi, ancak milletvekili olduğumuzu söyleyince geçebildik ve Meclis’e girdik. Bizim her zaman arabayı yanaştırdığımız yere bombanın düştüğünü gördük. Bunun üzerine görevliler, Meclis Başkanı’nın girdiği kapıdan içeri geçebileceğimizi söylediler. Arabanın kapılarını açtık, tam ben arabadan inecektim ki koruma polisim beni indirmek için kucaklarken birdenbire bomba patladı. O kadar şiddetli patladı ki herkes kaçışmaya başladı, yere yatanlar oldu. Koruma polisim soğukkanlılığını koruyarak, beni Meclis Başkanı’nın girdiği kapıdan içeri soktu. AK Parti Grubu’na çıktık, Grup Başkanvekili İlknur İnceöz de oradaydı ve orada toplanmaya başladık. Ne yapmamız gerektiğini konuşurken, Genel Kurul’u açmaya karar verdik. Zaten Meclis Başkanı İsmail Kahraman da gelmişti. Hep birlikte Genel Kurul’u açtık, bakanlarımız da geldi. Bir bomba daha atıldıktan sonra sığınağa inilmesi kararlaştırıldı. Başkanlık Divanı’nın arkasındaki bölümden sığınağa geçiş vardı, ancak merdivenler vardı; ben de bunun üzerine ‘Burası güvenli, ben burada durabilirim’ dedim. Ekonomi Bakanımız Nihat Zeybekçi, ‘Olur mu Bennur Hanım’ dedi ve sandalyemin ucundan tuttu, diğer milletvekili arkadaşlarla birlikte beni merdivenlerden çıkardılar.”  </p>
			<p class="_0">  </p>
			<p class="paragraf ParaOverride-6">Yine TBMM İdare Amiri ve AK Parti Çorum Milletvekili Salim Uslu, 15 Temmuz akşamı saat 22.00 civarında Ankara dışına çıkmak üzere Türkiye Büyük Millet Meclisi’ne gelen isimlerdendi. Ancak henüz bir şey bilmiyordu:  </p>
			<p class="_0">  </p>
			<p class="arayazi" xml:lang="en-GB">“Genelkurmay kavşağında yoğun bir ambulans ve hareketliliğin yaşandığını fark ettim. Bazı bakanlarımız, Emniyet Genel Müdürü ve Milli Savunma Bakanlığı’nda görev yapan bir albayı arayarak bilgi almaya çalıştım. Bu arada uçağa yetişmek üzere havaalanına doğru hareket halindeydim. Net bilgiler alamayınca TBMM Başkanımız İsmail Kahraman’a ulaşarak olağandışı gelişmeler olduğu bilgisini verdim. Havaalanına ulaştığımda hareketlilik daha da artmıştı. Olayın bir darbe girişimi olduğunu fark edince uçağa binmeyerek programımı iptal ettim. Erzurum’dan uçakla gelen İçişleri Bakanımız Efkan Ala’ya olayın ilk anlarında koordinasyon ve güvenli bir merkezden olayı yönetmesi için bazı önerilerde bulundum. İçişleri Bakanı’mızın kararlı duruşunun en yakın tanığıyım. TBMM Başkanı’mızın çağrısı üzerine sayın bakandan müsaade alarak yaklaşık 00.30’da Meclis’e geçtim.”  </p>
			<p class="_0">  </p>
			<p class="paragraf ParaOverride-6">Meclis yavaş yavaş milletvekilleriyle dolmaya başlamıştı. Darbeciler de milletin iradesini hedef almaya başlamıştı.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-79-backlink" id="footnote-225-79">79</a>. Anadolu Ajansı, 20 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-80-backlink" id="footnote-225-80">80</a>. Anadolu Ajansı, 23 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-81-backlink" id="footnote-225-81">81</a>. Anadolu Ajansı, <span class="CharOverride-4">“Darbecilerin sözde ‘sıkıyönetim planı’ ortaya çıktı”</span>, 26 Temmuz 2016</p>
				</div>
			</div>
		</div>
	</body>
</html>