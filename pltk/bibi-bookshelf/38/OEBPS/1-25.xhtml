<html xmlns="http://www.w3.org/1999/xhtml">
	<head>
		<title>1-25</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-24" xml:lang="en-GB">Saat 00.30, Kars  </p>
			<p class="paragraf ParaOverride-6">Kars’ın her tarafında darbeciler ile polis ve halkın mücadelesi sürmektedir.  </p>
			<p class="paragraf ParaOverride-6">Kars Valisi bütün olumsuz şartlara karşın çok nettir: Cuntacılara teslim olunmayacaktır ve can pahasına direnilecektir. Bu kararlılık çerçevesinde başta emniyet birimleri olmak üzere herkesi harekete geçirir. Bu arada Kars İl Jandarma Komutanlığı’nın, darbecilerin safında değil devletin ve demokrasinin yanında yer aldığı bilgisi gelir.  </p>
			<p class="paragraf ParaOverride-6">Kuşatılan devlet binalarının kurtarılması için çalışmalar hızlandırılır. İlk aşamada Emniyet Müdürlüğü önüne yoğunlaşılır. Çünkü bir anlamda operasyonların yapılacağı merkez darbecilerin eline geçmemelidir.  </p>
			<p class="paragraf ParaOverride-6">Saatler 00.30’a yaklaşırken Özel Harekâtçılar ve uzman polisler harekete geçer. Halkın da kuşattığı darbecilere yönelik operasyon başlatılır ve operasyon sonucunda 1 yarbay ve 11 askeri personel yakalanır. Tank da ele geçirilmiştir. Böylece Emniyet Müdürlüğü, tabiri caizse emniyete alınmıştır.  </p>
			<p class="paragraf ParaOverride-6">Kars Valisi bir taraftan bu gelişmelerle ilgili bilgileri toplarken, öbür yandan cuntacı hareketin içinde yer alan birlik komutanlarına “Vazgeçin, teslim olun” çağrıları yapmaktadır. Birlik komutanlarının yanıtları ilginçtir: “Benim de kafam karıştı. Düşüneceğim, ben size dönüş yapacağım.”  </p>
			<p class="paragraf ParaOverride-6">Aslında yaptıkları oyalama taktiğidir ve manevralarına, intikallerine devam etmektedirler. Örneğin bütün Erzurum-Kars yolu cuntacılar tarafından trafiğe kapatılmaktadır. Vali de bunun farkında olduğu için, kendisine yapılan bu söylemlere rağmen işi sıkı tutmaya ve tedbirlerini artırmaya devam eder.  </p>
			<p class="paragraf ParaOverride-6">Bu görüşmelerden çıkan sonuçla ilgili yapılan tespitleri de vardır. Buradaki birlik komutanları bir taraftan darbe planı çerçevesinde hareket ederken, öbür yandan Ankara ve İstanbul’daki gelişmeleri takip etmektedir. Eğer darbe hareketi başarılı olursa çok ciddi saldırılar gerçekleştirme pozisyonu alıyorlar. Oralardan gelen başarısızlık haberleri, Kars’taki cuntacıların da süngüsünü düşürmektedir. Hem Kars hem de Şırnak’taki bu durum da şöyle bir sonuç ortaya çıkarıyor: Ankara ve İstanbul başta olmak üzere Türkiye’nin batı bölgelerindeki gelişmelerle doğu bölgelerindeki gelişmeler birbirini yoğun bir şekilde etkiliyor. Darbeciler batıda başarısız olunca, doğuda da kaybetmeye başlıyor. Önce psikolojik, ardından fiziki olarak... Yani batıda direnen asker, polis ve vatandaşlar, bir anlamda doğuyu, doğudakiler de batıyı koruyordu.  </p>
		</div>
	</body>
</html>