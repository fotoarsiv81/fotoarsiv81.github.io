<html xmlns="http://www.w3.org/1999/xhtml">
	<head>
		<title>1-39</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-38" xml:lang="en-GB">Saat 02.15, Özel Kuvvetler Karargâhı  </p>
			<p class="paragraf ParaOverride-6">Onun için her şey güzel başlamıştı. Cuntanın en önemli adamlarından, hatta beyin takımından biriydi. Zaten Ankara’ya dönüş için izni de almıştı. Hem de babasını gerekçe göstererek, yalan söyleyerek. Bunu yapan Tuğgeneral Semih Terzi’ydi. Terzi, 1’inci Özel Kuvvet Tugay Komutanı’ydı.  </p>
			<p class="paragraf ParaOverride-6">Terzi, saat 21.00’den itibaren 12 ve 16’ncı Özel Kuvvet Taburları’nın Ankara’ya gitmesi için Diyarbakır’da toplanması talimatını vermişti.  </p>
			<p class="_0">  </p>
			<p class="arayazi" xml:lang="en-GB">“Ben topçu binbaşıyım. 12’nci Özel Kuvvetler Komutanlığı’nda tabur komutanı olarak görev yapıyorum. 15 Temmuz’da terörle mücadele konusunda, Özel Kuvvet harekât üssünde operasyon hazırlığı yapıyorduk. Yanımda 16’ncı Tabur Komutanı Volkan Y., A.B. Albay, ikinci grup komutanı ve Binbaşı S.A. vardı, o da 25’inci Tabur Komutanı.  </p>
			<p class="arayazi" xml:lang="en-GB">Gün boyunca operasyon planlama faaliyetimiz devam etti. Harekât saldırısı hazırlıyorduk. Saat 21.30’da 1’inci Özel Kuvvetler Komutanım Semih Terzi beni askeri hattan aradı. Aynı zamanda 16. Tabur içinde aynı görevi verdi. ‘Alarm verin’ dedi. ‘Operasyon için hazırlıklarınızı tamamlayın. Yarım saat içinde Diyarbakır Havaalanı’na hazır etmek için hazır olun’ dedi. Aynı zamanda bunu Altan B. Albay’a söylemiş. Biz de hazırlıklara başladık.”  </p>
			<p class="_0">  </p>
			<p class="paragraf ParaOverride-6">Darbecilerden Fatih Ş. böyle anlatıyordu.  </p>
			<p class="paragraf ParaOverride-6">Bu talimatı ilettikten sonra Şırnak’ın Silopi ilçesindeki Özel Kuvvet Harekât Üssü-1’in emir ve komutasını Kurmay Yarbay Celal Koca’ya bıraktıktan yaklaşık 2 saat sonra Diyarbakır’a ulaşan Terzi ve destekçileri, 23.20’de kalkan uçakla Ankara’ya doğru yola çıkar. Terzi’nin yanında Binbaşı Fatih Ş. ile 24 Özel Kuvvet personeli vardır.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf">Zekâi Paşa, bu gelişmelerden haberdar olmuştur. Sırasıyla şu emirleri verir:  </p>
			<p class="paragraf">- Kendisine bu bilgiyi aktaran 2’nci Özel Kuvvet Grup Komutanı Albay A.B.’ye, Diyarbakır’da kalan Özel Kuvvet Taburları ve helikopterlerinin kendisinin emri olmadan hiçbir yere hareket etmemesi  </p>
			<p class="paragraf">- Yurtdışında görevli 3’üncü Özel Kuvvet Tugayı’nın komutanına da “Derhal Silopi’ye intikal ederek, Silopi’deki Özel Kuvvet Harekât Üssü (ÖKHÜ) Komutanlığı, ÖKHÜ bağlısı unsurlar ve Diyarbakır’daki İHÜ unsurların emir ve komutasını almasını emreder.  </p>
			<p class="paragraf">Bu arada kendisini arayan Kurmay Başkanı E.K.’ya da kışlaya gitmesini emreder.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Semih Terzi uçaktayken, Okul Komutanı’nı aramış, “evine gitmesini ve Özel Kuvvetler Komutanlığı’nda emir ve komutanın artık kendisinde olduğunu” söylemiştir. Ancak önceki satırlarda yazdığımız gibi, Albay Ö.F.B. bu emri dinlemez. Emri Zekâi Paşa’dan almıştır ve ölüm pahasına bu emir uygulanacaktır.  </p>
			<p class="paragraf ParaOverride-6">Terzi’nin karargâhın kontrolünü ele alan adamları da o sırada faaliyettedirler. Özellikle Albay Ümit B., Zekâi Paşa’nın emriyle kışlaya gelenleri sokmamak için adamlarına talimat üstüne talimat yağdırmakta, dışarıdan açılan telefonları ise yanıtlamamaktadır.  </p>
			<p class="paragraf ParaOverride-6">Bu arada Yarbay Ü.K., Ümit B.’ye yaralı ve şehit personelin durumunu öğrenmek için nöbetçi amirliğine gitmeyi önerir. Ümit B. bu öneriyi kabul eder ancak darbecilerden olan Başçavuş Nedim Ş.’yi güvenmediği Ü.K.’nın yanına verir. Bu sırada darbecilerin dikkatinin başka yerlerde olduğu anlarda karargâha girmeye çalışan personelle iletişim kurarlar.  </p>
			<p class="paragraf ParaOverride-6">Ümit B., Semih Terzi’nin havada olduğunu ve Ankara’ya doğru geldiğini bilmektedir. Amacı karargâhın kontrolünü kaybetmemek ve Terzi geldiğinde emir-komutayı ona teslim etmektir.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Bu sırada Özel Kuvvetler Komutanı Zekâi Aksakallı’nın makamında bir astsubay gelişmeleri takip etmekte, makamı bırakmamakta ve Aksakallı Paşa’yı arayarak bilgi aktarmaktadır. Bu astsubayın adı Ömer Halisdemir’dir. Zekâi Paşa Halisdemir’e ilk bilgileri aktarır: “Tuğgeneral Semih Terzi, Albay Ümit B. ve Yarbay Mehmet Ali Ç. darbeci hainlerdir.”  </p>
			<p class="paragraf ParaOverride-6">Zekâi Paşa aynı zamanda kendisini de koruma altında tutmaktadır. Hatta bu sırada, 15 Temmuz sonrası tutuklanan cuntacılardan Genelkurmay İstihbarat Başkanı Korgeneral Mustafa Ö. ve Genelkurmay Genel Plan Prensipler Başkanı Korgeneral Salih U. tarafından “yardım etme” bahanesiyle ısrarla ve defalarca aranarak yeri öğrenilmeye çalışılır.  </p>
			<p class="paragraf ParaOverride-6">Hatta Salih U. bunu, cezaevinden dışarıya çıkardığı ileri sürülen notunda da şu şekilde aktarır:  </p>
			<p class="_0">  </p>
			<p class="arayazi" xml:lang="en-GB">“Yoldan Özel Kuvvetler Komutanı Tümgeneral Zekâi Aksakallı’yı aramıştım, kendisine suikast yapmaya kalkanları atlattığını ve Çayyolu’nda olduğunu söyledi, kendisinin yanına gidebileceğimi söyleyince kabul etmedi.”<span class="dip"><a class="_idFootnoteLink" href="#footnote-225-101" id="footnote-225-101-backlink">101</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Evet Zekâi Paşa bu teklifleri reddetmiştir. Onlara “kendisinin emniyetli bir yerde olduğu, herkesin kendi işine bakması ve meşgul edilmemesi gerektiğini” söylemiştir.  </p>
			<p class="paragraf ParaOverride-6">Darbeciler tarafından kışlaya sokulmayan personel ise dışarıda buluşurlar. Yaklaşık 40-50 kişidirler. Okul Komutanı ve Kurmay Başkanı da kendilerine katılmış ve Okul Komutanı emir-komutayı almıştır. Zekâi Aksakallı’nın emri ile Okul Komutanı’nın komutasında, buluşulan personelle birlikte kışlaya girmek üzere, birlik içinde darbecilerden yana olmayan personelle iletişim kurulmaya çalışılır. İçeri girmek için alternatifler üzerinde çalışırlar. Bu arada her gelişmeyi de bire bir Zekâi Paşa’ya aktarmaktadırlar.  </p>
			<p class="paragraf ParaOverride-6">Bu arada Zekâi Paşa, tarihi bir hamle yapar. MİT’te Daire Başkanı olan S.Ü. ile sürekli iletişim halindeydi. Onun vasıtasıyla televizyonlara bağlanıp, hem kendisinin görevinin başında olduğunu hem de vatandaşlara, darbecilere karşı mücadeleyi kazanacakları mesajını iletmek ister ve başarır. Önce TGRT’ye bağlanır. Ardından 01.47’de Zekâi Paşa’nın net ve gür sesi NTV ekranlarında çınlamaktadır:  </p>
			<p class="_0">  </p>
			<p class="arayazi" xml:lang="en-GB">“Bu eşkıyalar, ihanet şebekeleri bir darbe girişiminde bulunmaya çalışıyor. Fakat bunda başarılı olamadılar, olamayacaklar. Biz görevimizin başındayız. Yüce milletimiz bizim arkamızda. Bunun da üstesinden geleceğiz.”  </p>
			<p class="_0">  </p>
			<p class="paragraf ParaOverride-6">Yayını yöneten Oğuz Haksever “Bu nasıl bir cunta?” sorusuna da Zekâi Paşa şu yanıtı verir:  </p>
			<p class="_0">  </p>
			<p class="arayazi" xml:lang="en-GB">“Bu içerideki ihanet şebekeleri. Paralel ihanet şebekeleri. Bunlar korkak, yüreksiz.”  </p>
			<p class="_0">  </p>
			<p class="paragraf ParaOverride-6">Yayında daha sonra şu konuşma geçer:  </p>
			<p class="paragraf ParaOverride-6"><span class="CharOverride-3">Oğuz Haksever:</span> Şu anda durum nedir efendim? TSK ne kadar kontrolü elde tutuyor?  </p>
			<p class="paragraf ParaOverride-6"><span class="CharOverride-3">Zekâi Aksakallı:</span> Silahlı Kuvvetler komuta kademesi bunların hiçbirini tasvip etmez, etmeyecektir, bunu göreceksiniz. Kısa sürede duruma el koyacağız.  </p>
			<p class="paragraf ParaOverride-6"><span class="CharOverride-3">Oğuz Haksever:</span> İstanbul’da, özellikle de Ankara’da neler oldu? Genelkurmay’da silah sesleri duyuldu. Gölbaşı’nda, sizin bölgenizde, Özel Harekât’ın bulunduğu yerde silah sesleri duyuldu.  </p>
			<p class="paragraf ParaOverride-6"><span class="CharOverride-3">Zekâi Aksakallı:</span> Şehidimiz var, yaralımız var az sayıda. Fakat duruma hâkimiz. Yüce milletimiz merak etmesin.  </p>
			<p class="paragraf ParaOverride-6">Daha sonra da çok yoğun olduğunu belirten Zekâi Aksakallı, sözlerini burada noktalar. Çünkü yapacak çok şeyi vardır. Bu arada silah ve teçhizat ihtiyacı hâlâ mevcuttur. Bu çerçevede, daha önce de belirttiğimiz gibi MİT ile sürekli temas halinde kalırlar. MİT’te iletişim halinde olunan başka Daire Başkanı’ndan silah ve zırhlı araç takviyesi istenir. Bu önemlidir. İlerleyen saatlerde, takviye kuvvet ve silah ihtiyacını karşılamak için Hirfanlı’daki birliğe de talimat gitmiş, onların da hem personel olarak hem de silah ve teçhizat desteği beklenmektedir.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Saatler 02.00’ye doğru ilerlemektedir. Darbecilerin beyin takımından olan Semih Terzi’nin uçağı Ankara’ya inmiştir. İki helikopter onları beklemektedir. Bu helikopterlerle Özel Kuvvetler Komutanlığı’na, yani karargâha gidilecek, belki de Türkiye’yi cehenneme çevirecek saldırılar, buradan yönetilecektir. Özel Kuvvetler önemlidir. Emir-komutanın tamamen darbecilerin eline geçmesi demek, Türkiye’nin şehir içi ve kırsalda en seçkin savaş unsurları olan bordo berelilerin, istemeyerek de olsa, bu cehennemin içine çekilmesi anlamına gelecekti. Tecride alınan çok sayıda bordo bereli, operasyon içinde yer aldıklarını düşünerek talimatlara uyacaklar, belki de Ankara ve İstanbul’a çağrılacak, bu çağrıya uyacaklar ve farkında olmadan cuntacılara hizmet edeceklerdi. Bu gerçekleşseydi, başkentin ve İstanbul’un sokaklarında ölüm kol gezecekti.  </p>
			<p class="paragraf ParaOverride-6">Terzi’nin hedefi de buydu. Bu nedenle de cuntanın en kritik isimlerinden biriydi. Belki de bunları düşünürken kendilerini bekleyen helikopterlere, toplam 19 kişiyle bindiler. Havalandıklarında yaklaşık 20 dakikalık bir yolculuk sonrası karargâha ineceklerini biliyorlardı.  </p>
			<p class="paragraf ParaOverride-6">12’nci Özel Kuvvet Tabur Komutanı Binbaşı Fatih Ş.’nin ifadesine göre, Semih Terzi gerçeği uçakta açıklamıştı:  </p>
			<p class="_0">  </p>
			<p class="arayazi" xml:lang="en-GB">“Uçakta Semih Terzi ‘Silahlı Kuvvetler yönetime el koydu. Ankara’ya gidiyoruz’ dedi. Ankara Etimesgut’a indik. Ben uçağa gitmeden kışladayken hazırlık yaparken grup komutanım Eyüp C. Albay’ı aradım. Sana dönerim dedi, dönmedi. Etimesgut’a geldik. Biz geldiğimizde helikopter vardı. Helikopterle Özel Kuvvetler’e gittik.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Belki de darbenin en kritik saatleri, kırılma noktaları yaşanacaktı. Zekâi Aksakallı, Semih Terzi’nin helikopterle karargâha doğru ilerlediğini öğrenmişti. Kendisini bu konuda bilgilendiren makamı korumakta kararlı olan Ömer Halisdemir’di. Halisdemir’i 20 yıldır tanıyordu. Canını emanet edecek kadar güveniyordu ona. Saatler yaklaşık 02.10 civarıydı. Terzi’nin karargâha geldiğini öğrendiği anda kararını verdi ve telefonun başında emirlerini dinleyen Ömer Halisdemir’e darbe girişiminin kaderini değiştirecek şu sözleri söyledi:  </p>
			<p class="_0">  </p>
			<p class="arayazi" xml:lang="en-GB">“20 yıllık birlikteliğimize dayanarak sana tarihi bir görev veriyorum. Tuğgeneral Semih Terzi darbeci bir haindir. Vatan ve millet adına Semih Paşa’yı öldür. Bunun sonunda şahadet var. Hakkını helal et.”  </p>
			<p class="_0">  </p>
			<p class="paragraf ParaOverride-6">Ahizenin karşısından hiç beklemeden verilen yanıtı duydu:  </p>
			<p class="_0">  </p>
			<p class="arayazi" xml:lang="en-GB">“Hakkım helal olsun. Emredersiniz. Başüstüne.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Komutanlık, kanunlar tarafından verilmiş olan bir yetkidir, liderlik ise astlar tarafından verilen bir unvandır. Bunun test edileceği tek yer de savaş meydanıdır.  </p>
			<p class="paragraf ParaOverride-6"><span class="CharOverride-3">Tarih:</span> 16 Aralık 2015  </p>
			<p class="paragraf ParaOverride-6"><span class="CharOverride-3">Yer:</span> Irak’ta Türk askerlerinin de konuşlu olduğu Başika Üs Bölgesi  </p>
			<p class="paragraf ParaOverride-6">IŞİD, Başika Bölgesi’ne yönelik, Katyuşa füzeleri ile ilk tehditlerine ve sonrasında da saldırılarına başlamıştı. Aynı günlerde Özel Kuvvetler Komutanı Tümgeneral Zekâi Aksakallı, PKK terör örgütüne yönelik operasyonlarla ilgili Şırnak’taydı. O günlerden birinde Şırnak’taki tümende toplantı halindeyken kendisine bir not iletildi. Notu dikkatlice okudu. Notta, Başika Üs Bölgesi’ne IŞİD terör örgütü tarafından Katyuşa ÇNRA füzeleriyle saldırıldığı ve yaralılar olduğu yazıyordu. Notu aldı, dikkatlice katladı ve cebine koydu. Kaşları çatılmıştı. O bölgenin sorumlusu Özel Kuvvetler Komutanlığı, dolayısıyla komutan olarak kendisiydi. Tereddütsüz döndü, kendisine notu iletenlere ilk talimatını verdi: Pistte bekleyen helikopter hazırlanacaktı.  </p>
			<p class="paragraf ParaOverride-6">Toplantı sürüyordu. Yanında bölgede bulunan kendinden kıdemli komutan bulunuyordu. Eğildi ve ilk bilgiyi aktararak “Komutanım müsaade ederseniz acilen bölgeye gitmem gerekiyor” dedi. Komutanın başıyla onaylaması sonrasında, masadan kalktı, hazırlık bile yapmadan hızlı adımlarla kendisini bekleyen Sikorsky helikoptere bindi. Yolculuğu başlamıştı. Helikopterin uçuş rotasında ilk güzergâh noktası Silopi, oradan da sınır ötesinde Irak’ın Duhok kentiydi. Duhok’ta helikopterden indi ve yola artık karayoluyla devam edecekti. Kendisini karşılayan Özel Kuvvet ekibiyle beraber Başika’ya doğru hareket etti.  </p>
			<p class="paragraf ParaOverride-6">Kısa bir yolculuktan sonra Başika Üs Bölgesi’ne ulaşmışlardı. Ancak bir sorun vardı ve üsse giriş yaptığı anda Katyuşa füze saldırısı yeniden başladı. IŞİD, yoğun bir şekilde saldırıyordu. Sonradan yapılan incelemede o gün atılan Katyuşa füze sayısının 80 tane olduğu tespit edilmişti. İşte bu füzelerden bazıları, Zekâi Aksakallı tam üs bölgesinin nizamiyesinden girişinde atılmıştı. O anda onların belki de alışık olduğu, ancak bazılarına garip gelebilecek bir şey yaşandı. Zekâi Aksakallı’nın yanında bulunan 7-8 kişilik Özel Kuvvet personelinin tamamı Zekâi Paşa’nın üstüne atladı. Bunun içerisinde albaylar, yarbaylar, astsubaylar, uzmanlar vs. vardı. Canlarını hiçe sayarak komutanlarına siper olmaya çalışmışlardı. Hatta Zekâi Aksakallı espri yaparak “Oğlum Katyuşa füzesiyle beni öldüremeyecekler ama sizin yüzünüzden öleceğim” dedi ve subaylarından, astsubaylarından üstünden kalkmalarını istedi.  </p>
			<p class="paragraf ParaOverride-6">Buradaki hamle o kadar önemliydi ki, bu refleks bir komutanın lider olduğunun ispatıydı. Kendi canını değil, komutanın canını önemsiyorsanız, aslında verilecek emirlerin de nasıl uygulanacağını gösteriyorsunuz.  </p>
			<p class="paragraf ParaOverride-6">İşte Ömer Halisdemir de hem komutanın hem de özünde liderinin emrini yerini getirmek için bir dakika tereddüt etmemişti.  </p>
			<p class="paragraf ParaOverride-6">İşte o kadar albay, yarbay, binbaşı, yüzbaşı, astsubay, uzman çavuş Zekâi Paşa’nın “Toplanıp darbecilerle çatışmaya hazırlanın” emri geldiğinde tereddütsüz ön cepheye atılırken bu ruhla hareket ediyordu.  </p>
			<p class="paragraf ParaOverride-6">Akıllara Çanakkale Bombasırtı’nda 14 Mayıs 1915 gecesinde İngilizlere karşı siperlerimizi süngüleriyle koruyan askerlerimiz gelir. Mustafa Kemal Atatürk, o askerlerimizin psikolojisini anlatırken şu ifadeyi kullanmaktadır:  </p>
			<p class="_0">  </p>
			<p class="arayazi" xml:lang="en-GB">“Öleni görüyor, üç dakikaya kadar öleceğini de biliyor ve en ufak bir çekinme bile göstermiyor. Sarsılmak yok... Okuma bilenler Kuran-ı Kerim okuyor ve cennete gitmeye hazırlanıyorlar. Bilmeyenler Kelime-i Şahadet çekerek yürüyorlar. İşte bu Türk askerindeki ruh kuvvetini gösteren hayret ve tebrike değer bir örnektir. Emin olmalısınız ki, Çanakkale Muharebesi’ni kazandıran bu yüksek ruhtur.”  </p>
			<p class="_0">  </p>
			<p class="paragraf ParaOverride-6">Evet bu yüksek ruh tam 101 yıl sonra, 15 Temmuz gecesi Özel Kuvvetler’de yeniden kendini göstermeye hazırlanmaktadır.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Semih Terzi ve yanındakilerin 01.55’te Etimesgut’tan havalanan helikopteri, yaklaşık 20 dakikalık bir yolculuk sonrasında 02.15’te karargâha iniş yapar. Semih Terzi ve onunla gelenleri, darbecilerin karargâhtaki adamı Ümit B. karşılar. Pist ile karargâh binası arasında yaklaşık 55-60 metrelik bir mesafe vardır. Yanında yaklaşık 10-15 kişilik koruma ekibi vardır. Kendinden emin ilerlemektedirler. Çünkü kontrol kendilerindedir.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">20 Şubat 1974 tarihinde Niğde’nin Bor ilçesinde Fadimana ve Hasan Hüseyin Halisdemir çiftinin üçüncü çocuğu olarak dünyaya gelir. Toplam 7 kardeştirler. Ağabeyi Doğan, ablası Elif ve kardeşleri Savaş, Soner, Emel, Ganime’dir.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto52_omer_halisdemir1.jpg" class="_idGenPageitem-52" src="image/foto52_omer_halisdemir1_fmt.jpeg"/></span>  </p>
			<p class="resim_alyazili" xml:lang="en-GB">Ömer Halisdemir’in gençliğe adım attığı yıllar  </p>
			<p class="paragraf ParaOverride-6">  </p>
			<p class="paragraf ParaOverride-6">Ortaöğrenimini Niğde Teknik Lisesi’nde tamamlar. 9 Nisan 1997-24 Ağustos 1998 tarihleri arasında Özel Kuvvetler Komutanlığı’nda Uzman Çavuş olarak görev yapar. Hemen ardından Astsubay Temel Kursu’na gider ve 30 Ağustos 1999 tarihinde İstanbul Tuzla’daki Piyade Okulu ve Eğitim Merkez Komutanlığı’ndan Piyade Astsubay Çavuş olarak mezun olur. Mezun olduğu gün, artık Genelkurmay Özel Kuvvetler Komutanlığı emrinde Astsubay olarak göreve başlamıştır.  </p>
			<p class="paragraf ParaOverride-6">1999-2000 yılları arasında 2’nci A.Komutanlığı’nda İstihbarat ve Harekât Uzmanı olarak, 2000-2012 yılları arasında 2’nci Özel Kuvvet Tugay Komutanlığı’nda Sıhhiye Uzmanı ve Emir Astsubayı, 2012-2016 yılları arasında da Özel Kuvvetler Okul Komutanlığı Gösteri Tatbikat ve Kurs Taburu’nda Muhabere Uzmanı olarak görev yapar.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto53_omer_halisdemir2.jpg" class="_idGenPageitem-53" src="image/foto53_omer_halisdemir2_fmt.jpeg"/></span>  </p>
			<p class="paragraf ParaOverride-6">Bir yandan görevden göreve koşarken, öbür yandan da hayat arkadaşı, can yoldaşı olarak Hatice Halisdemir ile evlenir. Bu evlilikten Elif Nur ve Ertuğrul isimli iki evladı olur.  </p>
			<p class="paragraf ParaOverride-6">Ömer Halisdemir’in ilginç özellikleri de vardı. Örneğin ağaçları çok severdi. Kardeşi Soner Halisdemir’in söylediğine göre sürekli olarak “Bir vatandaş bir tane ağaç diksin, en büyük isteğim bu” derdi.  </p>
			<p class="paragraf ParaOverride-6">Şehitliklere dikilen çam ağaçlarını yetiştirmek ve ev yaptırmak için arsa almıştı. Hatta kardeşiyle beraber çam fidesi almıştı. Yine yaptırdığı evinin bahçesine kendi elleriyle meyve ağaçları dikti. Yeşili, doğayı, ağaçları çok seviyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto54_omer_halisdemir3.jpg" class="_idGenPageitem-54" src="image/foto54_omer_halisdemir3_fmt.jpeg"/></span>  </p>
			<p class="resim_alyazili" xml:lang="en-GB">Ömer Halisdemir’in bir göreve giderken uçakta yanında bulunan Bordo Bereli Yarbay Yakup Kutman, 12 Haziran 2016 tarihinde Hatay’ın Amanos Dağları’nda PKK terör örgütü mensuplarının tuzakladığı el yapımı patlayıcının infilak etmesi sonucu iki bacağını kaybetti.  </p>
			<p class="paragraf ParaOverride-6">  </p>
			<p class="paragraf ParaOverride-6">Karargâhın önünde son olduğunu bildiği, hissettiği görevini yapmak için de yine o çok sevdiği ağaçların arasına sığınmıştı. Orada bekliyordu. O iki helikopterin helikopter pistine inişini saniye saniye izlemişti. Hedefini görüyordu artık. Ağaçların arasındaydı. Gelenler onu fark etmemişlerdi. Terzi’nin önünde iki, her iki yanında da birer subay vardı. Arkasında da onunla gelen tim. Gecenin karanlık anıydı. Saatler tam 02.16’yı gösteriyordu. Grup tam hizasına geldiğinde o anın geldiğini anladı. Ok gibi fırladı kendisini gizlediği ağacın arkasından. Şahadetine doğru koşmaktaydı. Her adımı, yaşadığı hayatın büyüklüğü kadar azametliydi. Grup ne olduğunu anlayamadan, Semih Terzi’ye yaklaştı. Ve o an aralıksız iki el silah sesi duyuldu. Bir andı yaşanan, bir ülkenin onlarca yılını kurtaracak bir an. Kırılma noktasıydı.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto55_omer_halisdemir4.jpg" class="_idGenPageitem-55" src="image/foto55_omer_halisdemir4_fmt.jpeg"/></span>  </p>
			<p class="resim_alyazili" xml:lang="en-GB">Ömer Halisdemir atış yaparken  </p>
			<p class="paragraf ParaOverride-6">  </p>
			<p class="paragraf ParaOverride-6">Belki de yeni mücadelesine doğru adımlarını hızlandırırken, Semih Terzi’nin yüzükoyun yere düştüğünü fark etmişti. Ama durmadı. Çünkü onun peşine düşeceklerinden emindi. Maalesef Terzi’nin yanındakiler de onunla aynı eğitimi almıştı ve onlar da hızlıydı. Anında silahlarına davrandılar. Karargâh girişinin sağ tarafına yöneldiği anda silahlar patladı. Arkasından koşan cuntacı arkasından otomatik silahıyla saydırmıştı. Sadece bir “Ah!” sesi duyuldu:  </p>
			<p class="_0">  </p>
			<p class="arayazi" xml:lang="en-GB">“Orada bizi Ümit B. Albay karşıladı. Tugay Komutanı’mızla Ümit B. ve biz karargâha doğru ilerliyorduk. Karargâhın girişinden 10 metre önce ateş açıldı. Karanlıkta ağaçlığın içinden bize ateş açıldı. Ben karşılık verdim, ah sesi duydum, kimin düştüğünü görmedim, bir siluetin düştüğünü gördüm.”  </p>
			<p class="_0">  </p>
			<p class="paragraf ParaOverride-6">Bu sözlerin sahibi, Ömer Halisdemir’i vuran kişiye aitti. O kişi Binbaşı Fatih Ş.’ydi.  </p>
			<p class="_0">  </p>
			<p class="paragraf ParaOverride-6">Semih Terzi ile Özel Kuvvetler karargâhına gelenlerden olan Üsteğmen Mihrali A. o kısa anı şu sözlerle aktarıyordu:  </p>
			<p class="_0">  </p>
			<p class="arayazi" xml:lang="en-GB">“Semih Terzi’nin birkaç metre önünde yürüyordum. O esnada iki el silah sesi duydum ve reaksiyon gereği hemen önümdeki merdivenlerden çıkarak sütunun arkasına mevzilendim. Silah sesinden sonra Semih Terzi’nin ‘Ah!’ sesini duydum. Tabur Komutanı Fatih Ş., ‘Ateş baskısı oluşturun’ diyerek ateş etmeye başladı. Çok sayıda ateş etti. Bulunduğum yerden olanları, etrafta başka saldırganlar olabileceği nedeniyle gözlemlemeye devam ediyordum. Gözlem yaparken, Semih Terzi’nin vurulduğunu ve yerde yattığını gördüm. Başında birkaç kişi vardı. Karanlık olduğu için onları da göremedim. Bu esnada saldırının birliğe yönelik olduğunu düşündüm. Sonra Semih Terzi’yi aldılar ve karargâh binasına doğru taşırken Fatih Ş., Terzi’yi vuran saldırganın ve başka saldırganların olup olmadığının tespiti ve bulunması için ‘Arama tarama faaliyeti yapın’ diye emir verdi. Daha sonrasında bulunduğum yerden yaklaşık 10-15 metre ileride kim olduğunu bilmediğim ve o an için başında iki kişi olan saldırgan kişinin yerde yattığını gördüm. O kişinin Ömer Halisdemir olduğunu sonradan öğrendim. Fatih Ş. yerde yatan şahsın yanında duranlara hitaben ‘Ne yapıyorsunuz? Etkisiz hale getirin’ dedi. O esnada birden çok silah sesi duymaya başladım. Ben de Fatih Ş.’nin bu emriyle üzerimde bulunan tabancamla yerde yatan şahsa (Ömer Halisdemir) hedef gözeterek değil, ancak iki el ateş ettim.”<span class="dip"><a class="_idFootnoteLink" href="#footnote-225-102" id="footnote-225-102-backlink">102</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">  </span></p>
			<p class="resim" xml:lang="en-GB"><span><img alt="foto56_omer_halisdemir5.jpg" class="_idGenPageitem-56" src="image/foto56_omer_halisdemir5_fmt.jpeg"/></span>  </p>
			<p class="resim_alyazili" xml:lang="en-GB">Ömer Halisdemir, bu fotoğrafta durduğu yere birkaç adım mesafedeyken şehit edildi.  </p>
			<p class="paragraf ParaOverride-6">  </p>
			<p class="paragraf ParaOverride-6">Türk milletinin 100 yıl sonra çıkardığı Hasan Tahsin’i Ömer Halisdemir, o kurşunlarla bayraklaşırken, onu vuranlar ve yerde yatan Semih Terzi, Türk tarihine vatan hainleri olarak geçecekti.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-101-backlink" id="footnote-225-101">101</a>. Sol internet sitesi, 31 Temmuz 2016, (Haberin linki: http://haber.sol.org.tr/toplum/genelkurmayin-j-baskani-salih-ulusoyun-15-temmuz-gecesini-anlattigi-cezaevi-notlari-164016)</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-102-backlink" id="footnote-225-102">102</a>. Anadolu Ajansı, 19 Ağustos 2016</p>
				</div>
			</div>
		</div>
	</body>
</html>