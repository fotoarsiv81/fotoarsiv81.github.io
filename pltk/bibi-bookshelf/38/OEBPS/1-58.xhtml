<html xmlns="http://www.w3.org/1999/xhtml">
	<head>
		<title>1-58</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-57" xml:lang="en-GB">Saat 10.05, Akıncı Üssü  </p>
			<p class="paragraf ParaOverride-6">Kısa bir süre önce Orgeneral Hulusi Akar, helikopterle Akıncı Üssü’nden ayrılmıştır. Akar’ı taşıyan ve darbecilerin kontrolündeki helikopterin istikameti Çankaya Köşkü’dür, yani Başbakanlık. Zaten saat 09.30 sularında Başbakan ile görüşmüş ve darbecilerin tutuklanacağını belirtmiştir. Bu arada helikoptere binmek için hazırlık yaparken, darbecilerin liderlerinden olduğu iddiasıyla tutuklanan Akın Ö. ve Mehmet D. de kendisiyle gelmek isterler:  </p>
			<p class="_0">  </p>
			<p class="arayazi" xml:lang="en-GB">“Akın Ö. Paşa benim götürüleceğimi anlayınca ‘Komutanım ben de sizinle geleyim’ dedi. Ben pozisyonu itibariyle ve gece boyunca şahsı ile yaşadığım izlenim karşısında bunun uygun olmayacağını düşündüm ve ‘Sen burada kal, kızının evi burada’ dedim. Fakat sürekli ısrar ediyordu. Onu üs binasında bırakıp çıktık. Araçla helikopter pistine gittik. Orada pek çok helikopter vardı. Gelen giden hareketlilik gözlemledim. Birisi bir helikopteri işaret etti ve onu çalıştırdılar. Fakat üsten kalkan helikopterlere ateş edilebileceğini birisi söyleyince Genelkurmay Başkanı’nın içerisinde olduğunun belirtilmesi gerekir gibi bir şey söylendi. Hatta ben Mehmet D.’ye ‘Sen de kal’ dediğim halde bu hususu belirterek ‘Ben telefonla irtibat kuracağım’ dedi. Helikopter hareket ederken telefonla bu durumu bir yerlere iletti. Helikopter havada iken de bir yerlerle de irtibat halindeydi. Sonuçta Çankaya Köşkü’nde Başbakanlık’a iniş yaptık. Başbakanlık Müsteşarı bizi karşıladı. Ben ve peşimde Mehmet D. geldi. Açıkçası arkamdan gelenleri kontrol etmedim. Başbakanlık binasına girdik. Bu şekilde ben de hürriyetime kavuştum.”  </p>
			<p class="_0">  </p>
			<p class="paragraf ParaOverride-6">Mehmet D. ısrarla Hulusi Paşa’nın yanında gelmişti. Helikopterden iniş görüntüleri saat 10.33’te Başbakanlık resmi twitter adresinden görüntüler eşliğinde şu mesajla paylaşılmıştır:  </p>
			<p class="_0">  </p>
			<p class="arayazi" xml:lang="en-GB">“Genelkurmay Başkanımız Hulusi Akar sağ salim kurtarıldı ve şu anda Çankaya’da kriz merkezinde görevinin başındadır.”  </p>
			<p class="_0">  </p>
			<p class="paragraf ParaOverride-6">Akar’ın üsten tahliye edilme süreciyle ilgili Akın Ö. ve Mehmet D. ise farklı açıklamalar yaptı. Akın Ö. ifadesinin başından sonuna kadar yaptığı “Ben darbe girişimi içinde değilim” anlamına gelecek sözleri sürdürürken, şunları söyledi:  </p>
			<p class="_0">  </p>
			<p class="arayazi" xml:lang="en-GB">“İkna sürecinin ne kadar bir zaman sürdüğünü bilemiyorum. Sonunda onlar ikna olunca Genelkurmay Başkanı, Başbakan’la görüştü. Bana ‘Sen burada kal, bunları iyice ikna et’ dedi. Daha sonra helikoptere binip Başbakanlık’a gitti. Sabah erken saatlerdi fakat saatin kaç olduğunu bilmiyorum.”  </p>
			<p class="_0">  </p>
			<p class="paragraf ParaOverride-6">Hulusi Akar, Mehmet D.’nin helikopter havalandığında telefonla bir yerlerle irtibat halinde olduğunu söylemişti. Akın Ö., ifadesinin devamında Mehmet D. ile irtibatta olduğunu söylüyordu:  </p>
			<p class="_0">  </p>
			<p class="arayazi" xml:lang="en-GB">“Ben üsse geri döndüm. Bu sırada Mehmet D. ile irtibat halindeydim. O Genelkurmay Başkanı ile birlikte helikoptere binip Başbakanlık’a gitmişti. Kendisi ile cep telefonu üzerinden irtibat halindeydim.”  </p>
			<p class="_0">  </p>
			<p class="paragraf ParaOverride-6">Akıncı’daki üssün 16 Temmuz sabahında bombalanmasıyla “karşı taraf”ın direncinin kırıldığını bildiren Mehmet D., Orgeneral Akar’ın teklifini kabul ederek kendilerine iki helikopter verdiklerini anlattı. Kendisi ve Orgeneral Akar’ın bindiği helikopterin Çankaya Köşkü’ne gittiğini anlatan Dişli, orada Başbakan Yardımcısı Tuğrul Türkeş tarafından karşılandıklarını, daha sonra da diğer bakanların geldiğini aktardı. Kriz masası oluşturulduğunu söyleyen Tümgeneral Dişli, ifadesini şöyle sürdürdü:  </p>
			<p class="_0">  </p>
			<p class="arayazi" xml:lang="en-GB">“Ben sürekli durumu takip edip Komutan’a bilgi verdim. Komutan, Akıncı Üssü’nden giderken Akın Paşa’ya ‘Sen burada kal, bunlara mukayyet ol. Ben seni buradan aldıracağım’ dedi.”  </p>
			<p class="_0">  </p>
			<p class="paragraf ParaOverride-6">Sonuçta Başbakanlık’a gelinmişti ve kısa bir süre sonra Mehmet D. Başbakanlık’ta gözaltına alındı. Mehmet D.’nin darbe girişimindeki rolünü Akar aktarmıştı:  </p>
			<p class="_0">  </p>
			<p class="arayazi" xml:lang="en-GB">“Müsteşar Bey ile baş başa iken bana peşimden gelenin kim olduğunu sordu. Ben yaşadığım olayları kısaca özetledim ve Mehmet D.’nin gözaltına alınmasının uygun olacağını değerlendirdim. Zaten bilahare gözaltı işlemi yapıldığını öğrendim.”  </p>
			<p class="_0">  </p>
			<p class="paragraf ParaOverride-6">Mehmet D. için her şey Başbakanlık’ta bitmişti. Artık gözaltındaydı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Genelkurmay Başkanı Orgeneral Hulusi Akar kurtarılmıştır ancak üst düzey komutanlar hâlâ Akıncı Üssü’ndedir. Bunlardan biri olan Orgeneral Salih Zeki Çolak ifadesinde “Saat 10.00’da ‘Bu yaptığınız Türkiye Cumhuriyeti Hükümeti’ne karşı bir ayaklanmadır, derhal üssü terk edin ve teslim olun’ şeklinde anonslar duyduk” bilgisini vererek, darbeciler için çemberin daraldığını aktarmaktadır.  </p>
			<p class="paragraf ParaOverride-6">Esas olay ise Yaşar Güler’in başına gelir. Hatırlayacak olursanız önceki bölümlerde, Yaşar Paşa’nın “bombardımandan sonra üste hareketlilik olduğu” ifadesi vardı. Devamında o saate kadar ortaya çıkmayan bir şahsın, o andan itibaren kendi yanına geldiğini açıklıyordu. Bakın o şahıs kimdi?  </p>
			<p class="_0">  </p>
			<p class="arayazi" xml:lang="en-GB">“Tutulduğum odada bir müddet sonra ortama sessizlik hâkim oldu. Sonra birden kapı açıldı ve Akın Ö., ‘Yahu Yaşar, sen burada ne geziyorsun, senin burada olduğundan hiç haberim yok’ dedi.”  </p>
			<p class="_0">  </p>
			<p class="paragraf ParaOverride-6">Bu tavır Yaşar Paşa’ya inandırıcı gelmemişti:  </p>
			<p class="_0">  </p>
			<p class="arayazi" xml:lang="en-GB">“Dolayısıyla şu anki değerlendirmeme göre, benim yakalanıp getirilmemden bu saate kadar haberinin olmamasının mümkün olmadığını söylemeliyim. İçeri girerek bizzat gözlerimi bağlayan bezi kendisi açtı. O esnada odada ikimizden başka kimse olmadığını gördüm.  </p>
			<p class="arayazi" xml:lang="en-GB">Akın Ö. kapıyı açıp dışarıda bekleyen şahsa ‘Komutanın neden ellerini, ayaklarını bağladınız, çabuk oradan bir şey getir ve bunları aç’ dedi. Dışarıdan bir maket bıçağı getirdi ancak bıçağı getiren şahsı görmedim. Akın Ö., yine bizzat kendisi ellerimdeki ve bacaklarımdaki kelepçeleri kesti.  </p>
			<p class="arayazi" xml:lang="en-GB">Karşıma bir koltuk çekerek oturdu ve kendi astsubayı olduğunu söylediği bir astsubaya çay, su ve bir tabak çerez getirtti. Ayrıca o şahsa, ‘Yaşar Paşa’nın evini ara ve kendisinin sağ olduğunu ailesine haber ver’ deyince odada bulunan makam telefonuyla ailemi arayarak, ‘Yaşar Paşa’nın yanındayım, kendisi sağ salimdir’ dedi. Ben de bu arada ‘Demet Hanım ben buradayım’ diye bağırdım. Başka konuşma olmadan telefon zaten kapatıldı. O şahsa ‘Benim evimin telefonunun kaç olduğunu sorunca şahıs bana ‘2105’ dedi. Ben de bunu daha sonra imkân bulursam ararım diyerek aklımda tuttum.  </p>
			<p class="arayazi" xml:lang="en-GB">Akın Ö. konuşmaya başladı ve bana hitaben, ‘Bu herifler manyak. Sen devlete karşı nasıl böyle bir şey yapabilirsin?’ dedi. Dün gece 23.00’ten beri burada olduğunu ve herifleri bu hareketi bırakmak için ikna etmeye çalıştığını, bir kısmını ikna ettiğini söyledi. Sonra kapıda silahlı nöbetçi olduğunu söyleyerek çıkıp gitti.”  </p>
			<p class="_0">  </p>
			<p class="paragraf ParaOverride-6">Akın Ö. sabaha kadar darbecileri ikna etmeye çalıştığını söylüyordu. Yaşar Güler’in söylediği bölümü de bundan sonra dile getirdi. Yaşar Güler’in üste olduğundan, Genelkurmay Başkanı helikopterle Başbakanlık’a gittiği saatlerde haberdar olduğunu ileri sürüyordu:  </p>
			<p class="_0">  </p>
			<p class="arayazi" xml:lang="en-GB">“Daha sonra Genelkurmay 2’nci Başkanı’nın üste olduğunu öğrendim. Onun bulunduğu odaya gittim. Gözleri bağlıydı. Gözlerini açtım. El ve ayakları bağlıydı, çözdüm.”  </p>
			<p class="_0">  </p>
			<p class="paragraf ParaOverride-6">Akın Ö. Orgeneral Güler’den Hulusi Paşa’nın tahliyesinden sonra haberdar olduğunu söylüyordu. Oysa Yaşar Güler, Akın Ö.’nün ifadesiyle sabaha kadar Genelkurmay Başkanı’nın bulunduğu odanın hemen yanındaki odada tutuluyordu.<span class="dip"><a class="_idFootnoteLink" href="#footnote-225-136" id="footnote-225-136-backlink">136</a></span><span class="CharOverride-7">  </span></p>
			<p class="paragraf ParaOverride-6">Bu arada Yaşar Paşa bu saatlerde bir kişiyle iletişime geçme imkânı bulur: İşgalden kurtulan Özel Kuvvetler Komutanlığı’nın komutanı Zekâi Aksakallı. Yaşar Paşa, Zekâi Paşa’ya gelişmeler hakkında bilgi vermiş ve Akıncı Üssü’nde tutulan rehinelerin tutuldukları yerlerle ilgili bilgiler aktarmıştır.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-136-backlink" id="footnote-225-136">136</a>. Orgeneral Yaşar Güler, ifadesinde operasyonla kurtarılmasından sonra, bütün bunlar başından geçerken, yan odada da Genelkurmay Başkanı’nın tutulduğunu öğrendiğini söylemişti.</p>
				</div>
			</div>
		</div>
	</body>
</html>