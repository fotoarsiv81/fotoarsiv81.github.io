<html xmlns="http://www.w3.org/1999/xhtml">
	<head>
		<title>1-47</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-46" xml:lang="en-GB">Saat 04.00, Atatürk Havalimanı  </p>
			<p class="paragraf ParaOverride-6">Atatürk Havalimanı’nın kapısında tanklar ve cemseler göründüğünde saat 23.00 sıralarıydı. Eli silahlı olan askerler, bir anda önce giriş kapısını tutmaya başladı, ardından uçakların bulunduğu aprona kadar ilerledi. Giriş çıkışlar artık askerin, daha doğrusu darbecilerin kontrolündeydi. Kimseye giriş izni verilmemeye başlanmış, Hava Trafik Kontrol Kulesi’nin ele geçirilmesi nedeniyle uçuşlar durdurulmuştu. Saat 23.55’ti. Sadece gelen uçaklardaki yolcuların inmesine izin veriliyordu.  </p>
			<p class="paragraf ParaOverride-6">Bunlar yaklaşık 1,5 saat içinde yaşandıktan sonra 00.37’de ayrıntılarını aktardığımız Cumhurbaşkanı’nın çağrısı geldi. İşte o zaman bir sel akmaya başladı. O selin yöneldiği yerlerden biri de İstanbul Atatürk Havalimanı’ydı. Girişi tutan darbeciler ve onların komutasındaki askerler, karşılarından gelen Türk bayraklı insanları görünce büyük bir şaşkınlık yaşıyordu. Bir vatandaş girişteki askerin elindeki silahı tutarken, bir başkası tankın önüne geçmiş meydan okuyordu. Havaya ateş açılması da insan selini engelleyemedi. Baktılar ki olmayacak, saat 01.00-01.30 gibi havalimanından çekilme kararı aldılar. Sadece 2-2,5 saat işgal edebilmişlerdi. İnsanların direnişi karşısında duramadılar.  </p>
			<p class="paragraf ParaOverride-6">Sadece dışarıdan gelen vatandaşlar değil, havalimanı çalışanları da direnişteydi. Bunlardan biri de kendisine ait servis aracıyla özel bir havayolu şirketinin kabin memurlarını ve pilotlarını Atatürk Havalimanı’na taşıyarak geçimini ağlayan 35 yaşındaki Erdem Aksan’dı. Aksan, 15 Temmuz akşamı saat 22.00’de iç hatlar gidiş katında yolcu beklediğini, bu sırada kalkışmanın haberlerini sosyal medya ve internet üzerinden öğrendiklerini belirtiyor. Bir süre sonra vatandaşların havalimanına gelmeye başladığını söyleyen Aksan, “Kısa bir süre sonra tanklar da gelmeye başladı. Tankların önüne kendimizi siper ettik, durdurduk. Yoğun protestolar sonucu bir arbede yaşandı. Sonra tanklardan bir tanesini gönderdik. Daha sonra ikinci tankı da yoğun protestolar sonucu gönderdik” diye anlatıyor.  </p>
			<p class="paragraf ParaOverride-6">Tam yatıştı denirken, 2 tankın çok hızlı bir şekilde yeniden havalimanına yöneldiğini gördüğünde ise aracının önüne Türk bayrağı asarak harekete geçmiş. Direksiyonu bir anda tankların önüne doğru kırdığını anlatan Aksan, sonrasını ise şu sözlerle aktarıyor:  </p>
			<p class="_0">  </p>
			<p class="arayazi" xml:lang="en-GB">“O dakika tabii ki vatandaşlar daha fazla aşka ve şevke geldi. Kendilerini tankların önüne siper ettiler. Ben de kapıları içeriden kilitledim. ‘Beni çıkarmasınlar, ezerlerse de ezsinler’ dedim. Tank, ilk hamlede arabanın üstüne çıktı, sonra geri çıktı. 10-15 saniye sonra tam gaza basarak, insanları eze eze, dağıtarak, bastı geçti. İkinci tankı bırakmadık, ikinci tank orada kaldı. Ertesi gün saat 04.00’e kadar buradaydık. Daha sonra artık tükendik. Emniyete gittik, arabamı buraya çektiler. Rapor falan tuttuk tabii. Araç kendi aracım.”<span class="dip"><a class="_idFootnoteLink" href="#footnote-225-116" id="footnote-225-116-backlink">116</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">  </span></p>
			<p class="resim" xml:lang="en-GB"><span><img alt="foto75_erdem_aksan.jpg" class="_idGenPageitem-73" src="image/foto75_erdem_aksan_fmt.jpeg"/></span><span class="CharOverride-7">  </span></p>
			<p class="resim_alyazili" xml:lang="en-GB">Erdem Aksan, aracını darbecilere karşı sürerek feda etti.  </p>
			<p class="paragraf ParaOverride-6">İnsanlar canlarıyla, mallarıyla adeta savunmaya geçmişti. Yaşananlar bunun bir özetiydi. O sıralarda Cumhurbaşkanı da Dalaman’dan havalanmak üzereydi.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Erdoğan, Dalaman Hava Meydanı’nda pilotuyla arasındaki konuşmayı şu şekilde anlatıyor:  </p>
			<p class="_0">  </p>
			<p class="arayazi" xml:lang="en-GB">“Kendisine ‘Şu anda pist ne âlemde?’ dedim. ‘Pist şu anda karartılmış vaziyette’ dedi. Meğerse kule işgal altındaymış. Tabii durum böyle olunca biz İstanbul Emniyet Müdürü’müzle irtibat kurduk. Mustafa (Çalışkan) Bey’e dedim ki kaç dakikada kuleyi temizleyeceksin? ‘10-15 dakikada kuleyi temizleriz’ dedi. Sağ olsun kule temizlendi. Kule temizlendikten sonra DHMİ devreye girerek, THY Genel Müdürümüz vs. hemen pist aydınlatıldı. Biz zaten devam ediyorduk ama aydınlatılmasa da kararımız inmekti.”  </p>
			<p class="_0">  </p>
			<p class="paragraf ParaOverride-6">Daha sonra pilotla arasında şu diyalog geçer:  </p>
			<p class="paragraf ParaOverride-6"><span class="CharOverride-3">Recep Tayyip Erdoğan:</span> Sen karanlık haliyle inebilir misin?  </p>
			<p class="paragraf ParaOverride-6"><span class="CharOverride-3">Pilot:</span> İnerim ama sizi riske edemem.  </p>
			<p class="paragraf ParaOverride-6"><span class="CharOverride-3">Erdoğan:</span> Niye?  </p>
			<p class="paragraf ParaOverride-6"><span class="CharOverride-3">Pilot:</span> Olur ya bir unsur ortaya koyabilirler. Bu kamyon olur, tank olur vs.  </p>
			<p class="paragraf ParaOverride-6"><span class="CharOverride-3">Erdoğan:</span> Bizim uçağımız çok kısa mesafede durabilen, çok kısa mesafede havalanabilen bir uçak.  </p>
			<p class="paragraf ParaOverride-6"><span class="CharOverride-3">Pilot:</span> Riske edemem Cumhurbaşkanım.  </p>
			<p class="paragraf ParaOverride-6"><span class="CharOverride-3">Erdoğan:</span> Sen üstünde birkaç tane tur at bakalım. Unsur var mı kontrol edelim. Yakıtın ne kadar?  </p>
			<p class="paragraf ParaOverride-6"><span class="CharOverride-3">Pilot:</span> 3-4 saatlik yakıtım var.  </p>
			<p class="paragraf ParaOverride-6"><span class="CharOverride-3">  </span></p>
			<p class="paragraf ParaOverride-6"><span class="CharOverride-3">Erdoğan:</span> O zaman mesele yok. Gerekirse buraya ineceğiz. Ona göre sen işine devam et.  </p>
			<p class="paragraf ParaOverride-6">Erdoğan “Zaten uçağın bu kabiliyeti var” demişti.  </p>
			<p class="paragraf ParaOverride-6">Cumhurbaşkanı Erdoğan’ın içinde olduğu uçağın çağrı adı her zamankinden farklıydı. Uçağın kalkışında böyle planlanmıştı. Erdoğan’ın içinde olduğu uçağa bundan önce “Turkish Republic 1” adı verilip, pilota da böyle hitap edilirken, bu sefer TK3456 olarak seslenildi. Bunda amaç uçağın kimliğinin gizlenmesiydi. Havada olan pilotlar o anda frekanstan konuşmaları duyduğu için Cumhurbaşkanı Erdoğan’ın uçağı için THY’nin kullandığı TK kodu kullanıldı.  </p>
			<p class="paragraf ParaOverride-6">Uçağın inişinden kısa bir süre önce darbecilerden temizlenen Atatürk Havalimanı Hava Trafik Kontrol Merkezi, yani kule görevlileri, ATA uçağı pilotuna bazı uyarılar yaptı. Bu uyarılarda darbecilerin uçaklarının radarda göründüğü belirtiliyordu. Kule ile pilot arasında geçen konuşma şöyleydi:<span class="dip"><a class="_idFootnoteLink" href="#footnote-225-117" id="footnote-225-117-backlink">117</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-3">Pilot:</span> Turkish 8456.  </p>
			<p class="paragraf ParaOverride-6"><span class="CharOverride-3">Kontrolör:</span> Havayolları 8456 iyi günler hocam dinliyorum sizi.  </p>
			<p class="paragraf ParaOverride-6"><span class="CharOverride-3">Pilot:</span> Yaklaşma talep ediyoruz.  </p>
			<p class="paragraf ParaOverride-6"><span class="CharOverride-3">Kontrolör:</span> Anlaşıldı Atatürk için yaklaşma talep ediyorsunuz, mutabık mıyız?  </p>
			<p class="paragraf ParaOverride-6"><span class="CharOverride-3">Pilot:</span> Yaklaşma ve iniş talep ediyoruz.  </p>
			<p class="paragraf ParaOverride-6"><span class="CharOverride-3">Kontrolör:</span> Anlaşıldı. Ankara’dan son durumlar iletildi mi acaba? Kulenin ve apron içindeki sivil insanlarla ilgili durum iletildi mi size?  </p>
			<p class="paragraf ParaOverride-6"><span class="CharOverride-3">Pilot:</span> Mutabıkız efendim. İniş bölümünde kuleyle temas kurabilecek miyiz yoksa size mi kalacağız?  </p>
			<p class="paragraf ParaOverride-6"><span class="CharOverride-3">Kontrolör:</span> Anlaşıldı, kuleyle temasta bir sıkıntı yok. Piste inişinizle ilgili bir problem olmadığı söylenildi. Sadece aprondaki güvenliğe yani emin olamıyorlar. Hâlâ insan göründüğü için ve kulenin durumu şu an bayağı bir karışık. İçeride hem sivil, hem asker, hem polis olduğu için.  </p>
			<p class="paragraf ParaOverride-6"><span class="CharOverride-3">Pilot:</span> Anlaşıldı efendim. Pistle ilgili bir durum olursa ikaz ederseniz memnun olurum.  </p>
			<p class="paragraf ParaOverride-6"><span class="CharOverride-3">Kontrolör:</span> Tekrar ediyorum 0-5’e inerseniz Yankee, 3-5’e inerseniz Victor olacak.  </p>
			<p class="paragraf ParaOverride-6"><span class="CharOverride-3">Pilot:</span> Mümkün olursa 3-5’e (Florya-Sefaköy yönündeki pist) inmeyi talep ederiz.  </p>
			<p class="paragraf ParaOverride-6"><span class="CharOverride-3">Kontrolör:</span> Şu an hangi piste iniş yapacağınızla ilgili tam karar veremedik. Kule tarafından ben sizi yaklaştırmaya devam edeceğim. 0-5 pistine (Florya-Ataköy yönündeki) doğru kendileri bilgi verecekler hemen.  </p>
			<p class="paragraf ParaOverride-6"><span class="CharOverride-3">Kontrolör:</span> Mutabık, ayrıca şunu da belirteyim, 0-5’e inerseniz Y apronu olabilirmiş bu da net değil, 3-5’e inecek olursanız V apronu olabilirmiş.  </p>
			<p class="paragraf ParaOverride-6"><span class="CharOverride-3">Kontrolör:</span> TK8456 İstanbul hocam bir trafik bilgisi vereceğim, askeri trafik temasımız yok. Akıncı’dan kalktığını öğrendik, şu an Boğaz üzerinde 1500 fit ile 6 bin 7 bin fit arasında sürekli dalış tırmanış yapıyor. Meydan kuzeydoğusu civarlarında dolanıyor, yani genelde Boğaz civarı, kuzeye çıkmadan dolaşıyor. Yani niyetini bilmiyoruz temasımız yok. Nasıl bir trafik olduğunu da bilmiyoruz. Hızlı bir trafik, muhtemelen askeri.  </p>
			<p class="paragraf ParaOverride-6"><span class="CharOverride-3">Pilot:</span> Anlaşıldı efendim, radar teması mevcut o uçakla, mutabık mıyız?  </p>
			<p class="paragraf ParaOverride-6"><span class="CharOverride-3">Kontrolör:</span> Biz radarımızda görebiliyoruz. Çok hızlı bir trafik, biz de yetkisi olmadığı için ne yapabileceğimizi bilmiyorum. O yüzden ben takip edilsem bile ayırma konusunda kesinlikle bir şey söylemem. Ne amaçla dahi kalktığını bilmiyorum. O yüzden bunu söylemek istedim. Sizin de niyetinizde etkili olabilecek.  </p>
			<p class="paragraf ParaOverride-6"><span class="CharOverride-3">Pilot:</span> Anlaşıldı, biz 0-5’e devam ederiz, bir an önce iniş olursak memnun olacağız. Trafikle ilgili bir durum olursa bilginizi bekliyoruz.  </p>
			<p class="paragraf ParaOverride-6"><span class="CharOverride-3">Kontrolör:</span> Anlaşıldı, ben yaklaştığınız zaman tekrar sürekli bilgilendirme yapacağım. Pozisyonunuzu vermeye çalışacağım.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Özel Harekâtçılar bu kadar büyük bir saldırı beklemiyordu. Çok değil birkaç saat önce Ankara’daki silah arkadaşlarını jetlerden attıkları bombalarla şehit etmişlerdi. Sadece vatan için görev yapıyorlar, göreve çağrıldıkları zaman da ölümü düşünmeden koşarak merkezlerine geliyorlardı. 15 Temmuz’da da böyle olmuştu. Ankara, İstanbul, İzmir vs. nerede göreve çağrıldılarsa, oraya koşarak gitmişlerdi. Ankara Özel Harekât Daire Başkanlığı’ndaki ilk bomba da 23.08’de düşmüş, ardından ikinci bir saldırı yapılmıştı. Ne hikâyeler vardı orada. Örneğin, o gün Daire Başkanlığı’nda olan bir Özel Harekât polisi şunu anlatıyordu:  </p>
			<p class="_0">  </p>
			<p class="arayazi" xml:lang="en-GB">“Arkadaşlarımızdan öğreniyoruz, kendi gözlerimizle şahit oluyoruz, çok değişik kahramanlık hikâyeleri var. Mutlaka anlatılacaktır. Bunlardan bir tanesi, yine eski Özel Harekâtçı olan bayan arkadaşlarımızdan birisi bu olayları duyarak daire başkanlığımıza geliyor, silahlandırılıp göreve gitmek istediğini söylüyor. Fakat şehit olan, o alanda yatan arkadaşlarımızdan bir tanesi de o bayan arkadaşımızın eşi. Bundan da kendisinin haberi yok. Bu şekilde göreve çıkıyor.”  </p>
			<p class="_0">  </p>
			<p class="paragraf ParaOverride-6">Özel Harekâtçı olmak zordu. Emniyetin en seçkin birimlerinin başında geliyordu. Doğu ve Güneydoğu’da terörle mücadele dendiği zaman ilk akla gelenlerdendir. Şehir merkezlerinde özel operasyon yapıldığında gözler ilk olarak onlara çevrilir. Dediğimiz gibi İstanbul’da da o gece birçok noktada yapılan özel operasyonlarda da Özel Harekâtçıların imzası bulunuyordu. Silah arkadaşlarının şehit edilmesinin acısını yüreklerine gömmüş, mücadelelerini yine vatan için, demokrasi için, ülke için sürdürmeye koşmuşlardı. Koştukları yerlerden biri de Atatürk Havalimanı’ydı.  </p>
			<p class="paragraf ParaOverride-6">Havalimanı halkın büyük desteğiyle darbecilerden temizlenmişti ama havalimanında öyle kritik bir yer vardı ki, orası hâlâ darbecilerin elindeydi. İstanbul Emniyet Müdürü Mustafa Çalışkan, Cumhurbaşkanı Erdoğan’a söz vermiş, “10-15 dakikada kuleyi temizleriz” demişti. Evet kritik yer kuleydi ve kule işgalcilerden temizlenmeliydi. İlk akla gelen de tabii ki Özel Harekâtçılar oldu.  </p>
			<p class="paragraf ParaOverride-6">Gecenin en kritik anlarıydı belki de. Erdoğan’ın uçağı havadayken, pistin ışıkları kapalı, kule ise darbecilerin işgali altındaydı. Özel Harekât polisleri harekete geçti. O operasyona katılan polislerden biri, 21 Ağustos’ta CNN Türk’te yayınlanan 5N1K programında yaşadıklarını, duygularını şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“İl Emniyet Müdürü’müzün talimatını Şube Müdürü’müzün bize iletmesiyle beraber İstanbul’un önemli noktalarını almaya çalıştık. Bizim görevimiz de havaalanının girişini tutmaktı. Biz de buraya gittik. Bir albay ile bir yüzbaşı vardı. Onlar bizden daha kalabalık olduğu halde ikna yoluna gitmeye çalıştık. Bu durum bize arkadaşlarımızın takviyesi açısından zaman da kazandıracaktı. Onları durdurduk. Askerlerin bize bir hamlesi oldu, biz bunu bertaraf etmeye çalıştık ama bir silahlı müdahale olmadı. Zaten vatandaşlar da yavaş yavaş gelmeye başlamıştı. Biz havaalanının girişinin güvenliğini aldıktan sonra kulenin düşman unsurlarca alındığını öğrendik. Kuleyi geri alabilmek için güvenliğimizi aldıktan sonra arkadaşlarla beraber bir unsur olarak kuleye, en üst kata çıktık. Orada bize silahla karşılık vermelerine rağmen biz geri çekilmedik. Yaptığımız operasyonla da kuleyi geri aldık. Elimizden gelen her şeyi yapmaya çalıştık. İyi ki oradaymışız. Bu devleti savunmayı Allah bize nasip etti. Bununla gurur duyuyorum.”  </p>
			<p class="_0">  </p>
			<p class="paragraf ParaOverride-6">Evet Allah onlara büyük bir görevi nasip etmişti. Kulenin güvenlik kamerası görüntülerinde de görüldüğü üzere, kulenin merdivenlerinin başında bulunan 3 darbeci, Özel Harekâtçılar tarafından etkisiz hale getirilmiş, sonra da kule tamamen temizlenmişti. Kinle, nefretle değil tam bir görev aşkıyla hareket etmişler, darbeciler gibi katletmemişler, Türk polisi olduklarını göstermişlerdi.  </p>
			<p class="paragraf ParaOverride-6">Kule temizlenmişti.  </p>
			<p class="paragraf ParaOverride-6">Havalimanı temizlenmişti.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Bu arada Erdoğan havadayken darbeciler de havada TC-ATA uçağını aramakta ve bir an önce uçağı ya havada vurma ya da zorla istedikleri bir alana indirme çabasındaydılar. Günler sonra Akıncı Üssü’nde yapılan incelemelerle ortaya çıkarılan telsiz kayıtlarında bu çaba dikkat çekti.  </p>
			<p class="paragraf ParaOverride-6">Kayıtlara göre, 16 Temmuz saat 00.17’de Akıncı Üssü’nden Kurmay Yüzbaşı Ahmet T., Kurmay Yüzbaşı Oğuz Alper E. ile İlker H.’ye Cumhurbaşkanı Erdoğan’ın uçağını tarif ediyor ve “önlemesini” istiyor. Talimat alan Oğuz Alper E. ve İlker H.’nin kullandığı füze yüklü F-16’lar Cumhurbaşkanı Erdoğan’ın uçağına müdahale etmek üzere harekete geçiyor. Ancak Isparta hava sahasında Akıncı kule ile temaslarının kesilmesi üzerine saat 01.09’da geri döndükleri ve aldıkları talimat üzerine Cumhurbaşkanlığı Külliyesi üzerinde ses üstü alçak uçuş yaptıkları tespit ediliyor. Bu konuyla ilgili dikta teyplerindeki ses kayıtları ise şu şekilde:  </p>
			<p class="paragraf ParaOverride-6"><span class="CharOverride-3">Filo (Ahmet T.):</span> Anlaşıldı, önleyeceğiniz, uçağı tarif edeceğiz, hocam gözlük kullanacaksınız, önleyeceğiniz uçağı tarif edeceğiz.  </p>
			<p class="paragraf ParaOverride-6">Ş<span class="CharOverride-3">ahin 2 (Oğuz Alper E.):</span> Tamam.  </p>
			<p class="paragraf ParaOverride-6"><span class="CharOverride-3">A.T.:</span> Hocam vereceğimiz uçak muhtemelen Cumhurbaşkanlığı uçağı forsu olacak, kocaman bir uçak Cumhurbaşkanlığı forsu olan bir uçak.  </p>
			<p class="paragraf ParaOverride-6"><span class="CharOverride-3">O.A.E.:</span> Mutabık.<span class="dip"><a class="_idFootnoteLink" href="#footnote-225-118" id="footnote-225-118-backlink">118</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Halk destan yazmıştı. Özel Harekâtçı da bunu anlatıyordu. Halkla beraber adeta darbecileri kovalıyorlar, girişten aprona kadar darbeci avına çıkmışlardı. Polisler, Türk askerinin değil, darbecilerin peşindeydi. O sırada toplananlardan biri olan Siirtli Avukat Hüseyin Ünün de orada görev yapan polislerin darbecilere tepki gösterip Türk Silahlı Kuvvetleri’ni nasıl sahiplendiğini anlatan ilginç bir olaya tanık olmuştu:  </p>
			<p class="_0">  </p>
			<p class="arayazi" xml:lang="en-GB">“Tankları havalimanı girişinden uzaklaştırdık, hatta oradaki polis Özel Harekâtçılar halkı görünce onlara sarıldı ve ağladı. Ben ‘Darbeci askerlere niye müdahale etmiyorsunuz?’ deyince polisler, ‘Biz 19-20 yaşlarındaki bu gençlere sıkamayız’ dediler. Orada çok duygulu anlar yaşadık. Ben Mustafa K.’nın kim olduğunu bilmiyordum. Tankın üzerine çıkanlar arasındaydım. Mustafa K.’yı tankın içinden çıkardık. Ben de onu asker zannettim. Masum duruyordu. Yanımızdaki sivil polis arkadaş da Mustafa K.’nın askeri kıyafetini çıkardı. Beni en çok etkileyen buydu. Darbeci Mustafa K.’ya ‘Sana bu asker elbisesi yakışmıyor’ dedi. Hatta Mustafa K.’nın gözaltı fotoğraflarında görülen mavi gömlek o sivil polisin gömleğidir. Kamuflajını çıkartınca çıplak kalmasın diye gömlek verdiler. Askeri kıyafeti de darbecinin üzerinde kalmasın diye araca attılar. Polis aracına götürdüler, yoksa orada vatandaşlar linç edebilirdi.”<span class="dip"><a class="_idFootnoteLink" href="#footnote-225-119" id="footnote-225-119-backlink">119</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Tayyip Erdoğan’ın uçağı indiğinde saatler 03.30’a yaklaşıyordu:  </p>
			<p class="_0">  </p>
			<p class="arayazi" xml:lang="en-GB">“Pist aydınlatılınca problem kalmadı indik. İndik ama indiğimiz andan itibaren tabii uçaklar, F-16’lar üzerimizde alçak uçuş yapıyorlar. Bu alçak uçuşta ses hızının üzerine çıkınca orada tabii çok ciddi bir patlama duyuyorsunuz. Adeta bomba atmış gibi. Devlet Konukevi’nin camları filan patladı.”  </p>
			<p class="_0">  </p>
			<p class="paragraf ParaOverride-6">Gelir gelmez Vali ve 1’inci Ordu Komutanı ile birlikte komutayı ele almışlardı. Orada önemli bir karara da varırlar. Genelkurmay Başkanı Orgeneral Hulusi Akar’ın darbecilerin ellerinde rehin olmasından dolayı, emir-komuta zincirini sağlamlaştırmak için vekâleten 1’inci Ordu Komutanı Orgeneral Ümit Dündar’ın Genelkurmay Başkanlığı’na atanması kararı da alınır.  </p>
			<p class="paragraf ParaOverride-6">Artık kamuoyunun ve halkın önüne çıkma vakti gelmişti. O sırada AK Parti İstanbul İl Başkanı Selim Temurci geldi yanına:  </p>
			<p class="_0">  </p>
			<p class="arayazi" xml:lang="en-GB">“Ben cumhurbaşkanımızın uçağına gittim. Şık duruşuyla hazır bekliyordu. Güvenlik sorunu olduğunu, ona bir kurşun geçirmez yelek giymesi gerektiğini söyledim. O ise ‘Sizin üstünüzde gömlek varsa biz de böyle çıkacağız’ dedi. Hayatımda unutamadığım sahnelerden biriydi.”<span class="dip"><a class="_idFootnoteLink" href="#footnote-225-120" id="footnote-225-120-backlink">120</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Devlet Konukevi’ne geçildi. Basın toplantısı yapılan salon çok kalabalıktı. Erdoğan salona girdiğinde saatler 04.15’i gösteriyordu. Güvenlik önlemleri de üst düzeydeydi. Cumhurbaşkanı’nın bir yanında Enerji ve Tabii Kaynaklar Bakanı Berat Albayrak, öbür yanına Temurci oturdu. Erdoğan beklenen konuşmasına şu sözlerle başladı ve devam etti:  </p>
			<p class="_0">  </p>
			<p class="arayazi" xml:lang="en-GB">“Öğleden sonra bir hareketlilik Silahlı Kuvvetler’imizin içinde mevcuttu ve bu hareketliliğin neticesinde de Türk Silahlı Kuvvetleri’nin içerisinde bir azınlık ne yazık ki ülkemizin birliğini, beraberliğini, bütünlüğünü hazmedemeyen, kabullenemeyen bu grup, çok daha önceden söylediğim gibi paralel devlet yapılanmasının ta kendisiydi. Bu yapılanma tabii 40 yıllık bir sürecin neticesinde Silahlı Kuvvetler’imizin içinde de, emniyet teşkilatımızda da, devletin diğer kurumlarında da kendilerine yer bulmuş, her türlü kılığa, kılıfa girmiş ve bugünlere kadar da bu şekilde gelmişti. Şu anda yapılan hareket bir ihanet hareketidir, bir ayaklanma hareketidir. Bu vatana ihanet hareketinin bedelini de çok ağır ödeyecekler. Bunu peşinen söyleyeyim. Yani burada milletin oylarıyla işbaşına gelmiş olan bir hükümeti, milletin oylarıyla işbaşına gelmiş Anayasa’nın ifadesiyle Başkomutan olarak Tayyip Erdoğan’ı hazmedemeyişleri onlar için bir bitiş olmayacak. Onlar hangi yola başvurursa başvursunlar, şunu bilmelerini özellikle istiyorum ki biz bu yola, bu kutlu davaya başımızı koymuşuz. Biz canımızla, kefenimizle bu yola çıkmışız. Ve her olanda hayır vardır anlayışından hareketle de eninde sonunda şu anda bu çıkış, hareket Allah’ın bize büyük bir lütfu. Niye büyük bir lütfu? Çünkü bu tertemiz olması gereken Silahlı Kuvvetler’imizin temizlenmesine vesile olacak olan bir harekettir. Şu anda biliyorsunuz ağustos başında YAŞ var. YAŞ öncesinde böyle bir adımın atılmış olması manidardır. Çünkü birileri ne olacağını çok iyi kestirdiler, çok iyi biliyorlardı. Onun için de böyle bir adımı attılar. Ne yaparlarsa yapsınlar Türkiye eski Türkiye değil. Yeni Türkiye’nin davranış biçimleri çok daha farklıdır. Ve bu davranış biçimlerini kullanmak suretiyle biz bu adımı atıyoruz.  </p>
			<p class="arayazi" xml:lang="en-GB">Bakın şu anda, şu çatısı altında bulunduğumuz Yeşilköy Atatürk Havalimanı işte kısa bir süre önce DAİŞ militanlarının adeta işgaline uğramış ve burada onlarca insanı kaybetmiştik. Şimdi de paralel devlet yapılanmasının burada bir işgali söz konusu ve düşünebiliyor musunuz Atatürk Havalimanı’nın üzerinde F-16’lar uçuyor. Bu F-16’lar niye uçuyor? Biz bu F-16’ları niye aldık? Bunu biz düşmana karşı bu ülkeyi savunsun diye aldık. Şimdi ise bu F-16’ları uçuranlar, uçurmaya muktedir olduğunu zannedenler, düşünebiliyor musunuz şu anda bu havalimanına normal yolcuların inmesine kalkmasına bile müsaade etmemek üzere bunu yapıyor ve Cumhurbaşkanı’nı da bir taraftan tehdit ediyor. Ben buraya gelmeden önce farklı bir yerdeydim, Marmaris’te. Ve ayrıldığım yerde de hemen arkamdan oraları ne yazık ki aynı şekilde bombalamışlar. Herhalde bizim hâlâ orada olduğumuzu zannediyorlardı. Buraya gelişimizi de herhalde takip edemediler. Şimdi yaptıkları iş bu. Aynı şekilde devletin kurumlarına, MİT’e, Cumhurbaşkanlığı’na, Başbakanlık’a saldırdılar ve benim şu anda genel sekreterimi alıp götürdüler. Ne oldu, ne yapacaksınız benim genel sekreterimi alıp götürerek?  </p>
			<p class="arayazi" xml:lang="en-GB">Genelkurmay Başkanı’mızın şu anda durumunu bilemiyorum. Ama ben buradan bir seslenmede bulunuyorum. Başta kuvvet komutanları olmak üzere ordumuzun üst derecedeki bütün komutanlarına sesleniyorum: Sizlere inanıyorum ki bu milletin değerlerine sahipsiniz.  </p>
			<p class="arayazi" xml:lang="en-GB">Ama bir de bu milletin değerlerine sahip olduğunu zannettiğiniz komuta kademelerinde belki bugüne kadar arkadaşlarınız oldu. Ama bilesiniz ki onlar ne yazık ki sizler gibi bu ülkenin, milletin değerlerine sadık değildiler. Onlar Pennsylvania’dan talimat alıyorlardı. Onlar gelip de ordunun içerisindeki ast-üst zincirine bağlı olarak bir çalışma yapmıyorlardı.  </p>
			<p class="arayazi" xml:lang="en-GB">Aynı şekilde er-erbaş bütün askerimize sesleniyorum: Sizler bizim evladımızsınız. Sizler bizim Mehmetçiğimizsiniz. Mehmetçiğimiz olarak, Mehmetlerimiz olarak şu anda karşınızda bulunan halka, sizin annelerinize, babalarınıza, kardeşlerinize karşı silah doğrultmanızı asla kabul etmemiz mümkün değil. Size bu silahlar bu millet tarafından verildi. Bu millet tarafından size verilen bu silahları eğer siz, size bu silahı veren milletinize doğrultursanız bunun bedelini de faturasını da ağır ödersiniz. Bu yanlıştan çabuk dönmeniz lazım.  </p>
			<p class="arayazi" xml:lang="en-GB">Bakın şu anda yargı tutuklamaya başladı. Birçok yerde şu anda albay, yarbay, binbaşı vs. tutuklanıyorlar. Bu orada kalmayacak, daha yukarılara da gidecek. Çünkü gitmesi gerekiyor. Ordumuz temizdir. Silahlı Kuvvetler’imizin tertemiz haline leke getirilmemesi lazım. Ve bu lekeyi getirenlerin burada kalması bilesiniz ki, Silahlı Kuvvetler’imizin geleceğini mahveder. Onun için bu operasyona başladık ve bunu tam manasıyla artık bitireceğiz. Bugün bu iş başladı ama bunun devamı, nasıl terör örgütleriyle olduysa aynen bunda da bu şekilde devam edecek. Zira bu da bir terör örgütüdür demiştik, işte buyurun aynı zamanda silahlı bir terör örgütü olduğu da ortaya çıktı mı, çıktı. Öyle çıktı ki bunlar üstelik bu milletin silahlarıyla milleti vuruyorlar. Böyle bir durum ortaya çıktı. Bu bambaşka bir felakettir.  </p>
			<p class="arayazi" xml:lang="en-GB">Dünya medyasında da ülkemizin bu büyümesini, gelişmesini, kalkınmasını hazmedemeyenler kalkıp ‘Asker duruma el koydu’ diyor... Nereye el koydu? Askerin içinde bunlar bir grup azınlık. Türkiye’de şu anda milletin oylarıyla seçilmiş olan bir iktidar vardır. Aynı şekilde milletin oylarıyla seçilmiş olan bir cumhurbaşkanı vardır. Bizler görevimizin başındayız ve sonuna kadar da bu görevimizi Allah’ın izniyle yürüteceğiz. Bu işgalcilere ülkemizi asla bırakmayacağız. Bunu bilmenizi istiyorum. Teşekkür ediyorum. Sonu iyi olacak.”  </p>
			<p class="_0">  </p>
			<p class="paragraf ParaOverride-6">“Son durum nedir? Gölbaşı’nda 17 şehit olduğu söyleniyor” sorusuna da Erdoğan şu yanıtı veriyordu:  </p>
			<p class="_0">  </p>
			<p class="arayazi" xml:lang="en-GB">“Arkadaşlar şu anda sayısal durumları bilmiyoruz. Ama Bakanlar Kurulumuz Çankaya’da çalışmalarını sürdürüyor ve zannediyorum kısa bir süre içerisinde Başbakanımız da onlarla beraber olacak. Ve bakın sizin için en önemli olan nedir biliyor musunuz? Şu anda Türkiye genelinde, saatimiz kaç 04.30, milyonlarca vatandaş sokaklarda. Niye bu millet sokaklarda?”  </p>
			<p class="_0">  </p>
			<p class="paragraf ParaOverride-6">Tam bu sırada havalimanındaki vatandaşların arasından bir ses yükseldi:  </p>
			<p class="_0">  </p>
			<p class="arayazi" xml:lang="en-GB">“Sayın Cumhurbaşkanım ben Kürt’üm, Bingöllüyüm. Bayrağım şerefimdir, ülkem şerefimdir ve ben buraya gerekirse ölmeye geldim.”  </p>
			<p class="_0">  </p>
			<p class="paragraf ParaOverride-6">Gözleriyle sessizce izledi, dinledi. Şu cümle çıktı Cumhurbaşkanı’nın ağzından:  </p>
			<p class="_0">  </p>
			<p class="arayazi" xml:lang="en-GB">“Allah razı olsun.”  </p>
			<p class="_0">  </p>
			<p class="paragraf ParaOverride-6">Devam etti:  </p>
			<p class="_0">  </p>
			<p class="arayazi" xml:lang="en-GB">“Bu bir şeyi gösteriyor. Hep şunu söyledik: Bir olacağız, iri olacağız, diri olacağız, kardeş olacağız, hep birlikte Türkiye olacağız. Bundan taviz vermeyeceğiz. Ve şu anda milyonlarca insan sokaklarda eğer şu gelişmelerin sonucunu bekliyorsa, bu şu demektir: Biz sonuna kadar bu işi yürüteceğiz ve bu tanklarla sokaklarda dolaşanlar aynı şekilde tanklarla çıktıkları yere geri dönecekler. Çünkü bu tanklar onların değil. Bu tanklar emanettir ve onlar emanete hıyanet etmişlerdir. Şu anda yargı bunlarla ilgili zaten operasyonları sürdürüyor. Aynı şekilde bunlar da devam edecek.”  </p>
			<p class="_0">  </p>
			<p class="paragraf ParaOverride-6">Sorular gelmeye devam ediyordu:  </p>
			<p class="paragraf ParaOverride-6"><span class="CharOverride-3">Gazeteciler:</span> Askeri anlamda bu darbe girişiminin başında kimin olduğunu biliyor musunuz? İsim var mı?  </p>
			<p class="paragraf ParaOverride-6"><span class="CharOverride-3">Recep Tayyip Erdoğan:</span> Arkadaşlar biraz sabırlı olun. Hepsi çıkar meydana.  </p>
			<p class="paragraf ParaOverride-6"><span class="CharOverride-3">Gazeteciler:</span> Nereye gidiyorsunuz?  </p>
			<p class="paragraf ParaOverride-6"><span class="CharOverride-3">Recep Tayyip Erdoğan:</span> Ben şu anda halkımla beraberim. Bir yere gitmiyorum.  </p>
			<p class="paragraf ParaOverride-6">Gitmiyordu.  </p>
			<p class="paragraf ParaOverride-6">Halkın yanına geçecekti. Türkiye yavaş yavaş yeni güne uyanıyordu.  </p>
			<p class="paragraf ParaOverride-6">Sokaklar, gecenin mücadelesini vermiş, vermeye devam ediyordu. Hani “Gece uzun olacak” demiştik ya, uzun gece, gün aydınlandığında da sürüyordu.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-116-backlink" id="footnote-225-116">116</a>. Anadolu Ajansı, 19 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-117-backlink" id="footnote-225-117">117</a>. Habertürk, 17 Temmuz 2015</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-118-backlink" id="footnote-225-118">118</a>. İncelenen telsiz kayıtlarında dehşet verici konuşmalar da vardı. Örneğin Akın Ö.’nün damadı Yarbay Hakan K.’nın çok sayıda sivil vatandaşımızın ve güvenlik görevlisinin şehit edildiği Cumhurbaşkanlığı Külliyesi’nin etrafının vurulması için yapılan kanlı planları koordine ettiği ortaya çıkıyor. Hakan K.’nın sivilleri hedef alan Hava Pilot Üsteğmen Müslim M.’nin atışlarının ardından, “Anlaşıldı ellerinize sağlık” dediği konuşma ise şu şekilde kayıtlara yansıyor:  </p>
					<p class="dipnot" xml:lang="en-GB">ASLAN 6 (MÜSLİM M.): (İstenen vuruş noktaları) tekrar eder misiniz?  </p>
					<p class="dipnot" xml:lang="en-GB">6 KULE (HAKAN K.): Yol kavşağı, cami önü.  </p>
					<p class="dipnot" xml:lang="en-GB">M.M.: Söylenen iki hedef başarıyla vuruldu.  </p>
					<p class="dipnot" xml:lang="en-GB">H.K.: Anlaşıldı ellerinize sağlık.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-119-backlink" id="footnote-225-119">119</a>. Anadolu Ajansı, 26 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-120-backlink" id="footnote-225-120">120</a>. Türkiye, 1 Eylül 2016 </p>
				</div>
			</div>
		</div>
	</body>
</html>