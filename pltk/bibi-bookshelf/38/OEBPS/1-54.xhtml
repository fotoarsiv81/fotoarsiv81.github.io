<html xmlns="http://www.w3.org/1999/xhtml">
	<head>
		<title>1-54</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-53" xml:lang="en-GB">Saat 08.00, Akıncı Üssü  </p>
			<p class="paragraf ParaOverride-6">Gece uzun sürmüştü. 15 Temmuz gecesi karargâhta, bazı başka yerlerde derdest edilip Akıncı Üssü’ne getirilmişlerdi. Örneğin Jandarma Genel Komutanı Orgeneral Galip Mendi, aktardığımız gibi Gazi Orduevi’ndeki düğünden alınmış, Hava Kuvvetleri Komutanı Orgeneral Abidin Ünal da yine İstanbul Moda’da çok sayıda komutanla birlikte katıldığı düğünden helikopterlerle gelen darbeciler tarafından rehin alınarak Ankara’daki Akıncı Üssü’ne getirilmişlerdi. Daha önceki satırlarda aktardığımız gibi Genelkurmay Başkanı Orgeneral Hulusi Akar, Kara Kuvvetleri Komutanı Orgeneral Salih Zeki Çolak, Genelkurmay 2’nci Başkanı Orgeneral Yaşar Güler, Kara Kuvvetleri Kurmay Başkanı Orgeneral İhsan Uyar, Genelkurmay Basın ve Halkla İlişkiler Daire Başkanı Tuğgeneral Ertuğrulgazi Özkürkçü ve çok sayıda komutan da Genelkurmay Başkanlığı’nı işgal eden darbecilerce bu üsse gönderilmişlerdi. Akıncı Üssü, darbecilerin kritik karargâhlarının başında geliyordu. Süreci buradan yönetiyorlardı.  </p>
			<p class="paragraf ParaOverride-6">Komutanlar Akıncı Üssü’nde ayrı ayrı odalara yerleştirilmiş ve onlara hiç de iyi davranılmamıştı. Türk ordusunun üst düzey komutanları, adeta düşman tarafından esir edilmiş ve psikolojik ve fiziki şiddete uğramışlardı. Sadece Hulusi Akar’ı burada ayrı tutmuşlardı. Çünkü Hulusi Akar’ı ikna edebilmeyi umuyorlar, Akar’ı ikna etmek için “İsterseniz sizi kanaat önderimiz Fetullah Gülen’le görüştürelim”<span class="dip"><a class="_idFootnoteLink" href="#footnote-225-129" id="footnote-225-129-backlink">129</a></span> teklifini yapma cüretini bile gösteriyorlardı.  </p>
			<p class="paragraf ParaOverride-6">Hulusi Akar ifadesinde bu teklifi Akıncı 4’üncü Ana Jet Üssü Komutanı Tuğgeneral Hakan Evrim’in yaptığını aktarıyordu. Ancak kısa bir süre önce bu teklifin, önce FETÖ’nün Hava Kuvvetleri imamı, ardından Silahlı Kuvvetler imamı olarak yansıtılan Adil Öksüz tarafından yapıldığı iddia edildi.<span class="dip"><a class="_idFootnoteLink" href="#footnote-225-130" id="footnote-225-130-backlink">130</a></span> Orgeneral Hulusi Akar’ın emir subayı Levent T. de mahkemeye verdiği 40 sayfalık ifadesinde Adil Öksüz için “Genelkurmay imamı” ifadesini kullanmıştı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Adil Öksüz, 15 Temmuz’dan sonra ismi en çok gündeme gelen isimlerden biriydi. Öksüz, 16 Temmuz sabaha karşı Akıncı Üssü’nün çevresinde yakalanmış, 2 gün gözaltında tutulduktan sonra çıkarıldığı mahkeme tarafından serbest bırakılmıştı. Sonrasında ise deyim yerindeyse sırra kadem bastı. Akıncı Üssü’ndeki Öksüz’ün hikâyesi bundan sonra öğrenildi. Anlatmakta, hatırlatmakta fayda var.  </p>
			<p class="paragraf ParaOverride-6">Adil Öksüz’ün ismini kamuoyu 18 Temmuz’a kadar bilmiyordu. İşte ismi bilinmeyen Öksüz, Sakarya Üniversitesi’nde İlahiyat Fakültesi’nde Tefsir Anabilim Dalı Temel İslam Bilimleri Bölümü’nde Doçent unvanıyla görev yapıyordu. Öksüz, 16 Temmuz sabahı yakalanmıştı. Savcı Cihan Ergün’e verdiği ifadesinde bölgeye tarla bakmaya geldiğini söylemişti:  </p>
			<p class="_0">  </p>
			<p class="arayazi" xml:lang="en-GB">“Benim amcam olan Mehmet Öksüz bankacılık yapmıştı Kazan’da. Kazan civarında kıymetli arazi olduğunu, gelecekte iyi para getireceğini söylemişti. Ben de 14 Temmuz akşamı Sakarya’dan Ankara’ya geldim. 15 Temmuz günü cumaydı. Ben cumayı Sakarya’da kıldım. Cuma akşamı Mehmet Öksüz isimli amcamın Keçiören’de evi vardı orada kaldım. 16 Temmuz günü sabah 09.00-10.00 gibi de Ankara’dan Keçiören’den ticari taksi tuttum. Bir taksiyle geldim. Orada tarla baktım. Akıncılar yakınındaki bir köyde Hasan isimli bir köylünün Akıncı’nın orada bir tane köy var. Muhiti de ben biliyorum. Hasan isimli şahısın adını köyün tek camisi olduğundan cami imamından öğrenebilirsin demişti. Köye vardım taksiciyi geri gönderdim. Taksiciyle de ben 150 TL’ye anlaşmıştım. Ben muhiti de biliyordum. Alacağım araziye bakmak için köy girişine yakın beni bırakmasını söyledim. Ve taksici döndü. Beni o yol üzerinde araziden jandarmalar aldılar.”  </p>
			<p class="_0">  </p>
			<p class="paragraf ParaOverride-6">Öksüz daha sonra yakınlardaki bir jandarma karakoluna götürüldü. Burada sivil polisler de bulunuyordu. İfadesinde darba uğradığını da söylüyor ve FETÖ ile ilgisinin bulunmadığını ileri sürüyordu:  </p>
			<p class="_0">  </p>
			<p class="arayazi" xml:lang="en-GB">“Benim Akıncı Üssü’nde tanıdığım herhangi bir subay astsubay mevcut değildir. Ben hiç girmedim. Nasıl bir yer olduğunu da bilmiyorum. Ben kolluk aracına bindiğim zaman sivil insanları da almış olduklarını da orada gördüm. Üsse yakın olan bir karakola bizi götürdüler. Orada şiddetli darba maruz kaldım. Doktor raporunda da söyledim. Raporda şiddetli darba maruz kaldığımı da doktor yazdı. Beni darp edenler jandarma değildi. Sivil polislerdi. Benim Fetullahçı Terör Örgütü’yle hiçbir bağım ya da ilgim olmamıştır. Ne öğrencilik dönemimde ne de akademik hayatım içerisinde bunlarla birlikteliğim gönül bağım ya da çıkar ilişkisi olmuştur. Benim Fetullah Gülen Cemaati’yle ya da FETÖ örgütü veya paralel devlet yapılanması örgütleriyle herhangi bir bağım mevcut değildir. Akıncılar Üssü’ne hiç girip çıkmadım. Asker şahıslardan ya da darbeye kalkışanlardan tanıdığım insanlar da mevcut değildir. Benim adıma kayıtlı bir telefon daha vardır. Onu kızım kullanır. 0506 ...’dır. Kendi telefonum ise yukarıda belirttiğim telefondur. Benim telefonda görüştüğüm asker kişi yoktur. Benim telefonumdan sadece bugün koğuştaki asker kişiler kendi ailesini aradılar. Bunun dışında hiçbir askerle görüşmem mevcut değildir.”  </p>
			<p class="_0">  </p>
			<p class="paragraf ParaOverride-6">Ancak bu açıklamalar Ankara Batı Adliyesi Savcısı Cihan Ergün’e inandırıcı gelmedi. Ergün, ifadesini aldıktan sonra Öksüz’ü tutuklanması talebiyle mahkemeye sevk etti. Ergün, tutuklanma talebinin gerekçelerini daha sonra şu şekilde açıklayacaktı:  </p>
			<p class="_0">  </p>
			<p class="arayazi" xml:lang="en-GB">“Adil Öksüz bana hiçbir şey anlatmadı. Olayla ilgili hiçbir şey anlatmadı. Oraya gelmediğini, hiç kimseyi tanımadığını söyledi. Bizim tabii birçok soru yöntemimiz var. ‘Sen hiç böyle bir örgüt duydun mu? Darbeye kalkıştılar, sen oradaymışsın, bulunmamanız gereken bir yerde sivil bir vatandaş olarak neden bulundunuz?’ şeklinde sorular yönelttik. Verdiği cevapların hepsi darbe ya da darbe taraftarları ile hiç ilgisi olmayan, kendince algı yanıltmaya çalışan cevaplar verdi. Bu tür hiç alakası olmayan şeyler söyledi. Arsa almaya geliyorsanız pazarlık yaptığınız birinin olması lazım. Birbirinizin telefonu olması lazım. Arsa alacağınız kişinin telefonu var mı? Yok. Soyadı nedir? O da yok. Arsa nerede? O da yok. Kim buluşturacaktı? Bilmiyorum. Evini biliyor musun? Hayır. Bu gibi cevaplar. Vaziyet o ki; doğru bir şey söylemiyorsunuz ama bulunmamanız gereken bir saatte orada bulunuyorsunuz. Darbe girişiminin hemen sabahı (16 Temmuz Cumartesi) saat 09.00’da taksi ile geldiğini söylüyor. 09.00’da taksi ile gelirseniz orada o zaman bombalar patlıyor. Uçaklar havalanıyor. Başka yerden gelen uçaklar pisti bombalıyor. Siz gayet rahat orada dolaşıyorsunuz ve 1 saat sonra yakalanıyorsunuz.”  </p>
			<p class="_0">  </p>
			<p class="paragraf ParaOverride-6">Bütün bunları göz önünde bulunduran Savcı Cihan Ergün, Adil Öksüz’ü “silahlı terör örgütü kurma veya yönetme, anayasal düzeni ortadan kaldırmaya teşebbüs etme suçunun beraberinde başka suç işleme, bir suçu gizlemek veya başka bir suçun delillerini gizlemek ya da yakalanmamak amacıyla öldürme suçundan” tutuklanması talebiyle mahkemeye sevk etti.  </p>
			<p class="paragraf ParaOverride-6">Savcı Ergün, sorguladığı diğer kişilerin Adil Öksüz’le benzer yanıtlar vermesinin dikkatini çektiğini söylemiş, şuna dikkat çekmişti:  </p>
			<p class="_0">  </p>
			<p class="arayazi" xml:lang="en-GB">“Darbe kalkışmasının tamamı kaybetmeleri halinde neler söyleyeceklerini çalışmıştı. Birbirini görmeden aynı şeyleri söyleyebiliyorlardı. Rüşvetin belgesi olur mu? Darbenin somut belgesi mi var? Sorguladığımızda birtakım sorulara kaçamak cevaplar verdiğini gördük. Orada bulunmasının nedenini somut olarak izah edemediğini gördük, bunu da talebimize yazdık.”  </p>
			<p class="_0">  </p>
			<p class="paragraf ParaOverride-6">Adil Öksüz 2 günlük gözaltı sürecinin sonunda, 18 Temmuz Pazartesi sabahı, jandarmalar nezaretinde Sincan Adliyesi’ne getirildi. Ankara Batı 2’nci Sulh Ceza Mahkemesi’ne çıkartılacaktı. Mahkeme salonunun hemen yanındaki x-ray cihazından geçerken saatler 06.18’i gösteriyordu. Kapıda yaklaşık 1 dakikalık bekleyişten sonra salona alındı. Hâkim K.Ç.’ydi. İfadesi ve karar süreci çok kısa sürmüştü. 2-3 dakikalık duruşmadan sonra karar açıklandı:  </p>
			<p class="_0">  </p>
			<p class="arayazi" xml:lang="en-GB">“Şüphelinin üzerine atılı suçlardan dolayı mevcut somut delil var ise de sabit ikametgâh sahibi oluşu, kaçma ve delilleri karartma ihtimalinin olmayışı, suç vasfının değişme ihtimali ile dosya kapsamı nazara alınarak, Cumhuriyet Başsavcılığı’nın tutuklama talebinin reddi ile tutuksuz yargılanmak üzere başka suçtan tutuklu veya hükümlü değilse serbest bırakılmasına...”  </p>
			<p class="_0">  </p>
			<p class="paragraf ParaOverride-6">Öksüz, 06.18’de geçtiği x-ray cihazından bu sefer adliye çıkışına doğru 12 dakika sonra, 06.30’da çıkmış, 06.34’te de adliyeden çıkış yaparak gözden kaybolmuştu.  </p>
			<p class="paragraf ParaOverride-6">Sonra Adil Öksüz’ün Sincan’dan Ankara’ya, oradan da İstanbul’a geçtiği ortaya çıktı. Ortaya çıktı diyoruz, çünkü ortaya çıkması günler sonra oldu. Adil Öksüz, İstanbul Sabiha Gökçen Havalimanı’nda uçaktan indikten sonra çıkışta bir kişiyle buluşuyor. Buluştuğu kişi Adil Öksüz’ü görür görmez hemen telefonunu yüzüne tutarak görüntülü konuştuğu kişiye Adil Öksüz’ü gösteriyor. Buluştuğu kişiyle beraber Sabiha Gökçen Havalimanı’ndan çıkan Adil Öksüz, daha önce de gündeme gelen “SIR” plakalı arabasıyla Üsküdar’a geçiyor. Ertesi gün de, yani 19 Temmuz günü Sakarya’ya hareket ediyor. Aracını Sakarya’da oturan kayınpederinin evinin önüne bırakan Öksüz, daha sonra ortadan kayboluyordu.  </p>
			<p class="paragraf ParaOverride-6">Bir dönem FETÖ lideri Fetullah Gülen’in en yakınında bulunan isimlerden Latif Erdoğan bu yaşananlardan birkaç gün sonra, “Adil Öksüz çok önemli bir isimdi, asker imamıydı” açıklamasını yapınca da kızılca kıyamet kopuyordu. Adil Öksüz’ü anlatan Latif Erdoğan “Adil Öksüz çok önemli bir isimdi” diyordu. Onun verdiği ifade ile FETÖ’nün çorap söküğü gibi çözüleceğini belirten Erdoğan, “Hiçbir generali değil de sadece onu kaçırmayı göze almaları FETÖ için önemini ortaya koyuyor. Eğer kaçırmasalardı infaz ederlerdi” diyerek Öksüz’ün örgüt için ne kadar büyük önem taşıdığını dile getiriyordu. Latif Erdoğan’ın Adil Öksüz ile ilgili şu ifadeleri basına yansıyor ve Türkiye Adil Öksüz gerçeği ile tanışıyordu:  </p>
			<p class="_0">  </p>
			<p class="arayazi" xml:lang="en-GB">“Adil Öksüz’ü çok iyi tanırım, o da beni çok iyi tanır. Gülen’in asker imamıdır. Gülen adına her emri vermiştir. Darbe gecesi Akıncı Üssü’nde darbeyi yönetmesinin tek bir anlamı var; başaracaklarına çok inanmışlardı. Onun yakalanmış olması çok önemliydi. Önemini şöyle ifade edeyim. Neredeyse Fetullah Gülen’in yakalanması kadar önemliydi. Emniyette verdiği ifade ile Fetullahçı örgüt çorap söküğü gibi çözülürdü.  </p>
			<p class="arayazi" xml:lang="en-GB">Dikkat ederseniz o kadar general yakalandı sadece Adil Öksüz için böyle bir fedakârlıkta bulundular. Çünkü Adil Öksüz konuştuğunda birçok gerçek ortaya çıkacaktı. Belki de kaçırmayı başaramasalardı onu bir şekilde infaz ederek konuşmasını engelleyeceklerdi. Onun konuşmaması için her şeyi göze alırlar.  </p>
			<p class="arayazi" xml:lang="en-GB">Fetullahçı örgütün Ankara’da binlerce evi var. Muvazzaf subaylar ve ondan sorumlu abinin buluşması için özel evler bile var. Şu anda bu binlerce evden birinde kalıyordur. Olaylar yatışmadan yurtdışına çıkmaya tevessül edeceğini zannetmiyorum. Ama yine de devletimizin bu konuda teyakkuzda olması gerekir. Bu tür önemli isimlerin mutlaka sahte bir kimlik ve sahte bir pasaportu vardır. Adil Öksüz’ün yakalanması bütün operasyon kadar önemli.”  </p>
			<p class="_0">  </p>
			<p class="paragraf ParaOverride-6">Bu açıklamalardan sonra Türkiye genelinde bir Adil Öksüz avı başlıyordu. Öksüz kayıptı. Sakarya’ya gitmiş, sonrasında sırra kadem basmıştı. Türkiye içinde mi yoksa yurtdışında mı bilinmiyordu. 15 Temmuz öncesinde sürekli olarak başta ABD olmak üzere yurtdışına çıkıyordu. Bu da, araştırmalar sonucunda netleşti. Bir terör örgütünün koskoca Hava Kuvvetleri imamı, deşifre edilememiş, elden kaçmıştı.  </p>
			<p class="paragraf ParaOverride-6">Araştırmalar derinleştikçe ilginç bilgiler ortaya çıkıyordu. Örneğin Öksüz’ün kaçışına yardımcı olan 3 kişinin ismi tespit edilmiş, bu kişiler yakalanmış ve çıkarıldıkları mahkeme tarafından tutuklanmıştı. Bunlar Ali Sami Y., Erdal Ş. ve İlhan Y.’ydi. Bu isimlerden Erdal Ş. gazeteciydi. Başbakanlık muhabirliği yaptığı dönemde Erdoğan da Başbakan’dı ve Erdoğan’ın Ankara’nın Keçiören ilçesi Subayevleri semtinde oturduğu apartmana 2008’de taşındı. Erdal Ş.’nin, Adil Öksüz’ün bacanağı olduğu da ortaya çıktı.  </p>
			<p class="paragraf ParaOverride-6">Rusya dönüşü uçakta gazetecilerin sorularını yanıtlayan Erdoğan, Adil Öksüz ve Erdal Ş. ile ilgili şunları söylemişti:  </p>
			<p class="_0">  </p>
			<p class="arayazi" xml:lang="en-GB">“Mesela 15 Temmuz gecesi olan hadise. İsmi Adil olan şahsı kastediyorum. İsmi Adil de kendisi adil değil. Bakın onu kaçıran gazeteci bizim apartmanda oturuyormuş. Komşumuz yani. Görünürde bize saygıda hiç kusur etmezdi. Bunu da herkese söylerdi. Şimdi Adil denilen o şahsı kaçıran adam olduğu ortaya çıktı. Bunların hepsi karaktersiz. Köşesinde sallayıp duran vardı ya şimdi kaçmış olan, o da öyleydi. Gelirdi karşımıza, ‘Yok şöyle yok böyle.’ Kim olduğunu anlıyorsunuz. Köşesinde yazmaya gelince de verip veriştiriyordu. Niye kaçtın gittin? Bu kadar yüreğin vardı o zaman kalsaydın. Onun için ben burada milletimin tutumunu çok önemsiyorum. Şu anda Allah kendilerinden razı olsun, tüm savcılarımız, hâkimlerimiz, bence hata payını minimize ettiler. Burada iyi çalışmak önemli.”  </p>
			<p class="_0">  </p>
			<p class="paragraf ParaOverride-6">Evet, Adil Öksüz daha sonra Sakarya’da kayınpederinin evine bıraktığı, SIR plakalı aracıyla sırra kadem basmıştı. Oysa Öksüz, 2002 yılından bu yana çok defa yurtdışına da çıkmıştı. Sakarya İl Emniyet Müdürlüğü Terörle Mücadele Şube Müdürlüğü ekipleri, yurtdışı çıkış kayıtlarını incelediği Adil Öksüz’ün 2002 yılından bu yana 109 kez yurtdışı seyahati yaptığını tespit etti.  </p>
			<p class="paragraf ParaOverride-6">Öksüz’ün darbe girişiminden yaklaşık bir ay önce eşi ve üç çocuğunu Amerika’da yaşayan diğer kayınbiraderi Abdülhadi Yıldırım’ın yanına bıraktığı da öğrenildi.  </p>
			<p class="paragraf ParaOverride-6">Öksüz’ün ayrıca darbe girişiminden kısa bir süre önce haziran ve temmuz aylarında olmak üzere birer defa ABD’ye gittiği de tespit edildi. Öksüz ilk olarak 20 Haziran’da ABD’ye gitti. Bu gidişin dönüşü 25 Haziran’da oldu. İkinci gidiş tarihi de 11 Temmuz olarak belirlendi. Dönüş tarihi ise 13 Temmuz’du. Yani darbeden iki gün önce. Hatırlarsanız itirafçı bir general 6-10 Temmuz arasında Ankara Çukurambar’da toplantılar yapıldığını, bu toplantılarda Öksüz’ün de yer aldığını itiraf etmişti.  </p>
			<p class="paragraf ParaOverride-6">Öksüz’ün 11 Temmuz’da ABD’ye gitmesi de, “Darbe planını Fetullah Gülen’e onaylattı” haberiyle yansımıştı.<span class="dip"><a class="_idFootnoteLink" href="#footnote-225-131" id="footnote-225-131-backlink">131</a></span><span class="CharOverride-7">  </span></p>
			<p class="paragraf ParaOverride-6">Bu kadar yoğun araştırmaya rağmen Öksüz bir türlü bulunamadı.  </p>
			<p class="paragraf ParaOverride-6">Bu arada aynen Latif Erdoğan gibi bir dönem Fetullah Gülen’e yakınlığıyla gündeme getirilen Hüseyin Gülerce de sık sık ekranlarda, gazete sütunlarında boy göstererek Adil Öksüz’ün önemini anlatmaya başladı. Gülerce, 3 Ağustos’ta 24 TV ekranlarında darbe girişiminin 1 numarasının Adil Öksüz olduğunu söyledi. Gülerce şunları ifade etti:  </p>
			<p class="_0">  </p>
			<p class="arayazi" xml:lang="en-GB">“Adil Öksüz’ün o gece Akıncılar Üssü’nde görüntüleri olduğu söyleniyor. Varsa diye konuşuyorum. O zaman Öksüz darbe girişiminin kesinlikle 1 numarasıdır. Kesin. Bu darbe girişiminin merkez üssü Akıncı Üssü çıktı mı, çıktı. Orada da bu İlahiyat Yardımcı Doçenti görüldüyse kesinlikle 1 numara odur.  </p>
			<p class="arayazi" xml:lang="en-GB">Bunun 1 numara olduğu düşüncesini kuvvetlendiren bir şey daha var. Bu adam son 20 gün içerisinde, birisi darbe girişiminden 3 gün önce olmak üzere Pennsylvania’ya gitmiş. Kafamdaki şablona göre böyle bir darbenin son talimatlarını Fetullah Gülen telefonla vermemiştir. Şifahi olarak vermiştir. Bir yardımcı ilahiyat doçenti Pennsylvania’yı kapı komşusu yapmış. Bu nasıl bir şey?”  </p>
			<p class="_0">  </p>
			<p class="paragraf ParaOverride-6">Köşe bucak aranan ve bir türlü bulunamayan bir ilahiyatçı öğretim üyesi...  </p>
			<p class="paragraf ParaOverride-6">Üniversitedeki unvanı Yardımcı Doçent. Ancak iddiaya göre önce Türk Hava Kuvvetleri’nin, ardından da koskoca Türk Silahlı Kuvvetleri’nin veya Genelkurmay’ın imamlığını yapıyor. Darbeyi planlıyor, 1 numara olarak gündeme geliyor. Ancak şu an kayıp. Yer yarılmış ve içine girmiş gibi.  </p>
			<p class="paragraf ParaOverride-6">Ancak halen bulunamadı.  </p>
			<p class="paragraf ParaOverride-7">  </p>
			<p class="yildiz" xml:lang="en-GB">***  </p>
			<p class="paragraf ParaOverride-10">  </p>
			<p class="paragraf ParaOverride-6">Bu kadar ayrıntıdan sonra 16 Temmuz sabahı 08.00’e dönelim. Anlattığımız, kimsenin ifadelerinde geçmeyen Adil Öksüz, Akıncı Üssü’nden ayrılmanın zamanı geldiğine karar vermiştir. Artık darbe girişiminin başarısız olduğunun farkındadır. Yenilmişlerdir.  </p>
			<p class="paragraf ParaOverride-6">Ancak rehin alınan ve kurtarılmayı bekleyen komutanlar içeridedir. Ayrıca F-4’ler havadadır. İlk bombardıman işte o saatlerde yapılır. Bombardımana giden saatleri Hulusi Akar ifadesinde şöyle anlatır:  </p>
			<p class="_0">  </p>
			<p class="arayazi" xml:lang="en-GB">“Tutulduğum yerde belli bir süre daha geçmişti ki, TV kapandı. O arada yaptığınız ayıp deyip, hiç olmazsa askeri hattan eşime haber vermek için telefon bağlamalarını istedim. Telefonla görüşüp eşime askeri hattan Akıncı Üssü’nde olduğumu ve kendilerine iyi bakmalarını söyledim. Olayların sonunda anladım ki, eşim bu bilgiyi ilgililerle paylaşmış. TV 2-3 saat sonra açıldığında ekranda TBMM’nin, emniyet binalarının bombalandığı yazıyordu. Bunun üzerine geldiklerinde Ömer H. ölümü göze aldıklarını söyledi. Hepsi robot gibiydi adeta. Bir zaman sonra Mehmet D. tek başına yanıma uğradığında aynı şeyleri söyledim, ancak kendisini dinlemediklerini belirtti. Çoğunlukla Amiral Ömer H. konuşuyordu. TV görüntülerinde Sayın Cumhurbaşkanı’mızın ve Sayın Başbakan’ımız ile bazı bakanların beyanları, olaylardaki gelişmelerde halkın darbe teşebbüsüne canları pahasına direnişi, ilerleyen saatlerde bazı askerlerin teslim olmaları ya da vatandaş yahut polislerce kontrol altına alınmaları gibi gelişmeleri takip edince yanımdaki bu 4 kişinin genel görünüşleri, tavırları değişmeye başladı. Gözlerinde umutsuzluğu fark ettim, moralleri iyice bozulmaya başlamıştı. ‘Yeteri kadar batağa battınız, hiç olmazsa bir erkeklik gösterip burada kesin. Diğer insanların ölmelerini engelleyin. Gün aydınlanmadan ortalıktaki tank, top vs. ne varsa çekin. Yeteri kadar rezil ettiniz. Daha fazla rezil etmeyin. Balkan Savaşı’ndan beter ettiniz, Silahlı Kuvvetler’in tarihine leke sürdünüz. Gideceğiniz tek yer cumhuriyet savcısı, askeri savcı ve inzibattır. Gidip teslim olun, beni de gönderin’ şeklinde daha da hiddetli ve yüksek sesle birkaç kez haykırdım. Hiç cevap vermediler. Bir süre sonra dışarıdan patlama sesleri gelmeye başladı. Pistlerin bombalandığını kendileri söyledi. Kurtulduktan sonra öğrendim ki, kendi uçaklarımız isyancı bu hainlerin uçak kaldırmasını önlemek için bu taarruzu yapmaktaydı.”  </p>
			<p class="_0">  </p>
			<p class="paragraf ParaOverride-6">Akar ilginç bir şey daha söyledi ve Akıncı Üssü’ndeki darbeci komutanlardan Ömer H. ile kendisine “Sizi kanaat önderimiz Fetullah Gülen’le görüştürelim” tekli ni yapan Hakan E.’yi Cumhurbaşkanı’nın konuşmaları, darbecilerin kaybetmeye başlaması ve son olarak sabah yapılan bombardıman sonrasında hiç görmediğini aktarır.  </p>
			<p class="paragraf ParaOverride-6">Kara Kuvvetleri Komutanı Salih Zeki Çolak da bombardımanın saat 08.00-09.00 sıralarında olduğunu belirtiyor:  </p>
			<p class="_0">  </p>
			<p class="arayazi" xml:lang="en-GB">“Saat 08.00-09.00’dan itibaren uçaklarla bombalar atıldığını duyduk.”  </p>
			<p class="_0">  </p>
			<p class="paragraf ParaOverride-6">Genelkurmay Başkanlığı’nın 21 Temmuz’daki açıklamasında da yapılan bombardıman ve amacı şu şekilde ifade edilmişti:  </p>
			<p class="_0">  </p>
			<p class="arayazi" xml:lang="en-GB">“Müteakiben uçakların kalkış yapmalarını engellemek amacıyla meydan üzerinde baskı kurulmuş, AKINCI meydanındaki uçuş pistleri F-4 uçakları ile bombalanarak kapatılmıştır. Ayrıca aynı meydandan kalkış yapmak isteyen helikopterler taciz ateşiyle engellenerek, AKINCI meydanı kontrol altına alınmıştır. Tüm bunlara ilave olarak illegal çete mensubu terörist hainlerin (FETÖ) teslim olmalarını sağlamak maksadıyla, üs içindeki bazı noktalar bomba ile vurularak baskı devam ettirilmiş ve eylemin kırılması sağlanmıştır.”  </p>
			<p class="_0">  </p>
			<p class="paragraf ParaOverride-6">Bombardıman etkili olmuştu.  </p>
			<p class="paragraf ParaOverride-6">Genelkurmay 2’nci Başkanı Orgeneral Yaşar Güler de bombardımanı şöyle anlatıyor:  </p>
			<p class="_0">  </p>
			<p class="arayazi" xml:lang="en-GB">“Daha sonra çok uzun zaman geçti, sessizlik var. Bu arada seslerden F-4 olduğunu değerlendirdiğim jetlerin uçtuğunu ve manevra yaparak üssün içine makineli top ile bomba atarak taarruz ettiğini fark ettim. Bunun isyancılara karşı Silahlı Kuvvetler’in bir karşı hareketi olduğunu değerlendirdim.”  </p>
			<p class="_0">  </p>
			<p class="paragraf ParaOverride-6">Güler Paşa, bu bombardıman sonrasında bir hareketlilik başladığını aktardı.  </p>
			<p class="paragraf ParaOverride-6">Moda Deniz Kulübü’nden alınarak üsse getirilen Hava Kuvvetleri Komutanı Abidin Ünal ise bombardıman sonrası tutulduğu binadaki seslerin kesildiğini söylüyordu. Ünal, bu esnada üs karargâhında bulunan tüm personelin toplantıya çağrıldığını sonradan öğrendiğini aktarır.  </p>
			<p class="paragraf ParaOverride-6">Genelkurmay Basın ve Halkla İlişkiler Daire Başkanı Tuğgeneral Ertuğrulgazi Özkürkçü de, bombardımanın etkisini şu sözlerle aktarmıştı:  </p>
			<p class="_0">  </p>
			<p class="arayazi" xml:lang="en-GB">“Sabah erken saatlerde bulunduğum yere bombardıman yapıldı, uçaklar çok alçaktan bomba bırakıyorlardı. Tam bir şaşkınlık içerisindeydim. Bombalama birkaç kez yapıldı.”  </p>
			<p class="_0">  </p>
			<p class="paragraf ParaOverride-6">Bu arada Orgeneral Hulusi Akar, darbecilere kritik bir teklif yapar:  </p>
			<p class="_0">  </p>
			<p class="arayazi" xml:lang="en-GB">“Karşımda Kubilay S. ve Mehmet D.’yi hatırlıyorum. Saat sanırım 08.30-09.00 sıraları olmuştu. Beni Başbakanımız yahut Cumhurbaşkanımız ile görüştürmelerini söyleyerek, teşebbüsü sona erdireceklerini, adalete teslim olacaklarını ve dışarıdaki tüm askeri unsurları kışlalarına çekeceklerini belirtirsem daha fazla zayiata meydan vermeden bu işi bitirmenin mümkün olacağını anlattım. Zira artık üs dışarıdan bombalanıyordu. Giderek işin içinden çıkılmaz hale gelebilirdi. Kendileri bu noktada artık bir şey başaramayacaklarını sanırım gördüler ve ‘Sizi görüştüreceğiz’ dediler. Bir cep telefonu getirip sayın Başbakan ile görüştürdüler. Durumu anlattım, telefonla konuşurken orada bulunan tüm bu hainlerin gözlerinin içine baka baka Sayın Başbakan’ımıza ‘Hiçbir pazarlık söz konusu olmayacak, askeri savcı, cumhuriyet savcısı, polis ve inzibata teslim olacaklar’ dedim. Benzeri şekilde MİT Müsteşarı’nı aradım ve bilgi verdim.”  </p>
			<p class="_0">  </p>
			<p class="paragraf ParaOverride-6">Genelkurmay Başkanı Orgeneral Hulusi Akar artık Akıncı Üssü’nde serbesttir. Üsten ayrılma süreci başlar.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-129-backlink" id="footnote-225-129">129</a>. Daha önceki bölümlerde ayrıntılarını yazdığımız teklif Hulusi Akar’ın ifadesinden alınmıştır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-130-backlink" id="footnote-225-130">130</a>. Abdülkadir Selvi, <span class="CharOverride-4">“Adil Öksüz korunuyor mu?”</span>, Hürriyet, 31 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-131-backlink" id="footnote-225-131">131</a>. Sabah, 14 Ağustos 2016</p>
				</div>
			</div>
		</div>
	</body>
</html>