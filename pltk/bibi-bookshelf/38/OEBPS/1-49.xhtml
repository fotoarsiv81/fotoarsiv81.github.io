<html xmlns="http://www.w3.org/1999/xhtml">
	<head>
		<title>1-49</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-48" xml:lang="en-GB">Saat 06.30, Özel Kuvvetler Karargâhı  </p>
			<p class="paragraf ParaOverride-6">Başta Ümit B. ve Mehmet Ali Ç. olmak üzere karargâh içerisindeki darbeciler etkisiz hale getirilmişti. Ancak nizamiye bölgesinde ve kışlaya giriş noktalarında halen mücadele sürüyordu. Saat 04.00-04.30 sıralarında Kurmay Albay Y.S., Albay O.T. ve Yüzbaşı H.E. ile birlikte yanlarındaki personelin ilerleme girişimi, nizamiyeden açılan ateşle durdurulmuştu.  </p>
			<p class="paragraf ParaOverride-6">Ancak saatler 16 Temmuz sabah 05.00’e geldiğinde, Zekâi Paşa’nın emriyle hareket eden Özel Kuvvet personeli, darbecilerin son kırıntılarını temizlemek için son bir hamle yaptılar. Buna göre, Okul Komutanı Albay Ö.F.B.’nin emri ile 05.07’de Albay F.Ç, Albay K.T., Yarbay M.U., Yarbay A.Y., başçavuşlar N.A. ve A.K. ile birlikte yaklaşık 10 kişilik grup, tabancalar ve av tüfekleriyle nizamiyenin güney tarafındaki telleri aşarak kışla bölgesine giriş yaptı. Grup, kışla içinde bulunan su arıtma tesislerinin yakınındayken, nizamiye bölgesinden kendilerine doğru yaklaşan 5 kişilik grubun ateşiyle karşılandı.  </p>
			<p class="paragraf ParaOverride-6">Bu sırada yakın mesafede çarpışma yaşandı. Ancak çarpışma başlamadan önce, darbecilere şu çağrı yapıldı:  </p>
			<p class="_0">  </p>
			<p class="arayazi" xml:lang="en-GB">“Teslim olun. Türk askerine ateş açmayın.”  </p>
			<p class="_0">  </p>
			<p class="paragraf ParaOverride-6">Bu çağrıdan sonra darbeciler tarafından açılan ateş sonucu Başçavuş İ.O. başından yaralanmış ve arkadaşları tarafından çatışma bölgesinden kurtarılmıştır. İ.O. 5 aydır Ankara dışında sürdürdüğü görevinden o gün, yani 15 Temmuz’da dönmüştür. Zekâi Paşa’nın çağrısı üzerine, sivil kıyafeti ve silahıyla koşarak karargâha gitmiştir. Kendisine geçmiş olsun ziyaretine gelen Aile ve Sosyal Politikalar Bakanı Fatma Betül Sayan’a o anları ayağa kalkarak şöyle anlatır:  </p>
			<p class="_0">  </p>
			<p class="arayazi" xml:lang="en-GB">“Girdim içeri, komutan emir verdi bana. ‘Birlik şu anda zor durumda, içeri girin’ diye emir verildi. Ben içeri girdikten sonra arkadaşları gördüm. Zaten birçoğunu tanıyorum ben. Silahımı bıraktım, ayağa kalktım, dedim ki, ‘Arkadaşlar ben 22 yıldır bu birlikte çalışıyorum. Teslim olun. Devletin hukukundan faydalanın. Gelin birbirimizin kanını akıtmayalım. Müslüman kanı akmasın. Ben size mermi sıkamam. Çünkü siz benim arkadaşımsınız.’ O arada birisi cahillik yaptı. Ben tam siper almadan bana ateş etti. O arada mermi sekti, ben vuruldum. Ondan sonrasını da hatırlamıyorum.”  </p>
			<p class="_0">  </p>
			<p class="paragraf ParaOverride-6">Kızgındı, kırgındı. “Kendi kamuflajımı giyen, Türk askeri eğitimini almış bir insanı böyle sorgulamadan, uyarmadan ateş edemem. Yani etmemeliydik, etmedim de. Ben arkadaşım diye düşündüm. Değilmişler. Asker kılığındaki teröristlermiş” diyordu.  </p>
			<p class="paragraf ParaOverride-6">Ümit B. ise İ.O.’nun yaralandığı saldırıyla ilgili şu bilgileri aktarıyordu:  </p>
			<p class="_0">  </p>
			<p class="arayazi" xml:lang="en-GB">“Nizamiye bölgesinde emniyet personelinin içeriye zorla girme teşebbüsünde bulunması nedeniyle karşılıklı havaya taciz anlamında ateş açılmıştır. Bu ateş açılma sırasında içeriye girmeye çalışan gruptan bir astsubay başından vurularak yaralanmış. Hiçbir personele kişileri vurmaya yönelik emir vermedim. Vurulanın hastanede olduğunu biliyorum. Karşılıklı silah atışı sabaha kadar devam etti.”  </p>
			<p class="_0">  </p>
			<p class="paragraf ParaOverride-6">Bir tarafta “Silah arkadaşımı uyarmadan vuramam” diyen ve bu nedenle vurulan bir asker, diğer tarafta ise sanki akşam izledikleri maçı anlatır gibi soğukkanlı, sakin bir şekilde anlatan bir darbeci.  </p>
			<p class="paragraf ParaOverride-6">Yorumu size bırakarak devam edelim.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Tellerden giren grubun dışında, nizamiye bölgesinde de mücadele devam ediyordu. Kurmay Başkanı Albay E.K. tarafından nizamiyedeki darbecilerden 14 kişiye defalarca “Teslim olun ve nizamiyeyi açın” uyarısı yapıldı. Ancak başlarında Kurmay Başkanı’nın İcra Astsubayı Fatih U.’nun bulunduğu grup, bu çağrıların hepsine ateşle karşılık verdi. Grup, kendilerine iletilen Zekâi Aksakallı Paşa’nın emrini dinlemiyordu. Bunun üzerine askerler nizamiyeye doğru, yoğun ateşe rağmen ilerlemeye başlar.  </p>
			<p class="paragraf ParaOverride-6">Hirfanlı’dan gelen Yarbay T.K.’nın emir ve komutasındaki 37’nci Özel Kuvvet Taburu, nizamiye bölgesine desteğe yetişmiştir. Bu taburun getirdiği silahlar içinde roketatarlar da vardır ve nizamiye bölgesine yoğun ateş başlar. Ayrıca keskin nişancı özel timler de takviye olarak bölgeye gelmiş ve nizamiyeye yönelik manevra sürdürülmüştür. Bu manevra sırasında nizamiye bölgesine sızan Başçavuş A.K. ile Piyade Uzman Çavuş Ü.K., darbecilerden Astsubay Kıdemli Başçavuş Gökmen A.’yı öldürerek, etkisiz hale getirir. Bu an, nizamiyedeki mücadelede kırılma noktalarından biri olur.  </p>
			<p class="paragraf ParaOverride-6">Yeniden teslim ol çağrıları etkili olur ve nizamiyeyi tutan darbeciler teker teker beyaz bez sallayarak dışarı çıkar. Artık nizamiye de kontrol altına alınmıştır.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Çatışma sürüyordu. 5 kişilik grup çevrilmiş, ateş altına alınmıştı. Bu arada Albay F.Ç., Deniz Üsteğmen M.A. ile irtibat kurarak ilerlemiş ve Başçavuş A.K. ile birlikte 06.03’te karargâh girişine ulaşmıştı. Artık içeri giriliyordu. Darbeciler son darbeyi de yemek üzereydi. Karargâha ulaşıldığını ve gelişmeleri dakikası dakikasına Zekâi Paşa’ya bildiriyorlardı. Bu arada karargâhtaki komutanlar Nöbetçi Amiri Yarbay A.K., Nöbetçi Subay Yüzbaşı V.V.B. ve Üsteğmen M.A. ile irtibat kurarak, karargâh bölgesinde emniyet amacıyla yeniden bir tertiplenme yaptılar. Karargâhta gözetim altında tutulan Ümit B., Mehmet Ali Ç. ve diğer darbeciler de Nöbetçi Amirliği’nin yanındaki odaya getirilmişti.  </p>
			<p class="paragraf ParaOverride-6">Albay K.T. de havuz istikametinden karargâha doğru ilerlemiş, içerideki silah arkadaşlarıyla iletişim halinde karargâha girmiştir.  </p>
			<p class="paragraf ParaOverride-6">Saatler 06.30’dur.  </p>
			<p class="paragraf ParaOverride-6">Karargâh bölgesinde daha önce yakalanan darbecilerden, kışla içerisinde ve nizamiye bölgesindeki darbecilerin isimleri alınır. Bunların bir kısmı, kendilerini dost olarak tanıtarak karargâha yaklaşmak ister. Yenildiklerini anlamışlar, kendilerini kurtarmaya çalışmaktadırlar. Ancak isimleri bilinmektedir. Semih Terzi tarafından kandırılarak Ankara’ya getirilen, ancak gerçeği öğrenince darbecilerle göğüs göğüse çarpışan 12’nci Özel Kuvvet Taburu’na bağlı bordo bereliler, gelen darbecileri hemen canlı olarak etkisiz hale getirir.  </p>
			<p class="paragraf ParaOverride-6">Bordo bereliler, kışlanın karargâh da dahil olmak üzere büyük çoğunluğunda kontrolü ele almaya başlamıştır.  </p>
		</div>
	</body>
</html>