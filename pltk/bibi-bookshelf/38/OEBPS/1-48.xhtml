<html xmlns="http://www.w3.org/1999/xhtml">
	<head>
		<title>1-48</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-47" xml:lang="en-GB">Saat 06.00, Marmaris Grand Yazıcı Otel  </p>
			<p class="paragraf ParaOverride-6">Çatışmalar şiddetlenmişti. Korumalar direnmeye çalışıyordu. Darbeciler onları elleriyle koydukları gibi bulmuşlardı. Oysa 2 bin odanın içerisinde, oteldeki kayıtlarını sildirerek, odalarından çekilip sessizliğe gömülmüşlerdi. Cumhurbaşkanı gittiği için koruyacak birisi de yoktu. Pasif pozisyonda kendilerini gizliyorlardı. 2 bin oda içerisindeki sadece 5 odanın kapısı kırıldı. Bu odalar, polislerin kaldığı ve kayıtlarını sildirdiği odalar. Hani acemilerdi bu adamlar? Hani bu adamlar “Bu otel nerede?” diye soruyorlardı?  </p>
			<p class="paragraf ParaOverride-6">Şunu açıkça söyleyebiliriz. Bin dönüm arazi içerisinde hiç kaybolmamışlardı, en kısa yoldan gitmişlerdi, o kadar oda içerisinde polislerin odasını bulmuşlardı.  </p>
			<p class="paragraf ParaOverride-6">Ayrıca Cumhurbaşkanı’nın koruma ekibinden olan ve yakın bir yerde mevzilenen 3 Özel Harekâtçıdan birini, yani Mehmet Çetin’i de şehit etmişlerdi. Polislerden bir diğeri de ağır yaralıydı.  </p>
			<p class="paragraf ParaOverride-6">Polislerin odalarına girdiklerinde de ağır bir şekilde saldırı gerçekleştirmişlerdi. Bu atışlar öldürme amaçlıydı. Bu saldırı sonucunda kadınlar dahil olmak üzere bütün polisleri yakalamışlardı. Çok ağır bir işkenceye başladılar. Dipçiklerle vurmanın dışında yangın tüpleriyle bile şiddet uyguluyorlardı. Bir taraftan dayak atıyor, öbür yandan “İnimize girecektiniz ininize girdik” diye bağırıyorlardı. Bunu sadece Zekeriya K. değil, hepsi söylüyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto76.JPG" class="_idGenPageitem-74" src="image/foto76_fmt.jpeg"/></span>  </p>
			<p class="resim" xml:lang="en-GB"><span><img alt="5.jpg" class="_idGenPageitem-75" src="image/5_fmt.jpeg"/></span>  </p>
			<p class="resim_alyazili" xml:lang="en-GB">Darbeci grup Cumhurbaşkanı Erdoğan’ı koruyan ekibin odalarını bu hale getirdi. Bunları yaparken de “İnimize girecektiniz ininize girdik” diye bağırıyorlardı.  </p>
			<p class="paragraf ParaOverride-6">Buradaki işkencelerden sonra Cumhurbaşkanı’nın misafirlerini kabul ettiği yere yönelmişlerdi. Doğrudan ateş ederek içeriye girdiler. Çünkü aldıkları bilgiye göre, Cumhurbaşkanı orada kalıyordu. Ancak Erdoğan’ı bulamadılar. Kısa bir süre önce Cumhurbaşkanı tesisten çıkış yapmıştı. Bunu gözleriyle gördüler. Cumhurbaşkanı’nın gittiğini öğrenince çıkışa yöneldiler.  </p>
			<p class="paragraf ParaOverride-6">Geldikleri helikopterlerle iletişim kurmaya çalıştılar. Hatırlayacak olursanız bu grubu otele 3 helikopter taşımıştı. Gökhan S.’nin bulunduğu helikopter bölgede kalmış, diğer iki helikopter pilotu, araca yakıt almak için bölgeden ayrılmıştı. Helikopter bekleyen grup, son iki helikopterin iniş yaptıkları Bodrum Imsık Askeri Havalimanı’nda alıkonulduğunu bilmiyordu. Helikopterlere yakıt almak isteyen darbeciler ile kışlada görevli askerler arasında kısa bir tartışma yaşanmış, kışla komutanı da askerlere emir vererek helikopterlerin kalkmasına izin verilmemesini ve gerekirse tankerdeki yakıtın boşaltılmasını emretmişti. Yakıt ikmali yapamayan darbeci askerlerin, bölgeye gelen üçüncü bir helikopterle uzaklaştıkları ve ancak iki askerin yakalandığı ortaya çıkmıştı.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto81_iki_helikopter.jpg" class="_idGenPageitem-76" src="image/foto81_iki_helikopter_fmt.jpeg"/></span>  </p>
			<p class="resim_alyazili" xml:lang="en-GB">Saat 04.00 sıralarında Imsık Meydanı’na inen iki adet AS532 Cougar, meydanda böyle fotoğraflanmıştı.  </p>
			<p class="paragraf ParaOverride-6">  </p>
			<p class="paragraf ParaOverride-6">Sadece Gökhan Şahin S.’nin olduğu helikopter Marmaris’te kalmıştı. Ancak o da yoğun ateş altına alınmış ve yere inmesi engellenmişti. Ayrıca giderek yakıtı azalıyordu. Gökhan Şahin S. bu anları ifadesinde şöyle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Bu süreçte Şükrü Binbaşı ile telsiz irtibatı kurmaya çalışıyordum. Kendisi bana villayı bulduklarını, Cumhurbaşkanlığı korumalarına ulaştıklarını, ancak Cumhurbaşkanı’nın oradan ayrılmış olduğunu söyleyince kendilerini indirdiğimiz yere iniş yaparak onları beklemeye başladık. Kısa süre bekledikten sonra aşağıdaki unsurlar helikoptere intikal edemedi. Pilotumuz da yakıtın çok kritik seviyede olduğunu, mutlaka kalkmamız gerektiğini söyledi. Başka çare olmadığından aşağıdaki unsurları beklemeden kalkış yaparak Imsık Meydanı’na indik.”  </p>
			<p class="_0">  </p>
			<p class="paragraf ParaOverride-6">Evet, kaçışları başlamıştı.  </p>
			<p class="paragraf ParaOverride-7">  </p>
			<p class="yildiz" xml:lang="en-GB">***  </p>
			<p class="paragraf ParaOverride-10">  </p>
			<p class="paragraf ParaOverride-6">Kaçışlarının ayrıntılarını anlatmaya başlayacağız. Ama ondan önce bu adamlara acemi diyenlere tekrar sorma ihtiyacı hissediyoruz:  </p>
			<p class="Basic-Paragraph ParaOverride-9" xml:lang="en-GB">- Acemi olduğu iddia edilen bu grup 2 bin oda içinde Cumhurbaşkanı’nı koruyan polislerin odasını elleriyle koymuş gibi nasıl buldu?  </p>
			<p class="Basic-Paragraph ParaOverride-9" xml:lang="en-GB">- Bu grup, sözünü ettiğimiz odalara ulaşacağı en kısa yolu nereden bildi?  </p>
			<p class="paragraf ParaOverride-6">Biz elimizden geldiğince bu soruların araştırmasını yapmaya çalıştık. Bu araştırma sonucunda oluşan bilgilerimiz/tespitlerimizi maddeleyerek anlatalım:  </p>
			<p class="paragraf ParaOverride-6"><span class="CharOverride-3">1-</span> Cuntacılar Cumhurbaşkanı’nın Marmaris Grand Yazıcı Otel’de olduğu bilgisine 15 Temmuz sabahı ulaşıyor.  </p>
			<p class="paragraf ParaOverride-6"><span class="CharOverride-3">2-</span> Ancak ilk aşamada Erdoğan’ın otelin tam olarak neresinde kaldığı bilgisine ulaşamıyorlar. Çünkü bu konuda bir netlik yok.  </p>
			<p class="paragraf ParaOverride-6"><span class="CharOverride-3">3-</span> Cumhurbaşkanı otelde iki ayrı konutu kullanıyor. Birinde ailesiyle birlikte kalıyor. Diğeri ise misafirlerini kabul ettiği, çalışmalarını yaptığı, namazını kıldığı, dinlendiği üç odası olan bir süit. Korumaların kaldığı daireler de bu süitin karşısında bulunuyor.  </p>
			<p class="paragraf ParaOverride-6">Bu son maddeyle bağlantılı olarak devam edelim:  </p>
			<p class="paragraf ParaOverride-6"><span class="CharOverride-3">4-</span> Cumhurbaşkanı Erdoğan otelde zamanının çoğunu bu süitte geçiriyordu.  </p>
			<p class="paragraf ParaOverride-6"><span class="CharOverride-3">5-</span> Darbecilerin Cumhurbaşkanı ve korumalarının kullandığı bu bölgeye doğrudan gelmesi, bu bölgeyi bilen birinin istihbaratıyla mümkün.  </p>
			<p class="paragraf ParaOverride-6"><span class="CharOverride-3">6- </span>Bu bilgiler çerçevesinde tahminimiz Cumhurbaşkanı’nın misafir olarak kabul ettiği kişilerden veya yakın koruma ekibine destek için gelen ayrı bir koruma ekibinden bir kişi bu bilgiyi darbecilere ulaştırdı.  </p>
			<p class="paragraf ParaOverride-6"><span class="CharOverride-3">7-</span> Bilgiyi ulaştıran kişi, Cumhurbaşkanı’na çok yakın bir kişi olsaydı, Erdoğan’ın orayı çalışma ofisi olarak kullandığını, ayrı bir süitte kaldığını bilirdi.  </p>
			<p class="paragraf ParaOverride-6"><span class="CharOverride-3">8-</span> Darbeci grubun saldırdığı yerler de bu tespiti doğrular nitelikte: Cumhurbaşkanı’nın misafirlerini ağırladığı yer ile polislerin kaldığı 5 odayı basıyorlar.  </p>
			<p class="paragraf ParaOverride-6">Özetle, bu grup acemice değil, aldıkları istihbarata göre hareket ediyor.  </p>
			<p class="paragraf ParaOverride-6">Bu adamların geç gitmesinin nedenlerinden biri de bu zaten. Operasyonu yapmaları için bu bilgilerin kendilerine gelmesi gerekiyor.  </p>
			<p class="_0">  </p>
			<p class="paragraf ParaOverride-6">Bu adamlara tecrübesiz demek için şu bilgileri de bir değerlendirmenizi isteriz:  </p>
			<p class="paragraf ParaOverride-6">- 13 tane adama Harp Akademileri’ni kazandırıp onları önce Akademi’ye, ardından da darbe günü Marmaris’e gönderiyorlar.  </p>
			<p class="paragraf ParaOverride-6">- Özel Kuvvetler Komutanlığı’nda Kurmay Başkanı’nı görevden almak için ona operasyon çekiyor, Çin Akademisi’ne kursa gönderiyorlar. Planları Kurmay Başkanı gittikten kısa bir süre sonra Özel Kuvvetler’den ilişiğini kesmek ve kendi ekiplerinden birini Özel Kuvvetler’de kurmay başkanı yapmak.  </p>
			<p class="paragraf ParaOverride-6">Adamların öyle basit bir plan yapmadıkları ortada. Teşkilatlarını öyle bir kurmuşlar ki, 15 Temmuz’dan sonra ortaya çıktığı gibi bütün sistemi boşaltıp kendi adamlarını yerleştirmişler.  </p>
			<p class="paragraf ParaOverride-6">Bu nedenle Türk Silahlı Kuvvetleri’nin içinde böylesine örgütlenme yapabilen bir darbeci örgütten Cumhurbaşkanı’na saldırı için basit bir plan beklemek ne kadar mümkün olabilir?  </p>
			<p class="paragraf ParaOverride-6">Zaten bütün operasyon planını Genelkurmay’ın ve Cumhurbaşkanı’nın ele geçirilmesi üzerine kuruyorlar. Amaçları:  </p>
			<p class="Basic-Paragraph ParaOverride-9" xml:lang="en-GB">- Genelkurmay’ı ele geçirerek tüm Silahlı Kuvvetler’i yönetebilecek komutayı ele geçirmek.  </p>
			<p class="Basic-Paragraph ParaOverride-9" xml:lang="en-GB">- Cumhurbaşkanı’nı ele geçirerek insanların sokağa çıkmasını engellemek.  </p>
			<p class="paragraf ParaOverride-6">Ayrıca önemli bir gösterge de şu: Karşısındaki adamlar Cumhurbaşkanlığı’nın eğitilmiş korumaları ve özel eğitimli polisler. Birkaç noktada çatışmaya giren bu grup, hiçbir şekilde yaralı veya ölü vermeden kaçabiliyor. “Bu kıskaçtan kayıp vermeden kurtulan darbeci gruptakiler, acemi/tecrübesiz olabilir mi?” sorusunu sizin de yanıtlamanızı istiyoruz.  </p>
			<p class="_0">  </p>
			<p class="paragraf ParaOverride-6">Yine hepsinde özel silahlar ve malzemeler vardı. Hepsinde gece görüşleri, termal silah sistemleri, termal silah üstü ekipmanları ve kızılötesi işaretleme teçhizatı bulunuyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Planlarına ulaşamamışlar, Cumhurbaşkanı Recep Tayyip Erdoğan’ı ele geçirememişlerdi.  </p>
			<p class="paragraf ParaOverride-6">Otelden çıkmaları gerekiyordu. Hatırlayacak olursanız, kaçışlarıyla ilgili bile çok sayıda komplo teorisi, “acemi” yorumları vs. yapıldı. Helikopterlerle temas kuramayınca indikleri yerden ters istikamette kaçmaya çalıştılar. Muğla’dan gelen Özel Harekât polisleri, darbeci grubu kaçarken bir başka otelin önünde yakaladı. Burada ciddi bir çatışma yaşandı. Önceki satırlarda kısa bilgisini verdiğimiz trafik polisi Nedip Cengiz Eker de burada şehit edildi. Yineliyoruz: “Darbeciler tesise girerken trafik polisini şehit ettiler” denilen olay, darbecilerin girişlerinde değil kaçışlarında yaşandı.  </p>
			<p class="paragraf ParaOverride-6">Bu çatışma, darbecilerin otelin girişinde sıkışmalarına neden oldu. İşte resepsiyon olayı da bu sıkışmada gerçekleşti. Bölgeden çıkmaya çalışan darbeciler, kıstırıldıkları otelin resepsiyonuna girmek zorunda kaldılar. Çünkü kaçış noktalarını, nereden çıkabileceklerini bilmiyorlardı. Otelin resepsiyonuna bunu öğrenmek için girdiler.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto82.JPG" class="_idGenPageitem-77" src="image/foto82_fmt.jpeg"/></span>  </p>
			<div class="_idGenPageitem-2">
				<div class="_idGenPageitem-2">
					<img alt="foto83.JPG" class="_idGenPageitem-77" src="image/foto83_fmt.jpeg"/>
				</div>
				<div class="_idGenPageitem-2">
					<img alt="foto84.JPG" class="_idGenPageitem-77" src="image/foto84_fmt.jpeg"/>
				</div>
			</div>
			<p class="resim" xml:lang="en-GB">  </p>
			<p class="resim_alyazili" xml:lang="en-GB">Cuntacıların ilerleme noktaları  </p>
			<p class="paragraf ParaOverride-6">  </p>
			<p class="paragraf ParaOverride-6">Ancak burada da ağır ateşten kaçamadılar. Yeniden başlangıçtaki güzergâhı takip etmeye başladılar ve Grand Yazıcı tesislerine giriş yaptılar. Zaten günlerce sürecek kaçış süreci de buradan başladı. Saatler 06.00 civarıydı ve otelin yukarıdaki tepe bölgesine doğru çıkış yaptılar. Otelin hemen üzerinde bulunan helikopter pistine tek sıra halinde gittiler. Bir müddet bekledikten sonra, geldikleri helikopterlerle tahliye ümidi kalmadığını anladılar ve tepe üzerinden dağlara doğru kaçmaya başladılar. Bu arada bütün ağır silahları, çelik başlıkları ve malzemelerini bıraktılar.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto85.JPG" class="_idGenPageitem-78" src="image/foto85_fmt.jpeg"/></span>  </p>
			<p class="resim_alyazili" xml:lang="en-GB">Cuntacıların silahlarını ve malzemelerini bıraktıkları yer  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Kaçışları günlerce sürdü. Parti parti yakalandılar. Kaçmaya başladıkları zaman yapılan haberlerde ekmek çalmaları vs. gündeme gelince “Hani bu adamlar yılan yiyordu? Bunlar ise ekmek çalıyor” diyenler oldu. Bu haberleri yanıtlamak için gruptakileri tanımak gerekiyor.  </p>
			<p class="paragraf ParaOverride-6">Buradaki adamların üç tane fonksiyonu var. Bunların içinde 25’i MAK’çı yani Muharebe Arama Kurtarma Komutanlığı’ndan. MAK’çılar SAT veya Özel Kuvvetler gibi uzun soluklu operasyonlarda değil, anlık operasyonlarda görev yapıyorlar. Örneğin yurtiçi veya yurtdışında bir helikopter düştüğünde helikopterle gidip, düşen helikopterdeki adamları bir frekans sistemiyle bulup, yapabiliyorlarsa o insanları alıp getirmek gibi operasyonlar MAK’çılar tarafından yapılıyor. Yakın çatışma konusunda da eğitilen MAK’çılar, arama-kurtarma gibi konularda özel teknikleri biliyorlar.  </p>
			<p class="paragraf ParaOverride-6">Görev tanımları ve eğitimlerinde bu ayrımın olmasından dolayı darbeciler, saldırı görevini İstanbul’dan gelecek Özel Kuvvet kökenli ekibe verdi. MAK’takiler ve diğerleri ise ağırlıklı olarak çatışmaya girecek ekibin emniyetini sağlayacaktı. Daha önceki satırlardan okuduğunuz üzere, Astsubay Zekeriya K. da kendilerinin emniyeti sağlayacaklarını, asıl operasyonu İstanbul’dan gelen ekibin yapacağını itiraf etmişti:  </p>
			<p class="_0">  </p>
			<p class="arayazi" xml:lang="en-GB">“Gökhan Paşa ‘Gelen ekip işi biliyor, siz artçı kuvvet olursunuz’ dedi. Bu arada İstanbul’dan gelecek misafirler helikopterle geldi. 14 kişiydiler. Hepsi kamuflajlıydı. Hiçbirinde teçhizat yoktu. İsmi Şükrü Binbaşı olan kişi ‘Malzemeler bunlar mı?’ diye sorduktan sonra herkes malzemesini almaya başladı. Helikoptere binmeden pilotlarla tartışma oldu. Gökhan Paşa ‘Ben Genelkurmay Başkanı adına buradayım. Cumhurbaşkanı’nı alıp geleceksiniz’ dedi.”  </p>
			<p class="_0">  </p>
			<p class="paragraf ParaOverride-6">İstanbul’dan gelen ekip ise eski Özel Kuvvet ve SAT personelinden oluşmakta. Ancak Özel Kuvvet kökenliler, o dönemde Harp Akademileri’nde eğitim alıyorlardı. Yani artık Özel Kuvvetler’de değillerdi.  </p>
			<p class="_0">  </p>
			<p class="paragraf ParaOverride-6">Ayrıca İstanbul’dan gelen ekibin tamamı binbaşı ve alt rütbelerdeki subaylardan oluşuyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">SAT demişken, biraz da buradaki yapıyı anlatmakta fayda var. Bildiğiniz gibi SAT ve SAS Grup Komutanlıkları, aynen Özel Kuvvetler Komutanlığı, MAK gibi Türk Silahlı Kuvvetleri’nin gözbebeği komutanlıklarındandır. Ancak 15 Temmuz’da darbecilerin bu komutanlıklara da nasıl sızdığının önemli göstergelerinden biri oldu.  </p>
			<p class="paragraf ParaOverride-6">Örneğin o gece darbecilerin daha önce SAT ve SAS Grup Komutanlıkları’na yerleştirdiği bir grup da Akıncı Üssü’ndeydi. Hatta bir rivayete göre, ilk planlamada Marmaris’e gönderilecek ekip buradaki timlerden oluşuyordu. Bu iddia henüz teyit edilememesine rağmen doğruysa, o ekibin neden Marmaris’e gönderilmekten vazgeçildiği bilinmiyor.  </p>
			<p class="paragraf ParaOverride-6">Bu durum açıkçası çok fazla konuşulmuyor. Ancak önümüzdeki dönemde SAT ve SAS’a yapılan bu FETÖ sızması bu komutanlıkları olumsuz anlamda etkileyebilir. Çünkü darbecilerin tasfiyesinden sonra oransal anlamda SAT ve SAS Grup Komutanlıkları’nda ciddi bir boşluk olabileceği yönünde yorumlar var.  </p>
			<p class="paragraf ParaOverride-6">FETÖ, SAT ve SAS gibi özel komutanlıklarda nasıl örgütlendi sorusuna yanıt verirken de, doğrudan akıllara kumpas davaları geliyor. O davalarda SAT, SAS ve Özel Kuvvetler neden hedef alınmıştı? Hatırlayacak olursanız, bunlar bir dönemin en çok tartışılan konularıydı. Özellikle Poyrazköy’de yapılan kazılardan sonra SAT ve SAS’ların durumları sürekli gündemde tutulmuş, Ali Türkşen, Levent Bektaş, Mustafa Turhan Ecevit ve Ercan Kireçtepe’nin aralarında bulunduğu çok sayıda komutan tutuklanmıştı. Daha sonra başlatılan kumpas davalarından Poyrazköy davasında 5’i tutuklu 17 asker yargılanmıştı.  </p>
			<p class="paragraf ParaOverride-6">Ayrıca yıllarca bu silahların Poyrazköy’e nasıl gömüldüğü bir muammaydı ve bir türlü yanıt bulamamış bir konuydu.  </p>
			<p class="paragraf ParaOverride-6">Günümüze dönecek olursak, 15 Temmuz gecesi cephaneliklerin, malzeme depolarının kapıları kırılıp içeri giriliyordu. Peki, darbecilere cephane, mühimmat, malzeme tedariki yapılan malzeme depolarının, cephaneliklerin sorumlularının cuntacılarla hareket ettiğini acaba kaç kişi biliyor? Evet, depo sorumluları cuntacılardan çıkıyordu. Bu bilgiden hareketle şunu soralım: Herkes, o gün silahları kimin gömdüğünü daha net anlayabildi mi?  </p>
			<p class="paragraf ParaOverride-6">Ayrıca iddia odur ki, Akıncı Üssü’nde olduğu belirtilen SAT ve SAS’çılar arasında, o silahların alındığı deponun sorumlusu da bulunuyordu.  </p>
			<p class="paragraf ParaOverride-6">Eğer bu kumpaslar kurulmasa ve hedef alınan komutanlar SAT ve SAS’tan tasfiye edilmemiş olsaydı, o gece bu adamların işi başlangıç itibariyle zordu, imkânsızdı. Örgüt adeta bugünler için hazırlık yapmıştı. Özel Kuvvetler ve diğer özel birimlere bakıldığında, neden hedef alındıkları sorusunun yanıtı gibiydi.<span class="dip"><a class="_idFootnoteLink" href="#footnote-225-121" id="footnote-225-121-backlink">121</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Örgütün sözünü ettiğimiz hazırlığıyla ilgili çarpıcı bir örnek daha anlatabiliriz. Önceki satırlarda aktardığımız gibi Marmaris’teki darbeci grup içinde Özel Kuvvet kökenli 13 personel bulunuyordu. İşte bu 13 kişi Özel Kuvvetler’den Akademi’yi bu yıl içinde kazanmıştı. Bu sayı bugüne kadar görülmüş bir sayı değildi. Peki bu 13 kişiden 8’inin, Özel Kuvvetler’de görev yaparken kimin tugayında olduğunu biliyor musunuz? Bu 8 darbeci, Şehit Ömer Halisdemir’in öldürdüğü Semih Terzi’nin tugayında görev yapıyorlardı. Yani Terzi’nin ekibiydi. İşte bu 8 kişi, o gece Binbaşı Şükrü S.’nin komutasında Marmaris’e giden ekibin içindeydi.  </p>
			<p class="paragraf ParaOverride-6">Cuntacıların ne kadar organize oldukları, planlı hareket ettiklerini gösteren sayısız örnek saydık, sayabiliriz. Akın Ö.’nün bir yıl öncesinden damadını ve özel kalem müdürünü Akıncı Üssü’ne yerleştirdiğini de hatırladığınızda bu durum cuntacıların adeta bir yıl öncesinden her şeyi santim santim planladıklarının önemli göstergesidir. Yani darbe zamanının 16 Temmuz gece 03.00 olduğuna bakmayın. Darbeciler kendilerine, “Harekâtın başarıya ulaşması için kim nerede görev yapmalı?” sorusunu sormuş ve bu soru çerçevesinde hangi birliklerde kimlerin görevlendirileceğini saptamış, buna göre de nokta görevlendirmeleri yapmışlar.  </p>
			<p class="paragraf ParaOverride-6">Genelkurmay Başkanlığı’nın işgal edilmesi, Cumhurbaşkanı’na saldırı, TÜRKSAT, Akıncı Üssü’nün darbeciler açısından güvenliğinin sağlanması gibi darbe planının olmazsa olmazlarında da Özel Kuvvetler, SAT, SAS, MAK gibi özel birimlerdeki adamlarını kullandılar.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Tekrar Marmaris’e, darbecilerin “bu kadar özel eğitimli oldukları halde neden kaçamadıkları” sorusuna dönelim.  </p>
			<p class="paragraf ParaOverride-6">Bütün kaçış planlarını, helikopterlerin gelip bunları alması üzerine kurmuşlar. Bu nedenle bir B planları yok. Yani helikopter onları alamazsa ne olacağı noktasında bir plan yapmamışlar. Kaçış planının olmamasını da şu şekilde okuyabiliriz: Kaçış planı, düşman topraklarda operasyon gerçekleştirildiğinde yapılır. Operasyon başarılı olsa da başarısız olsa da dost topraklara geçiş yaparsın veya kaçarsın. Peki kendi ülkende operasyon yaptığında ve bu operasyon başarısız olduğunda nereye kaçacaksınız? Başarısızlık durumunda hain ilan edilmeleri kesin ve bunun motivasyon eksikliği var.  </p>
			<p class="paragraf ParaOverride-6">Ayrıca MAK’çılar çok uzun yürüme yeteneğine sahip değiller. Bu nedenle hatırlayacak olursanız ilk yakalananlar MAK’çılar oldu. Özel Kuvvetçiler onlardan ayrılmıştı ve en son yakalananlar onlar oldu.  </p>
			<p class="paragraf ParaOverride-6">Hayatlarını idame ettirememeleri de gündem oldu. Hayatı idame bir yerde yaşarken tuzak kurarken yaparsın. Uçağın düşmüştür, bir yerde mahsur kalmışsındır vs. hayatı idameyi bu şekilde yaparsın. Tavşan yakalarsın, başka bir hayvanı tuzak kurarak yakalarsın ve hayatını sürdürebilirsin. Ama seni arayan bir ekip varken hayatı idame için tuzak kuracak vaktin yoktur. Burada sürekli kaçan şahıslar olduğunu unutmayalım. Tuzak kurmaları, hayatlarını sürdürmeleri mümkün değil. Hayatı idame ettirmeleri bu yüzden zor.  </p>
			<p class="paragraf ParaOverride-6">Bunun eğitimi yok mu diye bir soru sorarsanız da, böyle bir durumda kaçarken bulduklarınla yetinmeye çalışırsın. Kaçarken hayatı idame edemezsin. İki tane yılan peşinde koşamazsın. Burada yapacağın şu: Yolda yürürken meyve bulursun, gerekirse hırsızlık yaparsın, gerekirse ekmek çalarsın ve öyle idame ettirmeye çalışırsın. Dikkat ederseniz bu adamların kaçışı bir operasyon yapıp belli bir plan dahilinde bölgeden ayrılmak şeklinde değil, adi hırsızların kaçışları gibiydi. Düşman topraklarına atlamış bir asker gibi değil, kendi topraklarında adi bir hırsız gibi kaçtılar. Tepkileri de buna göreydi. Bu nedenle bu adamlardan hayatı idame ettirmeyi beklemek zordu. Ayrıca moral motivasyonlarının sıfır olduğunu düşünün. İlk yakalandıklarında hepsinin başlarının önünde olduğunu unutmayın.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Günler sonra yakalandıklarında bazı bilgilere ifadeleri sayesinde ulaşılmıştı. Bu ekibin ifadeleri önemliydi. İstanbul’daki ekip giderken önceden hazırlık yapmışlardı.  </p>
			<p class="paragraf ParaOverride-6">Bu ekibin başındaki adam Tümgeneral Gökhan S.’ydi. Bütün suikast operasyonunu planlayan ve Çiğli’ye gidip hepsini görevlendiren adam bu. Ve bu adamın TSK’daki görevini hatırlayalım: TSK’nın Irak’ın kuzeyine yönelik hedeflerin kıymetlendirildiği ve icra kararlarının verildiği bütün hava harekâtlarını yöneten birimin başındaki adam Gökhan Şahin S.  </p>
			<p class="paragraf ParaOverride-6">Bunu anlamak için “hedef kıymetlendirme”yi de biraz anlatalım: Örneğin Kuzey Irak’ta bir operasyon yapacaksınız. Herhangi bir hedef seçeceksiniz. Bütün İHA’lar, uydular, her yeri görüntüleyen, hedefi seçip hangi uçakla vurulacağına karar veren ama operasyon emrini vermeyen adam.  </p>
			<p class="paragraf ParaOverride-6">Zaten 15 Temmuz gecesinin üç tane kritik adamı var: Bunlar, Genelkurmay’daki Mehmet P., öbürü Özel Kuvvetler’deki Semih Terzi, diğeri de bu adam, yani Gökhan Şahin S.  </p>
			<p class="paragraf ParaOverride-6">Gerek saldırı planı, gerek öncesindeki hazırlık, gerek ekipteki kişilerin kabiliyetlerini öğrendikten sonra bu ekibe açıkçası “amatör, acemi” diyemedik. Gerisini sizlere bırakıyoruz.  </p>
			<p class="paragraf ParaOverride-6">Ancak Cumhurbaşkanı Erdoğan’ı ele geçirememiş, cuntacıların Marmaris planı boşa çıkmıştı. Tüm Türkiye’deki mücadele ise sürüyordu.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-121-backlink" id="footnote-225-121">121</a>. FETÖ, komutanların tamamını tasfiye edemedi. Kumpasla hedef alınan komutanlardan Deniz Albay Mustafa Turhan Ecevit kumpaslar çökertildikten sonra SAT Komutanı, Deniz Albay Ercan Kireçtepe de Ecevit’in yardımcısı olarak atandı. Hatta Marmaris’ten kaçan SAT’çıların yakalanması için yürütülen operasyona Ecevit ve Kireçtepe’nin komuta ettiği gündeme geldi. Bkz. Vatan gazetesi, 23 Temmuz 2016</p>
				</div>
			</div>
		</div>
	</body>
</html>