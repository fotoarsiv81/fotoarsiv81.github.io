<html xmlns="http://www.w3.org/1999/xhtml">
	<head>
		<title>1-20</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-19" xml:lang="en-GB">Saat 23.30, Milli İstihbarat Teşkilatı-Yenimahalle  </p>
			<p class="paragraf ParaOverride-6">Yaklaşık yarım saattir yoğun ateş altındaydılar. Darbecilerin elindeki helikopterler ışıklarını söndürerek yaklaşmış ve yerleşkeye doğru yoğun ateşe başlamışlardı.  </p>
			<p class="paragraf ParaOverride-6">Buradaki personel de ellerindeki uzun namlulu silahlarla helikopterlere karşı ateş açıyorlardı.  </p>
			<p class="paragraf ParaOverride-6">Darbeciler acımasızdı. Yoldan geçen araçlar bile saldırıda hedef alınıyor, nizamiye yoğun ateşe maruz kalıyordu.  </p>
			<p class="paragraf ParaOverride-6">Bu saldırıya şaşmamak gerekiyordu. FETÖ tarafından yıllardır hâkimiyet sağlanamayan MİT, bu yapının gerek gazetelerdeki gerekse de yargıdaki uzantıları tarafından hedef alınıyordu. Bu saldırılar, Uludere bombardımanı ve hemen sonrasında 7 Şubat 2012 tarihinde müsteşar ve eski üst düzey yöneticilerin ifade vermeye çağrılmasıyla doruğa çıkmıştı. Gelişmeler o kadar netti ki. Hedefleri, MİT’i de ele geçirmekti ancak müsteşar başta olmak üzere büyük çoğunluk direnmiş, FETÖ’ye istediğini vermemişti. Helikopterlerin saldırısına karşı koyanlar bütün bu gelişmelerin bilincindeydi ve yerleşkeyi teslim etmemeye kararlıydı.  </p>
			<p class="paragraf ParaOverride-6">Helikopterlerin gerek nizamiyeye gerekse yerleşkenin içine 20 mm’lik top atışına, ellerindeki otomatik silahlarla karşılık veriyorlardı.  </p>
			<p class="paragraf ParaOverride-6">Öbür yandan MİT yönetimi sadece müsteşarlık yerleşkesindeki değil, tüm Türkiye’deki mücadeleye katılıyordu. Rehin alınamayan ve darbecilerle kıran kırana bir mücadeleye giren komutanlarla sürekli iletişim halindeydi. Örneğin komutanlar telefon bağlantısı yaptıkları televizyonların telefon numaralarına bir MİT yetkilisi aracılığıyla ulaşmıştı.<span class="dip"><a class="_idFootnoteLink" href="#footnote-225-64" id="footnote-225-64-backlink">64</a></span><span class="CharOverride-7">  </span></p>
			<p class="paragraf ParaOverride-6">Ayrıca MİT görevlileri bir yandan Özel Kuvvetler personeline silah bulmaya ve ulaştırmaya çalışırken, öbür yandan Cumhurbaşkanlığı Külliyesi’ni korumaya çalışıyordu.  </p>
			<p class="paragraf ParaOverride-6">O gece onlar için de uzun olacaktı.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-64-backlink" id="footnote-225-64">64</a>. Nuri Elibol, <span class="CharOverride-4">“15 Temmuz günü yaşananları ifşa ediyoruz”</span>, Türkiye, 21 Temmuz 2016</p>
				</div>
			</div>
		</div>
	</body>
</html>