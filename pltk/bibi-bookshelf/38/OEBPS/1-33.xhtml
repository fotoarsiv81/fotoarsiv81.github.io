<html xmlns="http://www.w3.org/1999/xhtml">
	<head>
		<title>1-33</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-32" xml:lang="en-GB">Saat 01.30, Çiğli 2. Ana Jet Üssü  </p>
			<p class="paragraf ParaOverride-6">Cumhurbaşkanı’nın halka “Meydanlara inin” çağrısıyla milyonlar sokaklara, meydanlara akmaya başlamıştı. Ankara, İstanbul ve diğer illerin meydanları vatandaşlarca adeta abluka altına alıyordu. Ancak vatandaşların ağırlık merkezi İstanbul ve Ankara’daydı. Boğaziçi Köprüsü, Genelkurmay Başkanlığı’nın önü, Kızılay Meydanı, Taksim, Beylerbeyi, Akıncı Üssü’nün önü vs. her yer artık vatandaşlarla darbecilerin karşı karşıya geldiği mücadele alanları haline gelmişti. Darbeciler, gasp ettikleri tanklar, uçaklar, helikopterlerle saldırıyor, vatandaşlar sadece ve sadece ellerindeki Türk bayraklarıyla bu saldırıyı püskürtüyordu. Aralarında, darbecilerin “Tatbikat var” diyerek kandırdığı Mehmetçiklerden bazıları gerek polisler gerekse vatandaşların müdahalesiyle kurtarılıyor, ancak mücadele sürüyordu.  </p>
			<p class="paragraf ParaOverride-6">Bu sıralarda İzmir Çiğli’de de hareketlilik vardı. İstanbul’dan helikopterle gelen 14 kişilik timle birlikte 37 kişilik bir grup, bir harekâta çıkacaktı. Grubun başında Tuğgeneral Gökhan Şahin S. olacaktı. Herkes onun emirlerini dinliyordu. Gün boyunca bir şeyi bulmak için yaptıkları çalışmaların son somut sonucunu bekliyorlardı. Her şeyi tespit etmişlerdi. Cumhurbaşkanı’nın nerede olduğunu, kaldığı oteli vs. Ancak bir şeyi tam olarak tespit edememişlerdi. Cumhurbaşkanı o otelin neresindeydi? Çünkü otel çok büyüktü. Hatta otelin çok büyük olması Marmaris sürecinde kırılma noktalarından biriydi.  </p>
			<p class="paragraf ParaOverride-6">Darbenin 15 Temmuz’u 16 Temmuz’a bağlayan gece saat 03.00’te yapılması planlanmıştı. Aktardığımız bu planlamalar da gece 03.00’e göre hazırlanmıştı. Ancak darbeciler ifşa olduklarını anlamış, bu nedenle harekâtlarını saat 21.00’e çekmişlerdi. İşte Fırat A. tarafından Ali Y.’ye şoförlük yapması için görevlendirilen Emin G. de, ifadesinde bu çerçevede bilgiler aktarmıştı. Darbeye yolda yakalanmışlardı ve işler cuntacıların istediği gibi gitmiyordu:  </p>
			<p class="_0">  </p>
			<p class="arayazi" xml:lang="en-GB">“Ali Y. yolda telefonla Cumhurbaşkanı’nın yanından aradıklarını düşündüğüm kişilerle yaptığı konuşmalarda, ‘Antalya’da maç yapılacak oraya bakmaya gidiyorum’ şeklinde konuşuyordu. Bunun, yapacağı asıl faaliyeti maskelemek maksadıyla söylediğini düşünüyordum. Yolculuğun ilerleyen kısmında Cumhurbaşkanı’nın yanından arayanlarla görüşürken ‘Darbe mi olmuş? Vah vah!’ şeklindeki sızlanmaları da deşifre olmamak için yaptığını düşünüyorum. Daha sonra yolda Ali Y.’yi arayan biri ‘İşler karıştı Çiğli’ye gidin’ dedi. Bu sırada Muğla’ya gelmek üzereydik, Denizli’yi geçmiştik. İzmir’e 2 saatlik mesafede bulunuyorduk. Gece yarısı Çiğli askeri üssüne ulaştık.”  </p>
			<p class="_0">  </p>
			<p class="paragraf ParaOverride-6">Ali Y. Antalya’ya gittiğini söylüyordu ama aslında istikametleri Marmaris’ti. Ancak başarısızlık olunca Çiğli’ye kaçmak zorunda kaldı.  </p>
			<p class="paragraf ParaOverride-6">Peki Çiğli’de neler olmuştu?  </p>
			<p class="paragraf ParaOverride-6">Anlatmaya başlayalım.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Aktarmıştık. Saat 22.00’de İzmir Gaziemir’deki Kara Havacılık Komutanlığı’ndan 4 helikopter havalanmıştı. Bu helikopterler, Marmaris’te Cumhurbaşkanı Erdoğan’a suikast düzenlemek veya onu alıp darbecilerin merkezi haline getirilen Akıncı Üssü’ne götürmekle görevlendirilen cuntacıları taşıyacaktı. Bu helikopterler 22.10 sularında, yani yaklaşık 10 dakikalık bir yolculuk sonrası Çiğli’ye inmişlerdi. Bu helikopterlerle Marmaris’e bir grubu, Cumhurbaşkanı’na suikast yapacak veya kaçıracak bir grubu taşıyacaklardı. Gökhan Şahin S. ifadesinde, Cumhurbaşkanı’na suikast düşünmediklerini ileri sürmüştü:  </p>
			<p class="_0">  </p>
			<p class="arayazi" xml:lang="en-GB">“Bizim öldürmek gibi bir amacımız yoktu, öyle olsa bomba atar ölümünü sağlardık. Tersine canlı olarak alıp Ankara Akıncı Üssü’ne nakletmek görevi edinmiştik. Cumhurbaşkanı’nı alıp helikopterle Dalaman’a indirip, oradan uçakla Ankara’ya götürüp Akıncı Hava Üssü’ne teslim edecektik. İsim olarak kime teslim edeceğimi bilmiyorum. Görevim uçuş sürecinde Cumhurbaşkanı’na refakat etmekti.”  </p>
			<p class="_0">  </p>
			<p class="paragraf ParaOverride-6">Beklemeye başladılar. Gökhan Şahin S., yaklaşık 50 kişilik malzeme hazırlanmasını istedi. Malzemeden kastı, silah ve teçhizattı. Timde yer alan darbeciler neyi beklediklerini kendilerine Gökhan Şahin S.’nin açıkladığını söylemişlerdi. Bunlardan biri “Paşa” lakaplı ve FETÖ’nün Çiğli imamı olduğu belirtilen Havacı Astsubay Zekeriya K.’ydı:  </p>
			<p class="_0">  </p>
			<p class="arayazi" xml:lang="en-GB">“Gökhan Paşa ‘Gelen ekip işi biliyor, siz artçı kuvvet olursunuz’ dedi. Bu arada İstanbul’dan gelecek misafirler helikopterle geldi. 14 kişiydi.”  </p>
			<p class="_0">  </p>
			<p class="paragraf ParaOverride-6">MAK timinden olan Binbaşı Taner B. de aynı şekilde ifade vermişti:  </p>
			<p class="_0">  </p>
			<p class="arayazi" xml:lang="en-GB">“Daha sonra yanımıza Gökhan Paşa geldi. ‘İstanbul’dan 14 kişilik bir ekip gelecek. İşi detayıyla biliyorlar. Ekibe destek vereceksiniz’ dedi. Bir süre sonra içerisinde 14 kişinin olduğu helikopter geldi. Hepsi kamuflaj giymişti.”  </p>
			<p class="_0">  </p>
			<p class="paragraf ParaOverride-6">Gökhan Şahin S. de bunu kabul ediyordu:  </p>
			<p class="_0">  </p>
			<p class="arayazi" xml:lang="en-GB">“Ramazan E. Albay’ın odasına gittim. Kendisine özel bir görev olduğunu, İstanbul’dan helikopterle Özel Kuvvetler personelinin geleceğini, buradaki MAK ekibiyle birlikte bir yere gideceğimizi söyledim.”  </p>
			<p class="_0">  </p>
			<p class="paragraf ParaOverride-6">Bu arada MAK timinde görevli Astsubay Serkan E. ilginç bir detay aktarıyordu. 15 Temmuz’da çağrı üzerine birliğe gittiğinde bazı arkadaşlarının malzeme hazırladıklarını gördüğünü, hazırlık sonrası bir komutanın kendilerini paraşüthanedeki odaya alarak operasyonla ilgili bilgi verdiğini anlatan Serkan E. şunları söylüyor:  </p>
			<p class="_0">  </p>
			<p class="arayazi" xml:lang="en-GB">“Orada komutan bize ‘Bir terör örgütünün üst düzey yöneticisini almaya gideceğiz. Bununla ilgili çok önemli bir görevimiz var. Yalnız bundan dönüş olmayabilir, şehit olabilirsiniz, kuvvetle muhtemel şehit olacaksınız, geri dönemeyebilirsiniz’ dedi. Operasyonun ayrıntısını İstanbul’dan gelecek bir ekibin detaylarıyla anlatacağını söyledi.”  </p>
			<p class="_0">  </p>
			<p class="paragraf ParaOverride-6">14 kişilik ekip gelmiştir ancak hepsi silahsız, teçhizatsızdır. Sadece kamuflajları üzerindedir.  </p>
			<p class="paragraf ParaOverride-6">Gökhan Şahin S., beklenen ekibin İstanbul’dan Çiğli’ye inişinin ardından yaşananları şu şekilde aktarıyordu:  </p>
			<p class="_0">  </p>
			<p class="arayazi" xml:lang="en-GB">“Saat 22.00 civarında Özel Kuvvetler helikopterlerle indi. Bu helikopterler İstanbul’dan geliyordu. Tek tek saymadım, 2 SAT personeli de bu sayıya dahil mi bilmiyorum ancak pilotlar hariç MAK ekipleri ile birlikte 27-28 kişilik bir grup oluşturduk. Bu, beklentimin yarısı idi. Şükrü Binbaşı, Cumhurbaşkanı’nın yanında 3-4 kişilik bir koruma ekibi olduğunu, tatil modunda olduklarını, Özel Kuvvetler’in operasyonu gerçekleştireceğini, MAK ekibinin ise geri emniyeti alacağını, dolayısıyla sayının yeterli olduğunu söyledi.  </p>
			<p class="arayazi" xml:lang="en-GB">(Belirtilen saatte TSK içerisindeki bir grubun kalkışma eylemine başladığına ilişkin sosyal medyada haberler çıkmaya başladığı hatırlatılınca) Hazırlık sırasında tüm personelin cep telefonlarını kapattırmıştık. Saat 22.30 civarı emir astsubayım gelerek, TSK’nın ülke bütününde yönetime el koyduğunun Genelkurmay sitesi üzerinden açıklandığını söyleyince ben işlerin doğal seyrinde gittiğini düşünmeye başladım. Operasyona katılacak MAK ekibi ile Özel Kuvvetler’i bir araya topladım. Bu sırada pilotlar ve uçuş ekibi pistte bekliyordu. Biz ise depodaydık. Her iki ekibe hitap ederek TSK’nın ülke bütününde yönetime el koyduğunu, bundan sonraki emirlerin Genelkurmay Başkanı tarafından verileceğini duyurdum. Hem Semih Paşa’nın telefondaki sözleri hem de Genelkurmay’ın internet sitesinde yapılan bu açıklama üzerine bende taşlar yerine oturdu ve bu girişimi Genelkurmay Başkanı ile birlikte tüm kuvvet komutanlarının desteklediği düşüncesine kapıldım. Ekibe Şükrü Binbaşı’nın emri altında olduklarını söyledim. Çünkü aşağıya inip operasyonu o gerçekleştirecekti. Benim helikopterde kalma sebebim şudur: Yukarıdan, aşağıda yaşanan olayları net bir şekilde görme imkânım olacaktı. Şükrü Binbaşı ile telsizle irtibat kuracaktık. MAK personeline operasyonun mahremi yani hedef alınacak kişinin Cumhurbaşkanı olduğunu ben hiç deklare etmedim. Özel Kuvvetler’den de kimseye bu durumu söylemedim. Pilotlara dahi bu durumu söylemedim. Hatta helikopterdeki teknisyen uçuş sırasında olağandışı bir durumun olduğunu fark ederek bana yanlış bir şey yapıp yapmadığımızı sordu. Ben de ona yanlış bir şey yapmadığımızı söyledim.”  </p>
			<p class="_0">  </p>
			<p class="paragraf ParaOverride-6">Bu arada Şükrü S. de bir yerlerden sürekli bilgi alıyordu. Yapacakları operasyonun saati olarak 01.00-01.30’un belirlendiğini belirten Gökhan Şahin S. anlatıyordu:  </p>
			<p class="_0">  </p>
			<p class="arayazi" xml:lang="en-GB">“Operasyonun saat 01.00-01.30 civarında olduğu bilgisini Şükrü Binbaşı cep telefonundan aldı. Operasyon yeri ile ilgili iki alternatif vardı. Biri Okluk Koyu’ndaki yazlık, diğeri Grand Yazıcı Oteli idi. Cumhurbaşkanı’nın otelde olduğunu öğrenince Google üzerinden edindiğimiz hava haritası üzerinde çalışma yaptık. Helikopterlere bindik.”  </p>
			<p class="_0">  </p>
			<p class="paragraf ParaOverride-6">Saatler 01.00’i geçmişti. Bekleyiş sürüyordu. Helikopterler çalıştırılmış, harekât için birilerinden gelecek emir bekleniyordu. Saatler 01.30’a yaklaşırken İstanbul’dan gelen ekibin başındaki Binbaşı Şükrü S. Gökhan S.’nin yanına yaklaştı. Söylediği cümle çarpıcıydı:  </p>
			<p class="paragraf ParaOverride-6">“Görev iptal.”<span class="dip"><a class="_idFootnoteLink" href="#footnote-225-90" id="footnote-225-90-backlink">90</a></span><span class="CharOverride-7">  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-90-backlink" id="footnote-225-90">90</a>. Gökhan Şahin S.’nin ifadesinden</p>
				</div>
			</div>
		</div>
	</body>
</html>