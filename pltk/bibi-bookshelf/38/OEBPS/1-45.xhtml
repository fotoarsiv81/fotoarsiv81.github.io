<html xmlns="http://www.w3.org/1999/xhtml">
	<head>
		<title>1-45</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-44" xml:lang="en-GB">Saat 03.30, Marmaris Grand Yazıcı Otel  </p>
			<p class="paragraf ParaOverride-6">Çiğli’den MİT ekibine “Buradan bir ekip Marmaris’e gidecek” diye istihbarat geldiği sıralarda kalkışa hazırlanıyorlardı. 3 helikopter ışıklarını ve radar takibini sağlayan transponder sistemini kapatmış bir şekilde kalkışa hazırdı. Teker teker pistten hareketlendiler. Önce Sikorsky, arkasında da 2 tane Cougar vardı. Pilotlar gece görüş gözlüklerini takmışlar, gece uçuşuna göre hazırlıklarını ihmal etmemişlerdi. Alçaktan uçuyorlar, radara yakalanma ihtimalini sıfıra indirmeye çalışıyorlardı.  </p>
			<p class="paragraf ParaOverride-6">Yaklaşık 1 saat 15 dakika boyunca uçuşlarında bir sorunla karşılaşmadılar. Marmaris’e giriş yaptıklarında pilotlar helikopterlerin burunlarını Grand Yazıcı Otel’in bulunduğu yöne çevirdi. Marmaris’e inen vadi yatağının içinde ilerliyorlardı. Vadi sonunda sağa doğru manevra yaparak otelin olduğu yöne yaklaştılar.  </p>
			<p class="paragraf ParaOverride-6">Bölgeye ilk olarak Sikorsky yanaştı. Çünkü içinde grubun lideri olan Gökhan Şahin S. vardı. Saldırıyı o yönetecekti.  </p>
			<p class="_0">  </p>
			<p class="arayazi" xml:lang="en-GB">“Önemli olan personelin tamamının belirtilen noktaya nakledilebilmesiydi. 3 helikopter bu iş için yeterliydi. Helikopterde beklerken yaklaşık yarım saat kaybettik. Yakıt konusunda bizi sıkıntıya sokan ana sebep bu oldu. Yarım saat kadar sonra Şükrü Binbaşı yeniden operasyona başlayacağımızı söyleyince havalandık. Şimdi düşündüğümde bir üst iradenin bizi orada kasıtlı olarak beklettiğini düşünüyorum. Zamanında yola çıksaydık hedefimizi bulacaktık. Bu sırada saat 02.15-02.30 civarı idi. 1 veya 1 saat 15 dakikalık uçuş süremiz oldu. 03.30-03.45 civarında otelin olduğu yere geldik. Plana göre önce biz iniş yapacaktık.”  </p>
			<p class="_0">  </p>
			<p class="paragraf ParaOverride-6">“Bir üst irade bizi bekletmişti” diyen Gökhan S., Marmaris’e vardıkları saati 03.30-03.45 olarak veriyor.  </p>
			<p class="paragraf ParaOverride-6">Çok tartışıldı. Acemilerdi diyen çok oldu. Oysa hiç acemi değillerdi.  </p>
			<p class="paragraf ParaOverride-6">Ben (Mete Yarar) “Özel Kuvvetçi olarak nereye inerdim?” diye baktığımda, adamların doğru yerlere indiğini gördüm.  </p>
			<p class="paragraf ParaOverride-6">Otelin hemen yukarısında bir otopark vardı. Üzerinde biraz uçtuktan sonra ilk helikopter oraya inmeye çalıştı. Ancak o kadar yoğun toz bulutu oluştu ki bu nedenle pilot oraya inemedi. O ilk helikopterde bulunan Gökhan S. de bunu söylüyor:  </p>
			<p class="_0">  </p>
			<p class="arayazi" xml:lang="en-GB">“Ancak iniş aşamasında kalkan tozlar nedeniyle tekrar yükseldik.”  </p>
			<p class="_0">  </p>
			<p class="paragraf ParaOverride-6">Pilot, bu defa sola doğru manevra yaparak uygun bir yere doğru yönelir. Otoparkı planlamalarına rağmen mecburen hemen yan tarafta mısır tarlası üzerine adamlarını bırakır.  </p>
			<p class="paragraf ParaOverride-6">Birinci helikopterin hemen arkasındaki Cougar helikopterin pilotu da içindeki adamları mısır tarlasının üzerine halatlarla indirir.  </p>
			<p class="paragraf ParaOverride-6">Son ekip ise halatlarla sahile iner. Böylece otele hâkim olan üç noktayı da alırlar.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto73_3_nokta.JPG" class="_idGenPageitem-71" src="image/foto73_3_nokta_fmt.jpeg"/></span>  </p>
			<p class="resim_alyazili" xml:lang="en-GB">Helikopterler darbeci grubu üç ayrı noktada bıraktı.  </p>
			<p class="paragraf ParaOverride-6">  </p>
			<p class="paragraf ParaOverride-6">2 Cougar helikopter adamları indirdikten sonra bölgeden ayrılırken, Gökhan S.’nin bulunduğu helikopter bölgede kalır.  </p>
			<p class="paragraf ParaOverride-6">Adamları bu bölgelere bırakmalarının nedeni Cumhurbaşkanı’nı koruyan emniyet ekibinin orada olacağını düşünmeleri. Bu da askeri anlamda doğru bir strateji.  </p>
			<p class="paragraf ParaOverride-6">Ayrıca doğrudan Cumhurbaşkanı’nın bulunduğu bölgeye iniyorlar. Çünkü Cumhurbaşkanı’nın kaldığı yer sahilden hemen ileride. İndikleri yerde bir polisi şehit ediyorlar ve sahile doğru ilerleyerek buluşuyorlar. Bu nedenle “bulamıyorlardı” haberleri gerçeği yansıtmıyordu.  </p>
			<p class="paragraf ParaOverride-6">Marmaris’e giden MAK ekibindeki Astsubay Selman Ç. de bunu teyit ediyordu. Selman Ç. ifadesinde şunları söylüyordu:  </p>
			<p class="_0">  </p>
			<p class="arayazi" xml:lang="en-GB">“Bir şekilde gittik. Bir ara görev iptal dediler vs. Sonra tekrar Marmaris dediler. Gittik Marmaris’e. Otel dedikleri bir yere geldik. Neresi olduğunu bilmiyoruz. Elleriyle koymuş gibi buldular.”  </p>
			<p class="_0">  </p>
			<p class="paragraf ParaOverride-6">Evet elleriyle koymuş gibi bulmuşlardı. Adamlar Cumhur-başkanı’nın yerini öğrenmişlerdi. O sırada Cumhurbaşkanı’nın Özel Kalem Müdürü dahil olmak üzere çok sayıda sivil yetkilinin de ailesi oteldeydi. Ama kimse kendi ailesini düşünmüyordu. Öncelik Erdoğan’ın hayatını kurtarmaktı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Hüsrana uğrayacaklardı. Bunu bilmiyorlardı. Grand Yazıcı Otel’e inmişlerdi.  </p>
			<p class="paragraf ParaOverride-6">Israrla “Otelin yerini sordular” deniyordu. Aktardık, MAK Timi’nden Selman Ç., “Elleriyle koymuş gibi buldular” diye itiraf ediyordu. Evet, 3 helikopterle inen ekip, hiçbir şekilde otelin, daha doğru bir ifadeyle Erdoğan’ın kaldığı binanın yerini sormadan ilerlemeye başladılar.  </p>
			<p class="paragraf ParaOverride-6">Burada insanların akıllarında zamanlar karıştırılıyor. Araştırmalarımız sonucunda ortaya çıkan bazı gerçekler, bu kafa karışıklığını giderici somut bilgiler içeriyor.  </p>
			<p class="paragraf ParaOverride-6">Ayrıntılandıralım.  </p>
			<p class="paragraf ParaOverride-6">Grubun tesise giriş görüntüleri, çıkış görüntüsü gibi servis edildi. Örneğin, “Girişte bir trafik polisini şehit ettiler” denilen olayda, Nedip Cengiz Eker grubun girişinde değil çıkışında şehit edildi.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto74_catisma_noktalari.JPG" class="_idGenPageitem-72" src="image/foto74_catisma_noktalari_fmt.jpeg"/></span>  </p>
			<p class="resim_alyazili" xml:lang="en-GB">Çatışma çıkan noktalar  </p>
			<p class="paragraf ParaOverride-6">  </p>
			<p class="paragraf ParaOverride-6">Saldırganların otele gelmesiyle ilgili ayrıntılara devam edelim...  </p>
			<p class="paragraf ParaOverride-6">1500-2000 odalık büyük bir tesiste, danışmadan ilerlemeniz mümkün değil. Ancak 3 helikopterle tesise gelen saldırganlar, buluştukları sahilden sadece bir yoldan Cumhurbaşkanı’nın kaldığı yere ulaşabilirlerdi ve o yola yöneldiler. Oteli çok iyi biliyorlardı. En yakın yer olan sahilden ilerlerken soldaki yola sapıp, Cumhurbaşkanı’nın korumalarının olduğu bölüme ve Cumhurbaşkanı’nın kaldığı yer zannettikleri çalışma ofisine doğru ilerlediler. Yazılıp çizildiği gibi, Erdoğan’ın kaldığı yeri bilmiyor olsalardı yapacakları ilk hamle, resepsiyona gidip zorla bu bilgiyi almak olacaktı. Ancak otele geldiklerinde resepsiyona hiçbir şekilde uğramadılar, buna gerek bile görmediler. Anlattığımız gibi birbirinden farklı yolların olduğu, binlerce insanın kaldığı bir tesiste, gecenin zifiri karanlığında doğrudan hedefe, yani Cumhurbaşkanı’nın çalışma ofisine ve korumaların bulunduğu bölgeye ilerlediler.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Cumhurbaşkanı Erdoğan’ın, tesiste kalan koruma polisleri ve takviye emniyet kuvvetleri de tedbirlerini almıştır. Hatta, kaç kişilik ve hangi donanıma sahip bir saldırgan grubun geleceğini kestiremedikleri için, başka tesislerin teraslarına ve çevresine mevzilenen polisler de oluyor. Amaç görüntü vermeden gizlenmek ve darbeci gruba oradan saldırmak. Zaten görüntüleri de bulunan, Gökhan Şahin S.’nin bulunduğu helikoptere ateş açanlar da bu şekilde mevzilenen korumalar ve polislerdi...  </p>
			<p class="paragraf ParaOverride-6">Ayrıca 3 Özel Harekât polisi de Cumhurbaşkanı’nın kaldığı villanın yakın bir yerinde mevzileniyordu.  </p>
			<p class="paragraf ParaOverride-6">Grand Yazıcı Otel’de çatışmalar başlamak üzereydi...  </p>
		</div>
	</body>
</html>