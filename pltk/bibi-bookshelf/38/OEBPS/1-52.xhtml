<html xmlns="http://www.w3.org/1999/xhtml">
	<head>
		<title>1-52</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-51" xml:lang="en-GB">Saat 07.30, Kara Havacılık Komutanlığı  </p>
			<p class="paragraf ParaOverride-6">İlk istihbarat Kara Havacılık Komutanlığı’ndan gelmişti. Burada görevli bir binbaşı MİT’e gitmiş ve cuntanın kalkışmasının ilk bilgilerini aktarmıştı. Ancak darbeciler deşifre olunca erkenden harekete geçmiş ve saati erkene çekerek Ankara ve İstanbul merkezli olarak Türkiye’ye kâbus dolu bir gece yaşatmıştı.  </p>
			<p class="paragraf ParaOverride-6">Aktarmıştık, Güvercinlik’te JÖAK Harekât Merkezi’nde oluşturulan Jandarma Komuta Heyeti, bir taraftan karargâhı kurtarmak için çalışma yürütürken, öbür yandan da Kara Havacılık Komutanlığı’nı kurtarmaya yönelik operasyon planları yapmaktadır. Çünkü buradan kalkan helikopterler gece boyunca Ankara’nın çeşitli yerlerinde saldırılar yapmıştır. Bu yerler arasında Cumhurbaşkanlığı Külliyesi, MİT Müsteşarlığı, Genelkurmay Başkanlığı bulunmaktaydı. Ayrıca buradan yönlendirilen helikopterlerle rehin komutanlar Akıncı Üssü’ne taşınmış, belli bölgelere takviyeler yapılmıştır.  </p>
			<p class="paragraf ParaOverride-6">O geceye dair gündeme gelmeyen yaşanmışlıklardan bir tanesi de Kara Havacılık Komutanlığı’nın darbecilerin işgalinden kurtarılmasıdır.  </p>
			<p class="paragraf ParaOverride-6">Anlatalım...  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Hatırlanacağı üzere Kara Havacılık Komutanlığı’nın hemen yanında bulunan Jandarma Havacılık Komutanlığı, darbecilerin teslim alamadığı yerlerden biriydi. Komutan Albay İ.B. gerekli konuşlanmayı yapmış ve Komuta Merkezi’ne katılmak üzere JÖAK Harekât Merkezi’ne geçmişti. Burada planlanan operasyon planları çerçevesinde operasyonun hareket merkezi olarak Jandarma Havacılık Komutanlığı belirlendi. Önce gereken keşifler yapıldı. Ardından tümgeneraller İ.A., G.A., albaylar İ.B. ve A.T.’nin de başında bulunduğu Yarbay M.Ö. komutasındaki 41 kişilik JÖAK grubu 06.15’te harekete geçti.  </p>
			<p class="paragraf ParaOverride-6">Bu sırada Kara Havacılık Komutanlığı’ndaki darbeciler, JÖAK timlerinin operasyonunu fark etti. Hemen bir Kobra helikopter havalanarak gelen timlere karşı harekete geçti. 8 ayrı sorti yapan Kobra helikopter komutanlara yönelik ateşli saldırıda bulundu.<span class="dip"><a class="_idFootnoteLink" href="#footnote-225-124" id="footnote-225-124-backlink">124</a></span><span class="CharOverride-7">  </span></p>
			<p class="paragraf ParaOverride-6">Bu ateş sonucunda Yarbay M.Ö. ve 3 JÖAK personeli yaralanır. Ancak komutanlar ve JÖAK personeli geri adım atmaz ve Kobra’ya yönelik ateşe başlar. Bu arada gelen timlerin dikkatini bir şey çeker ve kendi aralarında “Burada bir hata var. Bu Kobra pilotu bizi neden öldürmedi?” diye değerlendirme yaparlar. Çünkü açıkta ve Kobra pilotunun bu unsurları çok rahat etkisiz hale getirecek pozisyonda yakalanmışlardır. Dikkat ettikleri helikopterin üstlerinden geçerken gittiği hatta ateş etmesiydi. Çünkü 2 kişilik olan Kobra helikopterlerinin önündeki top oynar başlıklıydı. Silahı ikinci pilot kontrol eder ve ikinci pilot nereye bakarsa oraya ateş edebilir ve bunu havada asılı kalarak yapabilir. Ancak bu pilot öyle yapmamış, ilerlerken düz bir hatta ateş ederek geçmiştir.  </p>
			<p class="paragraf ParaOverride-6">Araştırmada ortaya çıkıyor ki, bu durum Kobra pilotunun onları vurmayı istememesinden değil, ikinci pilotun bu saldırıya katılmayı reddetmesinden kaynaklanmaktadır. Böylece darbeci pilot tek başına havalanmış, bir taraftan helikopteri kullanırken öbür taraftan sadece uçtuğu istikamete sabit atış yapabilmiştir.  </p>
			<p class="paragraf ParaOverride-6">Bu önemli bir ayrıntıdır. Çünkü TSK içinde darbecilere direncin nasıl olumlu sonuçlara yol açtığını göstermektedir. Birçok yerde olduğu gibi Kara Havacılık Komutanlığı içinde de darbecilerin karşısında yer alan grup, darbecilere operasyon yapan subay, astsubay ve askeri personelin kurtulmasının önünü açmıştır.  </p>
			<p class="paragraf ParaOverride-6">Artık Kara Havacılık Komutanlığı’ndaki darbeciler için de kaçınılmaz son yaklaşmaktadır. Her yerde yaptıkları gibi kaçışın planlarını yapmaya başlarlar. Komutanlıktaki kulenin yanına inen bir UH-1 helikopteriyle, kuleden inen 5-6 kişinin kaçtığı, kısa süre sonra iki Kobra helikopterinin de bölgeyi terk ettiği görülür. Kaçakların gittiği yer halen darbecilerin kontrolünde bulunan Akıncı Üssü’ydü.<span class="dip"><a class="_idFootnoteLink" href="#footnote-225-125" id="footnote-225-125-backlink">125</a></span> Kaçanlar arasında, darbecilerin Kara Havacılık Komutanlığı’ndaki adamı olduğu belirtilen Tuğgeneral Ünsal C. de bulunmaktadır. Ünsal C. ifadesinde şunları söylemektedir:  </p>
			<p class="_0">  </p>
			<p class="arayazi" xml:lang="en-GB">“Sabaha karşı Genelkurmay’dan aradılar, Akıncı Üssü’ne gitmemi istediler. Akıncı’ya giderken helikopteri kendim kullandım. Saat 09.00’da Akıncı Üssü’ne vardığımda polis ve savcıların olaya müdahil olduğunu gördüm fakat Genelkurmay Başkanı’nı görmedim. Kubilay S. ve Ömer Faruk H.’yi gördüm. Genelkurmay Başkanı’nın benden önce oradan ayrıldığını söylediler. Bir süre sonra da Akın Ö.’nün de Akıncı Üssü’nde olduğunu gördüm.”<span class="dip"><a class="_idFootnoteLink" href="#footnote-225-126" id="footnote-225-126-backlink">126</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Artık JÖAK personeli, komutanlarıyla birlikte Kara Havacılık Komutanlığı içine girmiş, kontrolü ele almıştır. Darbeciler tarafından rehin alınan Kara Havacılık Komutanı Tümgeneral Hakan Atınç da kurtarılmıştır.  </p>
			<p class="paragraf ParaOverride-6">Darbeciler bir mevzi daha kaybetmiştir ve saatler 07.45’i göstermektedir.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-124-backlink" id="footnote-225-124">124</a>. Saygı Öztürk, <span class="CharOverride-4">“O gecenin saat saat Birlik Ceridesi”</span>, Sözcü gazetesi, 2 Eylül 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-125-backlink" id="footnote-225-125">125</a>. Yeni Şafak gazetesi, 27 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-126-backlink" id="footnote-225-126">126</a>. Anadolu Ajansı, 30 Temmuz 2016</p>
				</div>
			</div>
		</div>
	</body>
</html>