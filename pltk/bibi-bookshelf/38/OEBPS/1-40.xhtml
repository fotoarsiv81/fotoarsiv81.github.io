<html xmlns="http://www.w3.org/1999/xhtml">
	<head>
		<title>1-40</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-39" xml:lang="en-GB">Saat 02.45, Ankara’nın Kazan ilçesi  </p>
			<p class="paragraf ParaOverride-6">Akıncı Üssü’nün etrafından dumanlar yükseliyordu. Henüz hasadı yapılmamış mahsuller cayır cayır yanıyordu. Yakanlar ne bir düşman ne de bir rakip üreticiydi. Mahsulleri yakanlar bizzat ürünlerin, tarlaların sahipleriydi.  </p>
			<p class="paragraf ParaOverride-6">Üsteki uçuş pistine yakın Fethiye ve Kışla köylerindeki çiftçiler tarlalarında henüz hasadı yapılmamış ürünlerini gözlerini kırpmadan yakıyordu. Belki de ailelerinin, çocuklarının rızıklarını ateşe vermişlerdi. “Vatan olmazsa biz parayı, lokmayı neyleyelim?” diyerek yapıyorlardı bu işi. Umurlarında bile değildi dünya malı.  </p>
			<p class="paragraf ParaOverride-6">Belediye desteğiyle getirilen lastiklerin yakılmasıyla gökyüzüne yükselen dumanlar artıyordu. Amaçları Akıncı Üssü’nden kalkan uçakların görüşünü bozmak, kalkışlarını engellemekti. Bilmiyorlardı elbette bu uçakların sistemleri dumanlardan etkilenmez ve yine yapacağını yapardı. Ancak bir umuttu yaptıkları ve böylece direnişin gökyüzüne yükselen simgesini oluşturmuşlardı. Bütün Kazan halkı gibi, onlar da direnişin en önünde yer alıyorlardı. İbrahim Peygamber’in yakılmasını engellemek isteyen karıncanın su taşıması gibi, onlar da günümüz Nemrut’larına karşı su ile değil bu sefer ateş ile karınca oluyorlardı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Kazan halkı ilk darbe haberleri duyulduğunda sokaklara akmaya başlamıştı. Sayıları önce 100, sonra 500, sonra bin, sonra 3 bin ve gecenin ilerleyen saatlerinde 8 bine ulaşmıştı. Halk arasında TAİ olarak bilinen Akıncı Üssü bölgesine akmışlardı. Başlangıçta Akıncı 4’üncü Ana Jet Üssü’nün, darbenin karargâhlarından biri olduğunu, komutanların orada rehin tutulduğunu bilmiyorlardı. Öğrendiklerinde ise öfkeleri arttı. Kurşunların önüne yattılar.  </p>
			<p class="paragraf ParaOverride-6">Kazan halkının şehitlerinin destansı öyküsünü anlatmasak bu kitap çok eksik kalacaktı. Çünkü o akşam olağanüstü bir durum yaşandığı ortaya çıktığı andan itibaren vatandaşlar sokaklara çıkmaya, belediye binası önünde toplanmaya başlamıştı. Ellerinde Türk bayrakları vardı. Cumhurbaşkanı’nın yaptığı çağrının yanı sıra belediyeden yapılan çağrılarla kalabalık iyice artmıştı.  </p>
			<p class="paragraf ParaOverride-6">Gecenin ilerleyen saatlerinde Akıncı Üssü’nden kalkan uçakların Türkiye Cumhuriyeti’nin başkenti Ankara’yı bombaladığı haberleri gelmeye başladı. Akıncı 4’üncü Ana Jet Üssü ve TUSAŞ-TAİ’nin uçak imalat ve bakım merkezi yan yanaydı. Bölgeye bu nedenle ağırlıklı olarak TAİ deniyordu. İşte o zaman karar verildi: Akıncı Üssü’ne gidilecek ve darbecilerle ölümüne mücadele edilecekti.  </p>
			<p class="paragraf ParaOverride-6">Bu kararda Belediye Başkanı Lokman Ertürk’ün çağrıları da etkili oldu. Ertürk, o akşam 18.00 sıralarında Antalya’ya gitmişti. Bir gün sonra, Samuel Eto’o Vakfı’nın düzenlediği maçı izleyecekti. Haberi orada almış, hemen arabayla Kazan’a doğru yola çıkmıştı. Sürekli olarak telefonla iletişim kuruyor ve çalışma arkadaşlarıyla halkın direnişini örgütlüyorlardı. Yolda, Kazan’da Garnizon Komutanı da olan Akıncı Üssü Komutanı Tuğgeneral Hakan E.’nin de bu darbe girişiminin içinde olduğunu öğrendi. Defalarca telefonla ulaşmaya çalıştı. Ancak her defasında telefon meşgule düşürülüyordu. Saat 01.53’te Tuğgeneral Hakan E.’ye bir telefon mesajı gönderdi. O mesajda aynen şunlar yazıyordu: “Bu oyuna gelmeyin. Aziz milletin kanına girmeyin. Yapmayın. 10 bin kişiyle geliyorum. Sık bana.”  </p>
			<p class="paragraf ParaOverride-6">Dediği gibi de olmuştu. Binlerce vatandaş Akıncı Üssü’nün girişinde toplanmıştı. Kazanlılar ellerine geçirdikleri sopalarla, kazma kürekle, traktörleriyle, iş makineleriyle, her şeyden önemlisi de yürekleriyle geliyordu. Üs nizamiyesinin girişinde yığınak oluşmuştu.  </p>
			<p class="paragraf ParaOverride-6">Bu arada 15 Temmuz gecesi ilk salalar Kazan ilçe merkezinde verilmeye başlanmıştı. Darbeciler, sala verilen camilerden biri olan TAİ Camisi’ne ateşle karşılık vermiş, üsse yaklaşık 250 metre mesafedeki camiye zarar vermişlerdi. Hatta bazı askerler kapıyı ve pencereleri kırarak caminin içine girmişlerdi.  </p>
			<p class="paragraf ParaOverride-6">Bu arada uçakların uçuşları devam ediyordu. Direnen vatandaşlardan olan Kazan Bitik köyü muhtarı Hicabi Bitik uçakların basıncından dolayı cami minaresine yuva yapan leyleğin bile aşağı düştüğünü anlatıyordu.<span class="dip"><a class="_idFootnoteLink" href="#footnote-225-103" id="footnote-225-103-backlink">103</a></span><span class="CharOverride-7">  </span></p>
			<p class="paragraf ParaOverride-6">Halk üs etrafında toplanmışken saat 01.00 sıralarında önce “Dağılın” anonsu yapılmış ve ardından da ilk ateş açılmıştı. Amaç halkı yıldırıp, üssün nizamiyesinden uzaklaşmasını sağlamaktı. Ancak vatandaşlar geri adım atmadı. Yaklaşık bir saat sonra darbeciler yeni bir uyarı ateşi açtı ve kendilerine “vur emri” verildiğini söyleyerek vatandaşların dağılmasını istediler. Buna rağmen direnç azalmadı, tam tersine ölümü göze alan direniş başladı.  </p>
			<p class="paragraf ParaOverride-6">Darbeciler halkı dağıtmak için her şeyi yaptı. Saatler 03.24’ü gösterdiğinde askeri bir helikopter ışıksız olarak vatandaşların üzerinde alçak uçuş yaparak ses bombası attı, taciz ateşi açtı. Bu sırada daha önceden dışarı konuşlandırılmış olan Hava Üssü’ne ait zırhlı kepçe vatandaş içerisine girmeye başladı. Kepçe vatandaşların müdahalesiyle geri püskürtüldü.  </p>
			<p class="paragraf ParaOverride-6">Bu sırada belediye yetkilileri, Ankara Valisi ile görüşerek takviye birlik, mümkünse Özel Harekâtçı gönderilmesini talep etti. Aldıkları yanıt, silahlı müdahalenin mümkün olmadığı, ancak sivil halkın direnmesiyle başarıya ulaşılacağıydı. Bir yandan da uyarı ateşleri, anonslar, silahla tehditler sürüyordu.  </p>
			<p class="paragraf ParaOverride-6">Uçakların uçuşu ise sürüyordu. İşte saatler ilerlediğinde artık binlerce vatandaş nizamiyeye doğru yürüyüşe geçti. Amaçları üssün içine girmek ve uçakların uçuşunu engellemekti. “Ne mutlu Türk’üm diyene” sloganları atıyorlardı. İşte tam da bu sırada herhangi bir uyarı yapılmadan darbecilerin acımasız ateşi başladı. Hemen 3-5 metre önlerindeki insanlara ateş ediyorlar, düşeni bir daha vuruyorlardı.  </p>
			<p class="paragraf ParaOverride-6">Açılan ateş acımasızdı. Hemen oracıkta 6, daha sonra hastanede de 3 olmak üzere 9 Kazanlı vatandaşımız toprağa düştü, şehit oldu, 82 vatandaşımız ise yaralandı. Kimler ve ne hikâyeler vardı o şehitler arasında...  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Ahi Mahallesi’nin muhtarı olan 6 çocuk babası 35 yaşındaki Ali Anar yanına 15 yaşındaki oğlu Hüseyin’i de alarak Akıncı Üssü’ne gitmişti. Belediye Başkanı Lokman Ertürk, Ali Anar için “Para verseniz, Kazan’da Real Madrid-Barcelona maçı oynayacak deseniz köyünden kalkıp gelmezdi. O gün geldi. Kendisine neden geldiğini soranlara ‘Vatan elden gidiyor. Ben bugün sokağa çıkamayacağım da ne zaman çıkacağım?’ yanıtını veriyor. Bunun şahitleri var” diyordu. Başından vuruldu Ali Anar.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto57_ali_anar.jpg" class="_idGenPageitem-57" src="image/foto57_ali_anar_fmt.jpeg"/></span>  </p>
			<p class="resim_alyazili" xml:lang="en-GB">Ali Anar  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">19 yaşındaki Samet Cantürk annesini 3, babasını ise 13 yaşında kaybetmişti. İki kardeştiler. Onları 85 yaşındaki babaanneleri büyütmüştü. O gece sokaklara çıkmayı kararlaştırmış, kendisiyle gelmek isteyen kardeşi Kâzım’a “Sen babaannemle kal. Ona göz kulak ol” demişti.<span class="dip"><a class="_idFootnoteLink" href="#footnote-225-104" id="footnote-225-104-backlink">104</a></span> Şehit olduktan sonra Soğulcak köyünde yıllar önce kaybettiği anne babasının yanına defnedildi. Babaanne Refika Cantürk “Torunum ‘Askerde şehit olacağım’ derdi. Ben de hep ‘Ağzından yel alsın’ derdim. Vatan uğruna gitti yavrum” diyerek acısını yaşıyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto58_samet_canturk.jpg" class="_idGenPageitem-58" src="image/foto58_samet_canturk_fmt.jpeg"/></span>  </p>
			<p class="resim_alyazili" xml:lang="en-GB">Samet Cantürk  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Erzurum’un Narman ilçesinde dünyaya gelen ve ekonomik nedenlerle ailesiyle birlikte Kazan’a göç eden Lokman Biçinci de 25 yaşındaydı ve o gün büyük bir acıyı yaşıyordu. Ablasını kaybetmiş ve 15 Temmuz’da defnetmişti. Darbe girişimi başlayınca o da sokaklara, şahadete koştu. Birer gün arayla iki evlat acısı yaşayan baba Recep Biçinci, oğlunun cenazesinde “Bütün evlatlarım vatan uğruna feda olsun” diye haykırıyordu.<span class="dip"><a class="_idFootnoteLink" href="#footnote-225-105" id="footnote-225-105-backlink">105</a></span><span class="CharOverride-7">  </span></p>
			<p class="paragraf ParaOverride-6"><span class="CharOverride-7">  </span></p>
			<p class="resim" xml:lang="en-GB"><span><img alt="foto59_lokman_bicinci.jpg" class="_idGenPageitem-59" src="image/foto59_lokman_bicinci_fmt.jpeg"/></span><span class="CharOverride-7">  </span></p>
			<p class="resim_alyazili" xml:lang="en-GB">Lokman Biçinci  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">İnşaat ustası 44 yaşındaki Hasan Yılmaz da aslen Sivaslıydı. Çalışmak için Kazan’a gelmiş ve yıllardır bu ilçede yaşıyordu. 2 kız babasıydı. Akıncılar Üssü’ne 17 yaşındaki kızı Birgül’le gitti. Darbecilerin ateşi başlayınca kızına siper oldu. Birgül Yılmaz o günü “Vatanı kurtarmak için gittik. Babamı yalnız göndermek istemedim. Bir anda ışıkları kapattılar. Her yer kapkaranlıktı. Bir saat boyunca ateş açtılar. Bana siper oldu” sözleriyle anlattı.  </p>
			<p class="resim" xml:lang="en-GB"><span><img alt="foto60_hasan_yilmaz.jpg" class="_idGenPageitem-59" src="image/foto60_hasan_yilmaz_fmt.jpeg"/></span>  </p>
			<p class="resim_alyazili" xml:lang="en-GB">Hasan Yılmaz  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Eylül ayında askere gidecek olan 20 yaşındaki Ömer Takdemir sürekli olarak “Askerde şehit olacağım” diye konuşuyordu. Sokağa koşmuştu. Yakuphasan Mahallesi’nde tankın altında kalarak şehit oldu. Baba Nihat Takdemir, “Vatan millet gidiyor diyerek koşa koşa gitti” diye anlatıyordu oğlunu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto61_omer_takdemir.jpg" class="_idGenPageitem-60" src="image/foto61_omer_takdemir_fmt.jpeg"/></span>  </p>
			<p class="resim_alyazili" xml:lang="en-GB">Ömer Takdemir  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Bir markette işçi olarak çalışan 30 yaşındaki Yasin Yılmaz, aslen Yozgatlıydı. Evli ve bir çocuk babası olan Yılmaz, darbe girişimini ve vatandaşların sokaklara çağrıldığını duyar duymaz Akıncı Üssü’ne koştu. Yılmaz, açılan ateş sonucunda şehit oldu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto62_yasin_yilmaz.jpg" class="_idGenPageitem-61" src="image/foto62_yasin_yilmaz_fmt.jpeg"/></span>  </p>
			<p class="resim_alyazili" xml:lang="en-GB">Yasin Yılmaz  </p>
			<p class="paragraf ParaOverride-6">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Ümit Güder de 60 yaşındaydı. Üs bölgesine yanına eşi ve 17 yaşındaki oğlunu alarak gitti. Açılan ateşte önce oğlu Mertcan yaralandı. Oğlunun yanına koşan anneye de ateş açıldı. O da yaralandı. Bunu gören oğlunun ve eşinin yanına koşan Ümit Güder ise daha sert ateş altında kaldı. Ağır yaralanan Güder, kaldırıldığı hastanede şehit oldu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto63_umit_guder.jpg" class="_idGenPageitem-62" src="image/foto63_umit_guder_fmt.jpeg"/></span>  </p>
			<p class="resim_alyazili" xml:lang="en-GB">Ümit Güder  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Aslen Ordulu olan 31 yaşındaki Emrah Sapa da, Akıncı 4’üncü Ana Jet Üs Komutanlığı nizamiyesinde açılan ateşle şehit düştü. Sapa’nın, darbe girişiminin başladığı saatlerde sosyal medya hesabından “Cumhurbaşkanım, Anadolu evlatları bütün mevcudiyetiyle emrindedir, talimatını bekler” ve “Salamız okundu haydi cenaze namazına, Allahüekber” paylaşımlarında bulunmuştu. Sapa’nın adı Ordu’nun Korgan ilçesinde bir imam hatip ortaokuluna verildi.  </p>
			<p class="resim" xml:lang="en-GB"><span><img alt="foto64_emrah_sapa.jpg" class="_idGenPageitem-63" src="image/foto64_emrah_sapa_fmt.jpeg"/></span>  </p>
			<p class="resim_alyazili" xml:lang="en-GB">Emrah Sapa  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Kazan’ın şehitleri bununla sınırlı değildi. Oğluyla birlikte Cumhurbaşkanlığı Külliyesi’ne koşan Kazanlı Ali İhsan Lezgi de, sabaha karşı yapılan bombardımanın hedefinde olan vatandaşlardan biriydi. Baba Lezgi hastane yolunda hayatını kaybederken, oğlu ise babasının şehit olduğundan habersiz yoğun bakımda yaşam mücadelesi veriyordu.  </p>
			<p class="resim" xml:lang="en-GB"><span><img alt="foto65_ali_ihsan_lezgi.jpg" class="_idGenPageitem-64" src="image/foto65_ali_ihsan_lezgi_fmt.jpeg"/></span>  </p>
			<p class="resim_alyazili" xml:lang="en-GB">Ali İhsan Lezgi  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Belediye Başkanı Lokman Ertürk o geceyi şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Bir milli mücadele vardı. Belki hepimiz orada katledilebilirdik. Belki darbe gerçekleşmiş olacaktı ve ben de en büyük suçlulardan bir tanesi olacaktım. İnsanları oraya götüren, yönlendiren, samanını, tarlasını yakmasını isteyen, lastikler getirip etrafa serdiren, telefonları kestiren vs. Bu bir riskti ama onlar kendilerini, başlarını, gövdelerini ortaya koymuşlar, peki bu darbe gerçekleşmiş olsaydı 16 Temmuz’da hangi ülkenin bayrağı dalgalanacaktı? Benim veya oradaki insanların yaşamasının ne anlamı vardı?  </p>
			<p class="_0">  </p>
			<p class="arayazi" xml:lang="en-GB">Samimiyetle bir şey söylüyorum. Biz bunu kahramanlık, destan olsun diye yapmadık. Biz ‘Bayrakları bayrak yapan üstündeki kandır/ Toprak eğer uğrunda ölen varsa vatandır’ anlayışını, bir Anadolulu bir Ankaralı olarak Kazan halkının nezdinde gerçekten de hücrelerimizde hissettik ve orada kurşuna kafa atan, F-16’ya kafa tutan insanların şanlı direnişi gerçekleştirdik.”  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-103-backlink" id="footnote-225-103">103</a>. Habertürk TV Genel Müdürü Veyiş Ateş’in hazırlayıp sunduğu “Akılda Kalan” programı, 4 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-104-backlink" id="footnote-225-104">104</a>. Sabah, 20 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-105-backlink" id="footnote-225-105">105</a>. Doğan Haber Ajansı, 17 Temmuz 2016</p>
				</div>
			</div>
		</div>
	</body>
</html>