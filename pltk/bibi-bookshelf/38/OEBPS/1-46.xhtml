<html xmlns="http://www.w3.org/1999/xhtml">
	<head>
		<title>1-46</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-45" xml:lang="en-GB">Saat 04.00, Jandarma Genel Komutanlığı  </p>
			<p class="paragraf ParaOverride-6">Güvercinlik’teki Komuta Heyeti bir taraftan darbecilerin kontrolündeki taarruz helikopterleriyle Ankara’da ölüm saçan helikopterlerin merkezi olan Kara Havacılık Komutanlığı’nı kurtarmanın çalışmalarını yürütüyor öbür yandan Jandarma Genel Komutanlığı’ndaki gelişmeleri takip ediyor. Bir yandan da tüm Türkiye’deki jandarma birliklerine darbecilerin emirlerinin yok sayıldığını gösteren emirler gönderiliyordu. Korgeneral M.K.A. imzalı emir de bu yöndeydi. Jandarma Genel Komutanlığı’na bağlı birliklerin Genelkurmay Başkanlığı’ndan çekilen sözde “sıkıyönetim direktifi”ne ilişkin mesajın hükümsüz olduğu, hiçbir şekilde itibar edilmemesi ve dikkate alınmamasına yönelik olarak tüm birliklere gönderilmişti.  </p>
			<p class="paragraf ParaOverride-6">Jandarma Genel Komutanlığı Harekât Başkanı Tümgeneral Arif Çetin’in talep ettiği kuvvet gelmiş ve operasyon planlamasını yapıyorlardı. Küçük küçük çatışmalar yaşanıyor, içerideki darbeciler için kıskaç iyice daralıyordu. Gelen birliklerin talebi üzerine Mühimmat Depo Komutanlığı’ndan roketatarlar da gönderilmişti.  </p>
			<p class="paragraf ParaOverride-6">Ancak bir sorun vardır. JÖAK timleri bölgeye ulaşmıştır ancak personel sayısı yetersizdir. Çünkü bu JÖAK’ların üç tane bölüğü Ankara dışındadır. Biri Ağrı’da, bir diğeri Hatay’da ve bir tanesi de Tunceli’de operasyondadır. Ankara’daki bu kadro ise çekirdek kadrodur. Zaten ilk çatışmalar başladığında Albay A.T., Emniyet İstihbarat Daire Başkanı Engin Dinç’i arayarak JÖAK timlerine Polis Özel Harekât (PÖH) timlerinden takviye yapılmasını istemişti. Operasyonu JÖAK ve PÖH timleri beraber yapacaklardı.  </p>
			<p class="paragraf ParaOverride-6">Çatışmanın şiddetli olacağı belliydi. Bu nedenle çatışmalarda olması muhtemel yaralılara müdahale için sağlık görevlileri ve ambulanslar da Güvercinlik’teki JÖAK Karargâhı’nda hazırlandı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Nizamiyeye ilk gelen 5 subaydan olan Albay G.Ş., nizamiyedeki çatışmada darbecilerin eline rehin olarak düşmüştü. Darbeciler G.Ş.’yi hemen diğer rehin personeli tuttukları yere götürdü. G.Ş., darbecilere yaptıklarının suç olduğunu anlatıp, onları ikna etmeye çalışırken, odaya giren Mendi’nin Özel Kalem Müdürü Erkan Ö., Şağban’a hitaben şunu söyler:  </p>
			<p class="_0">  </p>
			<p class="arayazi" xml:lang="en-GB">“Oooo G. Bey, sen bize çok çektirdin. Şimdi sıra bizde, hesap soracağız.”  </p>
			<p class="_0">  </p>
			<p class="paragraf ParaOverride-6">Albay G.Ş., Erkan Ö.’ye tepki gösterir:  </p>
			<p class="_0">  </p>
			<p class="arayazi" xml:lang="en-GB">“Bana bey filan diye hitap edemezsin. Komutanım diyeceksin. Emirlerime uyacaksın.”  </p>
			<p class="_0">  </p>
			<p class="paragraf ParaOverride-6">Bunun üzerine Erkan Ö. silahını çekip, G.Ş.’yi vurmak ister, ancak silah tutukluk yapar. Erkan Ö., diğer rehinelerden de tepki gelince ikinci kez teşebbüs etmez, silahını indirir.<span class="dip"><a class="_idFootnoteLink" href="#footnote-225-113" id="footnote-225-113-backlink">113</a></span><span class="CharOverride-7">  </span></p>
			<p class="paragraf ParaOverride-6">Şu an tutuklu bulunan Erkan Ö. ise ifadesinde bu olayı şu şekilde anlatır:  </p>
			<p class="_0">  </p>
			<p class="arayazi" xml:lang="en-GB">“İkinci kata çıktığımda Albay G.Ş.’yi rehin alıp, getirmişlerdi. ‘G. Albay’ı getirmişler’ dedim. O da, ‘Bana komutanım diyeceksin’ dedi. Ben de ortamın karışık olduğunu söyledim ve tartıştık. G.Ş.’yi 3-4 kişi aralarına alıp, getirmişti. Tartışma sonrası itişme kakışma yaşandı. Bağrıştık. Beni oradakiler aşağıya gönderdiler.”<span class="dip"><a class="_idFootnoteLink" href="#footnote-225-114" id="footnote-225-114-backlink">114</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Sonra, diğer rehineler de bu odaya getirilir. Aralarında Emniyet Genel Müdürlüğü Terörle Mücadele Daire Başkanı Turgut Aslan ile koruması Halis Gülhan da vardır. Darbeciler, Aslan ile koruması ve şoförünü sabaha kadar bu odanın penceresinin önünde gözleri ve elleri bağlı oturturlar. Amaçları, dışarıda devam eden çatışmalar sırasında serseri bir kurşuna hedef olmalarıdır.<span class="dip"><a class="_idFootnoteLink" href="#footnote-225-115" id="footnote-225-115-backlink">115</a></span><span class="CharOverride-7">  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-113-backlink" id="footnote-225-113">113</a>. Müyesser Yıldız, <span class="CharOverride-4">“Bu fotoğraf darbeye direnenlerin canını acıttı”</span>, Oda TV, 6 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-114-backlink" id="footnote-225-114">114</a>. Anadolu Ajansı, 4 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-115-backlink" id="footnote-225-115">115</a>. Müyesser Yıldız, agy.</p>
				</div>
			</div>
		</div>
	</body>
</html>