<html xmlns="http://www.w3.org/1999/xhtml">
	<head>
		<title>1-55</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-54" xml:lang="en-GB">Saat 08.30, Özel Kuvvetler Karargâhı  </p>
			<p class="paragraf ParaOverride-6">Karargâhta temizlik vardı. Karargâh binasının etrafı ve kışladaki arazide arama tarama faaliyeti yürütülüyordu.  </p>
			<p class="paragraf ParaOverride-6">Teslim alınan 12 darbeci, silah ve teçhizatına el konmuş, el, ayak ve gözleri bağlanmış bir vaziyette oturuyorlardı. Nöbetçi amiri tarafından kısa sorguları yapıldı. Sorguda ilginç bilgilere ulaşıldı. Sorgulanan cuntacılar silahları Cumhurbaşkanlığı Muhafız Alayı’nda ve bazı başka birliklerde görev yapan diğer cuntacılardan aldıklarını ileri sürdüler.  </p>
			<p class="paragraf ParaOverride-6">Diğer yandan Özel Kuvvetler Karargâhı’nın tüm yurtta yeniden kontrolü ele alması için çalışmalar yapılıyordu. Okul Komutanı Albay Ö.F.B. ana ast birlik komutanlıklarının kontrolünün yeniden sağlanması için görevlendirmeler yapıyordu. Özellikle 1, 2, 3’üncü Özel Kuvvet Tugay Komutanlıkları ile nizamiye bölgesi için görevlendirmeler yapıldı.  </p>
			<p class="paragraf ParaOverride-6">Karargâh çalışması yoğun bir şekilde başlatılırken, yakalanan darbeciler de binada gözetim altına alınmıştı. İstihbarata Karşı Koyma Şube Müdürü Albay M.Ö. de bu şahıslardan elde ettiği bilgileri Personel Şube Müdürü Albay A.Ü. ve Merkez Şube Müdürü Albay N.K. ile paylaştı.  </p>
			<p class="paragraf ParaOverride-6">Atılan bütün adımlar Özel Kuvvetler Komutanı Zekâi Aksakallı Paşa’nın bilgisi dahilinde gerçekleştiriliyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Semih Terzi’yi helikopterle GATA’ya götürenler de unutulmamıştı. Yaralı personele refakat etmek için GATA’da bulunan 11’inci Özel Kuvvet Tabur Komutanı Piyade Yarbay E.T., Özel Kuvvetler Komutanı Zekâi Aksakallı’nın emriyle hemen harekete geçti. Yarbay E.T., Terzi’yi getiren ve orada bekleyen Binbaşı Fatih Ş. ve astsubay başçavuşlar Ahmet K., Hüseyin O. ve Hasan A.’yı hemen kontrol altına almış, bunların yanındaki silah ve teçhizatın da muhafaza altına alınmasını sağlamıştı. Ömer Halisdemir’i vuran Fatih Ş. artık yakalanmıştı. Fatih Ş. yakalandığı anları şu sözlerle aktarıyor:  </p>
			<p class="_0">  </p>
			<p class="arayazi" xml:lang="en-GB">“Yanımda Hüseyin O. vardı. Hasan A., Ahmet K. vardı. Bilmediğim bir kişi daha geldi. GATA’ya götürdük. GATA’dayken oranın yetkilisi burada silahlı gezemezsiniz dedi. Ne olduğunu anlamadım. Maksadımız kimseye zarar vermek değil dedim. Silahları bırakamayız dedim. O sırada E.T. Yarbay geldi. 11. Tabur Komutanı’ydı. O Cizre’de yaralanmıştı. Hastanede Y. Yarbay’ın yanındaydı. Beni O.T. Albay’la görüştürdü.  </p>
			<p class="arayazi" xml:lang="en-GB">O. Albay ‘Senin adamların nizamiyede ateş ediyor’ dedi. ‘Benim nizamiyede personelim yok, kim olduğunu bilmiyorum’ dedim. Ben ‘Arayıp ateş etmemelerini söyleyeceğim’ dedim. Müteakiben adamları aramaya başladım. M.A.’yı aradım. Ona ulaşamadım, 3-4 personeli aradım. En son Mehmet B. Astsubay’a ulaştım. ‘Kimseye ateş etmeyin’ dedim. ‘Beni M. ile görüştür’ dedim. En son Zekâi Aksakallı Tümgeneral’in emir astsubayı aradı. Bana ‘Ateş ediyorlarmış, komutan seninle görüşmek istiyor’ dedi. Sonra komutanla görüştüm. ‘Adamların varsa ateşi kessin’ dedi. ‘Benim orada personelim olduğunu zannetmiyorum’ dedim.  </p>
			<p class="arayazi" xml:lang="en-GB">Zekâi Paşa bana Ankara’da ne aradığımıza ilişkin bir şey sormadı. Sonra ben bunun üzerine E. Yarbay’la görüştüm. Silahımı, teçhizatımı oraya verip polislerin gelmesini bekledim. Bununla ilgili bu olaydan dolayı ben pişmanım, üzgünüm.”  </p>
			<p class="_0">  </p>
			<p class="paragraf ParaOverride-6">Fatih Ş. pişman olduğunu söylüyordu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Özel Kuvvetler darbecilerin işgalinden kurtarılmıştı. O kadar önemli bir adımdı ki bu, eğer kurtarılmasa ve darbeciler karargâhın işgalini başarsa, Zekâi Paşa o tekmeyi atıp, darbecilerin elinden kurtulmasa, en başından itibaren operasyonun başında olmasa, Ömer Halisdemir isimli bir yiğit o an orada olmasa ve Semih Terzi karargâha girebilse, Özel Kuvvetler personeli Ankara, İstanbul ve İzmir’de kritik harekâtlar gerçekleştirse, işte o zaman Türkiye cehennem nedir yaşayarak öğrenebilirdi. Türk Silahlı Kuvvetleri’nin en özel savaş birimine bağlı personel, darbeciler tarafından ele geçirilse, bugünlerde 241 değil belki de binlerce on binlerce şehitten bahsediyor olabilirdik. Belki de hiç konuşamayabilir, bu satırları kaleme alamıyor, sizlerle karşılıklı iletişime geçemiyor olurduk. Bu nedenle Özel Kuvvetler Komutanlığı’nın saatler 16 Temmuz sabahı 08.00-08.30’u gösterirken darbecilerden tamamen kurtarılması, Türkiye açısından dönüm noktası oldu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Peki en başa dönecek olursak, darbeciler Özel Kuvvetler Komutanlığı planını nasıl yaptı? Tutuklanan personelin ağzından dinlemekte fayda var. En erken vakitle ilgili bilgi paylaşımını Özel Kuvvetler Komutanlığı’nda Özel Kuvvet İhtisas Kursu’nda kursiyer olan Piyade Teğmen Bilal T. yapıyor. Bilal T.’nin ifadesinde planlama şu şekilde geçiyor:  </p>
			<p class="_0">  </p>
			<p class="arayazi" xml:lang="en-GB">“Kursum bitmişti, eski birliğimden ilişiğimi kesip göreve henüz başlamamıştım. Beni özel numaradan kendisini bilmediğim biri arayıp ‘Engin K. Teğmen’in talimatlarına uy’ dedi. ÖKK’da Engin K. yanıma geldi, akşam baskın olacağını, koruma görevimiz olacağını söyleyerek, ‘Akşam 16.30’da AŞTİ’de buluşalım’ dedi. TİM Komutanı Sezgin G.’nin yanına TOKİ’deki evine gittik. Orada koruma görevini nasıl yapacağımız anlatıldı. Oradan da Cumhurbaşkanlığı Muhafız Alayı’na gittik ve mühimmat aldık. ÖKK’da nizamiyeyi tutmamız kimseyi içeri almamamız talimatı verildi. Nizamiyede bekledik, gelenlere baktık, bizim gibi normaller. Sezgin Üsteğmen nöbetçi amirliğinden içeri girmek istenirse havaya ateş açılmasını istedi. Gelenler içeri girmek isteyince ben de diğer arkadaşlarım gibi havaya ateş açtım. Fetullahçı Terör Örgütü (FETÖ) ile bir bağlantım yoktur. Tümgeneral Semih Paşa’nın geleceğini söylediler. Ben vatanımı milletimi seven birisiyim, bu olayların içerisine cahilliğimden katılmış oldum, bilinçli değildim, ben vatanımı koruduğumu sanıyordum.”  </p>
			<p class="_0">  </p>
			<p class="paragraf ParaOverride-6">Geçelim bir diğerine. Özel Kuvvetler’de teğmen rütbesiyle görev yapan Osman Ç. ifadesinde 21.30’da harekete geçtiklerini şu ifadeyle anlatıyor:  </p>
			<p class="_0">  </p>
			<p class="arayazi" xml:lang="en-GB">“Sezgin isimli üsteğmen bana 15 Temmuz’da 21.30 civarında tatbikat olacağını söyledi. Üsteğmenin arabası ile Cumhurbaşkanlığı Muhafız Alayı’na gittik. Burada askerlere kamuflaj, hücum yeleği, silah ve mühimmat dağıtıldı. Daha sonra kendi birliğimize dönmemiz söylendi, biz de 3 araçla birliğimize döndük. Nizamiyeye geldiğimizde bize havadan bir helikopter ateş etti. Nizamiyenin emniyetini almamız söylendi. Biz de aldık. Ben herhangi bir yerden darbe talimatı almadım. Herhangi bir terör örgütü ile bağlantım ilgim yoktur. Kimseye ateş açmadım. Sadece geri çekil emri geldiğinde havaya ateş açtım. Semih Terzi Paşa’yı hiç görmedim, tanımıyorum.”  </p>
			<p class="_0">  </p>
			<p class="paragraf ParaOverride-6">İşin başından bu yana Özel Kuvvetler karargâhında görevi olmadığı halde bulunan Albay Ümit B. de topu Genelkurmay Karargâhı’ndaki darbecilere atıyordu. Darbe talimatının 15 Temmuz’da 21.30’dan itibaren 3 ayrı yazılı-fakslı imzalı mesaj emriyle geldiğini söyleyen Ümit B., önceki satırlarda aktardığımız üzere şunları söylüyordu:  </p>
			<p class="_0">  </p>
			<p class="arayazi" xml:lang="en-GB">“Birinci mesajda, ülkede olağanüstü hal yaşandığından dolayı gerekli tedbirlerin alınmasına yönelik mesaj emri Piyade Kurmay Albay Osman K. (Türk Silahlı Kuvvetleri Komuta Kontrol Amiri) tarafından imzalı olarak gönderildi.  </p>
			<p class="arayazi" xml:lang="en-GB">İkinci mesajda Tuğgeneral Mehmet P. (Genelkurmay Personel Daire Başkanı) imzalı mesaj emrinde yeni Özel Kuvvetler Komutanı olarak Tuğgeneral Semih Terzi’nin (1. Özel Kuvvet Komutanı) görevlendirildiğini, halihazırda ÖKK Zekâi Aksakallı’nın bu görevden alınarak Kara Kuvvetleri Komutanlığı emrine görevlendirildiği bildirilmiştir.  </p>
			<p class="arayazi" xml:lang="en-GB">Üçüncü mesajda, yazının altında ‘Yurtta Sulh Komitesi Başkanı’ imzalı ad belirtilip belirtilmediğini tam olarak hatırlamıyorum, bu mesajda, tüm Türkiye’deki sıkıyönetim komutanlıkları, bakanlıklar ve diğer kamu kurumlarına yapılan görevlendirilmeler, aynı zamanda TSK’nın yeni komuta yapısı belirtiliyordu. Liste halinde görevlendirilen kişilerin görevleri ve isimleri ayrı ayrı belirtilmiştir. Önce ne olup bittiğini netleştirmek için ilk mesajın geldiği TSK Komuta Kontrol Merkezi’ni aradım ve teyit aldım.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Özel Kuvvetler karargâhı kurtarılmıştı ama henüz Türkiye genelinde cuntacılara karşı mücadele sürüyordu. Sabaha karşı karargâha giriş yapan Zekâi Paşa’nın telefonu çalar. Karşıdaki kişi, Cumhurbaşkanlığı Muhafız Alayı’ndan Yarbay İ.’dir. Muhafız Alay Komutanlığı’nın pistinde başlarında bir albayın bulunduğu 25 kişilik silahlı bir grubun olduğu bilgisini iletmiş ve yardım talep etmiştir. Zekâi Paşa kısa bir araştırmadan sonra grubun başındaki albayın Harun O. olduğunu öğrenir. Hemen Harun O.’ya telefonla ulaşmaya çalışır. Ancak Harun O. telefona gelmez. Bunun üzerine İ. Yarbay’a güvendiği erbaş ve erlerle toplanmasını, mevzilenmesini ve silahlı grubu ikaz etmesi talimatını verir. Eğer bu ikaza uymazlarsa ateş edilmesini emreder. İ. Yarbay, Zekâi Paşa’nın emirlerini uygular ve ikazını yapar. Gruptan sadece bir üsteğmen teslim olur. Diğerleri ise çağırdıkları helikopterle bölgeden ayrılır.  </p>
			<p class="paragraf ParaOverride-6">Bunun gibi daha birçok olay Özel Kuvvetler Komutanlığı personelini beklemektedir. En önemlisi de Genelkurmay Karargâhı’nın ve komutanların rehin alındığı Akıncı Üssü’nün kurtarılmasıdır...  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto88_omer_halisdemir_kani.JPG" class="_idGenPageitem-80" src="image/foto88_omer_halisdemir_kani_fmt.jpeg"/></span>  </p>
			<p class="resim_alyazili" xml:lang="en-GB">Özel Kuvvetler karargâhı darbecilerden temizlendikten günler sonra, Ömer Halisdemir’in şehit edildiği yerde olan kanı silinmedi, özel bir camla muhafaza altına alındı.  </p>
		</div>
	</body>
</html>