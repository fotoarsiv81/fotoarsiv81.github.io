<html xmlns="http://www.w3.org/1999/xhtml">
	<head>
		<title>1-30</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-29" xml:lang="en-GB">Saat 01.00, Boğaziçi Köprüsü  </p>
			<p class="resim" xml:lang="en-GB"><span><img alt="foto27_kopru_asker.jpg" class="_idGenPageitem-30" src="image/foto27_kopru_asker_fmt.jpeg"/></span>  </p>
			<p class="paragraf ParaOverride-6">  </p>
			<p class="paragraf ParaOverride-6">Büyük kalkışmanın, darbe girişiminin vs. adına her ne derseniz deyin, olayların halka yansıdığı ilk yerlerden biriydi 15 Temmuz öncesinde ismi Boğaziçi Köprüsü olan yer. Cemseler ve tanklarla gelmişlerdi. Hem Boğaziçi Köprüsü’nün hem de Fatih Sultan Mehmet Köprüsü’nün Anadolu Yakası’ndan Avrupa Yakası’na geçiş bölümünü kapatmışlardı. Aslında cuntacıların amaçları köprüleri iki taraflı olarak trafiğe kapatmaktı. Ancak Topkule’deki ve Hasdal’daki zırhlı birliklerden, askerlerin, polislerin ve vatandaşların mücadelesi sonucunda bir türlü destek alamamışlardı. Bekledikleri destek bir türlü gelmemişti/gelmeyecekti. Trafik durmuştu, sosyal medya askerlerin görüntüleriyle çalkalanmaya başlanmıştı. Ankara’da jetler uçmaya başlayınca anlaşılmıştı bir kalkışma olduğu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Darbe girişiminde Boğaziçi Köprüsü’nü trafiğe kapatan ve sonrasında tutuklanan öğrencilerden Yeşilköy’deki Hava Harp Okulu öğrencilerinden K.K. köprüye darbeciler tarafından takviye gönderilen öğrenci grubundanmış.<span class="dip"><a class="_idFootnoteLink" href="#footnote-225-82" id="footnote-225-82-backlink">82</a></span> Yalova’da kampta olduklarını söyleyen K.K. 15 Temmuz akşamı saat 21.45’te içtimalarını verdiklerini ve yatmak üzere dağıldıklarını anlatarak, “22.10’da tekrar içtima alanına eğitim için çağrıldık. Bu durumda tam teçhizatlı ve silahlı olarak eğitim alanına gittik. Burada bazı isimler okundu ve bu kişiler ayrıldı. İsmi okunmayanları başka bir yere ayırdılar” diyor.  </p>
			<p class="paragraf ParaOverride-6">K.K., isimleri okunanların üç otobüsle Yalova’dan hareket ettiğini belirterek, içtima alanında isimleri okuyanların ise Üsteğmen Ali A. ve Yüzbaşı Metin K. olduğunu bildirdi.  </p>
			<p class="paragraf ParaOverride-6">Teğmen Harun A. ile Burhanettin K.’nın da kendilerini İstanbul’a taşıyan otobüste bulunduğunu kaydeden K.K., “Hareket etmeden önce otobüse mühimmat getirdiler. Otobüsün başında komutan olarak Gazi O. vardı. Hareket ettiğimizde kendisine ‘nereye gittiğimizi’ sorduğumuzda ‘planlı eğitimlerin dışında, plansız eğitimlerin de bulunduğunu, gece atış talimine ve eğitimine gittiğimizi’ söyledi” beyanında bulundu.  </p>
			<p class="paragraf ParaOverride-6">K.K., otobüste komutana ısrarlı şekilde “nereye götürüldüklerini” sorduklarını belirterek, şunları kaydetti:  </p>
			<p class="_0">  </p>
			<p class="arayazi" xml:lang="en-GB">“Gaziosmanpaşa Köprüsü’ne geldiğimizde yolda trafik olduğunu ve ters bir durum olduğunu fark ettik. Israrlı bir şekilde komutana sorduk. Komutan ‘canlı bomba eyleminin bulunduğunu ve bunun sekiz adet olduğunu ve bunu engellemek için geldiklerini’ söyledi. Hatta biz, ‘İstanbul’da bu kadar görevli varken bizi neden götürüyorlar?’ diye sorduk. Sinirlenip bize ‘Susun, kendi aranızda konuşmayın’ dedi.”  </p>
			<p class="_0">  </p>
			<p class="paragraf ParaOverride-6">Güvenlik şeridinden yola devam ederek Boğaziçi Köprüsü’ne yakın bir yere geldiklerini kaydeden K.K., burada emniyetin “kirpi” olarak bilinen aracı tarafından önlerinin kesildiğini söyledi. Bu sırada bazı vatandaşların kendilerine “Bunlar bizim çocuklarımız” diyerek sevgi gösterisinde bulunduğunu, bazılarının da taşlarla saldırmaya başladığını aktaran K.K., ifadesinde şunları da anlattı:  </p>
			<p class="_0">  </p>
			<p class="arayazi" xml:lang="en-GB">“Köprüde konuşlu bulunan tankların ve askerlerin olduğu yöne doğru ‘Koş’ emri ile koştuk. Silahlarımız yanımızdaydı ancak bazı arkadaşlar silahlarını alamamıştı. Hatta vatandaşa silahlarını veren de olmuştu. Bu sırada bulunduğumuz yerden vatandaşlara silah atışı yapılıyordu, tanklardan da ateş edildi. TOMA’lar sürekli artıyordu. Hatta Tuncay Binbaşı, ‘TOMA’lardan birini vuralım’ dedi. Bize direkt ateş emri verildi ancak ben ‘vatandaşa zarar gelmesin’ diye havaya ateş ettim. Komutanlar sürekli ellerindeki cep telefonlarıyla birtakım mesajlar yazıyorlardı.”  </p>
			<p class="_0">  </p>
			<p class="paragraf ParaOverride-6">Darbeciler, polisleri ve halkı hedef alarak ateş açıyordu artık. Köprüde can pazarı vardı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">FETÖ’cü darbe girişimi olduğunu anlayınca köprüye koşanlardan biri de İstanbul Emniyet Müdürü Mustafa Çalışkan oldu. Korumalarıyla beraber köprüye gelen Çalışkan ve ekibi, bölgedeki polislerle koordineli bir şekilde çalışmanın hazırlığını yapıyordu. Trafiğin olduğu yere geçmişlerdi. Gelir gelmez üzerlerine ateş açılmaya başlandı. Sürekli yer değiştirmeye başladılar. Geri adım atmayacaklardı.  </p>
			<p class="paragraf ParaOverride-6">O sırada bir gazeteci de tesadüfen onların yanındaydı. <span class="CharOverride-4">Aydınlık</span> gazetesinden Mehmet Bozkurt, köprüye ilk ulaşan gazetecilerden biri olmuştu. “Hayatımda ilk kez doğrudan ateş açılan yöne doğru yürüdüm” diyordu o geceyi anlatırken. Gecenin 00.00’ından sonra yaşananları da şu şekilde aktarıyordu:  </p>
			<p class="_0">  </p>
			<p class="arayazi" xml:lang="en-GB">“Saat 23.00’te metrobüs vasıtasıyla Boğaziçi Köprüsü’nden geçerek Avrupa yakasından Asya yakasına geldim. Sosyal medyada dolaşan ‘Askerler köprüde’ fısıltısının gerçek olduğunu gözlerimle gördüm. 25-30 kişilik bir ekip cemse denilen askeri araçların önünde elinde silahlarla gişelere gelmeden önce bekliyordu. Asya’dan Avrupa’ya geçişleri kapatmışlardı. Trafik tek yönlü akıyordu. Boğaziçi Köprüsü durağında metrobüsten indim. O ana kadar ne olduğu anlaşılmış değildi. Her kafadan bir ses çıkıyordu. Askerin bir girişimde bulunduğuna tanık oluyorduk ama ne olduğunu bilmiyorduk.  </p>
			<p class="arayazi" xml:lang="en-GB">İstanbul İl Emniyet Müdürü Mustafa Çalışkan onu çevreleyen iki Özel Harekâtçı ve uzun namlulu silahlı 4 koruma memurunun hemen yanı başında, hepimiz öne doğru eğilerek yürüyoruz. Onların gözü eli silahlı asker üniformalı kişilerde, parmakları tetikte. Önümüzde dev Türk bayrağı açmış iki kişinin ardından Boğaziçi Köprüsü’nün Asya yönünden Avrupa yönüne doğru yolu tankla, uzun namlulu silahla kesen darbe girişimindeki askerlerin sıktığı mermilerin üzerine yürüdük.  </p>
			<p class="arayazi" xml:lang="en-GB">Saat 01.00’e yaklaştığında iki tank Asya yakasından gelerek, polislerin önünden geçip askerlerin olduğu yere gitti. Namluyu polislerin olduğu yöne çevirdi. O sırada sık sık izli mermilerle havaya ateş açılıyor, jetler İstanbul semalarında uçuyordu. Güneydoğu’da, Libya’da görev yaptık ama ilk kez bir silahlı çatışmanın ortasındaydık. Hem de; TSK üniforması taşıyanlar ve Türk polisinin birbirine doğrulttuğu namlular arasında. TRT’den bildiri okunmasıyla olay netleşti. İnternet kesintisi nedeniyle sağlıklı bilgi alamıyorduk. Cumhurbaşkanı Tayyip Erdoğan’ın halka sokağa çıkın çağrısı anında karşılık buldu. Beylerbeyi yönünden kalabalık grupların sloganlarını duymaya başladık. Köprü üzerinde asker, polis ve gazetecilerden başka kimse yoktu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="3.jpg" class="_idGenPageitem-31" src="image/3_fmt.jpeg"/></span>  </p>
			<p class="resim_alyazili" xml:lang="en-GB">Gazeteci Bozkurt, köprü üstünde Mustafa Çalışkan’ı cep telefonundan bu şekilde fotoğraflamıştı.  </p>
			<p class="paragraf ParaOverride-6">  </p>
			<p class="arayazi" xml:lang="en-GB">Saat biri çeyrek geçiyordu, kalabalık bir grup Beylerbeyi yönünden gelerek köprüye çıktı. Bulunduğum güvenli yeri terk ederek grubun arasına karıştım. Daha sonra çatışmaların yaşanacağı ve gözümün önünde insanların öldürüleceği anlara tanık olacağım yerdeydim. Köprüden ayrıldığımda sabah saat 6 olmuştu. Gece boyunca on binlerce kişi köprüye geldi. Ellerinde ağırlık olarak Türk bayrakları olan ve tekbir getiren bu kitle ölümü göze alma pahasına asker üniformalı grubun atışlarına aldırmadan köprüyü terk etmedi. Kitlenin arasından zaman zaman sivil şahıslarca havaya ateş açılmasına da tepki gösterildi. Gece boyunca kadınlar da köprüyü terk etmedi.  </p>
			<p class="arayazi" xml:lang="en-GB">Saat; gece yarısı bir buçuk. Her gün yüz binlerce aracın geçtiği köprüdeki gişeleri geçtik. Saat 23.00’ten itibaren uzaktan gördüğüm askerleri artık seçebiliyordum. Etrafımdaki kişiler, ‘Yeter ulan, yeter’ diye bağırıyor, kimi, ‘Siz bu vatanın evladı değil misiniz?’ diye haykırıyor. Giderek daha da eğiliyoruz. Yaklaşık 40-50 kişilik bir grubun içindeyim. Askerlerin olduğu yönden ateş açıldı. Emniyet Müdürü Çalışkan’ı çevreleyen ekip ateş açmadan yere yatıyor. Herkes birbirinin üzerine uzanmış durumda. Hafifçe doğruluyor. Ateş devam ediyor. Cep telefonumla birkaç kare fotoğraf çekiyorum. Kısa bir süre sonra ateş kesildi. Sessizlik oldu. Yerde yatanlar doğrulmaya başladı. Mustafa Çalışkan’ın üzerinden kalkan polisleri gördüm. Tam o sırada biri ‘Yardım edin’ dedi. Hemen iki adım önümdeki orta yaşlı biri sol kasığından vurulmuştu. Belindeki kemeri çıkararak bacağını sardı. Birkaç kişi onu kaldırmaya çalışırken birkaç adım gerisindeki sivil bir polis memurunun yerden kalkmadığı görüldü. Çalışkan ve diğer polisler hemen arkadaşlarının yanına geldi. O sırada tekrar ateş açıldı. Adeta kaos yaşanmaya başlandı. Bir yandan yaralı arkadaşlarına yardım eden, diğer yandan hem emniyet müdürünü hem de kendini korumaya çalışan polislerin üzerlerinden düşen teçhizatı vatandaşlar toplayıp teslim ediyordu. Yaralılar geriye doğru taşındı.  </p>
			<p class="arayazi" xml:lang="en-GB">İleriye doğru ikinci bir hamle yapıldı. Özel harekât polisi Emniyet Müdürü Çalışkan’a bunun tehlikeli olduğunu ve canını tehlikeye attığını söyledi. Çalışkan geri adım atmamaya kararlıydı. ‘Bu işi burada bitireceğiz’ diye bağırıyordu. Koruma polisleri Emniyet Müdürü’nü adeta kolundan çekerek vazgeçirmeye çalıştı. Bu kez yine ateş açıldı. Yanımdaki cüppeli, sakallı, sarıklı bir adam ve elinde Türk bayrağı taşıyan başka bir adam ansızın başlayan ateş karşısında üstüme kapandı. Birlikte yere yattık. Hemen yanımızda Mustafa Çalışkan ve birkaç koruması. O sırada önümüzde olan biri, ‘Adam vuruldu. Yetişin! Vuruldu!’ diye bağırmaya başladı. Yerde yatan kişiye doğru hamle yaptım. Üç dört metre önümdeki bu kişinin yüzünden oluk oluk kan akıyordu. Gözünden vurulmuştu. Hemen kaldırıldı ve oradan uzaklaştırıldı. O sırada çatışmanın içinde benden başka bir gazeteci yoktu. İnsanların ölümüne tanık oluyordum. Yerde oluk oluk akan kanın üzerinde yatan insanları gördükçe içim ürperdi. Yaşadıklarıma inanamıyordum.”  </p>
			<p class="_0">  </p>
			<p class="paragraf ParaOverride-6">Vatandaşlar akmıştı adeta köprüye. Darbecilere yaklaştıkça ateş açılıyor, düşenleri kaldırıyorlar, yeniden ileri atılıyorlardı.  </p>
			<p class="paragraf ParaOverride-6">Bu arada telsizlerden ağır iş makineleriyle, kamyonlarla yolların kapatılması talimatı verildi. Tankların küçük araçları ezdiği yönünde bilgi veriliyordu. Aynı merkez telsizden üç emir verdi: Yerlerinizi terk etmeyeceksiniz, silah teslim etmeyeceksiniz, rasgele ateş etmeyeceksiniz.  </p>
			<p class="paragraf ParaOverride-6">Gece yarısını on dakika geçmişti, Mustafa Çalışkan telsizden şu anonsu geçiyordu:  </p>
			<p class="_0">  </p>
			<p class="arayazi" xml:lang="en-GB">“Hiçbir arkadaşım bir adım geri atmayacak. Bu saate kadar yaptığınız hizmeti ben biliyorum. Hiçbir arkadaşımın bir santim geri adım atmayacağından da adım Mustafa Çalışkan kadar eminim. Tüm çalışma arkadaşlarımı Allah korusun. Herkese kolay gelsin.”  </p>
			<p class="_0">  </p>
			<p class="paragraf ParaOverride-6">Bir darbeci ise Çalışkan’a yanıt vermeye çalışıyordu.  </p>
			<p class="paragraf ParaOverride-6">Mustafa Çalışkan, telsiz görüşmesinde “Türk savaş uçağı Türk milletini mi bombalayacak?” derken darbecinin “Hayır, senin gibi geri zekâlılar belki korkar da aklı başına gelir, onu sağlayacak” yanıtını verdiği duyuluyordu. Çalışkan yanıt olarak korkmadıklarını söylerken, telsizdeki başka polislerin darbeciye hakaret etmesi üzerine uyarıda bulundu:  </p>
			<p class="_0">  </p>
			<p class="arayazi" xml:lang="en-GB">“PKK sarkmalarına cevap verir gibi cevap vermeyin.”  </p>
			<p class="_0">  </p>
			<p class="paragraf ParaOverride-6">Aynı anda köprünün ayağının üstüne çıkan keskin nişancı bir darbeci de belirlediği hedeflere atış yapıyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto31_munir_alkan.jpg" class="_idGenPageitem-32" src="image/foto31_munir_alkan_fmt.jpeg"/></span>  </p>
			<p class="resim_alyazili" xml:lang="en-GB">Şehit Münir Alkan ailesiyle birlikte görülüyor.  </p>
			<p class="paragraf ParaOverride-6">  </p>
			<p class="paragraf ParaOverride-6">Çatışma şiddetleniyordu. İşte bu sırada düştü toprağa Münir Alkan. Mustafa Çalışkan’ın koruma ekibindeydi. Üzerinde çelik yelek vardı. Ancak çelik yelek uçaksavar mermisini engelleyememişti. Göğsünden giren mermi onu şahadet mertebesine eriştirmişti. Arkadaşı Mehmet Önay da yaralanmıştı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Polisler ve halka hedef gözetmeksizin ateş açılıyordu. Ellerinde Türk bayrakları ile yürüyen halk geri adım atmıyor, darbecilere adeta nefes aldırmıyordu. Düşenleri kaldırıyorlar, geridekiler bir adım daha ilerliyorlardı.  </p>
			<p class="paragraf ParaOverride-6">Açılan ateşte düşenlerden ikisi, köprüye ilk koşanlardan olan ünlü reklamcı Erol Olçok ve oğlu Abdullah Tayyip Olçok’tu. Tayyip Erdoğan’ın başbakanlığı döneminde, bir süre Basın Danışmanı olarak görev yapan gazeteci Ahmet Tezcan, Erol Olçok ve oğlunun nasıl şehit olduğuyla ilgili ulaştığı bilgileri şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Durumu öğrendiği anda Erol dışarı fırlıyor. Oğlu ‘Ben de geleceğim’ diyor, köprüye gidiyorlar. Erol, askerleri ikna etmeye çalışıyor. Bakıyor ki ikna olacakları yok, oğlunu sağlam bir yere almak için uğraşıyor. Tam Abdullah’a hamle yaptığı sırada Erol’u vuruyorlar. Babasının düştüğünü gören Abdullah ona koşarken, iki zırh delici mermiyle çocuğu vuruyorlar.”  </p>
			<p class="_0">  </p>
			<p class="paragraf ParaOverride-6">Tezcan, reklamcı Ümit Demirbağ’ın da o sırada köprüde olduğunu belirterek, şöyle devam etti:  </p>
			<p class="_0">  </p>
			<p class="arayazi ParaOverride-11" xml:lang="en-GB">“İkisi de köprüdeydi ancak birbirlerinden habersizlerdi. Demirbağ zaman zaman video gönderiyor, ‘Yatıp kalkarak ilerleyebiliyoruz, üzerimize ateş ediliyor’ diyordu. Sonrasını ağlayarak şöyle anlattı: Yoğun ateş açıldı. En yakınımda yere düşene yardım için koştum. Bir çevirdim ki Erol Abi...”  </p>
			<p class="paragraf ParaOverride-6"><span class="CharOverride-4">  </span></p>
			<p class="resim" xml:lang="en-GB"><span><img alt="foto32_erol_olcok_oglu.jpg" class="_idGenPageitem-33" src="image/foto32_erol_olcok_oglu_fmt.jpeg"/></span>  </p>
			<p class="resim_alyazili" xml:lang="en-GB">Baba oğul Olçoklar birbirlerini korurken şehit oldular.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">İstanbul Eminönü’ndeki bir muhasebe şirketinde çalışarak oğlu ve kızını büyütmeye çalışan 51 yaşındaki Sevgi Yeşilyurt da, Cumhurbaşkanı’nın çağrısı üzerine köprüye koşanlar arasındaydı. Oğlu Sadık Divan, “Olayları öğrenince havalimanına yöneldim. Annem de köprüdeymiş. Gece 02.30’da annemi aradım. Başka biri açtı, ‘Anneniz yaralı. Haydarpaşa Numune Hastanesi’ne gelin’ dediler. Sabah 05.30’a kadar hastanede her odada annemi aradım, sonunda morgda buldum. Annem vatan söz konusu olduğunda kaplan kesilirdi. O gece de kaplan kesilmiş. Bir vatan aşkı vardı içinde. Allah ona şehitliği nasip etti. Köprüde ilk açılan ateşte koşmaya başlamış askerlerin üzerine, ilk şehit olanlardan biri olmuş annem” sözleriyle annesini anlatıyordu.<span class="dip"><a class="_idFootnoteLink" href="#footnote-225-83" id="footnote-225-83-backlink">83</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Kimler yoktu ki köprüde şahadet şerbeti içenler arasında... Cumhurbaşkanı Erdoğan’ın İstanbul programlarında konvoyuna eskort olarak görev yapan polis memuru Kemal Tosun, Muhammet Ambar, Mehmet Ali Kılıç, Mehmet Karaaslan, Lokman Oktay, Batuhan Ergin, Cengiz Hasbal, Köksal Karmil, Mehmet Yılmaz, Recep Büyük, Salih Alışkan, Çetin Can, Kemal Ekşi, Askeri Çoban, Akın Sertçelik, Cemal Demir, Mustafa Kaymakçı, Halil Kantarcı, Burhan Öner, İhsan Yıldız, Mahmut Coşkunsu, Onur Kılıç, Onur Ensar Ayanoğlu, Timur Aktemur...  </p>
			<p class="paragraf ParaOverride-6">Peki Kurtuluş Kaya’nın hikâyesini biliyor musunuz? Kaya, o sırada Boğaziçi Köprüsü’ne getirilen askerlerdendir. Aslında kantincidir ama “Tatbikat var” denilerek köprüye getirilir. Orada anlar ne olduğunu. Başındakilerin halka ateş açılması emrini reddeder ve kanunsuz bu emre itaat etmediği için başlarındaki darbeci tarafından şehit edilir. Kaya ile koğuş arkadaşı olduğunu söyleyen er İ.Y. olayı anlatırken “Koğuş arkadaşım Kurtuluş Kaya gözünden vurularak yere düştü. Binbaşı Ahmet T. halka sıkıyordu. Fakat biz de kaçmayı denesek bizi de vuracaktı. Bunu Binbaşı Ahmet T.’nin yaptığını düşünüyorum. Gözlerini kan bürümüştü” diyordu. Bir başka er M.E. de “Motosikletli bir kişi askerleri geçmeye çalıştı. Binbaşı Ahmet T. taradı. Yine Binbaşı Taştan ateş etmemizi, etmezsek bizi vuracağını söyledi. Arkadaşımız Kurtuluş’u emre uymadığı için komutanın vurduğunu duyduk” diye ifade veriyordu.<span class="dip"><a class="_idFootnoteLink" href="#footnote-225-84" id="footnote-225-84-backlink">84</a></span> Şehit Kurtuluş Kaya, henüz 21 yaşındaydı...  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto33_kurtulus_kaya.jpg" class="_idGenPageitem-34" src="image/foto33_kurtulus_kaya_fmt.jpeg"/></span>  </p>
			<p class="resim_alyazili" xml:lang="en-GB">Darbeci komutanı tarafından şehit edilen Kurtuluş Kaya  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-82-backlink" id="footnote-225-82">82</a>. K.K.’nın ifadeleri Anadolu Ajansı’nın 22 Temmuz 2016 tarihli haberinden alınmıştır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-83-backlink" id="footnote-225-83">83</a>. Sabah, 19 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-84-backlink" id="footnote-225-84">84</a>. Sabah, 3 Ağustos 2016</p>
				</div>
			</div>
		</div>
	</body>
</html>