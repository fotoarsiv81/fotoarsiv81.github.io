<html xmlns="http://www.w3.org/1999/xhtml">
	<head>
		<title>1-59</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-58" xml:lang="en-GB">Saat 11.15, Eskişehir Harekât Üssü  </p>
			<p class="paragraf ParaOverride-6">15 Temmuz 2016 Cuma akşamı başlayıp, 16 Temmuz 2016 Cumartesi akşamına kadar süren darbe girişiminde, darbecilerin en büyük silahı hava gücü olmuştu. Kanlı saldırılardan çekinmeyen darbeciler, Hava Kuvvetleri’ne ait jetlerle TBMM’yi bombaladılar. Hava Kuvvetleri Komutanı Orgeneral Abidin Ünal’ın hazırlattığı rapor, Genelkurmay Harekât Merkezi’nin “Bütün uçuşlar dursun” emri ile derdest edilen havacı generallerin tamamen serbest kaldığı an arasında geçen 21 saat 24 dakikanın fotoğrafını çekti.  </p>
			<p class="paragraf ParaOverride-6">O gece, Korgeneral Mehmet Şanver’in kızı evleniyordu. İstanbul’daki Moda Deniz Kulübü’ndeki düğüne Hava Kuvvetleri Komutanlığı’ndan tam 24 general katılmıştı. Düğüne geleceğini teyit eden eski Hava Kuvvetleri Komutanı ve YAŞ üyesi Akın Ö. o gün İzmir’den İstanbul’a değil, Ankara’ya geçmişti. Düğüne katılan havacı generaller, MİT’in Genelkurmay’a yaptığı uyarı ve Genelkurmay’ın bu çerçevede önlem aldığından bihaberdi. Haber alınır alınmaz, düğünün yapıldığı kulüp, 15 Temmuz saat 19.06’dan gece yarısından sonra 00.10’a kadar karargâha dönüştürüldü. Daha sonra merkez ise Eskişehir’deki 1’inci Ana Jet Üssü Harekât Merkezi haline dönüştürüldü. Çünkü Hava Kuvvetleri Harekât Merkezi darbecilerin kontrolündeydi. İşte dakika dakika Hava Kuvvetleri’nin genelinde o gece yaşananlar:  </p>
			<p class="paragraf ParaOverride-6"><span class="CharOverride-3">19.06:</span> Ankara’daki Hava Harekât Merkezi, Hava Kuvvetleri Komutanı’na şu mesajı verdi: “Genelkurmay Harekât Merkezi uçuşların kesildiği, havadaki uçakların inmesi gerektiği emrini iletti.”  </p>
			<p class="paragraf ParaOverride-6"><span class="CharOverride-3">19.26:</span> Eskişehir’de bulunan Hava Harekât Merkezi bütün birliklere Genelkurmay Harekât Merkezi’nin emrini iletti ve emirlerin ulaştığı iki kez teyit edildi.  </p>
			<p class="paragraf ParaOverride-6">(Bu gelişmeler yaşanırken Orgeneral Ünal, Genelkurmay Başkanı Orgeneral Hulusi Akar ile Genelkurmay 2’nci Başkanı’nı arayıp, neden böyle bir emir verildiğini sormaya çalıştı. Ancak iki komutanın emir subayları “Komutanlar toplantıda” diyerek görüşmeye geçit vermedi.)  </p>
			<p class="paragraf ParaOverride-6"><span class="CharOverride-3">21.05:</span> Uçuş yasağına ilişkin işlemler tamamlandı ve 36 uçağın inişi tamamlandı.  </p>
			<p class="paragraf ParaOverride-6"><span class="CharOverride-3">22.15:</span> Yurt hava sahasındaki uçuş yasağına rağmen Ankara üzerinde uçuşlar başladı. Hava Kuvvetleri Komutanı Orgeneral Ünal, Hava Kuvvetleri Kurmay Başkanı’na vekâlet eden subayla görüşürken durumu öğrendi.  </p>
			<p class="paragraf ParaOverride-6"><span class="CharOverride-3">22.20:</span> Orgeneral Ünal, düğünde bulunan 24 havacı generali toplayarak “Derhal birliklerinize ulaşın ve kalkışları engelleyin. Üssünden uçak kalkan Divanı Harp’liktir” emrini verdi.  </p>
			<p class="paragraf ParaOverride-6"><span class="CharOverride-3">22.25:</span> Orgeneral Ünal, düğüne katılmayan 4. Ana Jet Üssü Komutanı’nı arayıp, “Ankara üzerindeki uçaklar sizden mi kalktı?” diye sordu. “Evet” yanıtını alınca “Derhal indir” dedi. Ancak bu emrin karşılığında “Mecburum, siz de ben de hayati tehlike içindeyiz” cümlesini duydu.  </p>
			<p class="paragraf ParaOverride-6"><span class="CharOverride-3">22.30:</span> Bütün üs komutanları durumun kontrol altında olduğunu söylerken, Diyarbakır’daki 8. Ana Jet Üssü komutanı, kalkış hazırlığında olan 6 uçak olduğunu bildirdi. O komutan, “Engelleyin” emrini yerine getirmedi ya da getiremedi.<span class="CharOverride-3">  </span></p>
			<p class="paragraf ParaOverride-6"><span class="CharOverride-3">22.45:</span> İstanbul’da bulunan 2 korgeneral ile 1 tümgeneral ve 1 tuğgeneral Eskişehir’deki Harekât Merkezi’ne gitmek üzere yola çıktı. Muharip Hava Kuvvetleri Komutanı Korgeneral Mehmet Şanver, Akın Ö.’yü arayarak, “Komutanın emrine karşı uçuş yapılıyor, neler oluyor?” dedi. Akın Ö. “Bilmiyorum” deyince durumdan şüphe eden Korgeneral Şanver, Orgeneral Abidin Ünal’ın “İlgilenin” talimatını Akın Ö.’ye iletti.  </p>
			<p class="paragraf ParaOverride-6"><span class="CharOverride-3">23.00:</span> Ankara’daki Hava Harekât Merkezi’nin darbecilerin kontrolünde olduğu anlaşıldı ve bu merkezin etkisiz hale getirilmesi kararlaştırıldı. Orgeneral Ünal, yanındaki tüm generallere, “Her türlü önlemi alın, tek bir uçak kalkmasın. Hava Kuvvetleri Komutanı adına emirler bundan sonra Ankara’dan değil Eskişehir’deki Hava Harekât Merkezi’nden alınacak” emrini verdi. Ankara Akıncı, Adana İncirlik ve Balıkesir’deki üs dışında kontrolsüz uçuş kalmadı.  </p>
			<p class="paragraf ParaOverride-6"><span class="CharOverride-3">23.30:</span> Silahlı bir grup Moda Deniz Kuvvetleri’ne geldi ve toplantı halindeki generallere “Güvenliğiniz için buradayız” diye seslendi. Orgeneral Ünal, “Benim böyle bir emrim yok, uzaklaşın” emrini verdi. Ancak emre itaat edilmedi.  </p>
			<p class="paragraf ParaOverride-6"><span class="CharOverride-3">00.10:</span> Askerlerin gelmesinden itibaren geçen 40 dakikada Hava Kuvvetleri Komutanı Orgeneral Ünal, Başbakan’a ulaşamadı. Birliklerle telefon trafiği sürdü. Bu durum darbecilerin takviye kuvvet getirmesiyle son buldu. Bütün generaller derdest edildi.  </p>
			<p class="paragraf ParaOverride-6"><span class="CharOverride-3">01.00:</span> Ankara Hava Harekât Merkezi tamamen devre dışı kaldı. Geçen 2 saat boyunca çift başlılık sürdü. Havadaki tüm uçakların duyabileceği şekilde “Yaptığınız kanunsuzdur. Hemen inin” çağrısı yapıldı.  </p>
			<p class="paragraf ParaOverride-6"><span class="CharOverride-3">02.00:</span> Eskişehir’deki Harekât Merkezi büyük ölçüde kontrolü sağladı ancak derdest edilen havacı generaller darbeciler tarafından Akıncı Üssü’ne getirilerek elleri gözleri bağlı alıkonuldu.  </p>
			<p class="paragraf ParaOverride-6"><span class="CharOverride-3">04.40:</span> Başbakan Binali Yıldırım, Harekât Merkezi’ne “dost ve kaçırılmış uçakları düşürme” yetkisi verdi. Yıldırım’ın bu emri doğrultusunda:  </p>
			<p class="paragraf ParaOverride-6"><span class="CharOverride-3">04.53:</span> Erzurum’dan  </p>
			<p class="paragraf ParaOverride-6"><span class="CharOverride-3">05.02:</span> Diyarbakır’dan  </p>
			<p class="paragraf ParaOverride-6"><span class="CharOverride-3">05.43:</span> Dalaman’dan  </p>
			<p class="paragraf ParaOverride-6"><span class="CharOverride-3">06.49:</span> Balıkesir’den hava savunma yüklü uçaklar kaldırıldı. Kaldırılan 48 tane F-16 uçağının baskısıyla havadaki kontrolsüz uçaklar inişe zorlandı. Tanker uçaklar yakıt boşaltarak inişe geçti.  </p>
			<p class="paragraf ParaOverride-6"><span class="CharOverride-3">08.00:</span> Darbecilerin kontrolündeki son uçak indi. Akıncı Üssü’nden helikopter dahil hiçbir hava aracının kalkmasına izin verilmedi.  </p>
			<p class="paragraf ParaOverride-6"><span class="CharOverride-3">11.15:</span> Eskişehir’den kalkan F-4 2020 uçakları, Akıncı Üssü’ndeki pist ve taksi yollarını vurdu. 18 adet F-4, 9 ayrı noktaya 16 bomba bıraktı.<span class="dip"><a class="_idFootnoteLink" href="#footnote-225-137" id="footnote-225-137-backlink">137</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Evet, 11.15’te ilk bombardımanı yapan F-4’ler ikinci bir operasyon daha gerçekleştirmişti. Bu operasyonda çeşitli noktalar, darbecilerin kullandığı yollar, bazı pistlerin çevreleri ağır bombardımana tutulmuştu. Artık darbecilerin kullandığı uçaklar kalkacak veya inecek durumda değildi. Çaresiz kalmışlardı.  </p>
			<p class="paragraf ParaOverride-6">  </p>
			<p class="resim_alyazili" xml:lang="en-GB"><span class="CharOverride-8"><span><img alt="7.jpg" class="_idGenPageitem-85" src="image/7_fmt.jpeg"/></span>  </span></p>
			<p class="resim_alyazili" xml:lang="en-GB"><span class="CharOverride-8">Akıncı Üssü’ne yapılan bombardıman sonrasında dumanlar havaya yükseliyordu.  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Bu arada Hava Kuvvetleri’nde o gece yaşananları bilmek istiyorsanız, bir bilgiye daha ulaşmak gerektiği üzerinde duruluyor. Hatırlanacağı üzere, 15 Temmuz’dan sonra Türkiye gündemine By Lock adı verilen şifreli bir iletişim programı girdi. FETÖ mensupları 17-25 Aralık paralel darbe girişimi sonrasında haberleşme sistemini değiştirdi. 2014 yılı başından itibaren çeşitli programlar üzerinden iletişim kuran FETÖ’cüler, By Lock adlı hem android hem iOS tabanlı cihazlara uygun olan kriptolu mesaj uygulamasını kullanmaya başlamış. MİT ise bu programı 2016 yılının mayıs ayında kısmi olarak çözüyor ve By Lock kullanan ciddi sayıda FETÖ’cüyü tespit ediyor. Ancak halen bu programın tamamı henüz çözülmüş değil.  </p>
			<p class="paragraf ParaOverride-6">Fark edilemeyen ise, By Lock’un tespit edildiğini FETÖ’cüler de tespit ediyor. Bu nedenle o gece esas olarak By Lock değil, Eagle olarak bilinen başka bir program kullanmaya başlıyorlar. Türkçesi “Kartal” olan Eagle programına geçişi MİT tespit ediyor ancak çözülemeden 15 Temmuz gerçekleşiyor.<span class="dip"><a class="_idFootnoteLink" href="#footnote-225-138" id="footnote-225-138-backlink">138</a></span><span class="CharOverride-7">  </span></p>
			<p class="paragraf ParaOverride-6">Bizim ulaştığımız bilgiler ise şu yönde: Eagle programını gerek 15 Temmuz öncesinde gerek 15 Temmuz gecesinde ağırlıklı olarak Hava Kuvvetleri’nin içindeki darbeciler kullanıyor. Esas gürültünün de Eagle üzerinden yapılan yazışmaların ve kullanıcıların tespit edilmesiyle kopacağı kaydediliyor.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-137-backlink" id="footnote-225-137">137</a>. Deniz Zeyrek, <span class="CharOverride-4">“Hava’da 21 saat 24 dakika: Generallerin savaşı”</span>, Hürriyet, 10 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-138-backlink" id="footnote-225-138">138</a>. Murat Yetkin, <span class="CharOverride-4">“Darbe yolundaki gizli yazışmalar: ByLock”</span>, Hürriyet, 13 Eylül 2016</p>
				</div>
			</div>
		</div>
	</body>
</html>