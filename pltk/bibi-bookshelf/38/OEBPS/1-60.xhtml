<html xmlns="http://www.w3.org/1999/xhtml">
	<head>
		<title>1-60</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-59" xml:lang="en-GB">Saat 11.30, Genelkurmay Başkanlığı  </p>
			<p class="paragraf ParaOverride-6">Darbenin beyin takımının bulunduğu yerlerden biri Genelkurmay Başkanlığı’ydı. Bu harekâtı neden yaptıklarını en iyi bilenlerden iki tanesi o sırada karargâhta teslim olup olmamayı düşünüyorlar, bunun pazarlıklarını yürütme hesabını yapıyorlardı. Oysa başarılı olacaklarını düşünüyorlar, önce Türk Silahlı Kuvvetleri’nin, ardından da binlerce yıllık devlet geleneğinin mirasıyla kurulan Türkiye Cumhuriyeti’nin siyasi kontrolünü ellerine geçireceklerini sanıyorlardı. Bu girişimi erkene çekmeye mecbur kalmışlardı. Yoksa kendileri tasfiye olacak, belki de hepsi tutuklanacaktı.  </p>
			<p class="paragraf ParaOverride-6">Perde arkasında ulaştığımız bilgileri okuyunca eminiz hepinizin ağzı açık kalacaktır. Genelkurmay Başkanlığı’nı örümcek ağı gibi sardıkları yapılanmayı okudukça, neden en başından beri “Her şey Genelkurmay Başkanlığı’nda başladı” dediğimizi de daha iyi anlayacaksınız.  </p>
			<p class="paragraf ParaOverride-6">Bu örümcek ağını anlatmaya başlayalım.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">FETÖ’cü yapılanma Genelkurmay Karargâhı’nı Personel Dairesi vasıtasıyla adeta örümcek ağı gibi sarmıştı. Örneğin soruşturmalar sonrasında yapılan tutuklamalar ve bu tutuklamalar çerçevesinde gündeme gelen iddialara göre, FETÖ darbeden önce Genelkurmay’ın en kritik yerlerinden olan 6 J Başkanlığı’nın büyük çoğunluğunu ele geçirmişti. Önce J Başkanlıkları’nı hatırlatalım:  </p>
			<p class="paragraf ParaOverride-6">- Genel Plan ve Prensipler Daire Başkanlığı  </p>
			<p class="paragraf ParaOverride-6">- İstihbarat Başkanlığı  </p>
			<p class="paragraf ParaOverride-6">- Harekât Başkanlığı  </p>
			<p class="paragraf ParaOverride-6">- Personel Başkanlığı  </p>
			<p class="paragraf ParaOverride-6">- Lojistik Başkanlığı  </p>
			<p class="paragraf ParaOverride-6">- Muhabere Elektronik ve Bilgi Sistemler (MEBS) Başkanlığı  </p>
			<p class="paragraf ParaOverride-6">Bu 6 başkanlıktan 4’üne komuta eden generaller darbeci oldukları iddiasıyla önce gözaltına alındılar, ardından tutuklandılar. Bu isimler:  </p>
			<p class="paragraf ParaOverride-6">- Genel Plan Prensipler Başkanı Korgeneral Salih U  </p>
			<p class="paragraf ParaOverride-6">- İstihbarat Başkanı Korgeneral Mustafa Ö  </p>
			<p class="paragraf ParaOverride-6">- Harekât Başkanı Korgeneral Bahadır K  </p>
			<p class="paragraf ParaOverride-6">- Personel Başkanı Korgeneral İlhan T  </p>
			<p class="paragraf ParaOverride-6">Genelkurmay Başkanlığı’ndaki bu kritik daireler eliyle bazı kritik düzenlemeler, atamalar, tayinler yapılmıştı. Örneğin Orgeneral Akın Ö. damadı Yarbay Hakan K.’nın Akıncı Üssü’ndeki en güçlü filo komutanı yapılmasında etkili olurken, saldırıyı gerçekleştiren diğer filo olan 143’üncü Filo’nun komutanı da yine Akın Ö. döneminin Hava Kuvvetleri Komutanlığı Özel Kalem Müdürü Mustafa A. Meclis’i bombalayan pilotlardan birinin Mustafa A. olduğunu hatırlatalım. Ayrıca Akın Ö. döneminin Hava Kuvvetleri Komutanlığı Genel Sekreteri Kurmay Albay Ahmet Ö. de Akıncı Üssü’nün Harekât Komutanlığı görevine getirilmiş. Bu kişilerin tayininin de bir yıl önceden yapıldığını hatırlatalım. Özetle, bu adamların bir yıl önce yerleşmeye, mevzilenmeye başladığını gösteren önemli bir gösterge.  </p>
			<p class="paragraf ParaOverride-6">Ayrıca adım adım darbeye giden süreçte yine bu örümcek ağı, çok önceden 15 Temmuz gecesi kritik rol oynayan Kara Havacılık Komutanlığı’yla ilgili de bazı adımlar atmıştı. Kara Havacılık Komutanlığı, 2012 yılından itibaren başlayan ve Isparta Süleyman Demirel Havalimanı yanındaki toplam 100 bin metrekare alanda yapılan yeni yerine taşınacaktı. Hatta dönemin Milli Savunma Bakanı İsmet Yılmaz, bu taşınmanın 2015 yılında tamamlanacağını açıklamıştı.<span class="dip"><a class="_idFootnoteLink" href="#footnote-225-139" id="footnote-225-139-backlink">139</a></span> Ancak inşaat bitmesine rağmen taşınma bir türlü gerçekleşmedi. Hatta Kara Kuvvetleri Komutanı Orgeneral Salih Zeki Çolak da bir dönem Isparta’ya giderek, inşaat bitmesine rağmen neden bu taşınmanın gerçekleşmediğini denetlemeye gitmişti. Bugünden bakıldığında, Kara Havacılık Komutanlığı inşaat hemen bittikten sonra Isparta’ya taşınmış olsaydı darbeciler o gece Ankara’da hiçbir şekilde helikopter kaldıramayacaktı.  </p>
			<p class="paragraf ParaOverride-6">Yine kapalı kapılar arkasında şu iddialar da ciddi anlamda konuşuluyordu: Bu örgüte yakın olmayan birisi, bu başkanlıklarla ilgili bir ihale kazandığında, proje sürekli iptal ediliyor, rafa kaldırılıyordu.  </p>
			<p class="paragraf ParaOverride-6">Özetle darbeciler planlamalarını yapabilmek için J Başkanlıkları’nı kullanmıştı.  </p>
			<p class="paragraf ParaOverride-6">Bu örümcek ağını anlatırken önemli bir boyutu daha ıskalamamak gerekiyor. Bu ağın üst düzey komutanların yanına yerleştirdiği örgüt mensupları, komutanları adeta yalnızlaştırarak örgüte yönelik olumsuz hamlelerin de önüne geçiyordu. Örgüt özel kalem müdürlüğü, danışmanlık, emir subaylığı gibi görevlere bu nedenle kendi adamlarını getirtmişti. Örneğin ulaştığımız önemli bir ayrıntı, bu görevlerin önemini göstermesi bakımından çarpıcıydı. Buna göre, İstihbarata Karşı Koyma ve Güvenlik Dairesi Başkanı Tuğgeneral Atilla Gökesaoğlu, yaklaşık bir yıla yakın bir süre boyunca Genelkurmay Başkanı Orgeneral Hulusi Akar’dan randevu talep ediyordu. Bu talebi doğal olarak Özel Kalem Müdürü’ne iletiyordu. Tuğgeneral Gökesaoğlu, bu görüşme gerçekleşseydi Orgeneral Akar’a, Türk Silahlı Kuvvetleri içindeki FETÖ yapılanmasına yönelik ulaştıkları önemli bilgileri, saptamaları aktaracaktı. Ancak bu görüşme hiçbir şekilde gerçekleşmedi. O görüşmeyi engellediği belirtilen Özel Kalem Müdürü Ramazan G. şimdi tutuklu. Atilla Gökesaoğlu sadece bir örneği. Komutanlarla görüşmek isteyen bir komutan, eğer örgütün onay vermediği bir bilgi aktaracaksa, bu bilgileri kesinlikle Akar’a aktaramıyordu. Böylece örgüt yanlısı olduğu belirtilen Özel Kalem Müdürü, Emir Subayı gibi görevdekiler Genelkurmay Başkanı’nı:  </p>
			<p class="Basic-Paragraph ParaOverride-9" xml:lang="en-GB">- Yalnızlaştırıyorlar  </p>
			<p class="Basic-Paragraph ParaOverride-9" xml:lang="en-GB">- İstihbaratın akışını engelliyorlar  </p>
			<p class="Basic-Paragraph ParaOverride-9" xml:lang="en-GB">- Doğrudan teması engelliyorlar  </p>
			<p class="Basic-Paragraph ParaOverride-9" xml:lang="en-GB">- Kıskaca alıyorlardı.  </p>
			<p class="paragraf ParaOverride-6">Yaptıkları bununla sınırlı kalmıyordu. Ayrıca hedeflerindeki isimlerle ilgili olumsuz bilgileri doğrudan aktarabiliyorlar, birinci ağızdan yaptıkları bu karalama operasyonlarıyla, o isimlerin ya tasfiyesini ya da daha pasif görevlere gelmelerini sağlıyorlardı. Hedeflerinde sadece alt rütbede komutanlar yoktu. Örneğin Akar’ın emir subayı Yarbay Levent T.’nin mahkemede verdiği 40 sayfalık ifadede bunun örneğini çok iyi görebiliyorduk. Levent T., hâkimin sorduğu sorulardan birine verdiği yanıtta Orgeneral Yaşar Güler’in hedeflerinde olduğunu itiraf ediyordu:  </p>
			<p class="paragraf ParaOverride-6"><span class="CharOverride-3">Hâkim:</span> Peki şeye gelelim. Mesela Genelkurmay Başkanlığı’na etki etmeye yönelik veya isim tavsiyesi, şuna referans olma filan gibi abilerden isim geldi mi?  </p>
			<p class="paragraf ParaOverride-6"><span class="CharOverride-3">Levent T.:</span> Şöyle, son dönemde...  </p>
			<p class="paragraf ParaOverride-6"><span class="CharOverride-3">Hâkim:</span> Varsa kimdir?  </p>
			<p class="paragraf ParaOverride-6"><span class="CharOverride-3">Levent T.:</span> İkinci başkan mesela Yaşar Güler, onu mu sordunuz anlayamadım ama, “İkinci Başkan Yaşar Güler İkinci Ordu Komutanı olsun hani sana öyle bir görüş sorulursa, sonuçta oradasın”...  </p>
			<p class="paragraf ParaOverride-6"><span class="CharOverride-3">Hâkim:</span> Evet.  </p>
			<p class="paragraf ParaOverride-6"><span class="CharOverride-3">Levent T.:</span> Bunu söylersin. “Erdal Ö. de ikinci başkan olsun” diye deklare ediyorlardı. “Hani işte bunu komutana söyleyebilirsen uygun ortamda sana sorduğunda.”  </p>
			<p class="paragraf ParaOverride-6"><span class="CharOverride-3">Hâkim:</span> Yeri gelirse mesela.  </p>
			<p class="paragraf ParaOverride-6"><span class="CharOverride-3">Levent T.:</span> Yeri gelirse, bunu bu şekilde yaparsan uygun olur hani ikinci başkanın çünkü şu konjonktür yani bu olaylar olmasaydı Yaşar Güler Paşa’nın Jandarma Genel Komutanı olması bekleniyordu normalde. Çünkü Galip Mendi Paşa emekli olacaktı, o da Jandarma Genel Komutanı olacaktı ama onu buradan uzaklaştırma adına hani İkinci Ordu Komutanlığı’na tavsiye et, hem daha iyi yapar işte şu bu dersin o da buradan gitmiş olur.  </p>
			<p class="paragraf ParaOverride-6"><span class="CharOverride-3">Hâkim:</span> Yani Türk Silahlı Kuvvetleri’nin komuta kademesini dizayn etmek istiyor.  </p>
			<p class="paragraf ParaOverride-6"><span class="CharOverride-3">Levent T.:</span> Evet, evet.  </p>
			<p class="paragraf ParaOverride-6">İlk rehin alınma sırasında aktarmıştık, Yaşar Güler örgütün hedefindeydi. Teamüllere göre Yaşar Paşa, bu görevinden önce Jandarma Genel Komutanlığı’na, ardından Kara Kuvvetleri Komutanlığı’na, son olarak da 2019 yılında Orgeneral Hulusi Akar’ın emekliye ayrılmasından sonra Genelkurmay Başkanlığı’na getirilecekti. Bu itiraflar, Güler’in 2’nci Ordu Komutanı yapılarak önünün kesilmesinin amaçlandığını gösteriyordu. Bu örnek, örgütün TSK içindeki örümcek ağının önemini göstermesi bakımından çarpıcıydı.  </p>
			<p class="paragraf ParaOverride-6">Ancak yaklaşık 1,5 yıldır FETÖ’nün Türk ordusu içindeki örgütlenmesinin gündeme gelmesi, bu örgütün TSK’yı tamamen ele geçirme planlarını altüst etti. Hakkında kitaplar bile yazılan bu örgütün geleceği tartışılırken gözler de 1-4 Ağustos 2016 tarihinde yapılacak Yüksek Askeri Şûra (YAŞ) toplantısına çevrilmişti. Acaba YAŞ’ta FETÖ tasfiyesi yapılacak mıydı? Kamuoyu bu soruya yanıt bekliyordu. 15 Temmuz’da gerçekleştirilen darbe girişimini de bu çerçevede okuduğumuz ve araştırdığımızda bu sorunun yanıtına ulaşmayı başardık. Çünkü ağustostaki YAŞ’ta TSK içindeki FETÖ yapılanmasına büyük darbe indirilecekti.  </p>
			<p class="paragraf ParaOverride-6">15 Temmuz öncesinde ulaşılan istihbarat ve kuvvet komutanlıklarından gelen raporlar çerçevesinde FETÖ’cü olduğu değerlendirilip, TSK ile ilişiği kesilecek general sayısı 120’ydi. Bu rakam 15 Temmuz öncesinde gündeme gelmemişti. Ancak ortada ağustos ayında gürültü koparacak bir sayıda general/amiral vardı. Ancak bu tasfiyeyi FETÖ’cüler de öğrenmişti.  </p>
			<p class="paragraf ParaOverride-6">Geçmiş YAŞ kararlarını Genelkurmay Başkanlığı’nda takip eden kişi, darbe girişimi sonrasında Genelkurmay Başkanlığı’nda gözaltına alınan Genelkurmay Personel Plan ve Yönetim Daire Başkanı Tuğgeneral Mehmet P.’ydi. FETÖ soruşturmasıyla ilgili faaliyetler Genelkurmay Karargâhı’nda yoğunlaştığında şüphelenilen isimleri kritik görevlerden alma işlemini birinci ve ikinci başkan, yani Orgeneral Hulusi Akar ve Orgeneral Yaşar Güler yürütüyordu. Bu seneki kritik YAŞ öncesi şüpheli şahıslardan birisi olan Mehmet P. YAŞ kararlarıyla ilgili çalışmadan kendisine hissettirilmeden el çektirilmişti. Görev doğrudan Genelkurmay Başkanlığı Personel Dairesi Başkanı Korgeneral İlhan T.’ye devredilmişti. Ancak güvenlik kamerası görüntülerine göre, darbecilerle beraber hareket ettiği belirtilen İlhan T.’nin iddiaya göre FETÖ örgütlenmesiyle bağlantılı olduğu kimsenin aklına gelmemişti. Görevden alınacak generallerin listesinin de buradan sızdığı iddia ediliyordu.  </p>
			<p class="paragraf ParaOverride-6">Tasfiye edileceklerini bilen Mehmet P.’nin masasının üzerinde bulunan bir not da çok önemliydi. “Eşime” başlığı düşülen notta aynen şu yazıyordu:  </p>
			<p class="_0">  </p>
			<p class="arayazi" xml:lang="en-GB">“Biz bu teşebbüsü yapmasaydık, onlar bu YAŞ’ta bizim kafamızı koparacaklardı.”<span class="dip"><a class="_idFootnoteLink" href="#footnote-225-140" id="footnote-225-140-backlink">140</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Bu nedenle de, bu tasfiyeyi engellemeye çalıştılar. Ancak başarılı olamayacaklarını anladılar.  </p>
			<p class="paragraf ParaOverride-6">Şunu da hatırlatmakta fayda var. “Her şerden bir hayır doğar” ifadesinin doğru olduğunu gösterir nitelikte. Eğer 15 Temmuz gerçekleşmemiş olsaydı, FETÖ’cü 120 general/amiral tasfiye edilecek, içeride sayıları epey azalmış da olsa kriptolar çalışmaya devam edecekti. Ancak 15 Temmuz sonrası tasfiye edilen general/amiral Sayısı 158 oldu.<span class="dip"><a class="_idFootnoteLink" href="#footnote-225-141" id="footnote-225-141-backlink">141</a></span><span class="CharOverride-7">  </span></p>
			<p class="paragraf ParaOverride-6">Bu arada İzmir Cumhuriyet Başsavcıvekili Okan Bato’nun yürüttüğü Askeri Casusluk soruşturması kapsamında TSK’daki çok sayıda FETÖ’cüye 16 Temmuz’da sabaha karşı 04.00’te operasyon yapılacağı gündeme gelmişti. İddianın sahibi gazeteci Ahmet Şık’tı. Şık, 16 Temmuz’da twitter adresinden madde madde şunları yazdı:  </p>
			<p class="_0">  </p>
			<p class="arayazi" xml:lang="en-GB">“- Ankara’dan istihbarat kaynaklı birtakım iddialar:  </p>
			<p class="arayazi" xml:lang="en-GB">- Ordudaki cemaat kadrolarına yönelen soruşturmalarla ilgili 16 Temmuz sabah erkenden operasyonların ilk dalgasının yapılmasına karar verildi.  </p>
			<p class="arayazi" xml:lang="en-GB">- İzmir askeri casusluk davası kumpas soruşturmasının savcısı Okan Bato’nun şüpheli listesindeki askerlerin tamamı hakkında gözaltı kararı var.  </p>
			<p class="arayazi" xml:lang="en-GB">- Bunun dışında komuta kademesindeki birçok rütbeliyi kapsayan gözaltı kararı verilmişti.  </p>
			<p class="arayazi" xml:lang="en-GB">- Savcı Bato’nun, ağustos şûrasından önce operasyonların başlatılması önerisi Cumhurbaşkanı Erdoğan tarafından onaylanmıştı.  </p>
			<p class="arayazi" xml:lang="en-GB">- Gözaltı kararları ve yapılacak operasyonlarla ilgili Genelkurmay’a bilgi verildi, onay alındı. Bu sabah 04.00’te operasyonlar başlayacaktı.  </p>
			<p class="arayazi" xml:lang="en-GB">- Aralarında darbe girişimine kalkışanların da bulunduğu haklarında gözaltı kararı verilen tüm askerler teknik takip altındaydı.”  </p>
			<p class="_0">  </p>
			<p class="paragraf ParaOverride-6">Özetle FETÖ gerek TSK içinde gerek de sonrasında devlet ve diğer kurumlar içinde yapılabilecek büyük tasfiyenin ayak seslerini duymuş, son koz olarak Türk ordusu içindeki unsurlarını sahaya sürmüştü. Bunun planlamasını da başından sonuna kadar İlhan T., Mehmet P. gibi kritik adamlarıyla yaptığı iddia ediliyordu.  </p>
			<p class="paragraf ParaOverride-6">İlk olarak da Türk Silahlı Kuvvetleri’nin kontrolü ele geçirilmek istenmişti.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Güneş adım adım en tepeye doğru yaklaşıyordu. Sabaha karşı başlayan korkuları iyice artmış, adım adım diğer mevzilerini kaybeden darbeciler örümcek ağı gibi kuşattıkları Genelkurmay Başkanlığı’nda da sonlarına doğru ilerliyorlardı.  </p>
			<p class="paragraf ParaOverride-6">Önce 200 ardından da 500 olmak üzere toplam 700 silahsız er ve erbaş, etrafı güvenlik güçleri ve vatandaşlarca kuşatılan Genelkurmay Başkanlığı’nın bahçesinden kaçarak polise teslim olmuştu. İçeride ise darbeciler artık yolun sonuna geldiklerinin farkındaydı. Yarbay Levent T. ifadesinde teslim olma anını şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Sabah saat 09.00 sıralarında karargâhtaki koridor, darbeye iştirak edenlerle dolup taştı. Herkes aralarında ‘Başarısız olduk, teslim oluyoruz’ diye konuşuyordu. Tuğgeneral Mehmet Partigöç olayı yönlendiriyordu. Teslim olmak için askeri savcı ve merkez komutanlığından personel istedi. İstenen kişiler gelince personel teslim oldu. Serdar Yüzbaşı ve ben o gruptan 10 dakika sonra teslim olduk. Özel Kuvvetler Komutanı Zekâi Aksakallı Paşa’yı cep telefonumdan aradım. Makama gelip gittiği için tanıyordum. ‘Komutanım, gelin makamı size teslim edeyim’ dedim. Kabul etmedi, ‘Diğerleriyle teslim ol’ dedi. Bunun üzerine Serdar Yüzbaşı ile kapının önüne çıktık. Özel Kuvvetler’e teslim olduk. Onlar da bizi polislere teslim ettiler.”  </p>
			<p class="_0">  </p>
			<p class="paragraf ParaOverride-6">Genelkurmay Başkanlığı’ndaki örümcek ağının en kritik adamlarından olan Mehmet P. de teslim olma sürecini şu şekilde anlatmaktadır:  </p>
			<p class="_0">  </p>
			<p class="arayazi" xml:lang="en-GB">“İlhan T., emir astsubayının telefonundan beni aradı. ‘Durumun farklı bir mecrada geliştiğini ve Genelkurmay Karargâhı’ndakilerle müzakere yapmak gerektiğini’ söyledi. ‘Genelkurmay Başkanı’mızın personelinin silahını bırakarak, kışladan çıkması’ yönünde emri olduğunu anlattı. Bu konuyu, Destek Kıtalar Komutanı’na söyledim. O da ‘erbaş ve erleri topladığını, düzenli bir şekilde dışarı çıkacaklarını’ söyledi. Komuta katına gittiğimde, saat 10.30 sıralarında Özel Kuvvetler personelinin mevzilendiğini gördüm. Onların kıdemlilerini çağırdım. Genelkurmay Başkanı’mızın emrini ilettim, onlar da ‘kendi aralarında görüşeceklerini’ söylediler. Bir süre sonra telefonla geri dönüp ‘kabul ettiklerini ve dışarı çıkacaklarını’ söylediler. Ben de tekrar Korgeneral İlhan T. ile görüştüm, ‘nasıl yapacağımızı’ sordum. O da ‘bir savcının nizamiyeye gelerek, beni arayacağını’ söyledi.”  </p>
			<p class="_0">  </p>
			<p class="paragraf ParaOverride-6">Genelkurmay nizamiyesinden bir savcının kendisini arayarak, “Üzerinizi çıkarın, silahlarınızı bırakın ve çıkın” dediğini belirten Mehmet P. bunu, Özel Kuvvetler personelinin kabul etmediğini, “pantolon ve gömlekle çıkmak istediğini” anlattı.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Burada bir bilgi paylaşmakta fayda var. Darbecilerin işgalinden kurtarılan Özel Kuvvetler Karargâhı’na saat 10.38’de giriş yapan Zekâi Aksakallı Paşa, Genelkurmay Başkanlığı’nın da bir an önce kurtarılması için çalışmalarını hızlandırmıştır. Zaten sabah saatlerinde büyük bir kısımda kontrolü kaybeden, sadece saat 07.45’te nizamiyeden çıkarttıkları bir tankla, yollarda barikat kuran kamyonlara ateş ettiren darbeciler iyice sıkışmıştır. İçlerinde, ayrıntılı bilgilerini aktardığımız Fırat A. başta olmak üzere Özel Kuvvet unsurları da vardır.  </p>
			<p class="paragraf ParaOverride-6">Zekâi Paşa bu saatlerde, Genelkurmay Başkanlığı’ndaki darbe karşıtı Özel Kuvvetler’e bağlı koruma personeli ile iletişim kurarak, darbecilere çağrısını iletir. Bu çağrıda, kan dökülmeden eylemlerini sonlandırmalarını ister. Aksakallı koruma personeline, “darbecilerin teslim olmamaları durumunda öldürülmesi” emrini iletir.  </p>
			<p class="paragraf ParaOverride-6">Darbecilerin elinden kurtulan ve Çankaya Köşkü’ne giden Genelkurmay Başkanı Orgeneral Hulusi Akar ile de sürekli iletişim halindedir. Hulusi Paşa, Özel Kuvvetler Komutanı Tümgeneral Zekâi Aksakallı’ya “uzlaşma yoluyla darbecilerin teslim alınmalarının sağlanması” emrini verir.  </p>
			<p class="paragraf ParaOverride-6">Bu gelişmelerin devamında Tümgeneral Aksakallı, Albay O.T. komutasında bir grup Özel Kuvvet personelini Genelkurmay Başkanlığı’na gönderir. Verilen görev, darbeci grubun enterne edilmesi ve kontrolünün sağlanmasıdır.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Mehmet P. de bu sıralarda savcıyla görüşmesini sürdürmektedir. İfadesinde savcının kabul etmesi üzerine, Özel Kuvvetler personelinin giysilerini çıkarmadan silahlarını bir yere koyarak çıktığını, yanlarında 8-10 kişilik karargâh personelinin de bulunduğunu kaydeder.  </p>
			<p class="paragraf ParaOverride-6">Daha sonra savcıyı tekrar telefonla aradığını ifade eden Mehmet P., şunları anlattı:  </p>
			<p class="_0">  </p>
			<p class="arayazi" xml:lang="en-GB">“Savcı, ‘benim de gelmemi’ istedi, ben de nizamiyeye gittim. Diğer personel otobüslere bindirilmişti, savcı bey beni ayırdı. Oranın Özel Kuvvetler komutanı ile görüştürdü. O da ‘durumun ne olduğunu’ sordu. Ben, ‘Özel Kuvvetler personelinin ayrıldığını’ söyledim. Savcı bey, beni kendi arabasına almıştı. Daha sonra polisler beni otobüse atıp götürdüler.”  </p>
			<p class="_0">  </p>
			<p class="paragraf ParaOverride-6">Mehmet P.’nin ifadesinden İlhan T. ile yaptığı görüşmeyi tahminen 10.00 ile 10.30 arasında yaptığı anlaşılıyor. Ancak İlhan T. ise ifadesinde saat 11.00’de Mehmet P. ile görüştüğünü, kendisine “Genelkurmay Başkanı ile görüştüm. Akıncı’daki darbeye katılan personel çatışmaya girmeksizin teslim olacakmış. Siz de teslim olun” dediğini aktarıyordu.  </p>
			<p class="paragraf ParaOverride-6">Daha önce hatırlatmıştık. Saatler konusunda farklı farklı ifadeler kullanılıyor. Ancak ifadelerdeki saatlerin o an akla gelen tahmini saatler olduğunu düşünün. Çünkü yaşanan olaylar sırasında insanların saatlere bakmasının mümkün olmadığını, tahmini bir saat söylediğini birçok kişi aktarmıştır.  </p>
			<p class="paragraf ParaOverride-6">TRT’nin dakika dakika aktardığı darbe girişimi ile ilgili haberinde Genelkurmay Başkanlığı’yla ilgili olayların saat bilgileri şu şekilde aktarılmıştı:  </p>
			<p class="paragraf ParaOverride-6"><span class="CharOverride-3">Saat 10.34:</span> Genelkurmay Başkanlığı içinde darbeye katılmadığı için elleri bağlı olarak odalar içinde kilitli tutulan subay ve astsubaylar, sabah saatlerinde tahliye edildi. Aralarında tankçı subay ve astsubayların da bulunduğu bir grup rütbeli asker ve erbaş da teslim oldu.  </p>
			<p class="paragraf ParaOverride-6"><span class="CharOverride-3">Saat 11.27:</span> Genelkurmay Başkanlığı Karargâhı’nda bulunan FETÖ terör örgütü mensubu askerler, teslim olmak için müzakere talebinde bulundu.  </p>
			<p class="paragraf ParaOverride-6">Özetle FETÖ tarafından örümcek ağı gibi sarılan Türk ordusunun Genelkurmay Başkanlığı artık işgalcilerin elinden kurtarılmıştı. Sırada Akıncı Üssü’nün temizlenmesi vardı.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-139-backlink" id="footnote-225-139">139</a>.  Isparta Evrensel 32 gazetesi, <span class="CharOverride-4">“Isparta Kara Havacılık Okulu’na üç bin rütbeli gelecek, bin kişiye yeni iş imkânı”</span>, 22 Ekim 2014</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-140-backlink" id="footnote-225-140">140</a>. Daha sonra etkin pişmanlıktan yararlanmak isteyen Ankara İl Jandarma Komutanlığı İstihbarat Şube Müdürü Binbaşı Erhan K. da şu itirafta bulunmuştu: “Bize jandarmada 3 bin kişilik bir liste oluşturulduğu ve gelecek ay yapılacak Yüksek Askeri Şûra’da meslekten atılacağımız söylendi.”</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-141-backlink" id="footnote-225-141">141</a>. TSK’nın 1 Temmuz 2016 ile 9 Eylül 2016 tarihlerinde açıkladığı “Personel Sayısı” listesine göre, 1 Temmuz itibariyle 358 general ve amiral bulunurken, 9 Eylül itibariyle bulunan general ve amiral sayısı ise 206.</p>
				</div>
			</div>
		</div>
	</body>
</html>