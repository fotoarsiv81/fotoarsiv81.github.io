<html xmlns="http://www.w3.org/1999/xhtml">
	<head>
		<title>1-34</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-33" xml:lang="en-GB">Saat 01.30, Çankaya Köşkü  </p>
			<p class="paragraf ParaOverride-6">Tüm Türkiye ayaktaydı. Cumhurbaşkanı Erdoğan’ın ve Başbakan Binali Yıldırım ile kabinedeki isimlerin yaptığı çıkışların yanı sıra CHP Genel Başkanı Kemal Kılıçdaroğlu ve MHP Genel Başkanı Devlet Bahçeli de çok net açıklamalar yapmış ve darbe girişimine karşı net tavır almışlardı. Arkasından komutanların çıkışları da arka arkaya gelmeye başladı. Sırasıyla 1. Ordu Komutanı Orgeneral Ümit Dündar, Deniz Kuvvetleri Komutanı Oramiral Bülent Bostanoğlu ve Özel Kuvvetler Komutanı Tümgeneral Zekâi Aksakallı televizyonların canlı yayınlarına bağlanarak bunun TSK yönetimince benimsenmeyen bir kalkışma girişimi olduğunu, bu kalkışmanın bastırılacağını çok net bir dille aktarıyordu. Sokaklarda askerler, polisler ve vatandaşlar adeta omuz omuza cuntacılara karşı dünya tarihinde örneği olmayacak bir şekilde direnişe geçmişti.  </p>
			<p class="paragraf ParaOverride-6">Sokağa çıkanlardan biri de Balyoz kumpasında hedef alınan komutanlardan olan emekli Tümgeneral Ahmet Yavuz’du. Yavuz, darbenin önlenmesinde halkın direnişinin yanı sıra, askerlerin direnişinin önemine dikkat çekiyordu. Ahmet Yavuz katıldığı bir televizyon programında 15 Temmuz gecesiyle ilgili şu bilgileri aktarıyordu:  </p>
			<p class="_0">  </p>
			<p class="arayazi" xml:lang="en-GB">“Kritik hususlar var. Bunlardan bir tanesi Cumhurbaşkanı’nın televizyona çıkıp konuşması. Halkın çok sağduyulu bir şekilde meydanlara inmesi, darbeye karşı tavır alması ama bunu unutmayalım, TSK içerisinde bu çeteye direnen Atatürkçü, Cumhuriyetçi subaylar... Ben size o geceye ilişkin öğrendiklerimi anlatayım. Birinci Ordu Komutanı Orgeneral Ümit Dündar, gelişmelerden haberdar olur olmaz, köprünün kapandığı haberi gelir gelmez arabasına atlayıp doğruca köprüye gidiyor. Bu arada o çete komutanını enterne etmek için arıyor. Konuşmalarına da yansımıştı bu. Bu arada 52. Tümen, ki İstanbul’da bu tür asayişler olursa polise yardım maksadıyla görevli olan bir tümendir, o tümenin komutanı Tümgeneral Yavuz Türkgenci’ni arıyor. O da kahramanca o geceye imza atanlardan bir tanesidir. Yavuz Türkgenci Balmumcu’da oturuyor. Spor ayakkabılarını giyerek koşarak köprüye gidiyor. Köprüde Emniyet Müdürü ve Birinci Ordu Komutanı ile karşılaşıyor. Ve Ordu Komutanı oradaki tanklardaki askerleri boşaltıyor. Bu arada Tümen Komutanı güvendiği insanlara emirler veriyor. Onlardan bir tanesi de Balyoz’da yargılanan bizim arkadaşlarımızdan birisi. O tümende görevli. Fakat tayini çıktığı için ayrılacak. O gece sabaha kadar, hiç uyumadan Tümen Komutanı ile koordineli olarak güvendiği insanlara ulaşıyor, onların olaya müdahil olmasını sağlıyor.  </p>
			<p class="paragraf ParaOverride-6"><span class="CharOverride-4">  </span></p>
			<p class="resim" xml:lang="en-GB"><span><img alt="foto38_sait_erturk.jpg" class="_idGenPageitem-39" src="image/foto38_sait_erturk_fmt.jpeg"/></span>  </p>
			<p class="resim_alyazili" xml:lang="en-GB">Şehit Albay Sait Ertürk’ün hikâyesi tam bir kahramanlık destanı gibi.  </p>
			<p class="arayazi" xml:lang="en-GB">O müdahil olanlardan bir tanesi 3. Kolordu’nun karargâhından Sait Albay. 66. Tugay’a gidiyor. Ve o gün oradaki çatışmada şehit oluyor. Allah’tan rahmet diliyoruz ona. O gerçek bir kahraman. Yine Davut Albay kışla komutanı. Diğer kışladan geliyor, müdahale ediyor ve onu da yaralıyorlar. Şu anda ağır yaralı ve tedavi görüyor. Bu arada Tümen Komutanı Yavuz Türkgenci, Anadolu yakasında oturan Kurmay Başkanı’nı ve Maltepe’deki 2. Zırhlı Tugay’ın komutan yardımcısını arıyor, ikisi beraber gidiyorlar. 2. Zırhlı Tugay, ki bu tugay bu işe katılmış, gidiyorlar, tugay komutanını nizamiyede enterne ediyorlar. Bu olaylar büyümediyse, İstanbul o gece bir felaketten döndüyse bu kahramanların sayesinde olmuştur.”<span class="dip"><a class="_idFootnoteLink" href="#footnote-225-91" id="footnote-225-91-backlink">91</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Yavuz, o gece kendi yaşadıklarını da şu şekilde aktarıyor:  </p>
			<p class="_0">  </p>
			<p class="arayazi" xml:lang="en-GB">“O gece bir polis asker çatışmasının olduğuna dair sosyal medyada bir haber gördüm. Acaba dedim terörist eylemlere karşı bir hazırlık mı? Sonra sınırlı bir kalkışma olduğunu öğrendim. Balkona çıkıp baktım. Asker ve sivil vatandaşların karşı karşıya olduğunu gördüm.  </p>
			<p class="paragraf ParaOverride-6"><span class="CharOverride-4">  </span></p>
			<p class="resim" xml:lang="en-GB"><span><img alt="foto39_ahmet_yavuz.jpg" class="_idGenPageitem-40" src="image/foto39_ahmet_yavuz_fmt.jpeg"/></span>  </p>
			<p class="resim_alyazili" xml:lang="en-GB">Kendisi de Balyoz kumpasında hedef alınan emekli Tümgeneral Ahmet Yavuz, 15 Temmuz gecesi darbecilerin kandırdığı askerleri ikna etmek için sokaklardaydı.  </p>
			<p class="arayazi" xml:lang="en-GB">Ben de darbelere karşı kimliğimden ötürü sokağa çıktım. Türkiye’yi bugünlere taşıyan hatalı adımlar atıldı. Darbeye karşı direnmek için sokağa çıktım. Önce sivillere sonra askerlere kendimi tanıttım. Erlerin başındaki komutanı çağırarak darbeye karşı ordu komutanının açıklama yaptığını, hemen kışlalarına dönmeleri gerektiğini ilettim. Uzun bir mücadele oldu. Askerleri ikna ettim.”<span class="dip"><a class="_idFootnoteLink" href="#footnote-225-92" id="footnote-225-92-backlink">92</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Yavuz’un anlattıkları önemliydi. Darbeciler bazı hedeflerine, bu mücadele sayesinde ulaşamıyordu. Ancak henüz mücadele bitmemişti. Ankara ve İstanbul’un kritik yerlerinde çatışmalar yaşanıyordu. Halka ateş açılıyor ve arka arkaya şehit haberleri geliyordu. Darbeciler halkın iletişim kanallarını kesip, insanların sokağa dökülmelerine, iletişim kurmalarına, darbeye direnen üst düzey siyasilerin, askerlerin mesajlarını almalarına engel olmaya çalışıyorlardı. Ankara’da TÜRKSAT’ı, İstanbul’un Anadolu yakasındaki Acıbadem Mahallesi’nde bulunan Türk Telekom binasını da bu yüzden basmaya çalışıyorlardı.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto40_mete_sertbas.jpg" class="_idGenPageitem-41" src="image/foto40_mete_sertbas_fmt.jpeg"/></span>  </p>
			<p class="resim_alyazili" xml:lang="en-GB">Acıbadem Muhtarı Mete Sertbaş  </p>
			<p class="paragraf ParaOverride-6">  </p>
			<p class="paragraf ParaOverride-6">Acıbadem’deki direniş büyüktü. Darbeciler Türk Telekom’a girip internet erişimini kapatmayı istiyorlardı. Halk ise darbecilerin önüne çıkmış, bu baskını önlemeye çalışıyordu. Halkın önünde yürüyenlerden biri de mahallenin muhtarı Mete Sertbaş’tı. Sertbaş karşısındakileri yine de Türk askeri olarak görüyordu. Oysa cuntacıların gözü hiçbir şey görmüyordu. <span class="CharOverride-4">Sabah</span> gazetesinden Erhan Öztürk’ün haberine göre,<span class="dip"><a class="_idFootnoteLink" href="#footnote-225-93" id="footnote-225-93-backlink">93</a></span> Yüzbaşı Mehmet K., kendisinin önüne çıkıp bu girişime kalkışmaması için ikna etmeye çalışan Mete Sertbaş ile karşı karşıya geldi. Sertbaş iyi niyetliydi. Karşıdaki ise acımasız. Halkın yolu kapatıp, cuntacılara geçit vermediği sırada Mehmet K. silahını ateşledi. Hedef Sertbaş’tı. Mete Sertbaş önce birkaç adım attı. Sonra yere düştü. Vurulmuştu. Mahalleli ayaklandı. Yaralı muhtarlarını hemen hastaneye götürmek istediler. Ancak cuntacı Mehmet K.’nın o kadar gözü dönmüştü ki, vatandaşlara bunun için bile izin vermedi. Hastaneye götürülemeyen Acıbadem Mahallesi’nin muhtarı Mete Sertbaş orada şahadet şerbetini içti.  </p>
			<p class="paragraf ParaOverride-6">Sertbaş o gecenin şehitlerinden sadece biriydi. Onlarcası, yüzlercesi şahadet makamına yürümüştü.<span class="dip"><a class="_idFootnoteLink" href="#footnote-225-94" id="footnote-225-94-backlink">94</a></span><span class="CharOverride-7">  </span></p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">Ankara bütün bu gelişmeleri takip ediyordu. Enformasyon önemliydi. Darbeciler TÜRKSAT’a, Türk Telekom’a saldırırken, Çankaya Köşkü’nde oluşturulan ekip yoğun bir şekilde ulusal ve uluslararası medyaya gerçekleri ulaştırma çabasındaydı. Başbakanlık Müsteşarı Fuat Oktay’ın talimatıyla uluslararası basınla ilk temaslar sağlanmıştı. Kurulan temaslarda gerçekleşenin ordunun içinde bir grubun kalkışması, darbe girişimi olduğu belirtiliyor ve şu hususlarda bilgilendirme yapılıyordu:  </p>
			<p class="Basic-Paragraph ParaOverride-9" xml:lang="en-GB">- Darbenin ordu içindeki FETÖ’cü yapılanma tarafından yapıldığı  </p>
			<p class="Basic-Paragraph ParaOverride-9" xml:lang="en-GB">- Cumhurbaşkanı Erdoğan ve Başbakan Yıldırım’ın çağrılarıyla ülke çapında halkın darbecilere karşı ayağa kalktığı  </p>
			<p class="Basic-Paragraph ParaOverride-9" xml:lang="en-GB">- Darbecilerin saldırılarına karşı 24 saat içinde, seçilmiş meşru hükümetin tam kontrolü sağlayacağı...  </p>
			<p class="paragraf ParaOverride-6">İletişim kurulan uluslararası yayın organları arasında Bloomberg, SkyNews, El-Cezire İngilizce ve Arapça, BBC İngilizce ve Arapça, CNN, Reuters, AFP, AP, Fransız kanalları, Rus Haber Ajansı, Arap, Ortadoğu ve Irak’ın kuzeyindeki yayın organları bulunuyordu.  </p>
			<p class="paragraf ParaOverride-6">Uluslararası basın da zaten gözlerini Türkiye’ye çevirmiş gece geç saatlerde özel yayına geçmişlerdi. Sosyal medyada da bu yönde yayınlar yapılıyordu. Ancak ABD’de faaliyet yürüten ve “Gölge CIA” olarak adlandırılan düşünce kuruluşu Stratfor’un twitter adresinden dikkat çekici paylaşımlar yapılıyordu.<span class="dip"><a class="_idFootnoteLink" href="#footnote-225-95" id="footnote-225-95-backlink">95</a></span> Stratfor ilk önce MSNBC’ye dayandırarak Cumhurbaşkanı Erdoğan’ın Almanya’dan sığınma talebinde bulunduğunu ileri süren bir tweet atıldı.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto41_stratfor.jpg" class="_idGenPageitem-42" src="image/foto41_stratfor_fmt.jpeg"/></span>  </p>
			<p class="resim_alyazili" xml:lang="en-GB">Türkiye saati ile 00.43’te Cumhurbaşkanı Erdoğan’ın Almanya’dan sığınma talep ettiği tweet atıldı.  </p>
			<p class="paragraf ParaOverride-6">  </p>
			<p class="paragraf ParaOverride-6">Darbe kalkışmasının henüz ilk saatlerinde Stratfor’un attığı bir diğer tweet ise daha dikkat çekici. Stratfor’a göre darbeci askerler, kalkışma sonrası Kuzey Irak’taki askerlerini geri çekme kararı aldığına dair bir tweet yayınladı.  </p>
			<p class="paragraf ParaOverride-6">  </p>
			<p class="resim_alyazili" xml:lang="en-GB"><span class="CharOverride-8"><span><img alt="foto42_stratfor.jpg" class="_idGenPageitem-43" src="image/foto42_stratfor_fmt.jpeg"/></span>  </span></p>
			<p class="resim_alyazili" xml:lang="en-GB">İşte Irak’la ilgili atılan o tweet.  </p>
			<p class="paragraf ParaOverride-6">  </p>
			<p class="paragraf ParaOverride-6">Darbe kalkışmasını gerçekleştiren Yurtta Sulh Konseyi’nin açıklamalarını detaylıca paylaşan Stratfor, Türkiye’de ordunun sıkıyönetim ilan ettiğini ve yönetime el koyduğunun netleştiğini savundu. Erdoğan’ın son dönemde ülkede otoriterleştiği yönünde iddialarını yazmayı sürdüren Stratfor bu durumun darbeye giden sürece zemin hazırladığını ileri sürdü.  </p>
			<p class="resim" xml:lang="en-GB"><span><img alt="foto43_umit_dundar.jpg" class="_idGenPageitem-44" src="image/foto43_umit_dundar_fmt.jpeg"/></span>  </p>
			<p class="resim_alyazili" xml:lang="en-GB">Darbe günü 1. Ordu Komutanlığı görevini yürüten Orgeneral Ümit Dündar, 28 Temmuz’da toplanan Yüksek Askeri Şûra’da alınan kararla Genelkurmay 2’nci Başkanlığı’na getirildi.  </p>
			<p class="paragraf ParaOverride-6">  </p>
			<p class="paragraf ParaOverride-6">Türkiye’de yaşanan son gelişmeleri Türkiye’deki medya kurumları üzerinden paylaşan Stratfor, ordunun bazı basın kuruluşlarına el koyduğunu, Boğaziçi Köprüsü’nde kontrolü sağladığını ve birçok noktada çatışmaların yaşandığını da paylaştı.  </p>
			<p class="paragraf ParaOverride-6">Darbe kalkışmasının yaşandığı ilk saatlerde darbenin gerçekleştiği ve sonuca ulaştığı şeklinde paylaşımlar yapan Stratfor, ilerleyen saatlerde 1. Ordu Komutanı Ümit Dündar’ın “Darbeyi desteklemiyoruz” açıklamasıyla adeta şaşkınlığa uğradı.  </p>
			<p class="paragraf ParaOverride-6">Bu açıklamadan sonra sosyal medyada yayınlarını sürdüren ve hükümetin açıklamalarına da yer vermeye başlayan Stratfor, gecenin ilerleyen saatlerinde Cumhurbaşkanı Erdoğan’ın Marmaris’ten İstanbul’a yaptığı uçak yolculuğunun radar görüntülerini paylaştı. Paylaşımlarda Cumhurbaşkanı’nın hava hareketliliğinin adım adım izlendiği görülüyordu.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto44_stratfor.jpg" class="_idGenPageitem-45" src="image/foto44_stratfor_fmt.jpeg"/></span>  </p>
			<p class="paragraf ParaOverride-6">  </p>
			<p class="paragraf ParaOverride-6">Bütün bu yayınlar sabaha kadar Çankaya Köşkü’ndeki Koordinasyon Merkezi tarafından takip edildi.  </p>
			<p class="paragraf ParaOverride-6">Bu arada saat 01.00 sıralarında Başbakanlık Koordinasyon Merkezi’ne, Atatürk Bulvarı, Hoşdere Caddesi ve Genelkurmay civarında 6 tankın araçları ezerek ilerlediği ve Genelkurmay çevresinde ve karargâh içinde çatışmaların yoğunlaştığı bilgisi ulaştı. Ayrıca Ankara Emniyet Müdürlüğü de ağır saldırı altındaydı.  </p>
			<p class="paragraf ParaOverride-6">Son gelen haber ise 5 tane zırhlı aracın köşke doğru ilerlediği yönündeydi. İlerleyen saatlerde tanklar da köşke yönelecekti. Bu arada köşkün koruma ekibi hazırlıklarını tamamladı. Cuntacıların amacı köşke girmek ve Başbakanlık’ı ele geçirmekti. Zırhlı araçlar Ziya ür Rahman Caddesi üzerindeki 5 numaralı girişe doğru yönelerek ateş etmeye başladı. Vatandaşlar tepki gösterirken köşkte görevli polisler darbecilere anında karşılık verdiler. Yaklaşık 100 kişiden oluşan vatandaş grubu da zırhlı araçların önüne geçerek, onları engellemeye çalışıyordu.  </p>
			<p class="paragraf ParaOverride-6">Koordinasyon Merkezi yoğun çalışırken, çok önemli bir karar alındı ve Diyanet İşleri Başkanı Mehmet Görmez’e iletildi. Camilerden salalar okunmaya başlayacaktı.  </p>
			<p class="paragraf ParaOverride-6">Türkiye bir kurtuluş mücadelesine girişmişti.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-91-backlink" id="footnote-225-91">91</a>. NTV, 20 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-92-backlink" id="footnote-225-92">92</a>. Sözcü gazetesi, 8 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-93-backlink" id="footnote-225-93">93</a>. Sabah gazetesi, 19 Temmuz 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-94-backlink" id="footnote-225-94">94</a>. Sertbaş’ı şehit eden cuntacı Yüzbaşı Mehmet K.’nın yolu, olaydan hemen sonra Kadıköy Emniyet Müdür Yardımcısı Ahmet Başeğmez tarafından kesildi. Yüzbaşı ve yanındakilerin açtığı ateş sonucunda çatışma çıktı. Kadıköy Emniyet Müdürü Kenan Kurt da bölgeye intikal etmişti. Kurt, darbecilerle uzun süre müzakere ederek teslim olmalarını istedi. Ancak müzakerelerden sonuç çıkmadı. Hatta cuntacı Mehmet K. teslim olmak isteyen askerleri “Teslim olursanız kafanıza sıkarım” diye tehdit etti. Bunun üzerine Kenan Kurt da askerlere “Yatırın kafasına sıkın” diyerek yüzbaşıdan kurtulmalarını istedi. Bu sırada yeniden çatışma başladı. Bu sırada bir uzman çavuş ve 6 asker kaçarak polislere teslim oldu. Çatışma devam ederken Mehmet K.’nın “Halka sıkın, geri durmayın” diye talimat verdiği ortaya çıktı. Çatışmada yaralanan Mehmet K. tankla kaçmaya çalışırken Özel Harekât polislerinin düzenlediği operasyon sonucu ölü ele geçirildi. (Sabah Gazetesi, 19 Temmuz 2016)</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-95-backlink" id="footnote-225-95">95</a>. Yeni Şafak, 19 Temmuz 2016</p>
				</div>
			</div>
		</div>
	</body>
</html>