<html xmlns="http://www.w3.org/1999/xhtml">
	<head>
		<title>1-53</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-52" xml:lang="en-GB">Saat 07.45, Jandarma Genel Komutanlığı  </p>
			<p class="paragraf ParaOverride-6">Bir taraftan karargâhın kurtarılması için operasyon hazırlıkları sürerken, öbür yandan diğer bölgelerdeki gelişmeler de takip ediliyordu. Güvercinlik’ten sık sık tüm jandarma birliklerine gönderilen emirlerde “sözde sıkıyönetim direktifi uygulaması” mesajının hükümsüz olduğu, itibar edilmemesi, bu emre uymayanlar hakkında yasal işlem yapılması vurgulanıyordu. Ayrıca darbecilerin kontrolü altındaki Beytepe Jandarma Eğitim Komutanlığı’na da, Ankara Jandarma Bölge Komutanı Tuğgeneral M.A. komutasındaki Ankara İl Jandarma Komutanlığı birlikleriyle müdahale ediliyordu.  </p>
			<p class="paragraf ParaOverride-6">Kara Havacılık Komutanlığı da işgalden kurtarılmıştı. Artık dikkatler Jandarma Genel Komutanlığı karargâhındaydı. Nizamiye bölgesinde sabaha kadar küçük çaplı çatışmalar sürmüştü.  </p>
			<p class="paragraf ParaOverride-6">İlk gönderilen JÖAK timleri ile takviye için gelen PÖH timlerine takviye amaçlı olarak, Kara Havacılık Komutanlığı’ndaki operasyonlara katılan Yarbay M.Ö. komutasındaki 22 kişilik JÖAK unsuru da bölgeye kaydırılır. Bu kuvvet de karargâh binası bölgesine varmasıyla beraber Tümgeneral Arif Çetin’in emrine girerek mevcut JÖAK ve PÖH timleri, bölgeye ilk giden jandarma subaylarıyla beraber operasyona dahil oldu.  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Darbeciler etraflarının kuşatıldığını, bölgeye gelen takviye kuvvetin artık karargâhı işgalden kurtaracağını anlamıştır.  </p>
			<p class="paragraf ParaOverride-6">Emniyet TEM Daire Başkanı Turgut Aslan ile koruması Halis Gülhan’ı sabaha kadar bir odanın penceresinin önünde gözleri ve elleri bağlı oturtmuş, serseri kurşuna kurban gitmesini istemişlerdir. Ancak bu hedeflerine ulaşamamışlardır. Sabah olunca Özel Kalem Müdürü Erkan Ö. yeniden bu odaya gelir ve rehinelerin aşağıya indirilmesi talimatını verir. Yolda giderken rehineler arasında kopma olur. Bahçeye ilk olarak Turgut Aslan ile koruması Halis Gülhan çıkarken, diğerleri arkada kalır. Ve iddiaya göre Erkan Ö., Aslan ve Gülhan’ı başlarından vurur. Halis Gülhan şehit edilmeden önce darbecilere şunu söylemiştir:  </p>
			<p class="_0">  </p>
			<p class="arayazi" xml:lang="en-GB">“Beni neden vuruyorsunuz? Ben şehit kardeşiyim. Ben size emanetim.”  </p>
			<p class="_0">  </p>
			<p class="paragraf ParaOverride-6">Evet Gülhan’ın ağabeyi Üsteğmen Yılmaz Gülhan bir bordo bereliydi ve 16 Mayıs 2001’de Malatya’da düşen Casa uçağında 33 silah arkadaşıyla birlikte şehit olmuştu.  </p>
			<p class="paragraf ParaOverride-6">Yılmaz Gülhan’ın terörist başı Abdullah Öcalan’ı 1999’da Kenya’dan Türkiye’ye getiren özel ekipte olduğu da gündeme gelmişti.<span class="dip"><a class="_idFootnoteLink" href="#footnote-225-127" id="footnote-225-127-backlink">127</a></span><span class="CharOverride-7">  </span></p>
			<p class="paragraf ParaOverride-6">Aslan ve Gülhan’ı vurduğu iddia edilen Albay Erkan Ö. ise yakalandıktan sonra verdiği ifadede bu suçlamayı reddediyordu:  </p>
			<p class="_0">  </p>
			<p class="arayazi" xml:lang="en-GB">“Emniyetten iki rehineyi de yanıma alıp, onları rehin tutan, tanımadığım iki askerle birlikte ormanlık alana doğru gittik. Ormanlık alanın girişine yaklaştığımızda uçakların da yaklaştığı anlaşılıyordu. Biz ormanlık alana girdikten sonra uçakların bombalaması başladı. Rehineler ile yanlarındaki iki askeri bırakıp, ormanlık alana girerek, mevzilendim. Rehinelerle yanımdaki askerlere ne olduğunu bilmiyorum.  </p>
			<p class="arayazi" xml:lang="en-GB">Emniyetten alınan rehinelerin kafasına ateş etmedim. Kimin ateş ettiğini bilmiyorum. MP5 silahımı da ormanlık alanın girişinde atmıştım. İki rehineyi kafasına sıkarak öldürdüğüm iddiasını kabul etmem. Kulübe içerisinde infazı kimin gerçekleştirdiğini görmedim.”  </p>
			<p class="_0">  </p>
			<p class="paragraf ParaOverride-6">Aslan ve Gülhan’ı vurduğu iddia edilen bir diğer isim ise Yüzbaşı Ramazan K.’dır. O da Erkan Ö. gibi şimdi tutukludur.  </p>
			<p class="paragraf ParaOverride-6">FETÖ’cü olduğunu itiraf eden ve etkin pişmanlıktan yararlanmak isteyen Ankara İl Jandarma Komutanlığı İstihbarat Şube Müdürü Binbaşı Erhan K. ifadesinde Aslan’ı ağır yaralayan Gülhan’ı da şehit edenin Ramazan K. olduğunu söylemiştir. Erhan K. ifadesinde şöyle konuşmuştur:  </p>
			<p class="_0">  </p>
			<p class="arayazi" xml:lang="en-GB">“Onu vuranı da gözaltında gördüm. Ramazan isimli yüzbaşıydı. Ramazan şu an buradaysa kesinlikle FETÖ ile bağlantısı vardır.”<span class="dip"><a class="_idFootnoteLink" href="#footnote-225-128" id="footnote-225-128-backlink">128</a></span><span class="CharOverride-7">  </span></p>
			<p class="_0">  </p>
			<p class="paragraf ParaOverride-6">Olayın özeti hem Turgut Aslan hem de şehit kardeşi olan polis memuru Hasan Gülhan darbeciler tarafından başlarından vurulmuştu. Gülhan olay yerinde şehit olurken, Aslan ise ağır yaralanacaktı. Gülhan’ın şehit edildikten sonra ortaya çıkan fotoğrafı da yürekleri dağlamıştı.  </p>
			<p class="paragraf ParaOverride-6">Bu, darbecilerin tek acımasızlığı değildir.  </p>
			<p class="paragraf ParaOverride-6">Operasyon hazırlığı yapılırken, Cumhurbaşkanlığı Külliyesi ile komşu olan Jandarma Genel Komutanlığı’nın bulunduğu kavşak, saat 07.00’de darbecilerin kullandığı F-16’lar tarafından bombalanmıştır. Bu saldırılarda külliye etrafında toplanan vatandaşlardan 5’i şehit olmuştur.  </p>
			<p class="paragraf ParaOverride-6">  </p>
			<p class="resim" xml:lang="en-GB"><span><img alt="foto87_mezarlar.JPG" class="_idGenPageitem-79" src="image/foto87_mezarlar_fmt.jpeg"/></span>  </p>
			<p class="resim_alyazili" xml:lang="en-GB">Şehit Hasan Gülhan, ağabeyi şehit Yılmaz Gülhan’ın mezarının yanına defnedildi.   </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">En şiddetli çatışmalar ne Genelkurmay Başkanlığı’nda ne de başka bir komutanlıkta yaşanır. Bu açıdan en kanlı çatışmaların yaşandığı yer Jandarma Genel Komutanlığı’dır. Tümgeneral Arif Çetin ve Tuğgeneral Ahmet Hacıoğlu sevk ve idaresindeki JÖAK, PÖH timleri ve jandarma subaylarının ortak olarak yaptığı operasyon sırasında 8 cuntacı daha öldürülür. Artık darbeciler için Jandarma Genel Komutanlığı da kaybedilmiş, daha doğru bir ifadeyle karargâh işgalcilerin elinden kurtarılmıştır.  </p>
			<p class="paragraf ParaOverride-6">Gece boyunca yaşanan çatışmalarda toplam 16 cuntacı ölü ele geçirilir. Çatışmalarda iki taraftan da 50 kişi yaralanır. Karargâhtaki rehineler kurtarılırken, 150 kişi de gözaltına alınmıştır.  </p>
			<p class="paragraf ParaOverride-6">Saatler 07.45’i göstermektedir.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-127-backlink" id="footnote-225-127">127</a>. Sözcü, 12 Ağustos 2016</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-128-backlink" id="footnote-225-128">128</a>. Sabah, 22 Temmuz 2016</p>
				</div>
			</div>
		</div>
	</body>
</html>