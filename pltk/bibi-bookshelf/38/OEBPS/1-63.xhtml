<html xmlns="http://www.w3.org/1999/xhtml">
	<head>
		<title>1-63</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-62" xml:lang="en-GB">Saat 14.45, İstanbul, Üsküdar, Kısıklı  </p>
			<p class="paragraf ParaOverride-6">İstanbul’a geldiğinde uzunca bir süre Atatürk Havalimanı’ndaki Devlet Konukevi’nde kaldı. Henüz küçük de olsa darbeci gruplar vardı. Bu gruplara yönelik operasyonları takip etti ve gelişmelerle ilgili anbean tüm yetkili birimlerden bilgi almıştı. Darbecilerin iki hedefinden biriydi... Önce Genelkurmay Başkanlığı’nı, sonra da Cumhurbaşkanı’nı ele geçirmeye çalışmışlardı. Gerisinin çorap söküğü gibi geleceğine inanmışlardı. Ama FETÖ başaramamıştı. Onlar için artık yolun sonu görünmüştü.  </p>
			<p class="paragraf ParaOverride-6">Sabaha karşı Atatürk Havalimanı önündeki vatandaşlara seslenmiş ve yeniden Devlet Konukevi’ne dönmüş bekliyordu.  </p>
			<p class="paragraf ParaOverride-6">Artık oradan ayrılmanın, normal sürece dönmenin zamanı gelmişti. Eve gitmenin vakti gelmiş ve yola çıkmıştı.  </p>
			<p class="paragraf ParaOverride-6">Belki Varşova’dan döndüğünde doğrudan evine dönse her şey darbecilerin istediği gibi gidecekti.  </p>
			<p class="paragraf ParaOverride-6">Onu Marmaris’e götüren kader, bu saatlerde onu Kısıklı’daki evine darbecileri yenen Türkiye Cumhuriyeti’nin Cumhurbaşkanı olarak götürüyordu.  </p>
			<p class="paragraf ParaOverride-6">Bu sırada emniyet tedbirleri yine üst düzeydeydi. Cumhurbaşkanlığı koruma ekibinin yanı sıra, İstanbul Emniyet Müdürlüğü de teyakkuz halini sürdürüyordu. Ama teyakkuzda olan bir ekip daha vardı. Ankara’da Cumhurbaşkanlığı Külliyesi’ni karadan havaya atılan uçaksavar füzeleri ile koruyan MİT, burada boş durmamıştı. Cumhurbaşkanı’nın İstanbul’a gelişiyle beraber Ankara’dan bir MİT ekibi bu kente doğru yola çıkmıştı. Tehlike henüz geçmemişti. Havadan bir saldırı olabilirdi. Tertibatlarını buna göre yaptılar. Recep Tayyip Erdoğan’ın Kısıklı’daki evinin etrafında adeta hava savunma kalkanı oluşturmayı amaçlamışlardı. Yanlarında getirdikleri 7 adet omuzdan atılan uçaksavar füzesi ile bölgenin hava savunmasını üstlenmişlerdi. Nöbetleri sürüyordu.<span class="dip"><a class="_idFootnoteLink" href="#footnote-225-144" id="footnote-225-144-backlink">144</a></span><span class="CharOverride-7">  </span></p>
			<p class="paragraf ParaOverride-6">Konvoy Kısıklı’ya yaklaştığında, bekleyen vatandaşların coşkusu artmıştı. Herkes Erdoğan’ı bekliyordu ve Erdoğan artık evindeydi.  </p>
			<p class="paragraf ParaOverride-6">24 saat süren kâbus gecesi bitmişti.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-144-backlink" id="footnote-225-144">144</a>. Ankara’dan gelen ekip sadece Kısıklı bölgesinde değil, İstanbul’un bazı kritik bölgelerinde de gerek kendi silahları gerekse temin ettikleri omuzdan atılan uçaksavar füzeleriyle olası hava saldırısına karşı uzunca bir süre teyakkuz halinde görev yaptı.</p>
				</div>
			</div>
		</div>
	</body>
</html>