<html xmlns="http://www.w3.org/1999/xhtml">
	<head>
		<title>1-64</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-63" xml:lang="en-GB">25. Saat  </p>
			<p class="paragraf ParaOverride-6">İlerleyen saatlerde Akıncı Üssü’ndeki komutanlar da kurtarılmıştı. Orgeneraller Yaşar Güler, Abidin Ünal, Kâmil Başoğlu, İhsan Uyar ve diğer generaller tek tek sağ salim çıkarılmıştı.  </p>
			<p class="paragraf ParaOverride-6">Sonrasında sırasıyla saat saat şu gelişmeler yaşandı:  </p>
			<p class="paragraf ParaOverride-6"><span class="CharOverride-3">Saat 16.08:</span> Ankara Cumhuriyet Başsavcılığı’nca, terör örgütü üyeliği suçundan 140 Yargıtay, 48 Danıştay üyesi hakkında gözaltı kararı alındı. Bu isimlerden 11 Yargıtay ve 4 HSYK üyesi gözaltına alındı.  </p>
			<p class="paragraf ParaOverride-6"><span class="CharOverride-3">Saat 17.00:</span> Başbakan Binali Yıldırım olağanüstü toplanan TBMM Genel Kurulu’nda milletvekillerine hitap etti. Yıldırım konuşmasına İstiklal Marşı’ndan dizeleri okuyarak başladı.  </p>
			<p class="paragraf ParaOverride-6"><span class="CharOverride-3">Saat 18.00:</span> Akıncı Üssü’nde tutulan komutanların tamamı darbecilerin elinden kurtarıldı.  </p>
			<p class="paragraf ParaOverride-6"><span class="CharOverride-3">Saat 18.46:</span> Örgüt mensuplarınca darbe girişiminde kullanılan Ankara Emniyet Müdürlüğü’nün bahçesindeki tanklar, askeri tırlarla kışlaya çekildi.  </p>
			<p class="paragraf ParaOverride-6"><span class="CharOverride-3">Saat 20.02:</span> Emniyet yetkililerinden alınan bilgiye göre, Akıncı 4. Ana Jet Üssü’ndeki FETÖ darbesine yönelik operasyon sona erdi. Operasyonda 67 kişilik grup teslim oldu. Operasyonun sona ermesinin ardından gelen istihbari bilginin ardından yapılan aramalarda 5 asker daha gözaltına alındı.  </p>
			<p class="paragraf ParaOverride-6"><span class="CharOverride-3">Saat 20.50:</span> Ankara Akıncı 4. Ana Jet Üssü’nde yürütülen FETÖ darbesine yönelik operasyonda Jandarma Genel Komutanı Orgeneral Galip Mendi kurtarıldı. Mendi’nin görevinin başına döndüğü bildirildi.  </p>
			<p class="paragraf ParaOverride-6"><span class="CharOverride-3">Saat 21.19:</span> HSYK 2. Dairesi’nce açığa alınan adli yargıdaki hâkim ve savcıların isimleri açıklandı.  </p>
			<p class="paragraf ParaOverride-6"><span class="CharOverride-3">Saat 21.57:</span> FETÖ’nün darbe girişimine ilişkin soruşturma başlatan Ankara Cumhuriyet Başsavcılığı, tüm ağır ceza cumhuriyet başsavcılıklarına yazı göndererek, “aynı örgüte üye oldukları değerlendirilen” idari ve adli yargıda görev yapan toplam 2 bin 745 hâkim ve savcının gözaltına alınması ve haklarında soruşturma yürütülmesini istedi.  </p>
			<p class="paragraf ParaOverride-6">Türkiye belki de tarihinin en uzun sayılabilecek gecesini yaşamıştı. Uykular kaçmış, canlar verilmiş ama Türk toprağı darbecilere ve arkasındaki kaos planlarına teslim edilmemişti.  </p>
			<p class="paragraf ParaOverride-6">Operasyonlar sonraki günlerde de sürdü. Sürmeye de devam ediyor. Ancak tartışmasız 15 Temmuz Türkiye’de bir milat oldu.  </p>
		</div>
	</body>
</html>