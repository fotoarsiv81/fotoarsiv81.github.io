<html xmlns="http://www.w3.org/1999/xhtml">
	<head>
		<title>1-51</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:0020a6b5-2188-4cbc-8efa-12769795c108" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" id="_idParaDest-50" xml:lang="en-GB">Saat 06.50, Genelkurmay Başkanlığı  </p>
			<p class="paragraf ParaOverride-6">Darbeciler tüm Türkiye’den gelen haberlerden endişeliydi. Ankara ve İstanbul’a takviye yapamamış, en kritik adamlarından biri olan Semih Terzi öldürülmüş, Özel Kuvvetler karargâhı Zekâi Aksakallı Paşa’nın emir-komutası altındaki subay ve astsubaylarca işgalden kurtarılmak üzeredir ve halk meydanlarda darbecileri adım adım geriletmektedir.  </p>
			<p class="paragraf ParaOverride-6">Karargâhta bulunan Hulusi Akar’ın emir subayı Yarbay Levent T. yaşananları sabaha kadar televizyondan izlediğini savunarak pişmanlık duymaya başladığını şu sözlerle anlatıyordu:  </p>
			<p class="_0">  </p>
			<p class="arayazi" xml:lang="en-GB">“Bombaların patladığını, sivil halkın zarar gördüğünü öğrendikçe pişman olmaya başladım. Yapılanlar katliam gibiydi. Benim Allah rızası için çalıştığını düşündüğüm cemaatin girişimiyle bunlar yapılıyordu.”  </p>
			<p class="paragraf ParaOverride-1">  </p>
			<p class="yildiz" xml:lang="en-GB">***  </p>
			<p class="paragraf ParaOverride-6">  </p>
			<p class="paragraf ParaOverride-6">Yenilgileri kesindi. Ancak onlar da sabah saatlerinde son bir taarruz yapmışlardı. Helikopterlerle, uçaklarla TBMM’yi, Cumhurbaşkanlığı Külliyesi’ni hedef alırlarken, darbecilerin karargâhtaki adamları da son bir korsan bildiri yayınladılar. Bu korsan bildirinin Genelkurmay Başkanlığı resmi internet sitesine giriş saati 06.50’ydi:  </p>
			<p class="_0">  </p>
			<p class="arayazi" xml:lang="en-GB">“Türk Silahlı Kuvvetleri, Yurtta Sulh Harekâtı’na kararlı şekilde devam etmektedir.  </p>
			<p class="arayazi" xml:lang="en-GB">Yurtta Sulh Harekâtı’na karşı koyan unsurlara müdahale edilmektedir. Halkımızın emniyet ve can sağlığı gereğince evlerinde kalmaları ve sokağa çıkmamaları önemlidir.  </p>
			<p class="arayazi" xml:lang="en-GB">Kamuoyuna saygı ile duyurulur.”  </p>
			<p class="_0">  </p>
			<p class="paragraf ParaOverride-6">Halka çağrı yapmaya devam ediyorlardı. Ancak gece boyunca yaptıkları tüm hamleler halkın, polisin ve TSK’nın gerçek sahipleri olan askerleri yıldırmamış, onlara geri adım attırmamıştı. Milletin taarruzu karşısında adım adım çekileceklerdi, teslim olacaklardı.  </p>
			<p class="paragraf ParaOverride-6">Mehmet P. de artık kendisini kurtarma gayreti içine girecekti. Yine de birkaç saat daha vardı.  </p>
			<p class="paragraf ParaOverride-6">Çok uzun gece bitmiş, Türkiye üzerinde gün aydınlanmaya, güneş yüzünü göstermeye başlamıştı.  </p>
		</div>
	</body>
</html>