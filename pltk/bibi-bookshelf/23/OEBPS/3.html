<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>3.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74c90bdd-dd85-4810-b27a-6c1a930ac03e"/>
	</head>
	<body>
		<div id="x3.html" xml:lang="en-GB">
			<div class="Basic-Text-Frame">
				<p class="baslikilknur" id="toc_marker-1" xml:lang="tr-TR">ÖNSÖZ</p>
				<p class="duzyazison" xml:lang="tr-TR"><span class="char-style-override-9">İnsanoğlu güç ve iktidarın tadına varınca, mevcut durumunu korumak için türlü yollar ve yöntemler denedi. İhtişam, düzenli ordu ve yasalar, hep bu gücün korunması için yapıldı. Oluşturulan bütün kurum ve organizasyonların yetersiz kalması ile birlikte haber alma ön plana çıktı.</span></p>
				<p class="duzyazison" xml:lang="tr-TR"><span class="char-style-override-9">Önceleri kişisel yeteneklerle yürütülen istihbaratçılık, sermaye sınıfının durumunu koruması kaygısıyla organize bir meslek haline geldi. Artan nüfus ve gelişen teknoloji ile birlikte istihbaratçılık meslekten olmaktan çıkıp bir sanat oldu.</span></p>
				<p class="duzyazison" xml:lang="tr-TR"><span class="char-style-override-9">İstihbaratın çıkış yeri Doğu’dur. Dünyada ilk organize istihbarat, yazılı kayıtlara göre M.Ö. 5.000 yılında Mısır Kralı 3. Tutmosis tarafından Yafa’nın işgal planında karşımıza çıkar. İlk organize istihbarat örgütü ise Çinliler tarafından Göktürklere karşı 570’li yıllarda kurulmuştur. Çin istihbarat organizasyonlarına karşı Türkler de haber almayı bir organizasyon haline getirmiş ve zorlu bir mücadelenin içine girmiştir. Tarih kaynakları, istihbarat sanatında Türklerin Çinlilere galebe çaldığını göstermektedir.</span></p>
				<p class="duzyazison" xml:lang="tr-TR"><span class="char-style-override-9">Orta Asya’nın büyüyen Türk topluluklarına dar gelmesinden dolayı batıya yapılan göçler, istihbarat teşkilatının daha güçlü kılınmasını zaruri hale getirdi. Atilla henüz prens olduğu dönemde, Romalı General Aetyus’la Macaristan platolarında karşılaşırken, binlerce kilometre ötedeki Erzincan’da Romalıların yerli halkla yaptığı savaşın gidişatını müstehzi bir üslupla sorabilmiştir. Bu durum, Türklerin istihbaratının ne kadar güçlü olduğunun küçük bir göstergesidir.</span></p>
				<p class="duzyazison" xml:lang="tr-TR"><span class="char-style-override-9">Avrupa’nın ticaret yollarını ve dünyayı tanımaya başlamasıyla birlikte istihbarat sanatı, kıran kırana bir mücadele halini almıştır. Osmanlı’nın aynı zamanda bir Avrupa devleti olmasından dolayı, bu ülkedeki istihbaratçılık organizasyonu tabii olarak diğer Avrupa devletlerinden daha güçlü olacaktır. Ancak Sanayi Devrimi ve sosyal alanındaki gelişmelere ayak uyduramayan Osmanlı ile birlikte ünlü haber alma teşkilatı da Avrupalı rakipleri ile aynı seviyeye düşme zafiyetini göstermiştir.</span></p>
				<p class="duzyazison" xml:lang="tr-TR"><span class="char-style-override-9">19 ve 20. Yüzyıllardaki Türk istihbarat sanatı, imparatorluğun çökmesine rağmen Avrupalı rakiplerine kök söktürmesi, günümüz modern istihbaratçılığımızın ne kadar güçlü bir geleneğe sahip olduğunun en büyük delillerinden biridir.</span></p>
				<p class="duzyazison" xml:lang="tr-TR"><span class="char-style-override-9">21. Yüzyıl’da dünyadaki yüzlerce istihbarat servisinin içinde ilk beşte yer alan en büyük istihbarat servisimizin, MİT’in kısa bir öyküsünü bu kitapta okuyacaksınız. Londra’dan Doğu Türkistan’a, Kuzey Afrika’dan Java Adaları’na kadar, insanın olduğu her yerde ülkelerinin çıkarları için canlarını feda ederek çalışan istihbaratçılarımızın bazen tüyler ürperten bazen de gülmekten kırıp geçiren, yaşadıkları olaylara tanık olacaksınız. MİT gibi dünyanın en bilinen, en eski fakat o kadar da gizli olan bir teşkilatını tarihini imkânlar nispetinde sayfalara sığdırmaya çalıştık.</span></p>
				<p class="duzyazison" xml:lang="tr-TR"><span class="char-style-override-9">Tarihten bu güne insanımız için hayatlarını feda eden, görev başında şehit düşen bütün ajanlarımıza Allah’tan rahmet dilerken, hâlâ görevleri başında bu ülke için çalışan ajanlarımıza muvaffakiyetler diliyorum.</span></p>
			</div>
		</div>
	</body>
</html>