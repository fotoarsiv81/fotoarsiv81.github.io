<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ONSOZ.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:cac2ecbd-ac48-483d-bee7-bca5e34e99ed" name="Adept.expected.resource" />
</head>

<body>
  <div class="generated-style" id="onsoz">
    <p class="bolum-ismi-tek-satir" xml:lang="tr"><span class="bolum-basligi">Önsöz</span></p>

    <p class="duz" xml:lang="tr"><span class="duz">“Susurluk Kazası” olduğunda birimiz bir TV kanalında, birimiz bir günlük gazetede çalışıyorduk. Ama, görüşmediğimiz ya da telefonlaşmadığımız gün yok gibiydi. “Üstat sende ne var?” “Pek bir şey yok usta, ama senin torba dolu galiba...”</span></p>

    <p class="duz" xml:lang="tr"><span class="duz">Aradan birkaç ay geçmiş, arşivler yayımlanan ve yayımlanmayan belgelerle dolup taşmıştı. Kurban Bayramı’nın az öncesiydi. Doğan Yurdakul başka bir yayın organına geçmek için işyerinden henüz ayrılmıştı ki, Soner Yalçın kapısını çaldı: “Aman üstat, birkaç ay yeni bir işe başlama, kitap yazacağız!” “Ne kitabı usta?” “Abdullah Çatlı’nın yaşamöyküsü...” “Dur, boğazımı sıkma, bayramda dinlenirken biraz düşüneyim...”</span></p>

    <p class="x3-uc-nokta" xml:lang="tr"><span class="duz">***</span></p>

    <p class="duz" xml:lang="tr"><span class="duz">Abdullah Çatlı ismi, ikimize de yabancı değildi. Doğan Yurdakul 1970’li yıllarda gazetecilik yaparken başta Bahçelievler Katliamı olmak üzere birçok olayı yakından izlemişti. Soner Yalçın ise Türkiye’ye döndüğünü duyduğu 1991 yılından beri, Abdullah Çatlı’nın peşindeydi. Çatlı’nın eski arkadaşlarının işyerlerinin, bürolarının kapılarını çok aşındırmıştı. “Bekle hele, zamanı gelince seninle buluşturacağız” yanıtını almıştı sürekli. Sonra araya</span> <span class="italik">Binbaşı Ersever, Hangi Erbakan, BECO/Behçet Cantürk’ün Anıları</span> <span class="duz">gibi çalışmalar girince Çatlı unutulup gitmişti...</span></p>

    <p class="duz" xml:lang="tr"><span class="duz">İşin ilginç yanlarından biri de, gazeteci olarak tanıklığını yaptığımız dönemlerin birbirini tamamlamasıydı. Doğan Yurdakul, 1960 ve 1970’li yılların olaylarını gazetecilik yaparak içinde yaşamış, 1980-1990 arasını yurtdışında geçirmişti. Soner Yalçın ise Yurdakul’un Türkiye’de olmadığı 1980’li yılları gazetecilik yaparak yaşamıştı.</span></p>

    <p class="duz" xml:lang="tr"><span class="duz">Tekrar bir araya geldiğimizde fark ettik ki, meğer ikimiz de kendi köşelerimizde Susurluk’la ilgili belge ve bilgilerin yok olup gitmesine kahrolup dururmuşuz.</span></p>

    <p class="duz" xml:lang="tr"><span class="duz">Karar verildi, kollar sıvandı. 1 mayısta kitabın planı yapıldı. Kimlerle görüşülmesi gerektiğinin listesi çıkarıldı.</span></p>

    <p class="duz" xml:lang="tr"><span class="duz">İkimizin ayrı ayrı tuttuğu arşivlerde yığılmış malzeme üst üste konulunca, insanın gözünü korkutan “kâğıttan bir dağ” çıktı ortaya.</span></p>

    <p class="duz" xml:lang="tr"><span class="duz">Bu kâğıt yığını elden geçirildi, sınıflandırıldı, kitabın bölümlerine göre ayrıldı ve iki koldan işe girişildi.</span></p>

    <p class="x3-uc-nokta" xml:lang="tr"><span class="duz">***</span></p>

    <p class="duz" xml:lang="tr"><span class="duz">Abdullah Çatlı gibi, kırk yıllık yaşamına birçok esrarengiz olayı sığdırabilen bir kişinin izini sürmek hiç de kolay olmadı.</span></p>

    <p class="duz" xml:lang="tr"><span class="duz">Bu öykünün bize Türkiye’nin en hareketli yıllarının bir fotoğrafını çıkaracağını biliyorduk. Ama son noktayı koyduğumuzda fotoğrafın ne kadar netleşeceğinden emin değildik.</span></p>

    <p class="duz" xml:lang="tr"><span class="duz">Bu tür araştırmaları yapanların sık sık duydukları, “herkesin bildiklerini tekrarlamak” endişesine bizim de düştüğümüz zamanlar oldu. Ama bu “herkesin bildiği şeyler” darmadağınıktı, kopuk kopuktu, bir sürü davanın iddianamesinde ve kararlarında kalıp unutulmuştu, televizyon ekranlarında bir görünüp bir kaybolmuş, gazete sayfalarında kalıp tozlu arşivlere kaldırılmıştı. Unutulup gitmesinden korktuğumuz bilgilerin, belgelerin, gazete haberlerinin, makalelerin, kitapların hepsini büyük bir titizlikle inceledik, “gözden kaçmış bir şey kalmasın” diye tekrar tekrar okuduk. Bir örnek vermek gerekirse, Uğur Mumcu’nun konumuzu ilgilendiren çalışmalarının değişik baskılarını bile “Acaba aralarında bir fark var mıdır?” diye ayrı ayrı gözden geçirdik.</span></p>

    <p class="duz" xml:lang="tr"><span class="duz">Olayların en yakın tanıklarıyla ve bizzat yaşamış olanlarla saatler süren görüşmeler yaptık. Fransız gazeteci Jean-Marie Stoerkel’in henüz Türkiye’de yayımlanmamış olan</span> <span class="italik">Saint-Pierre’in Kurtları</span> <span class="duz">kitabının konumuzu ilgilendiren önemli bölümlerinden yararlanırken, yazarın kendisiyle de tanıştık ve görüştük. İzlemiş olduğu duruşmalar ve incelemiş olduğu belgeler hakkında bilgi aldık.</span></p>

    <p class="duz" xml:lang="tr"><span class="duz">Bu tür bir araştırma çalışması yapanların zaman zaman kapıldıkları başka bir endişe de, ele aldıkları kişi ve kişilere karşı önyargılı davranıp davranmadıklarıdır. Doğrusunu isterseniz, biz de kitabın yazımı boyunca bu konuda kendimizi sık sık sorguladık.</span></p>

    <p class="duz" xml:lang="tr"><span class="duz">Bilgisine başvurulan kişilerin, başlarından geçen dramatik olayları yeniden yaşayarak anlatmaları karşısında duygusuz kalmak olanaksızdı.</span></p>

    <p class="duz" xml:lang="tr"><span class="duz">Çatlı ailesiyle görüşürken ister istemez onlarla aynı duygusal ortamı paylaşıyorsunuz. Gökçen ve Selcen Çatlı’nın odalarında babalarından kalma hatıra eşyalarla bir köşe yaptıklarını görünce duygulanıyorsunuz. Ama Bahçelievler Katliamı’nda oğlunu kaybeden bir babayı dinlerken aynı duygusallığı bu kez de onunla yaşıyorsunuz ve bu canavarlığı yapanlara içinizden lanet okuyorsunuz.</span></p>

    <p class="duz" xml:lang="tr"><span class="duz">Zaten gazeteciliğin, araştırmacılığın en zor yanı da, kişinin duygularına teslim olmaması değil midir?</span></p>

    <p class="duz" xml:lang="tr"><span class="duz">Biz de öyle yapmaya çalıştık. Önyargısız olarak bütün dikkatimizi olgulara verdik. Elbette son karar okuyucunun olacaktır.</span></p>

    <p class="duz" xml:lang="tr"><span class="duz">Abdullah Çatlı’nın yaşamını ele alan bu kitap, salt bir biyografi değildir. Çatlı’dan ve çevresinde meydana gelen olaylardan yola çıkarak, Türkiye’nin yakın tarihinin belli bir kesitini ele almaktadır. Bir “bulgular” kitabı olmaktan çok “olgular” kitabıdır.</span></p>

    <p class="duz" xml:lang="tr"><span class="duz">Bu yoğun belge çalışması içinde kuşkusuz bazı yeni bulgulara da ulaştık. Olayda şimdiye kadar fark edilememiş eksik halkalar buldukça, bunları da yine belgelere dayandırarak okuyucuya sunduk. Her iddianın belgesini aradık. Üzerinde tartışıp sonuca varamadığımız ya da belgeleyemediğimiz iddiaları, soru işaretli olarak okuyucunun bilgisine, konuyla ilgilenen başka araştırmacıların dikkatine sunduk.</span></p>

    <p class="duz" xml:lang="tr"><span class="duz">Kitabın hazırlanmasında bilgilerinden yararlandığımız tanıklara ve yardımlarını esirgemeyen meslektaşlarımıza teşekkür borçluyuz:</span></p>

    <p class="duz" xml:lang="tr"><span class="duz">Zeki Çatlı, Meral Çatlı, Gökçen Çatlı, Ali Şerit, Yılma Durak, Esat Bütün, Hanefi Avcı, Can Özbay, Doğan Yıldırım, Tahsin Gürdal, Ferruh Sezgin, Hikmet Çiçek, Melih Aktaş, Ceyhan Mumcu, Taner Kaygusuz, Ünal İnanç, Rafet Ballı, Doğan Duyar, Hakan Aygün, Engin Benli, Ahu Özyurt, İrem Barutçu, Nail Bulut, Sinan Onuş, Faruk Güçlü, Yüksel Şipka, Enis Berberoğlu, Yalçın Bayer, Jean-Marie Stoerkel, Cüneyt Özdemir ile TBMM Kütüphane Müdürü Ali Rıza Cihan ve mikrofilm bölümü çalışanları...</span></p>

    <p class="duz-son-paragraf-1" xml:lang="tr"><span class="duz">Adlarının yazılmasını istemeyen devlet görevlileri, bazı Ülkücüler ve yeraltı dünyasından isimlere de katkılarından dolayı ayrıca teşekkür ediyoruz.</span></p>

    <p class="duz-sagdan-blok-yakin" xml:lang="tr"><span class="dar-paragraf-italik">Soner Yalçın - Doğan Yurdakul</span></p>

    <p class="duz-sagdan-blok-altta-bosluk" xml:lang="tr"><span class="dar-paragraf-italik">Ankara/eylül 1997</span></p>

    <p class="bolum-ismi-tek-satir" xml:lang="tr"><span class="bolum-basligi">Yirminci baskıya önsöz</span></p>

    <p class="duz" xml:lang="tr"><span class="italik">Reis</span> <span class="duz">kitabının yayımlanmasının üzerinden beş buçuk yıla yakın bir zaman geçti. Elinizde tuttuğunuz baskıyla birlikte yirminci baskısına ulaşmış bulunuyor. Başka bir deyişle beş buçuk yıldır her üç ayda bir kez yeniden basılıyor. Üstelik bu sayıya miktarını bilemediğimiz ama çok fazla olduğunu tahmin edebildiğimiz “korsan baskıları” dahil değil. Daha sonra yazdığımız</span> <span class="italik">Bay Pipo</span> <span class="duz">kitabının da üç yılda (yine korsan baskıları hariç) 31 baskı yapmış olması ise, hem</span> <span class="italik">Reis</span><span class="duz">’in başarısının rastlantı olmadığını, hem de toplumun bu türdeki kitaplara ilgisinin arttığını göstermesi açısından bize yeniden gurur verdi.</span></p>

    <p class="duz" xml:lang="tr"><span class="duz">Kitap okuma alışkanlığının çok fazla gelişmemiş olmasından sıkça şikâyet edilen ülkemizde, belgesel nitelikteki bu çalışmalara gösterdikleri ve kendi alanında rekor sayılabilecek bu ilgi nedeniyle okuyucularımıza bir kez daha teşekkür etmeyi borç biliyoruz.</span></p>

    <p class="duz" xml:lang="tr"><span class="duz">Gurur duyduğumuz başka bir konu ise,</span> <span class="italik">Reis</span><span class="duz">’te yazılanların, aradan geçen bunca zamana karşın çeşitli vesilelerle sık sık doğrulanmakta ve güncelliğini korumakta olmasıdır. Kutlu Savaş başkanlığındaki Başbakanlık Teftiş Kurulu’nun hazırladığı “Susurluk Raporu”, 12 ocak 1988 tarihinde zamanın başbakanı Sayın Mesut Yılmaz’a sunuldu. 120 sayfalık raporun 15 sayfa kadar bir bölümünün yayımlanması da “devlet sırrı” gerekçesiyle yasaklanmıştı. Raporun tümünü Sayın Yılmaz dışında sadece koalisyon ortakları Sayın Bülent Ecevit ve Sayın Hüsamettin Cindoruk okumuşlardı. Kamuoyunda duyulan büyük merak nedeniyle tüm medya organları doğal olarak bu üç kişiden bilgi almaya çalışıyorlardı. İşte bu sırada bir TV programına çıkan Sayın Cindoruk, kendisine raporla ilgili sorulan bir soruya yanıt olarak “Raporun, Doğan Yurdakul ve Soner Yalçın tarafından yazılan</span> <span class="italik">Reis</span> <span class="duz">kitabında yazılanlardan eksiği var, fazlası yok!” demişti. Rapor daha sonra birçok yayın organı tarafından tam metin olarak yayımlandı. Ve gerek sansürlenmeyen bölümlerde, gerekse sansürlenen ve geçmişte ASALA terör örgütüyle ilgili olarak yapılan bazı girişimler ve Azerbaycan olaylarının anlatıldığı sansürlenen bölümlerde geçen birçok olayın</span> <span class="italik">Reis</span> <span class="duz">kitabında yazılanları doğruladığı ortaya çıktı.</span></p>

    <p class="duz" xml:lang="tr"><span class="duz">12 Eylül öncesi meydana gelen “Bahçelievler Katliamı” gibi bazı toplu katliam olayları ve davalardaki sanık ve tanık ifadeleriyle, iddia makamı ve savunma avukatı beyanlarında da</span> <span class="italik">Reis</span> <span class="duz">kitabında yazılanların doğrulandığı veya bu kitaba atıflar yapıldığı görüldü. Kitapta yazılanların doğrulanmasına son bir örnek olarak da Mehmet Eymür’ün ABD’de kurduğu web sitesini göstermek isteriz. MİT Kontrterör Daire başkanlığı görevindeyken, Susurluk olayından sonra bu görevden uzaklaştırılan Mehmet Eymür, ABD’ye göç etti ve orada “Atinorg” adlı bir internet sitesi kurdu. Bu sitede birkaç yıldır yapılan yayınlar da, ülkemizin yakın geçmişinde cereyan eden karanlık olaylar hakkında yazdıklarımızı doğrular niteliktedir.</span></p>

    <p class="duz" xml:lang="tr"><span class="duz">Artık belgesel klasikleri arasına girdiklerinin söylenmesi her defasında bize onur veren kitaplarımızın böylesine ilgi görmesi, başka meslektaşlarımızı ve genç gazetecileri daha fazla araştırma yapmaya teşvik ediyorsa, bundan, çorbada bizim de bir tutam tuzumuz olması nedeniyle büyük sevinç duyuyoruz.</span></p>

    <p class="duz-son-paragraf-1" xml:lang="tr"><span class="duz">Her iki kitabımızın ilk baskılarına yazdığımız önsözlerde bunların “bulgu” değil, “olgu” kitapları olduklarını altını ısrarla çizerek belirtmiştik. Beş buçuk yıl önce yola çıkarkenki amacımız, olguları bir araya getirerek tarihe kayıt düşmek, gelecek kuşaklara her zaman başvurabilecekleri, arşiv değeri olan kalıcı eserler kazandırmaktı. Bunu bir nebze olsun başarabildiysek ne mutlu bize...</span></p>

    <p class="duz-sagdan-blok-yakin" xml:lang="tr"><span class="dar-paragraf-italik">Soner Yalçın - Doğan Yurdakul</span></p>

    <p class="duz-sagdan-blok-altta-bosluk" xml:lang="tr"><span class="dar-paragraf-italik">Mart 2003</span></p>
  </div>
</body>
</html>
