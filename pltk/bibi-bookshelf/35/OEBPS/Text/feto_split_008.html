<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>feto</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_6">EK</h1>

  <p class="normal">Fethullahçı Örgütün Gizlenme Taktikleri</p>

  <p class="normal">Fethullah Gülen’in devlet içindeki örgütlenmesini gizlemek için, 28 Şubat 1998’den sonra bir dizi önlem aldığı biliniyor. Tam bir tayike örneği olan bu önlemler, gizli bir örgütlenmenin varlığını da bütün açıklığıyla ortaya koyuyor.</p>

  <p class="normal">İşte F. Gülen örgütünün illegal faaliyetlerini sürdürebilmek için aldığı, sorumlu imamlar ve rehberler tarafından cemaate ulaştırılan şaşırtıcı önlemler:</p>

  <p class="normal">1- Evlerde bulunan Risale-i Nur Külliyatları kaldırılacak. Herkes, bu eserleri sivil olan akrabalarının yanına götürecek.</p>

  <p class="normal">2- Evlerden, Hocaefendi’nin kaleme almış olduğu eserler kaldırılacak.</p>

  <p class="normal">Kur’an-ı Kerim’den başka hiçbir dini kitap kalmayacak.</p>

  <p class="normal">3- Evlerin giriş kısmına, hatta dış kapı açıldığında görülebilecek yerlere Atatürk’ün fotoğrafları asılacak. Odalarda, 10. Yıl Nutku ve İstiklal Marşı duvarlarda olacak.</p>

  <p class="normal">4- Evlerde, görünür kısımlarda, Nutuk gibi kitaplar bulunacak.</p>

  <p class="normal">5- İşyerine giderken Sabah, Milliyet, Cumhuriyet gibi gazeteler alınıp götürülecek ve işyerinde herkesin görebileceği yerlere bu gazeteler konacak.</p>

  <p class="normal">6- Zaman Gazetesi, Aksiyon, Sızıntı gibi dergilere başka isimler altında abone olunacak. Dergi ve gazete ücretleri yatırılacak. Fakat kesinlikle ev adresi verilmeyecek. Bu yayınlar evde bulunmayacak.</p>

  <p class="normal">7- Telefonlar istihbarat birimleri tarafından dinlenildiğinden, telefonlarda kesinlikle dini konuşmalar yapılmayacak. Selam verilmeyecek. Hatta hayırlı sabahlar bile denilmeyecek. İyi günler, günaydın türü konuşmalar yapılacak.</p>

  <p class="normal">8- Telefonda hizmetler hakkında konuşma yapılmayacak. Hiçbir elemanın ismi zikredilmeyecek. Adres verilmeyecek. Sohbet yapılacak evler hakkında konuşulmayacak.</p>

  <p class="normal">9- Eğer herhangi bir evde buluşma olacak ise telefonlarda kodlu konuşulacak.</p>

  <p class="normal">Mesela ‘Bu akşam maçı nerede seyrediyoruz?’, ‘Bu akşam bizde okey oynayalım mı?’ ‘Gelirken şu isimleri de çağır’ gibi...</p>

  <p class="normal">10- Cuma namazına üç hafta üst üste gidilmeyebilir. Bu nedenle birimlerde (devlet daireleri kasdediliyor) bulunan elemanlar üç gruba ayrılacak. Her hafta bir grup gizlice Cuma namazına gidecek. Diğer kalan iki grup birimlerinde kalacak. Birim amirlerinin gözleri önünde bulunarak dikkat çekilmeyecek. Hatta mümkünse, Cuma namazı vaktinde, Polis Evi’nde birim amirleri de çağrılarak yemekler tertiplenecek. Kurum içinde bulunan halı sahalarda yine birim amirleriyle maç yapılacak.</p>

  <p class="normal">11- Kesinlikle hiçbir vakit namazı işyerinde kılınmayacak. Cem edilecek. Yatsı namazıda evde topluca kılınacak.</p>

  <p class="normal">12- Çöp kutularından boş bira kutuları ve içki şişeleri toplanacak. Evdeki çöpler dışarı konduğunda bu şişe ve kutulardan birkaç tanesi çöpün görünen kısımlarına konulacak.</p>

  <p class="normal">13- İşyerinde kendi cemaatimizden başka bir grubun ya da cemaatin elemanlarının başı derde girdiğinde kesinlikle yardım edilmeyecek. Hatta görmezlikten gelinecek.</p>

  <p class="normal">14- İşyerinde lehimizde ve aleyhimizde cereyan edilecek tüm konular anında bağlı olunan imama bildirilecek.</p>

  <p class="normal">15- Önceden hanımlarının başları açık olup sonradan kapananlar, eşlerinin başını açacak. Eşinin başını açan her eleman eşiyle beraber birim amirlerinin görebileceği yerlere gidecek. Mesela; Polis Evi’ne yemeğe veya bayramda bayramlaşmaya.</p>

  <p class="normal">16- Önceden hanımlarının başları kapalı olsa dahi, önemli yerlerde çalışanlar mutlaka eşlerinin başını açacak.</p>

  <p class="normal">17- Akademi, kolej ve polis okulu öğrencileri hafta sonunda dershanelere gönderilmeyecek. (Dershaneden kastedilen cemaatin evleri.)</p>

  <p class="normal">18- Tüm öğrencilerle pastane ve lokal gibi yerlerde buluşulacak.</p>

  <p class="normal">19- Tüm akademi, kolej ve polis okulu öğrencileri mutlaka bilgisayar kursuna gidecek.</p>

  <p class="normal">20- Kurban bayramlarında hiçbir eleman kurban kesmeyecek. Deri toplama işine girmeyecek. Fakat tam bir kurban parası imama verilecek ve bu para hizmete aktarılacak. Hizmetten bu elemanlara sadece bir but gönderilecek. Böylece deri toplama işi olmayacak. Herkes kurban kesmiş olacak. Çevreye de kurban kesmedik denecek.</p>

  <p class="normal">21- İşyerinde ve çevrede laiklik ve Atatürkçülüğü öven konuşmalara iştirak edilecek. Dini öven konuşmaların olduğu gruplardan uzak durulacak.</p>

  <p class="normal">22- Son alınan duyumlarda MİT, Emniyet Genel Müdürlüğünde çalışan tüm amir sınıfı personelin adreslerini tespit etmiş ve bu amirlerin evlerine giderek bir adres sorma bahanesi ile kapılar çalınıp hanımlarının kapalı olup olmadıklarını tespit etmektedir. Bu nedenle evlerde kadınlar başı açık duracak ve kapı çalındığında başlar açık olarak kapılar açılacaktır.</p>
</body>
</html>
