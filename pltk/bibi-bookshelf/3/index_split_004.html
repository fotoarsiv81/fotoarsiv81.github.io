<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a id="p466"></a>çalışmıyor demekti ve bütün savaş sonrası kavramlar şüpheli demekti.  Birleşik  Devletler  Senatosu’ndaki  yalnızlık politikası  taraftarlarının  da  kendi  kuşkuları  vardı.  Cemiyetin prensiplerine  karşı  güvence  verme  konusundan  çok,  her  işi çapraşık  olan  Avrupalıların,  Amerika’yı  çürümüş  eski bağlantılar  ağına  düşüreceklerinden  korkuyorlardı.  Güvence çok  uzun  ömürlü  olmadı.  Senato’nun  Versay  Antlaşması’nı onaylamayı  reddetmesi,  güvenceyi  de  tartışmalı  hale  getirdi ve  Büyük  Britanya  kendisini  bu  bağlantıdan  kurtarmak  için fırsatı  ganimet  bildi.  Bu  suretle  Fransa  taleplerinden  sürekli olarak vazgeçmiş oldu ve güvencenin ömrü de kısa sürdü. </p>
<p class="calibre1">Bütün  bu  zıt  akımların  sonucunda  adını,  imzalandığı Versay  Sarayı’nın  Aynalı  Salon’undan  alan  Versay Antlaşması  ortaya  çıktı.  Antlaşmanın  imzalandığı  yer  de, gereksiz  aşağılanma  içeriyordu.  Elli  yıl  önce,  Bismarck nezaketsiz  bir  şekilde,  Almanya’nın  birleşmesini  orada  ilan etmişti.  Şimdi  galipler  intikamlarını  alıyorlardı.  Onların ortaya </p>
<p class="calibre1">koyduğu </p>
<p class="calibre1">sonucun </p>
<p class="calibre1">da, </p>
<p class="calibre1">uluslararası </p>
<p class="calibre1">ortamı</p>
<p class="calibre1">sakinleştirmesi  pek  olası  değildi.  Uzlaşma  için  çok cezalandırıcı,  Almanya’ya  yeniden  toparlanması  için  fırsat verecek  kadar  yumuşak  olan  Versay  Antlaşması,  tükenmiş</p>
<p class="calibre1">demokrasileri,  daimi  dikkat  göstermeye  ve  uzlaşmaz, revizyonist  Almanya’ya  karşı  daimi  bir  yaptırım  ihtiyacına mahkûm etti. </p>
<p class="calibre1"><a id="p467"></a>Ondört  Nokta’ya  rağmen,  antlaşma,  toprak,  ekonomik  ve askeri  konularda  cezalandırıcıydı.  Almanya,  savaş  öncesi topraklarının  %13’ünü  terk  etmeye  mecbur  kalmıştı. </p>
<p class="calibre1">Ekonomik  bakımdan  önemli  olan  Yukarı  Silezya,  yeni oluşturulan  Polonya’ya  verilmişti.  Polonya’ya,  Doğu Prusya’yı Almanya’nın geri kalan kısmından ayıran “Polonya Koridoru”nu  yaratan  Posen  civarındaki  topraklar  verilmiş  ve ayrıca Baltık Denizi’ne çıkış sağlanmıştı. Eupen-Et-Malmédy adındaki  küçük  bir  toprak  parçası  Belçika’ya  verilmiş  ve Alsace-Lorraine Fransa’ya iade edilmişti. </p>
<p class="calibre1">Almanya,  kolonilerini  de  kaybetmişti  ki,  bunların  hukuki durumu, bir tarafta Wilson diğer tarafta ganimeti topraklarına katmak  isteyen  Fransa,  Büyük  Britanya  ve  Japonya  arasında anlaşmazlık  yaratmıştı.  Wilson,  böyle  doğrudan  doğruya  bir transferin  self-determinasyon  prensibine  ters  düşeceğinde ısrar  ediyordu,  İtilaf  Devletleri  sonunda,  dâhiyane  olduğu kadar,  ikiyüzlü  de  olan  manda  prensibi  denen  bir  prensip üzerinde  anlaştılar.  Alman  kolonileri  ve  Ortadoğu’daki  bazı Osmanlı  toprakları,  bağımsızlıklarını  kolaylaştırmak  için cemiyetin gözetimi altındaki “Manda” rejimi adı altında bazı galip  devletlere  verilmiştir.  Mandanın  ne  olduğu  özel  olarak tanımlanmamış  olduğu  gibi,  bunların  bağımsızlıklarına kavuşması da diğer kolonilerden daha hızlı olmamıştır. </p>
<p class="calibre1"><a id="p468"></a>Antlaşmanın  askeri  kısıtlamalarına  göre,  Alman  ordusu, yüz  bin  gönüllüye  ve  donanması  da  altı  kruvazör  ve  birkaç küçük gemiye indirilmişti. Almanya’nın denizaltı, uçak, tank ve ağır top gibi saldırı silahlarına sahip olması yasaklanmış ve genelkurmayı </p>
<p class="calibre1">da </p>
<p class="calibre1">dağıtılmıştı. </p>
<p class="calibre1">Almanya’nın</p>
<p class="calibre1">silahsızlandırılmasını  kontrol  etmek  için  bir  İtilaf  Kuvvetleri Askeri  Kontrol  Komisyonu  kuruldu.  Ancak  bu  komisyonun otoritesinin çok belirsiz ve etkisiz olduğu zamanla anlaşıldı. </p>
<p class="calibre1">Lloyd  George’un  seçimi  kazanmak  amacıyla  söylediği Almanya’yı  “sıkıştırmak”  sözüne  karşı,  İtilaf  Devletleri, ekonomik  bakımdan  halsiz  kalmış  bir  Almanya’nın  kendi toplumlarını  da  etkileyen  bir  dünya  ekonomik  krizi doğuracağının  zamanla  farkına  varmaya  başladılar.  Fakat galip  devletlerin  halkları,  kuramsal  ekonomistlerin  bu konudaki  uyarılarına  aldırmadılar,  İngilizler  ve  Fransızlar, Almanya’dan,  sivil  halkın  zararlarının  ödenmesini  talep ettiler. Daha makul düşünmesine rağmen, Wilson da sonunda Almanya’nın  savaş  kurbanlarına  ve  ailelerine  maaş  ve  bazı tazminatlar ödemesine razı oldu. Böyle bir şey şimdiye kadar hiç  duyulmamıştı;  önceki  hiçbir  Avrupa  barış  antlaşmasında böyle bir hüküm yoktu; bu talepler için herhangi bir rakam da belirtilmemişti, sonu gelmez tartışmalara sebep olacak şekilde sonradan bir rakam belirlenecekti. </p>
<p class="calibre1"><a id="p469"></a>Diğer  ekonomik  cezalar,  nakit  veya  mal  olarak  5  milyar doların  hemen  ödenmesini  içeriyordu.  Fransa,  Doğu Fransa’nın  işgali  sırasında  Almanların  kömür  ocaklarını tahrip  etmeleri  nedeniyle  tazminat  olarak  büyük  miktarlarda kömür  alacaktı.  Alman  denizaltıları  tarafından  batırılan gemilerine  karşılık,  Büyük  Britanya’ya  Alman  ticaret filosunun  büyük  kısmı  verilecekti.  Alman  patenti  ile  birlikte (Versay Antlaşması nedeniyle Bayer Aspirini, bir Alman değil Amerikan  ürünüdür)  Almanya’nın  7  milyar  doları  bulan  dış</p>
<p class="calibre1">varlıklarına  el  kondu.  Almanya’nın  belli  başlı  nehirleri, uluslararası statüye kavuştu ve gümrük tarifelerini yükseltme hakkı sınırlandırıldı. </p>
<p class="calibre1">Bu  şartlar,  yeni  uluslararası  düzeni  yaratacak  yerde,  onu ipotek  altına  sokuyordu.  Galipler  Paris’te  toplandıkları zaman,  tarihte  yeni  bir  devrin  başladığını  ilan  etmişlerdi. </p>
<p class="calibre1">Viyana  Kongresi’nin  hataları  olarak  kabul  ettikleri hususlardan  kaçınmakta  o  kadar  kararlı  idiler  ki,  İngiliz delegasyonu tanınmış tarihçi Sir Charles Webster’i bu konuda bir  yazı  hazırlamakla  görevlendirdi. <a href="index_split_014.html#p1707">{311}</a>  Oysa  sonunda ortaya  çıkan  şey,  Amerikan  ütopyacılığı  ile  Avrupa paranoyası  arasında  iğreti  bir  uzlaşma  idi  ki,  Amerika’nın rüyalarını  gerçekleştiremeyecek  kadar  çok  şarta  bağlı  ve Avrupa’nın  korkularını  yatıştıramayacak  kadar  deneme niteliğinde  idi.  Yalnız  kuvvet  yoluyla  korunabilecek</p>
<p class="calibre1"><a id="p470"></a>uluslararası bir düzen, hele de uygulamada esas yükü taşıması gereken  ülkelerin  –bu  olayda  Büyük  Britanya  ve  Fransa–</p>
<p class="calibre1">araları  açık  ise,  bir  darbede  yıkılabilecek  kadar  nazik  bir konumda demektir. </p>
<p class="calibre1">Kısa  zamanda  anlaşıldı  ki,  pratik  bir  sorun  olarak  self-determinasyon prensibinin, Ondört Nokta Doktrini tarafından öngörülen  şekilde  açık  seçik  uygulanması  özellikle Avusturya-Macaristan  İmparatorluğu’nun  yerine  geçen devletler  arasında  olanaksızdır.  Çekoslovakya’nın  15  milyon nüfusunun hemen hemen üçte biri ne Çek, ne de Slovak idi: 3</p>
<p class="calibre1">milyon  Alman,  l  milyon  Macar,  500  bin  Polonyalıdan oluşuyordu.  Üstelik  Slovakya,  Çeklerin  egemen  olduğu  bu ülkede halinden pek memnun değildi; bunu 1939’da ve tekrar 1992’de ayrılarak göstermiş oldu. </p>
<p class="calibre1">Yeni </p>
<p class="calibre1">Yugoslavya, </p>
<p class="calibre1">Güney </p>
<p class="calibre1">Slav </p>
<p class="calibre1">entelektüellerinin</p>
<p class="calibre1">beklentilerine cevap vermiştir. Fakat bu devleti yaratmak için, Avrupa  tarihinin  hata  çizgisini  geçmek  gerekli  idi.  Bu  çizgi, Batı  ve  Doğu  Roma  İmparatorluğu’nu,  Katolikleri  ve Ortodoksları,  Latin  ve  Slav  alfabelerini  bölmekte  ve Hırvatistan  ile  Sırbistan  arasından  geçmektedir.  Bu  iki  ulus, karışık  tarihlerinde,  hiçbir  zaman  aynı  politik  birliğin  bir parçası  olmamışlardır.  Bunun  faturası,  1941’den  sonra  ve 1991’de başlayan kanlı bir savaşla ödenmek üzere geldi. </p>
<p class="calibre1"><a id="p471"></a>Romanya’da  milyonlarca  Macar,  Polonya’da  milyonlarca Alman  ile  birlikte  Doğu  Prusya’yı  Almanya’nın  geri  kalan bölümünden  ayıran  bir  koridorun  bekçiliği  kaldı.  Self-determinasyon adına yapılan bu sürecin sonunda, Avusturya-Macaristan  imparatorluğu  zamanındaki  nüfusu  eşit  sayıda halk  toplulukları,  yabancı  yönetimi  altında  yaşamaya başladılar. Şu farkla ki, bu insanlar daha çok sayıda ve daha zayıf  ulus-devletler  arasında  bölünmüş  olup,  bu  devletler istikrarı  bozacak  şekilde  birbiriyle  devamlı  anlaşmazlık halindeydiler. </p>
<p class="calibre1">Lloyd  George,  İtilaf  Devletleri’nin  kendilerini  içine soktukları  çıkmazı  anladığı  zaman  vakit  çok  geçti.  Wilson’a yazdığı 25 Mart 1919 tarihli memorandumda şöyle diyordu:</p>
<p class="calibre1">“Gelecek bir savaş için,  Alman  milletinin  düşündüğünden daha  iyi  bir  neden  düşünemiyorum.  Bu  millet,  dünyanın  en dinamik  ve  kuvvetli  ırklarından  birisi  olduğunu  kanıtladı. </p>
<p class="calibre1">Şimdi Almanya’nın etrafı bir sürü küçük devletlerle çevrilmiş</p>
<p class="calibre1">olup, bunların halklarının çoğu evvelce hiçbir zaman istikrarlı bir  hükümet  kurmuş  değildir.  Üstelik  bu  devletlerden  her birinde,  kendi  anavatanları ile birleşmeye  can  atan  kalabalık Alman toplulukları vardır.” <a href="index_split_014.html#p1707">{312}</a></p>
<p class="calibre1">Fakat  o  zamana  kadar  konferans  çok  ilerlemiş,  Haziran ayında  kapanış  tarihine  yaklaşmıştı.  Ayrıca  güç  dengesi</p>
<p class="calibre1"><a id="p472"></a>prensibi  de  bir  kenara  atılmışken,  dünya  düzenini  yeniden örgütlemek için alternatif bir prensip de yoktu. </p>
<p class="calibre1">Sonradan  birçok  Alman  lideri,  ülkelerinin,  daha  sonra sistematik  olarak  ihlal  edilen  Ondört  Nokta’ya  kanarak ateşkesi  kabul  ettiğini  ileri  sürdüler.  Bunlar,  kendine acındırma  saçmalığından  başka  bir  şey  değildi.  Almanya, savaşı  kazanma  şansı  olduğuna  inandığı  müddetçe,  Ondört Nokta’ya  aldırmadı  ve  Ondört  Nokta’nın  ilânından  hemen sonra,  Rusya’ya,  Wilson’ın  prensiplerinin  her  birini  tek  tek ihlâl  eden  Brest-Litovsk’da  bir  Kartaca  barışı  empoze  etti. </p>
<p class="calibre1">Almanya’nın  sonunda  savaşı  bitirmesi,  sadece  ince  güç hesapları  ile  ilgilidir.  Amerikan  ordusu  savaşa  karıştığına göre,  Almanya’nın  nihai  yenilgisi,  yalnızca  bir  zaman meselesi  idi.  Almanya,  ateşkes  istediği  zaman  tükenmişti, savunması  kırılıyordu  ve  itilaf  orduları  Alman  topraklarına girmek  üzere  idi.  Gerçekte  Wilson  prensipleri,  Almanya’yı daha ağır cezalardan kurtarmıştır. </p>
<p class="calibre1">Tarihçiler, Versay Antlaşmasının kötü kaderinin nedeninin, Birleşik Devletler’in cemiyete katılmayı reddetmesi olduğunu daha  iyi  temellere  dayanarak  savundular.  Amerika’nın antlaşmayı onaylamayı reddetmesi veya Fransız sınırları için güvence  vermeği  kabul  etmemesi,  kuşkusuz  Fransa’nın moralinin bozulmasına katkıda bulunmuştur. Fakat ülkelerinin yalnızlık  taraftarı  ruh  hali  göz  önüne  alındığında, </p>
<p class="calibre1"><a id="p473"></a>Amerika’nın cemiyete üyeliği veya güvence vermesi o kadar önemli bir fark oluşturmayacaktı. Her iki halde de, Amerika saldırıya  karşı  koymak  için  kuvvet  kullanmayacaktı  veya saldırıyı  öyle  terimlerle  tanımlayacaktı  ki,  Doğu  Avrupa’ya uygulanamayacaktı.  Bunu  Büyük  Britanya  1930’larda yapmıştı. </p>
<p class="calibre1">Versay  Antlaşmasının  çöküş  nedeni  bünyeseldi.  Viyana Kongresi’nin yarattığı yüzyıllık barışı ayakta tutan ve her biri vazgeçilmez  olan  üç  direk  vardı:  Fransa’yı  tatmin  eden  bir barış,  güç  dengesi  ve  paylaşılan  bir  meşruiyet  duygusu. </p>
<p class="calibre1">Göreceli  olarak  Fransa’yı  tatmin  eden  barış,  kendi  başına Fransız  revizyonizmine  engel  olamazdı;  fakat  Fransa biliyordu  ki,  Dörtlü  İttifak  veya  Kutsal  İttifak  daima  üstün kuvvetleri  bir  araya  getirebilirdi  ve  bu  da  Fransız yayılmacılığını  çok  riskli  yapardı.  Aynı  zamanda,  periyodik Avrupa konferansları Fransa’ya Avrupa düzenine eşit düzeyde katılma  olanağı  sağladı.  Hepsinden  önemlisi,  bütün  büyük devletler,  var  olan  kırgınlıkların,  uluslararası  düzeni  yıkacak bir  girişime  dönüşmesini  önleyecek  kadar  ortak  değerleri paylaşıyorlardı. </p>
<p class="calibre1">Versay Antlaşması bu şartların hiçbirisini gerçekleştirmedi. </p>
<p class="calibre1">Şartları, tarafları uzlaştıramayacak kadar ağırdı; fakat devamlı itaati sağlayacak kadar da sert değildi. Gerçekte, Almanya’yı tatmin etmekle, ona boyun eğdirmek arasında dengeyi bulmak</p>
<p class="calibre1"><a id="p474"></a>kolay  bir  iş  değildi.  Savaş  öncesi  dünya  düzenini  çok sınırlayıcı bulan Almanya’nın, yenilgiden sonra mevcut hiçbir şarttan memnun olması olanaksızdı. </p>
<p class="calibre1">Fransa’nın üç stratejik seçeneği vardı: Almanya karşıtı bir koalisyon  kurabilirdi;  Almanya’nın  bölünmesine  çaba harcayabilirdi  veya  Almanya’yı  yatıştırmaya  çalışabilirdi, ittifak  için  yapılan  bütün  girişimler  sonuçsuz  kaldı  çünkü Büyük  Britanya  ve  Amerika  bunlara  katılmayı  reddetti  ve Rusya  artık  dengenin  bir  parçası  değildi.  Almanya’nın bölünmesine  de,  yine  ittifakı  reddeden  ülkeler  karşı  oldular; fakat  olağanüstü  bir  durum  ortaya  çıktığında  Fransa  yine onların  desteğine  güvenmek  zorundaydı.  Almanya’yı yatıştırmak ise, hem çok geç, hem de çok erkendi: Çok geçti, çünkü  yatıştırma  Versay  Antlaşması’na  uygun  düşmüyordu; çok  erkendi,  çünkü  Fransız  kamuoyu  henüz  buna  hazır değildi. </p>
<p class="calibre1">Paradoksal  olarak,  tüm  cezalandırıcı  hükümlerine  karşın, Fransa’nın zayıflığı ve Almanya’nın stratejik avantajı Versay Antlaşması tarafından büyütülmüştü: Savaştan önce, Almanya doğuda  ve  batıda  kuvvetli  komşularla  karşı  karşıya  idi: Fransa,  Avusturya,  Macaristan  İmparatorluğu  veya  Rusya. </p>
<p class="calibre1">Her  iki  yönde  büyük  bir  devletle  karşılaşmadan  genişlemesi olanaksızdı.  Fakat  Versay  Antlaşması’ndan  sonra  artık doğuda  Almanya’ya  karşı  bir  ağırlık  yoktu.  Zayıflamış  bir</p>
<p class="calibre1"><a id="p475"></a>Fransa,  dağılmış  bir  Avusturya-Macaristan  imparatorluğu  ve bir müddet fotoğraf dışında kalmış bir Rusya ile, özellikle de Anglosakson  devletleri,  Versay  Antlaşması’na  güvence vermeyi  reddettikten  sonra  eski  güç  dengesini  yeniden yapılandırmak olanaksızdı. </p>
<p class="calibre1">1916’da, o zamanki İngiliz Dışişleri Bakanı Lord Balfour, Avrupa’nın  önündeki  tehlikenin  hiç  olmazsa  bir  bölümünü önceden  gördü  ve  yeni  bir  savaşta,  bağımsız  Polonya’nın Fransa’yı  savunmasız  bırakabileceği  uyarısında  bulundu: Eğer “Rusya ve Almanya arasında tampon bir devlet Polonya bağımsız  krallık  yapılırsa,  Fransa,  gelecek  savaşta Almanya’nın  insafına  terk  edilir;  çünkü  Rusya,  Polonya’nın tarafsızlığını </p>
<p class="calibre1">ihlal </p>
<p class="calibre1">etmeden </p>
<p class="calibre1">Fransa’nın </p>
<p class="calibre1">yardımına</p>
<p class="calibre1">koşamaz. <a href="index_split_014.html#p1707">”{313}</a>  1939’daki  çıkmaz  da  aynen  buydu. </p>
<p class="calibre1">Almanya’yı  çevrelemek  için,  Fransa’nın,  Almanya’yı  iki cephede  savaşmak  zorunda  bırakacak  olan  doğuda  bir müttefike  gereksinimi  vardı.  Rusya  bu  rolü  yapabilecek kuvvette tek ülke idi; fakat, Rusya ile Almanya’yı birbirinden ayıran  Polonya  dolayısıyla,  Rusya  yalnız  Polonya’nın tarafsızlığını ihlal ederek Almanya üzerine baskı yapabilirdi; fakat  Polonya,  Rusya’nın  rolünü  oynayamayacak  kadar zayıftı. Versay Antlaşması’nın yaptığı şey, Polonya’yı bölmek için  Almanya  ve  Rusya’yı  teşvik  etmesi  olmuştur  ki, gerçekten yirmi yıl sonra olanlar da aynen böyle idi. </p>
<p class="calibre1"><a id="p476"></a>Doğuda kendisine müttefik olabilecek büyük bir devletten yoksun olan Fransa, Almanya’ya karşı iki cepheli bir meydan okuma izlenimini vermek için yeni devletleri kuvvetlendirme çabası  peşine  düştü.  Yeni  Doğu  Avrupa  devletlerini, Almanya’dan daha çok toprak koparmak veya Macaristan’dan geriye  ne  kaldıysa  onları  almak  çabalarında  destekledi.  Şu husus  da  açıktır  ki,  yeni  devletler,  Fransa’nın,  Almanya’ya karşı  mukabil  bir  ağırlık  olmak  üzere  görev  yapabilecekleri şeklindeki  yanlış  hesabını  cesaretlendiriyorlardı.  Oysa  henüz çocuk  yaştaki  bu  devletler,  o  zamana  kadar  Avusturya  ve Rusya’nın  oynadığı  rolü  üstlenemezlerdi,  iç  karışıklıklar  ve birbirleriyle  rekabet  dolayısıyla  çok  zayıf  düşmüşlerdi. </p>
<p class="calibre1">Doğuda  ise,  kaybettiği  topraklar  yüzünden  kızgın  bir  Rusya, kâbus  gibi  tepelerinde  duruyordu.  Eski  kuvvetini  bulur bulmaz,  Rusya  bu  küçük  devletlerin  bağımsızlıklarına  karşı Almanya kadar büyük bir tehlike oluşturacaktı. </p>
<p class="calibre1">Böylece kıtanın istikrarı, Fransa üzerine yüklenmişti. Oysa ancak  Amerika,  Büyük  Britanya,  Fransa  ve  Rusya’nın  bir araya gelmiş kuvvetleri Almanya’yı kontrol altına alabilmişti. </p>
<p class="calibre1">Bu  ülkelerden  Amerika  tekrar  yalnızlık  politikasına  döndü. </p>
<p class="calibre1">Rusya, bir devrim olması ile Avrupa’dan kopmuştu ve ayrıca cordon sanitaire (sağlık kordonu) denilen küçük Doğu Avrupa devletlerinden  oluşan  bir  devletler  topluluğu  Rusya’nın doğrudan  doğruya  Fransa’ya  yardım  yolu  üzerinde</p>
<p class="calibre1"><a id="p477"></a>bulunuyordu.  Barışı  korumak  için  Fransa,  bütün  Avrupa üzerinde  polis  rolü  oynamak  zorunda  kalacaktı.  Oysa Fransa’nın böyle müdahaleci bir politika izlemeye ne hevesi, ne  de  gücü  vardı;  ama  böyle  bir  işe  girişse  bile  Amerika  ve Büyük  Britanya  tarafından  terk  edildiğinden  kendisini yapayalnız bulacaktı. </p>
<p class="calibre1">Yine  de  Versay  Antlaşması’nın  en  tehlikeli  zayıflığı psikolojikti: Viyana Kongresi ile yaratılan dünya düzeni, güç dengesi şartları ile yoğrulmuş, muhafazakâr birlik prensibinin çimento  görevi  gördüğü  bir  düzendi;  her  şeyden  önemlisi, antlaşmayı  ayakta  tutacak  olan  güçler,  bu  antlaşmanın  âdil olduğuna  inanmışlardı.  Versay  Antlaşması  ise  ölü  doğmuştu çünkü  antlaşmanın  dile  getirdiği  değerler  ile  onu  uygulamak için  gereksinim  duyulan  teşvikler  birbiriyle  çatışıyordu. </p>
<p class="calibre1">Anlaşmayı savunacak olan devletlerin çoğunluğu, anlaşmanın bu yönünün âdil olmadığını düşünüyorlardı. </p>
<p class="calibre1">I.  Dünya  Savaşı’nın  paradoksal  yönü,  savaşın, Almanya’nın  gücünün  ve  üstünlüğünün  kontrol  altına alınması  için  yapılmış  olması  ve  bunun,  kamuoyunun baskısını  bir  uzlaşma  barışının  yapılmış  olması  önleyecek derecede  yükseltilmesiydi.  Sonuçta,  Wilson  prensipleri Almanya’nın  gücünü  kontrol  altına  alacak  bir  barış</p>
<p class="calibre1">yapılmasını önlemiş oldu; ortada ortak bir adalet duygusu da yoktu.  Soyut  prensipler  bazına  oturtulan  bir  dış  politika</p>
<p class="calibre1"><a id="p478"></a>uygulamanın  bedeli,  bireysel  olayları  birbirinden  ayırmanın olanaksızlığıdır.  Versay’da  liderler,  galiplerin  kesin  hakkı olarak yahut güç dengesi hesapları dolayısıyla Alman gücünü azaltmayı istemediklerinden, genel bir silahsızlanma planının ilk  uygulaması  çerçevesinde  Alman  silahsızlanmasını  ve savaş  suçunun  kefareti  olarak  tazminatları  haklı  göstermek zorunda kaldılar. </p>
<p class="calibre1">Alman  silahsızlanmasını  bu  surette  haklı  gösteren  İtilaf Devletleri, anlaşmalarını desteklemek için gereken psikolojik hazırlığın  da  altını  oydular.  Başlangıçtan  beri  Almanya, kendisine  karşı  farklı  işlem  yapıldığını  ileri  sürebilirdi, nitekim  sürdü  de.  Almanya,  ya  tekrar  silahlanmasına  izin verilmesini,  yahut  diğer  devletlerin  silah  bakımından  kendi düzeyine  indirilmesini  talep  etti.  Bu  süreç  içinde,  Versay Antlaşması’nın </p>
<p class="calibre1">silahsızlanma </p>
<p class="calibre1">hükümleri, </p>
<p class="calibre1">galiplerin</p>
<p class="calibre1">morallerinin  bozulmasına  neden  oldu.  Her  silahsızlanma konferansında,  Almanya,  moral  yönden  daha  yüksek konumda  oluyordu  ve  genellikle  Büyük  Britanya  da  onu destekliyordu. </p>
<p class="calibre1">Fakat </p>
<p class="calibre1">Fransa, </p>
<p class="calibre1">silahlanma </p>
<p class="calibre1">konusunda</p>
<p class="calibre1">Almanya’ya  eşitlik  sağlasaydı,  Doğu  Avrupa  devletlerinin bağımsızlıklarını  koruma  olasılığı  da  ortadan  kalkacaktı. </p>
<p class="calibre1">Dolayısıyla silahsızlanma ile ilgili hükümlerin, ya Fransa’nın silahsızlanmasına  veya  Almanya’nın  silahlanmasına  sebep olacağı  kesindi.  Her  iki  halde  de,  Fransa  Doğu  Avrupa’yı, </p>
<p class="calibre1"><a id="p479"></a>hatta  uzun  vadede  kendisini  savunacak  kadar  kuvvetli olamayacaktı. </p>
<p class="calibre1">Benzer  şekilde,  Avusturya  ve  Almanya’nın  birleşmesi yasağı,  self-determinasyon  prensibini  ihlal  ettiği  gibi, Çekoslovakya’daki  büyük  Alman  azınlığını  ve  daha  az olmakla </p>
<p class="calibre1">beraber, </p>
<p class="calibre1">Polonya’daki </p>
<p class="calibre1">Alman </p>
<p class="calibre1">azınlığını</p>
<p class="calibre1">açıklayamıyordu.  Almanya’nın  kaybettiği  toprakları  geri istemesi,  demokrasilerin  suçluluk  psikolojisi  ile  güçlenmiş</p>
<p class="calibre1">olarak  Versay  Antlaşması’nın  temel  prensibi  ile  de desteklenmiş oluyordu. </p>
<p class="calibre1">Antlaşmadaki en tehlikeli psikolojik felaket, Savaş Suçu ile ilgili 231. madde idi. Bu maddede, Birinci Dünya Savaşı’nın çıkmasında  tek  sorumlu  devlet  olarak  Almanya  gösterilip, ağır bir şekilde kınanıyordu. Antlaşmadaki Almanya’ya karşı uygulanacak  cezai  önlemlerin  çoğu  –ekonomik,  askeri  ve politik–  büyük  yangının  esas  nedeninin  Almanya’nın  hatası olduğu iddiasına dayandırılmıştı. </p>
<p class="calibre1">XVIII.  yüzyıl  barış  kurucuları,  “savaş  suçu”  hükümlerini gülünç  bulurlardı.  Onlar  için  savaşlar,  birbiri  ile  çatışan çıkarların  sebep  olduğu  ahlakla  ilgisi  olmayan  kaçınılmaz olaylardı.  XVIII.  yüzyıl  savaşlarının  sonunda  imzalanan antlaşmalara  göre  kaybedenler,  ahlaki  bakımdan  doğru  olup olmadığına bakılmaksızın, bir bedel öderdi. Fakat Wilson ve Versay’daki  barış  kuruculara  için,  1914-18  savaşının  nedeni</p>
<p class="calibre1"><a id="p480"></a>olarak  cezalandırılması  gereken  bir  kötülüğün  belirlenmesi gerekiyordu. </p>
<p class="calibre1">Karşılıklı nefret duyguları hafifledikten sonra, aklı başında olan  gözlemciler  gördüler  ki,  savaşın  çıkmasının sorumluluğunu  tespit  etmek  o  kadar  kolay  bir  iş  değildi. </p>
<p class="calibre1">Kuşkusuz,  Almanya  bu  işte  ağır  bir  sorumluluk  taşıyordu; ancak  cezai  önlemler  için  yalnız  Almanya’yı  seçmek hakkaniyete uygun muydu? 231. madde gerçekten yerinde bir hüküm  müydü?  Bu  sorular,  özellikle  de  Büyük  Britanya’da 1920’lerde sorulmaya başlanınca, antlaşma içindeki Almanya için belirlenen cezai önlemlerin uygulanması görüşünde bazı tereddütler  belirdi.  Vicdanlarının  baskısı  altında  kalan  barış</p>
<p class="calibre1">kurucuları,  yaptıklarının  adil  olup  olmadığını  düşünmeye başladılar  ve  bu  durum,  antlaşmayı  korumak  hususunda  bir kararsızlık  yarattı.  Doğal  olarak  Almanya  bu  konuda sorumsuzca  hareket  etmişti.  Halk  arasında,  231.  madde</p>
<p class="calibre1">“Savaş  Suçu  Yalanı”  olarak  adlandırıldı.  Güç  dengesi oluşturmaktaki fiziki güçlük, moral bir denge oluşturmaktaki psikolojik güçlüğe eşitti. </p>
<p class="calibre1">Böylece,  Versay  Antlaşması’nı  düzenleyenler  yapmak istediklerinin  tamamen  zıttı  bir  durumu  gerçekleştirmeyi başarmış  oldular.  Almanya’yı  fiziki  olarak  zayıflatmak istediler; fakat jeopolitik olarak daha da güçlendirdiler. Uzak bir perspektif içinde bakıldığında, Almanya Versay’dan sonra</p>
<p class="calibre1"><a id="p481"></a>Avrupa’ya  hâkim  olmak  için  savaştan  önceki  durumundan daha  da  iyi  bir  pozisyona  gelmişti.  Almanya’nın,  sadece  bir zaman  meselesi  olan  silahsızlanma  zincirlerini  atar  atmaz, eskisinden daha da güçlü olarak ortaya çıkması kaçınılmazdı. </p>
<p class="calibre1">Harold  Nicolson  durumu  şöyle  özetledi:  “Biz  Paris’e,  yeni düzenin  kurulacağı  inancıyla  geldik;  ayrılırken  gördük  ki, yeni  düzen  eski  düzeni  kirletmekten  başka  bir  şey yapmamıştır. <a href="index_split_014.html#p1707">”{314}</a></p>
<p class="calibre1"><a id="p482"></a> </p>
<p class="calibre1"></p>
<p class="calibre1"><a id="p483"></a><img src="index-483_1.jpg" class="calibre2"/></p>
<p class="calibre1">Clemenceau,  Wilson,  Baron  Sidney  Sonnino  ve  Lloyd George</p>
<p class="calibre1">Versay Antlaşması imzalandıktan sonra (28 Haziran 1919)</p>
<p class="calibre1"><b class="calibre3"> </b></p>
<p class="calibre1"><b class="calibre3">10</b></p>
<p class="calibre1"><b class="calibre3">Galiplerin Karşı Karşıya Bulunduğu</b></p>
<p class="calibre1"><b class="calibre3">Çıkmazlar</b></p>
<p class="calibre1">Versay  Antlaşması’nın  korunması,  birbirini  geçersiz  hale getiren iki kavrama dayandırılmıştı. İlki çok geniş, ikincisi de çok  nefretle  dolu  olduğu  için  başarısız  oldu.  Ortak  güvenlik kavramı, </p>
<p class="calibre1">barışı </p>
<p class="calibre1">bozma </p>
<p class="calibre1">olasılığı </p>
<p class="calibre1">olan </p>
<p class="calibre1">şartlara</p>
<p class="calibre1">uygulanamayacak  kadar  genel  nitelikteydi.  Ortak  güvenlik yerine geçen Fransız-İngiliz işbirliği ise, büyük Almanya’nın meydan  okumalarına  direnemeyecek  kadar  hafif  ve kararsızlık  içinde  idi.  Beş  yıl  geçmeden,  savaşta  yenilen  iki</p>
<p class="calibre1"><a id="p484"></a>büyük  devlet  Rapallo’da  bir  araya  geldi.  Almanya  ile Sovyetler  Birliği  arasındaki  artan  işbirliği,  Versay  sistemine indirilen önemli bir darbe oldu; moralleri çok bozulduğu için, demokrasiler bu durumun önemini hemen kavrayamadılar. </p>
<p class="calibre1">Birinci </p>
<p class="calibre1">Dünya </p>
<p class="calibre1">Savaşı’nın </p>
<p class="calibre1">sonunda, </p>
<p class="calibre1">uluslararası</p>
<p class="calibre1">uygulamalarda  ahlak  ve  çıkarların  rolü  hakkındaki  bir yüzyıllık  çatışma,  hukuk  ve  ahlakın  üstünlüğü  lehine sonuçlanmış  gibi  görünüyordu.  Savaş  felaketinin  yarattığı şokun etkisi altında, birçok insan bir kuşağın bütün gençlerini yok  eden  Realpolitik  türünden  bir  politikadan  olabildiğince uzak,  daha  iyi  bir  dünya  ümit  ettiler.  Amerika  yalnızlık politikasına  çekildi  ise  de,  bu  süreçte  bir  katalizör  rolü oynamak  üzere  ortaya  çıktı.  Wilson’ın  bıraktığı  miras, Avrupa’nın,  Amerika  olmasa  da  istikrarı,  geleneksel  Avrupa tarzı  ittifaklar  ve  güç  dengesi  yerine,  ortak  güvenlikle sağlamak şeklindeki Wilson görüşünü kabul etmesi idi. </p>
<p class="calibre1">Sonraki  yıllarda  Amerika  kendisinin  de  katıldığı  (NATO</p>
<p class="calibre1">gibi)  ittifaklar,  genel  olarak  ortak  güvenlik  vasıtaları  olarak tanımlandı.  Bununla  beraber,  terimin  orijinal  algılanması böyle değildi; çünkü özünde ortak güvenlik kavramı ile ittifak kavramı  taban  tabana  zıt  kavramlardır.  Geleneksel  ittifaklar, belirli  bir  tehdide  yönelmiştir  ve  paylaşılan  ulusal  çıkarlar veya ortak güvenlik endişeleri ile birbirine bağlanan bazı ülke grupları  için  kesin  taahhütler  içerir.  Ortak  güvenlik  sistemi</p>
<p class="calibre1"><a id="p485"></a>ise,  herhangi  bir  belirli  tehdidi  tanımlamaz,  hiçbir  ülkeye güvence  vermez  ve  ülkeler  arasında  ayırımcılık  yapmaz.  Bu sistem,  teorik  olarak  barışa  yönelen  her  tehdide  direnmek amacıyla oluşturulmuştur; tehdidi kimin yaptığı ve kime karşı yapıldığı  hiç  önemli  olmaksızın,  ittifaklar  daima  olası  bir düşmana  karşı  oluşturulur.  Ortak  güvenlik  sistemi  ise,  soyut olarak uluslararası hukuku savunur. Ülke içi ceza kanunu, iç hukuk  sisteminde  ne  işlev  görüyorsa,  uluslararası  hukuk sisteminde  de  aynı  işlevi  görür.  Bir  ittifakta,  tarafların çıkarlarına  ve  güvenliğine  karşı  saldırı,  yani  casus  belli (Savaş nedeni)’dir. Ortak güvenlik sisteminde casus belli ise, bütün  dünya  halklarının  ortak  çıkarı  olduğu  kabul  edilen sorunların, barışçıl yollarla çözülmesi prensibinin ihlalidir. Bu nedenle, kuvvet, her olayda barışı korumada ortak çıkarı olan değişik ülke gruplarından oluşturulur. </p>
<p class="calibre1">Bir ittifakta amaç, bir ulusal çıkar analizinden çok, önceden tahmin  edilebilir,  kesin  bir  yükümlülük  ortaya  koymaktır. </p>
<p class="calibre1">Ortak güvenlik ise tamamen ters şekilde çalışır; prensiplerinin uygulanmasını,  olay  patlak  verdiğinde  ortaya  çıkan  özel şartların yorumuna bırakır ve bu da istemeden o anın ruh hali dolayısıyla ulusal iradeye fazla hoşgörülü davranır. </p>
<p class="calibre1">Ortak  güvenlik,  bütün  devletler  veya  hiç  değilse  ortak savunma  ile  ilgili  bütün  devletler,  sorunun  doğası  hakkında hemen  hemen  benzer  görüşlere  sahip  ve  olayın</p>
<p class="calibre1"><a id="p486"></a>değerlendirilmesine  göre  güç  kullanmaya  veya  yaptırım uygulamaya  hazır  iseler,  güvenliği  sağlarlar  ve  bunu yaparken,  karşı  karşıya  bulunulan  olaydaki  özel  ulusal çıkarları  göz  önüne  almamaları  gerekir.  Ancak  şartlar  yerine getirilmişse,  bir  dünya  organizasyonu  yaptırım  uygulayabilir veya  uluslararası  uygulamalarda  hakem  rolü  oynayabilir. </p>
<p class="calibre1">Wilson’ın,  1918  Eylülü’nde  savaşın  sonu  yaklaşırken,  ortak güvenlik sisteminden anladığı buydu:</p>
<p class="calibre1">“Ulusal  amaçlar  gittikçe  geride  kalmaya  başladı  ve aydınlanmış  insanlığın  ortak  amaçları,  onların  yerini  aldı. </p>
<p class="calibre1">Sıradan  insanların  fikirleri,  hâlâ  bir  güç  oyunu  oynadığını, hem  de  yüksek  oynadığını  sanan  sofistike  insanlarınkinden daha anlaşılır, ileri ve tutarlıdır. <a href="index_split_014.html#p1707">”{315}</a></p>
<p class="calibre1">Uluslararası  anlaşmazlıkların  nedenlerinin  Wilsoncu yorumu  ile  Avrupa  yorumu  arasındaki  önemli  fark,  bu sözlerde  yansımaktadır.  Avrupa  tarzı  diplomasi,  ulusal çıkarların  çatışma  eğiliminde  olduğunu  kabul  eder  ve diplomasiyi,  bunları  uzlaştırmak  için  bir  araç  görür;  diğer tarafta  Wilson,  uluslararası  uyumsuzluğu  gerçek  bir  çıkar çatışması  olarak  değil,  “berrak  olmayan  düşüncenin”  bir sonucu  kabul  eder.  Realpolitik  uygulamasında,  devlet adamları özel çıkarlarla genel çıkarlar arasında, özendirmeler ile  cezalar  arasında  bir  denge  ile  bağlantı  kurma  görevini üstlendiler.  Wilson’ın  görüşüne  göre,  devlet  adamlarının, </p>
<p class="calibre1"><a id="p487"></a>evrensel  prensipleri,  özel  olaylara  uygulamaları  gerekir. </p>
<p class="calibre1">Bunun </p>
<p class="calibre1">da </p>
<p class="calibre1">ötesinde, </p>
<p class="calibre1">devlet </p>
<p class="calibre1">adamlarının </p>
<p class="calibre1">kendileri</p>
<p class="calibre1">anlaşmazlıkların  sebebi  olarak  kabul  edilmiştir;  çünkü insanların uyumluluğa olan doğal eğilimlerini, anlaşılması zor ve bencil hesaplarla çarpıtanlar onlardır. </p>
<p class="calibre1">Versay’da  birçok  devlet  adamının  hareket  tarzı,  Wilson’ın beklentilerini </p>
<p class="calibre1">yalancı </p>
<p class="calibre1">çıkarmıştır, </p>
<p class="calibre1">istisnasız, </p>
<p class="calibre1">devlet</p>
<p class="calibre1">adamlarının  hepsi,  ulusal  çıkarları  üzerinde  ısrarlı  oldular, ortak  amaçların  savunmasını,  toprak  sorunlarında  Avrupai anlamda  her  hangi  bir  ulusal  çıkarı  olmayan  Wilson’a bıraktılar,  insafsız  gerçek  karşısında  davadan  vazgeçmemek ve çabalarını iki katına çıkartmak, peygamberlerin doğasında vardır.  Wilson’ın  Versay’da  karşılaştığı  engeller,  kuşkusuz, onun  kafasında  yeni  düzenlemenin  geçerliliği  konusunda kuşku  yaratmadı.  Tam  tersine,  bu  yeni  düzenin  gerekliliği konusundaki  inancını  daha  da  kuvvetlendirdi.  Cemiyetin  ve dünya </p>
<p class="calibre1">kamuoyunun, </p>
<p class="calibre1">Antlaşmanın </p>
<p class="calibre1">kendi </p>
<p class="calibre1">koyduğu</p>
<p class="calibre1">prensiplerden  ayrılmış  olan  birçok  hükmünü  düzelteceği inancında idi. </p>
<p class="calibre1">Gerçekten  de  Wilson’ın  ideallerinin  gücü,  güç  dengesi politikasının  doğduğu  yer  olan  Büyük  Britanya  üzerindeki etkisi  ile  kendini  gösterdi.  Cemiyet  Anasözleş-mesi hakkındaki  resmi  İngiliz  yorumunda,  “nihai  ve  en  etkili yaptırımın, uygar dünyanın kamuoyu olması gerektiği<a href="index_split_014.html#p1708">”{316}</a></p>
<p class="calibre1"><a id="p488"></a>belirtildi.  Lord  Cecil  Avam  Kamarası  önünde  şöyle söylüyordu:  “Bizim  dayanağımız  kamuoyudur...  eğer  bu konuda hatalı isek, bütün sistem hatalı demektir.” <a href="index_split_014.html#p1708">{317}</a></p>
<p class="calibre1">Pitt,  Canning,  Palmerston  ve  Disraeli’nin  politikasını izleyenlerin,  kendiliklerinden  bu  inanca  ulaşması  olası görünmüyor.  Başlangıçta,  savaşta  Amerikan  desteğini sağlamak  için  Wilson  politikası  ile  uyumlu  gittikleri anlaşılıyor.  Zaman  geçtikçe,  Wilson  prensipleri  İngiliz kamuoyunda akis bulmaya başladı. 1920’lerde ve 1930’larda, Büyük  Britanya’nın  ortak  güvenliği  savunması  artık  taktik gereği değildi. Wilsonizm, gerçek bir değişiklik yaratmıştı. </p>
<p class="calibre1">Sonunda  ortak  güvenlik,  temel  varsayımının,  yani  bütün ulusların  belirli  bir  saldırı  hareketine  karşı  direnmede  aynı çıkara sahip olduğu ve ona karşı koyarken aynı riskleri göze almaya  hazır  olduğu  varsayımının  zayıflığının  kurbanı  oldu. </p>
<p class="calibre1">Deneyim  göstermiştir  ki,  bu  varsayımlar  yanlıştı.  Büyük  bir devletin  taraf  olduğu  hiçbir  saldırı  hareketi,  ortak  güvenlik prensibinin  uygulanması  ile  yenilmiş  değildir.  Dünya toplumu,  ya  bu  hareketi  saldırı  olarak  değerlendirmeyi reddetmiştir  veya  uygun  yaptırım  konusunda  anlaşmazlığa düşmüştür.  Yaptırım  uyguladığı  zaman  ise,  bu  önlemler, mümkün  olan  en  az  ortak  önlemler  olmuştur  ve  bunlar  öyle etkisiz kalmıştır ki, hiç alınmasa daha iyi olurdu. </p>
<p class="calibre1"><a id="p489"></a>Japonlar  1932’de  Mançurya’yı  işgal  ettiği  zaman, cemiyetin  bir  yaptırım  mekanizması  yoktu.  Bu  noksanlık giderildi  ve  Habeşistan’da  İtalyan  saldırısı  ile  karşılaşıldı. </p>
<p class="calibre1">Cemiyet  yaptırım  uygulama  kararı  verdi;  fakat  “savaştan başka bütün yaptırımlar” sloganı ve petrol kesintisi tehdidi ile ilgili  uygulama  yapılmadı.  Avusturya  kuvvet  zoruyla Almanya  ile  birleştirilince  ve  Çekoslovakya’nın  özgürlüğü ortadan  kalkınca,  cemiyetin  hiçbir  tepkisi  olmadı.  Milletler Cemiyeti’nin  son  eylemi,  Almanya,  Japonya  ve  İtalya’nın ayrılmasından  sonra,  1939’da  Finlandiya’ya  saldırısı nedeniyle  Sovyetler  Birliği’nin  cemiyetten  atılması  oldu.  Bu işlemin, Sovyetlerin hareketinde hiçbir etkisi olmadı. </p>
<p class="calibre1">Soğuk  Savaş  boyunca,  Birleşmiş  Milletler  de  büyük  bir devletin  saldırısını  içeren  her  olayda  aynı  şekilde  etkisiz kaldı.  Bu  hareketsizliğin  nedeni,  ya  komünistlerin  Güvenlik Konseyi’ndeki  vetoları  veya  küçük  devletlerin  kendilerini ilgilendirmeyen  sorunlar  karşısında  üzerlerine  risk  almaktan kaçınmaları  idi.  Birleşmiş  Milletler,  Berlin  krizlerinde  ve Sovyetlerin  Macaristan,  Çekoslovakya  ve  Afganistan’a müdahalelerinde  ya  etkisizdi,  yahut  saha  kenarında  idi.  İki süper güç aralarında anlaşana kadar, Küba, Füze Krizi ile hiç ilgilenmedi.  Amerika  1950’deki  Kuzey  Kore  saldırısında Birleşmiş  Milletler’in  otoritesini  göstermesini  sağlayabildi çünkü  Sovyet  temsilcisi  Güvenlik  Konseyi’ni  boykot  etmişti</p>
<p class="calibre1"><a id="p490"></a>ve  Avrupa’da  Sovyet  saldırısı  tehdidine  karşı  Amerika’yı yanlarına  almak  isteyen  devletler  Birleşmiş  Milletler  Genel Kurulu’nda  hâlâ  çoğunluğu  oluşturuyorlardı.  Birleşmiş</p>
<p class="calibre1">Milletler,  diplomatlarının  buluşması  için  uygun  bir  yer  ve fikir  alışverişi  için  faydalı  bir  forum  olduğunu  gösterdi. </p>
<p class="calibre1">Önemli  teknik  fonksiyonları  da  yerine  getirdi.  Fakat  savaşı engelleme  ve  saldırıya  karşı  ortak  direnme  anlamına  gelen temel  varsayımını,  ortak  güvenliği  yerine  getirmekte  başarılı olamadı. </p>
<p class="calibre1">Birleşmiş  Milletler  için  bu  söylenenler  Soğuk  Savaş</p>
<p class="calibre1">sonrası  devrede  de  doğrudur.  1991  Körfez  Savaşı’nda, gerçekten  de  Amerika’nın  hareketini  onayladı;  fakat  Irak’ın saldırısına  karşı  direnmenin  ortak  güvenlik  doktrininin  bir uygulaması olduğunu söylemek zordur. Amerika uluslararası bir  konsensüsün  oluşmasını  beklemeden  tek  taraflı  olarak büyük  bir  seferi  kuvveti  harekete  geçirdi.  Diğer  devletler, Amerika’nın  hareketleri  üzerinde  etkiyi  ancak  sonuçta  bir Amerikan girişimi olan harekete katılmakla sağlayabilirlerdi; veto  hakkını  kullanarak  çatışma  riskinden  kaçınamazlardı. </p>
<p class="calibre1">Bunlara  ek  olarak,  Sovyet  Birliği’nde  ve  Çin’deki  iç ayaklanmalar,  Güvenlik  Konseyi’nin  devamlı  üyelerine Amerika’nın  iyi  niyetini  sağlamak  için  bir  fırsat  yarattı. </p>
<p class="calibre1">Körfez  Savaşı’nda  ortak  güvenlik  sistemi,  Amerikan</p>
<p class="calibre1"><a id="p491"></a>liderliğinin  yerine  geçmesi  için  değil,  haklı  çıkarılması  için ileri sürüldü. </p>
<p class="calibre1">Kuşkusuz,  ortak  güvenlik  kavramının  ilk  olarak diplomasiye  sokulduğu  o  masum  günlerde,  henüz  bu olaylardan  ders  alınmamıştı.  Versay  sonrası  devlet  adamları, silahlanmanın,  gerginliklerin  nedeni  olduğuna,  onun  bir sonucu  olmadığına  kendilerini  yarı  yarıya  ikna  ettiler. </p>
<p class="calibre1">Uluslararası  diplomaside,  şüpheciliğin  yerini  iyi  niyet  alırsa, uluslararası anlaşmazlıkların kökünden sökülüp atılacağına da ikna oldular. Savaştan duygusal bir çöküntü içinde çıkmasına rağmen, Avrupa liderleri, karşılaştıkları diğer bütün engelleri aşsalar  bile,  ortak  güvenlik  genel  doktrininin  işlemesinin, dünyanın en güçlü üç ülkesi sisteme dâhil edilmediği sürece mümkün  olmadığını  fark  etmiş  olmalıdırlar.  Bu  ülkeler; Birleşik Devletler, Almanya ve Sovyetler Birliği’ydi. Birleşik Devletler,  Milletler  Cemiyeti’ne  girmeyi  reddetti.  Almanya, cemiyet  dışında  tutuldu  ve  parya  muamelesi  gören  Sovyet Rusya, cemiyeti küçük görüyordu. </p>
<p class="calibre1">Savaş sonrası düzenden en çok acı çeken ülke, galip Fransa idi.  Fransız  liderleri,  Versay  Antlaşması  hükümlerinin Almanya’yı  devamlı  olarak  zayıf  durumda  tutamayacağını biliyorlardı.  Son  Avrupa  savaşı  olan  1854-56  Kırım Savaşı’ndan  sonra,  galip  devletler  olan  Büyük  Britanya  ve Fransa, askeri hükümleri, yirmi yıldan az bir zaman süresince</p>
<p class="calibre1"><a id="p492"></a>koruyabildiler.  Napoleon  Savaşları’nın  hemen  ardından, Fransa  Avrupa  Düzeni’nin  tam  üyeliğini  elde  etti.  Her  ne kadar  Versay’dan  sonra  bütün  Avrupa’ya  askeri  bakımdan hâkim  gibi  görünüyorsa  da,  Fransa’nın  yalnızca  üç  yıl  sonra Almanya  karşısındaki  devamlı  zayıflaması  gittikçe  daha belirgin  hale  gelmişti.  Fransa’nın  muzaffer  başkumandanı Mareşal  Ferdinand  Foch,  Versay  Antlaşması  hakkındaki sözlerinde  haklı  idi:  “Bu  bir  barış  değildir,  olsa  olsa  yirmi yıllık bir ateşkestir.” <a href="index_split_014.html#p1708">{318}</a></p>
<p class="calibre1">1924’te İngiliz kara kuvvetlerinin kurmayları, Almanya’nın İngiltere ile “bizi son savaşa getiren aynı şartların tekrarından ibaret” <a href="index_split_014.html#p1708">{319}</a>  nedenlerle  savaşa  gideceği  tahminini  yaparken aynı  sonuca  vardılar.  Versay  Antlaşması’nın  kısıtlayıcı hükümlerinin,  Almanya’nın  silahlanmasını,  Almanya’nın kendisini  politik  bakımdan  Versay  zincirlerini  kıracak  kadar kuvvetli  hissetmesinden  sonra  en  çok  dokuz  ay geciktireceğini  savundular.  Versay  zincirlerini  atması  için  de en  fazla  on  yılın  yeterli  olacağı  değerlendirmesini  aynı kurmaylar  yaptı.  Fransız  analistleri  ile  birlikte  İngiliz kurmayları  da  Fransa’nın,  bir  “birinci  sınıf  büyük  devlet”le askeri  ittifak  yapmadığı  müddetçe  çaresiz  kalacağı  görüşüne vardılar. </p>
<p class="calibre1">Ancak  var  olan  tek  birinci  sınıf  büyük  devlet  Büyük Britanya  idi  ve  bu  ülkenin  politik  liderleri,  askeri</p>
<p class="calibre1"><a id="p493"></a>danışmanlarının  görüşlerini  kabul  etmiyorlardı.  Aksine, politikaları, Fransa’nın zaten çok güçlü olduğu ve gereksinimi olan  en  son  şeyin  bir  İngiliz  ittifakı  olduğu  yanlış  inancına dayandırılmıştı.  Büyük  Britanya  liderleri,  demoralize  olmuş</p>
<p class="calibre1">Fransa’yı,  olası  egemen  güç  olarak  görüyor  ve  revizyonist Almanya’yı  da  kırgın  ve  teselliye  gereksinimi  olan  taraf olarak değerlendiriyorlardı. Hem Fransa’nın askeri bakımdan hâkim  olduğu,  hem  de  Almanya’nın  kötü  muamele  gördüğü konusundaki her iki varsayım da kısa vadede doğru idi; fakat İngiliz  politikasının  temel  varsayımı  olarak  uzun  vadede felaket  yaratacak  nitelikteydiler.  Devlet  adamları,  olayların gidişini  algılamalarına  göre  başarılı  veya  başarısız  olurlar, İngiliz  savaş  sonrası  liderleri,  önlerindeki  uzun  vadeli tehlikeyi kavramakta başarısız oldular. </p>
<p class="calibre1">Fransa, </p>
<p class="calibre1">Birleşik </p>
<p class="calibre1">Devletler </p>
<p class="calibre1">Senatosu’nun </p>
<p class="calibre1">Versay</p>
<p class="calibre1">Antlaşması’nı  onaylamayı  reddetmesi  sonucu  kaybettiği güvencenin yerini doldurmak için umutsuz bir şekilde Büyük Britanya  ile  askeri  bir  ittifak  yapmak  istiyordu.  Kıtadaki  en güçlü devlet olarak gördüğü bir devletle asla bir askeri ittifak yapmayan İngiliz liderler, Fransa’yı, kıtada hâkim olma tarihi tehdidini tekrarlıyor gibi algıladılar. 1924’te, İngiliz Dışişleri Bakanlığı’nın  Merkez  Dairesi,  Fransa’nın  Ren  havzasını işgalini  “Orta  Avrupa’ya  bir  saldırı  için  bir  sıçrama noktası” <a href="index_split_014.html#p1708">{320}</a>  olarak  tanımladı  ki,  bu  görüş,  o  zamanki</p>
<p class="calibre1"><a id="p494"></a>Fransız  psikolojisi  ile  taban  tabana  zıttı...  Daha  da  ileri giderek,  Dışişleri  Bakanlığı  memorandumu,  bu  işgali Belçika’nın  etrafını  çevirme  hareketi  olarak  değerlendirmek şeklinde aptalca bir yargıya vardı. Bu işgal “Scheldt ve Zuider Zee  bölgesine  doğrudan  bir  tehdit  oluşturmaktadır  ve dolayısıyla bu ülkeye dolaylı bir tehdit yaratmaktadır. <a href="index_split_014.html#p1708">”{321}</a></p>
<p class="calibre1">Fransız  karşıtı  şüpheler  yaymakta  geri  kalmış  olmamak  için, Amirallik  de  doğrudan  İspanyol  taht  kavgası  ve  Napoleon Savaşları’ndan  kalma  bir  argüman  ortaya  attı:  Ren  Bölgesi, Hollanda  ve  Belçika  limanlarına  hâkimdir  ve  bu  limanların kontrolü,  Fransa’yla  bir  savaş  halinde,  İngiliz  Kraliyet Donanması’nın  planlamasını  ciddi  bir  şekilde  tehlikeye sokar.” <a href="index_split_014.html#p1708">{322}</a></p>
<p class="calibre1">Büyük Britanya, esas tehdidin dış politikası, Almanya’dan gelecek  başka  bir  saldırıyı  uzaklaştırmak  üzerine  odaklaşmış</p>
<p class="calibre1">panik  içindeki  bir  ülkeden  geldiğini  düşündüğü  sürece, Avrupa’da güç dengesini koruma ümidi yoktu. Gerçekten de Büyük  Britanya’da  birçok  insan,  bir  çeşit  tarihi  refleksle Almanya’ya Fransa’yı, dengeleyecek bir ülke olarak bakmaya başlamışlardı.  Örneğin,  Berlin’deki  İngiliz  Büyükelçisi Vikont  D’Abernon,  Almanya’yı  Fransa’ya  karşı  mukabil  bir ağırlık  olarak  tutmanın  İngiltere’nin  çıkarına  olduğunu ülkesine  rapor  etmişti.  1923’te  şöyle  yazıyordu:  “Almanya, ahenkli  bir  bütün  olarak  kaldığı  sürece,  Avrupa’da  aşağı</p>
<p class="calibre1"><a id="p495"></a>yukarı  bir  denge  var  demektir.”  Almanya  dağılırsa,  Fransa</p>
<p class="calibre1">“ordusuna ve askeri ittifaklarına dayanan askeri ve politik bir kontrolün  tartışmasız  sahibi” <a href="index_split_014.html#p1708">{323}  </a>olacaktır.  Bu  doğru olabilir,  fakat  sonraki  on  yıllarda,  İngiliz  diplomasisinin karşısına böyle bir senaryo çıkması olasılığı yoktu. </p>
<p class="calibre1">Her  zaman  olduğu  gibi,  Büyük  Britanya  zaferden  sonra uluslararası  düzenin  yeniden  kurulmasının  eski  düşmanın uluslar  topluluğuna  dönmesini  gerektirdiği  yargısında  haklı idi. Ancak güç dengesi, karşı konulmaz bir şekilde Almanya yönünde  değişmeye  devam  ettiği  sürece,  Almanya’nın kırgınlıklarını  yatıştırmak  yoluyla  istikrarı  yeniden  kurmak mümkün  değildi.  Denge  için  gerçekten  tehdit  oluşturan Almanya  ve  Sovyetler  Birliği  bir  kenarda  asık  suratla beklerken, birliktelikleri Avrupa güç dengesinin son parçasını korumak  için  gerekli  olan  Fransa  ve  İngiltere  birbirlerine kızgınlık  ve  anlayışsızlıkla  bakıyordu.  Büyük  Britanya, Fransa’nın  gücünü  büyük  ölçüde  abartıyordu;  Fransa  ise, Almanya’ya  karşı  zayıflığını  karşılamak  için  Versay Antlaşması’nı  kullanmak  yeteneğine  fazla  güveniyordu. </p>
<p class="calibre1">Büyük  Britanya’nın  kıta  üzerinde  bir  Fransız  hegemonyası korkusu  gülünçtü;  Fransa’nın,  Almanya’yı  takati  tükenmiş</p>
<p class="calibre1">vaziyette  tutma  esasına  dayalı  dış  politikasını  yürütebileceği inancı da ümitsizlikle karışık bir hayaldi. </p>
<p class="calibre1"><a id="p496"></a>Büyük  Britanya’nın  Fransa  ile  bir  ittifakı  reddetmesinin belki  de  en  önemli  nedeni,  İngiliz  liderlerinin  kalplerinde Versay Antlaşması’nın adil olmadığı, hele Doğu Avrupa için hiç  adil  olmadığı  inancının  olması  ve  Doğu  Avrupa  ülkeleri ile  anlaşmaları  olan  Fransa  ile  bir  ittifakın,  onları  yanlış</p>
<p class="calibre1">konular üzerinde çatışmaya ve yanlış ülkelerin savunmasının içine çekeceği korkusuydu. Lloyd George, zamanın görüşünü şöyle açıklıyordu:</p>
<p class="calibre1">“İngiliz halkı...  Polonya  veya  Yukarı Silezya’nın Danzig’i konusunda çıkabilecek bir kavgaya karışmaya hazır değildir... </p>
<p class="calibre1">İngiliz  halkı,  Avrupa’nın  bu  bölümünde  yaşayan  halkların istikrarsız  ve  heyecanlı  olduğunu  düşünmektedir;  bunlar  her an  savaşa  tutuşabilirler  ve  anlaşmazlığın  doğrularını  ve yanlışlarını ayırt etmek de çok zor olabilir. <a href="index_split_014.html#p1708">”{324}</a></p>
<p class="calibre1">Bu  tutumunu  koruyan  İngiliz  liderler,  bir  Fransız  ittifakı olasılığı  tartışmalarını,  öncelikle  Fransa’nın  Almanya üzerindeki  baskısını  hafifletmek  için  taktik  bir  araç  olarak kullandılar;  yoksa  uluslararası  güvenceye  ciddi  bir  katkı olarak görmediler. </p>
<p class="calibre1">Fransa  böylece  Almanya’yı  zayıf  durumda  tutmak  gibi ümitsiz  istekler  peşinde  koşarken,  İngiltere  de  Fransızların korkusunu  yatıştırmak  için  İngilizleri  taahhüt  altına sokmayacak  güvenlik  önlemleri  geliştirmeye  çalıştı.  Bu  asla kınlamayacak  bir  döngüydü;  çünkü  Büyük  Britanya, </p>
<p class="calibre1"><a id="p497"></a>Fransa’nın  Almanya’ya  karşı  daha  sakin  ve  daha  uzlaşmacı bir dış politika izleyebilmesi için istediği tek güvenceyi, yani tam askeri bir ittifakı vermeye kendisini hazır hissetmiyordu. </p>
<p class="calibre1">1922’de İngiliz Parlamentosu’nun, resmi bir askeri ittifakı desteklemeyeceğini anlayan Fransız Başbakan Briand, askeri hükümleri  olmayan  bir  Anglo-Fransız  diplomatik  işbirliği olan  1904  Entente  Cardiale  örneğine  geri  döndü.  Fakat 1904’te,  Büyük  Britanya,  Almanya’nın  deniz  kuvvetleri programı  ve  sürekli  rahatsız  edilmesi  dolayısıyla  kendini tehdit </p>
<p class="calibre1">altında </p>
<p class="calibre1">hissediyordu. </p>
<p class="calibre1">1920’lerde, </p>
<p class="calibre1">İngiltere, </p>
<p class="calibre1">Almanya’dan  çok,  hareket  tarzını  korkudan  çok  kendini beğenmişliğe bağladığı Fransa’dan çekinmeğe başladı. Her ne kadar  Büyük  Britanya  dişlerini  gıcırdatarak  Briand’ın önerisini  kabul  etti  ise  de,  böyle  yapmaktaki  gerçek  amacı, Büyük Britanya’nın Almanya ile ilişkilerini kuvvetlendirecek bir vasıta olarak Fransız anlaşmasını savunan alaycı bir dille yazılmış kabine notunda görülmektedir:</p>
<p class="calibre1">“Almanya,  yalnızca  onunla  ticaretimiz  dolayısıyla  değil, aynı  zamanda  Rusya’daki  durumun  anahtarı  da  olması nedeniyle  bizim  için  Avrupa’daki  en  önemli  ülkedir. </p>
<p class="calibre1">Almanya’ya yardım etmekle, mevcut şartlar altında kendimizi Fransa’nın  onları  terk  ettiğimiz  suçlamalarının  karsısında bulacağız, fakat Fransa müttefikimiz olursa böyle suçlamalar olmayacaktır.” <a href="index_split_014.html#p1708">{325}</a></p>
<p class="calibre1"><a id="p498"></a>Fransız  Cumhurbaşkanı  Alexandre  Millerand  İngilizlerin isteksizliğini  hissettiğinden  dolayı  mı,  yoksa  öneriyi  çok anlamsız bulduğundan mı bilinmez, Briand’ın planını reddetti ve bu hareketi başbakanın istifasına sebep oldu. </p>
<p class="calibre1">Geleneksel  bir  İngiliz  ittifakı  sağlamakta  hayal  kırıklığına uğrayan Fransa, bu kez Milletler Cemiyeti kanalıyla saldırıyı kesin bir şekilde tanımlatarak aynı sonucu almak girişiminde bulundu.  Böylece,  Milletler  Cemiyeti  çerçevesinde  yardım, kesin bir yükümlülüğe dönüşebilirdi ve Milletler Cemiyeti de küresel  bir  ittifak  niteliğini  alırdı.  1923’ün  Eylülü’nde, Fransız  ve  İngilizlerin  zorlaması  ile  Cemiyet  Konseyi, evrensel  bir  karşılıklı  yardım  antlaşması  oluşturdu.  Buna göre,  bir  anlaşmazlık  olduğunda  konsey,  hangi  ülkenin saldırgan, hangi ülkenin kurban olduğunu belirlemeye yetkili kılınacaktı.  Cemiyetin  her  üyesi,  olayda  kurban  olan  ülkeye, bulunduğu kıta üzerinde gerekirse kuvvet kullanmak suretiyle yardım  etmek  yükümlülüğü  altına  girmiş  olacaktı.  (Sömürge anlaşmazlıklarına cemiyeti karıştırmamak için, anlaşmazlığın, antlaşmaya  imza  koyanların  bulunduğu  kıtada  olması gerektiği  eklendi.)  Ortak  güvenlik  doktrininden  doğan yükümlülüğün  geçerli  olması  için,  anlaşmazlığın  ulusal çıkarlardan </p>
<p class="calibre1">çok, </p>
<p class="calibre1">genel </p>
<p class="calibre1">sebeplerden </p>
<p class="calibre1">ileri </p>
<p class="calibre1">gelmesi</p>
<p class="calibre1">gerektiğinden,  antlaşmaya  bu  yardımı  hak  edebilmek  için, kurbanın  cemiyet  tarafından  onaylanan  bir  silahsızlanma</p>
<p class="calibre1"><a id="p499"></a>antlaşmasını  önceden  imzalamış  ve  mutabık  kalınan  plana göre  silahlı  kuvvetlerini  azaltmakta  olması  gerektiği  şartı kondu. </p>
<p class="calibre1">Kurban,  genellikle  zayıf  taraf  olacağından,  cemiyetin Karşılıklı  Yardım  Antlaşması,  daha  çok  tehlikede  olan  zayıf tarafın  güçlüklerini  daha  da  artırmasını  isteyerek,  gerçekte saldırganlığı özendirmiş oluyordu. Öneride anlamsız olan şey, uluslararası  düzenin,  artık  hayati  ulusal  çıkarlar  adına  değil de,  eksiksiz  silahsızlanma  yapanlar  adına  savunulacağı görüşüydü.  Bundan  başka,  genel  bir  silahsızlanma antlaşmasının silah azaltma planlananın görüşülmesinin yıllar alacağı  gerçeği  karşısında,  Karşılıklı  Yardım  Antlaşması, geniş bir boşluk yaratıyordu. Saldırıya direnme taahhüdü uzak ve  belirsiz  bir  geleceğe,  Fransa  ve  diğer  tehdit  altındaki herhangi  bir  ülke,  tehlikelere  karşı  tek  başlarına  bırakılmış</p>
<p class="calibre1">oluyorlardı. </p>
<p class="calibre1">Kaçış  için  kullanılabilecek  kaypak  hükümlerine  rağmen, antlaşma  gerekli  desteği  sağlayamadı.  Birleşik  Devletler  ve Sovyetler  Birliği,  antlaşma  üzerinde  düşünmeyi  bile reddettiler.  Almanya’nın  fikri  hiçbir  zaman  sorulmadı. </p>
<p class="calibre1">Antlaşma  taslağının,  her  kıtada  sömürgesi  olan  İngiltere’yi her  yerdeki  kurban  durumundaki  devlete  yardım  etme zorunda  bırakacağı  anlaşılınca,  İşçi  Partisi’nden  başbakan olan  Ramsay  MacDonald,  hazırlanmasında  emeği  geçmiş</p>
<p class="calibre1"><a id="p500"></a>olmasına  rağmen,  antlaşmayı  İngiltere’nin  de  kabul edemeyeceğini açıklamak zorunda kaldı. </p>
<p class="calibre1">Artık  Fransa’nın  güvence  arayışı  bir  nevi  tutkuya dönüşmüştü.  Gayretlerinin  boşuna  olduğunu  kabul  etmekten çok  uzak  olan  Fransa,  Ramsay  MacDonald,  yönetimindeki İngiliz  hükümetinin,  Milletler  Cemiyeti’nin  temsil  ettiği ilerlemeci amaçlar olan ortak güvenlik ve silahsızlanmayı bu kadar  kuvvetle  desteklemesinden  özellikle  cesaret  alarak ortak  güvenlikle  uyumlu  bir  kriter  arayışını  sürdürdü. </p>
<p class="calibre1">Sonunda,  MacDonald  ve  yeni  Fransız  Başbakanı  Edvard Herriot, önceki önerinin değişik bir şeklinde mutabık oldular. </p>
<p class="calibre1">1924 Cenevre Protokolü, bütün uluslararası anlaşmazlıklarda cemiyetin  hakemliğini  şart  koşmakta  ve  saldırının  kurbanı olan  devlete  evrensel  yardım  yükümlülüğü  için  üç  kriter belirlemekteydi: </p>
<p class="calibre1">Saldırganın, </p>
<p class="calibre1">konseye, </p>
<p class="calibre1">anlaşmazlığı</p>
<p class="calibre1">uzlaşmayla çözme izni vermemesi; saldırganın sorunun yargı veya  hakemlik  kararı  ile  çözülmesine  izin  vermemesi  ve kurban  durumundaki  devletin  genel  silahsızlanma  planına taraf  olması.  Anlaşmaya  imza  koyan  her  bir  üye,  bu  şekilde tanımlanan  saldırgana  karşı,  bütün  mevcut  olanakları  ile kurbanın yardımına koşmak yükümlülüğü altındaydı<a href="index_split_014.html#p1708">.{326}</a></p>
<p class="calibre1">Karşılıklı  Yardım  Antlaşması  ve  1920’lerin  bütün  diğer ortak  güvenlik  anlaşmaları  hangi  nedenle  başarısız  oldu  ise, Cenevre  Protokolü  de  aynı  nedenle  başarısız  oldu.  Büyük</p>
<p class="calibre1"><a id="p501"></a>Britanya için düşünüldüğünden daha ileri gitmiş, Fransa için ise, aksine çok geri kalmıştı. Büyük Britanya bu antlaşmayı, Fransa’yı silahsızlanmaya çekmek için önermişti, yoksa ek bir savunma  taahhüdü  yaratmak  için  değil.  Fransa,  protokolü öncelikle  bir  karşılıklı  yardım  taahhüdü  olarak  istemişti. </p>
<p class="calibre1">Silahsızlanma konusuyla eğer bir ilgisi varsa, bu ancak ikinci derecedeydi.  Faydasızlığını  iyice  belirtmek  için,  Birleşik Devletler,  Cenevre  Protokolü’nü  tanımadığını  veya  bu protokolün  hükümlerine  göre  Birleşik  Devletler’in  ticaretine herhangi  bir  müdahaleyi  hoşgörü  ile  karşılamayacağını  ilan etti.  İngiliz  imparatorluk  genelkurmay  başkanı,  protokolün, İngiliz  kuvvetlerini  tehlikeli  bir  şekilde  genişleteceğini söyleyince, kabine 1925’in başlarında protokolden çekildi. </p>
<p class="calibre1">Bu durum, akla mantığa aykırı bir durumdu. Saldırıya karşı direnme,  kurbanın  önceden  silahsızlandırılmış  olmasına dayandırılıyordu.  Bölgenin  jeopolitik  durumu  ve  stratejik önemi  ve  yüzyıllardan  beri  ulusları  savaşı  göze  almaya  iten sebepler,  meşruiyetten  yoksun  bırakılıyordu.  Bu  yaklaşıma göre,  Büyük  Britanya  Belçika’yı,  stratejik  yönden  hayati öneme sahip olduğundan değil, silahsızlandırıldığından dolayı savunacaktı.  Aylar  süren  görüşmelerden  sonra  demokrasiler, ne  silahsızlanmada,  ne  de  güvenlikte  bir  ilerleme kaydedebildiler. Ortak güvenliğin, saldırıyı soyut ve hukuksal bir sorun haline getirme eğilimi ve herhangi bir belirli tehdit</p>
<p class="calibre1"><a id="p502"></a>veya  yükümlülüğü  göz  önünde  tutmayı  reddetmesi,  güvence vermekten çok demoralize eden bir etki yarattı. </p>
<p class="calibre1">Büyük </p>
<p class="calibre1">Britanya, </p>
<p class="calibre1">kavrama </p>
<p class="calibre1">bağlılığını </p>
<p class="calibre1">gösteren</p>
<p class="calibre1">açıklamalarına </p>
<p class="calibre1">rağmen, </p>
<p class="calibre1">ortak </p>
<p class="calibre1">güvenliğin </p>
<p class="calibre1">getirdiği</p>
<p class="calibre1">yükümlülüklerin, </p>
<p class="calibre1">geleneksel </p>
<p class="calibre1">ittifakların </p>
<p class="calibre1">getirdiği</p>
<p class="calibre1">yükümlülüklerden  daha  az  bağlayıcı  olduğunu  açıkça görüyordu. Çünkü Bakanlar Kurulu, on beş yıl sonra çıkacak savaşın  hemen  öncesine  kadar,  Fransa  ile  resmi  bir  ittifak yapmayı  katı  bir  şekilde  reddederken,  ortak  güvenlik  için çeşitli  formüller  icat  etmeyi  sürdürdü.  Kuşkusuz  İngiltere, ortak  güvenlik  yükümlülüklerinin  ittifaklara  göre  uygulanma olasılığının daha az ve gerektiğinde kaçınma olanağının daha kolay  olduğunu  düşünmeseydi,  arada  bu  kadar  fark gözetmezdi. </p>
<p class="calibre1">İtilaf Devletleri için izlenecek en akıllıca yol, Almanya’yı Versay Antlaşması’nın en ağır hükümlerinden kendi istekleri ile  kurtarmak  ve  sağlam  bir  Fransız-İngiliz  ittifakı oluşturmaktı.  “Eğer  (evet  eğer)  Fransa,  Almanya’ya  karşı davranışını  tamamen  değiştirir  ve  İngilizlerin,  Almanya’ya karşı yardım ve dostluk politikasını samimi bir şekilde kabul ederse...” <a href="index_split_014.html#p1709">{327}</a>  Fransa  ile  bir  ittifak  yapılmasını  savunurken Winston Churchill’in kafasındaki düşünce buydu. Fakat böyle bir  politika  hiçbir  zaman  istikrarlı  olarak  izlenmemiştir. </p>
<p class="calibre1">Fransız liderler, hem Almanya’dan, hem de Almanya’ya karşı</p>
<p class="calibre1"><a id="p503"></a>derin bir düşmanlık duyan kendi kamuoyundan korkuyorlardı, İngiliz  liderler  ise,  Fransız  planlarından  büyük  kuşku duyuyorlardı. </p>
<p class="calibre1">Versay  Antlaşması’nın  silahsızlanma  hükümleri,  Anglo-Fransız  ayrılığını  daha  da  derinleştirdi.  Hayret  edilecek  şey, Doğu  Avrupa’nın  zayıflığı  göz  önüne  alındığında,  Almanya için  uzun  vadede  jeopolitik  üstünlük  anlamına  gelen  askeri eşitliğe  giden  yolu  onların  kolaylaştırmış  olmalarıdır. </p>
<p class="calibre1">Öncelikle, İtilaf Devletleri, silahsızlanma hükümlerinin yerine getirilip  getirilmediğini  kontrol  edecek  bir  mekanizma oluşturmayı  ihmal  ederek,  beceriksizliği  ayırımcılıkla  bir araya </p>
<p class="calibre1">getirdiler. </p>
<p class="calibre1">Fransızların </p>
<p class="calibre1">Versay’daki </p>
<p class="calibre1">baş</p>
<p class="calibre1">görüşmecilerinden  olan  Andre  Tardieu,  1919’da  Albay House’a  yazdığı  mektupta,  kontrol  mekanizmasının oluşturulmamış </p>
<p class="calibre1">olmasının, </p>
<p class="calibre1">antlaşmanın </p>
<p class="calibre1">silahsızlanma</p>
<p class="calibre1">hükümlerini sakatladığını belirtmişti:</p>
<p class="calibre1">“...zayıf  bir  araç  oluşturuluyor,  tehlikeli  ve  saçma... </p>
<p class="calibre1">Cemiyet,  Almanya’ya  ‘Benim  bilgimin  yanlış  olduğunu kanıtla’  veya  hiç  değilse  ‘Denetlemek  istiyoruz’  diyebilecek mi?  Bu  gözetim  demektir  ve  Almanya  ‘Hangi  hakla?’  diye cevap verecektir. </p>
<p class="calibre1">Almanya’nın  cevabı  böyle  olacaktır  ve  antlaşmasıyla denetleme  hakkını  tanımaya  zorlanmadıkça,  Almanya  bu cevabında haklı da olacaktır.” <a href="index_split_014.html#p1709"> {328}</a></p>
<p class="calibre1"><a id="p504"></a>Silahların  kontrolünün  akademik  bir  konu  olmasından önceki </p>
<p class="calibre1">o </p>
<p class="calibre1">masum </p>
<p class="calibre1">günlerde, </p>
<p class="calibre1">kimse </p>
<p class="calibre1">Almanya’dan</p>
<p class="calibre1">silahsızlanmasının  miktarını  kanıtlamasını  istemeyi  garip bulmadı. Emin olmak için bir İtilaf Devletleri Askeri Kontrol Komisyonu  oluşturuldu.  Fakat  bu  komisyonun  bağımsız  bir denetleme  yetkisi  yoktu;  yalnızca  Alman  hükümetinden antlaşma  hükümlerinin  ihlaliyle  ilgili  bilgi  isteme  yetkisi vardı ki, bu pek öyle kusursuz bir prosedür değildi. Komisyon 1926’da dağıtıldı ve Almanya’nın antlaşma hükümlerine uyup uymadığının  denetlenmesi,  İtilaf  Devletleri’nin  haber  alma servislerine  bırakıldı.  Hitler’in  resmen  bu  denetlemeyi reddetmesinden önce, silahsızlanma hükümlerinin geniş çapta ihlal edildiğine şaşmamak gerek. </p>
<p class="calibre1">Politik  düzeyde,  Alman  liderleri,  Versay  Antlaşması’nda vaat  edilen  ve  kendilerinin  ilk  sırada  olduğu  genel silahsızlanma üzerinde becerikli ısrarla durdular. Zamanla, bu öneri  için  İngiliz  desteğini  de  sağladılar  ve  bu  desteği, antlaşma  hükümlerini  uygulamamayı  haklı  göstermek  için kullandılar.  Fransa  üzerinde  baskı  yapmak  için,  Büyük Britanya,  kendi  kara  kuvvetlerinde  büyük  indirim  yaptı (İngiltere’nin  güvenliği  hiçbir  zaman  kara  kuvvetlerine dayanmamıştı),  fakat  donanmasında  yapmadı  (İngiltere’nin güvenliği  için  çok  önemli  olan  donanma  idi).  Fransa’nın güvenliği ise, Almanya’nın sanayi potansiyeli ve nüfusu çok</p>
<p class="calibre1"><a id="p505"></a>daha fazla olduğundan, büyük ölçüde hazır kara kuvvetlerinin Almanya’nın  ordusundan  açık  bir  şekilde  büyük  olmasına dayanıyordu.  Bu  dengeyi  değiştirmek  için  yapılan  baskı  –</p>
<p class="calibre1">Almanları </p>
<p class="calibre1">tekrar </p>
<p class="calibre1">silahlandırmak </p>
<p class="calibre1">veya </p>
<p class="calibre1">Fransızları</p>
<p class="calibre1">silahsızlandırmak  yoluyla–  savaşın  sonuçlarını  ters  çevirmek gibi  pratik  bir  sonuç  olurdu.  Hitler  iktidara  geldiği  zaman, antlaşmanın  silahsızlanma  ile  ilgili  hükümlerinin  kısa zamanda  paçavra  olacağı  ve  Almanya’nın  jeopolitik avantajlarının çok belirgin bir şekilde ortaya çıkacağı belliydi. </p>
<p class="calibre1">Fransa  ile  Büyük  Britanya  arasında  diğer  bir  uyuşmazlık konusu  tazminatlardı.  Versay  Antlaşması’na  kadar,  savaşta yenilenin  tazminat  ödeyeceği  tartışma  götürmezdi.  1870</p>
<p class="calibre1">Fransa-Prusya  Savaşı’ndan  sonra,  Almanya  tazminat  ödeme yükünü  Fransa’ya  yüklemek  için  zafer  kazanmış  olmanın dışında  herhangi  bir  prensip  koyma  zorunluluğu  hissetmedi; bunun  gibi  Brest-Litovsk  Antlaşması’nda  Rusya’ya  sunduğu faturada da böyle yaptı. </p>
<p class="calibre1">Ancak  Versay’in  yeni  dünya  düzeninde,  İtilaf  Devletleri tazminatın  moral  bir  haklılığı  olması  gerektiğine  inandılar. </p>
<p class="calibre1">Aradıklarını,  231.  maddede  veya  bir  evvelki  bölümde tanımlanan  savaş  suçu  maddesinde  buldular.  Bu  hükme, Almanya’da  şiddetle  saldırıldı  ve  esasen  çok  gönülsüz  bir şekilde yapılan barış anlaşmasındaki çok az olan işbirliğini de ortadan kaldırdı. </p>
<p class="calibre1"><a id="p506"></a>Versay  Antlaşması’nın  insanı  şaşırtan  taraflarından  biri, antlaşmayı  kaleme  alanların,  savaş  suçu  hakkında  bu  derece hiddet uyandıran kesin cümleyi, ödenecek tazminatın toplam miktarını  belirlemeden  metne  koymuş  olmalarıydı.  Tazminat miktarının  belirlenmesi,  gelecek  uzman  komisyonlara bırakılmıştı.  Çünkü  itilaf  Devletleri’nin  kamuoylarını ümitlendirdikleri  miktar  o  kadar  yüksekti  ki,  bu  miktarın Wilson’ın eleştirisinden veya ciddi mali uzmanların gözünden kaçması olanaksızdı. </p>
<p class="calibre1">Böylece,  silahsızlanma  gibi  tazminat  da  Alman revizyonistlerinin  elinde  silah  haline  geldi;  uzmanlar, isteklerin  yalnızca  moral  yönü  değil,  olabilirliği  üzerinde  de artan  bir  şekilde  şüphe  duymaya  başladılar.  John  Maynard Keynes’in Barışın Ekonomik Sonuçları Üzerine Tez adlı eseri temel  bir  örnekti. <a href="index_split_014.html#p1709">{329}</a>  Sonunda,  galiplerin  pazarlık  yapma şansı  gittikçe  kayboldu.  Yenilginin  şoku  arasında  elde edilemeyen  şeylerin  sonradan  elde  edilmesi  zordur.  1991</p>
<p class="calibre1">Körfez  Savaşı  sonunda,  Amerika  da  bu  dersi  Irak’la  ilgili olarak öğrenmek zorunda kalmıştır. </p>
<p class="calibre1">Versay  Antlaşması’nın  imzalanmasından  iki  yıl  sonra, 1921’de  tazminat  miktarı  sonunda  belirlendi.  Bu  miktar saçma  derecede  yüksekti:  132  milyar  altın  mark  (40  milyar dolar,  bugünkü  değerle  aşağı  yukarı  323  milyar  dolar).  Bu miktarı  ödemek  Almanya’nın  yüzyılın  sonuna  kadar  ödeme</p>
<p class="calibre1"><a id="p507"></a>yapması  demek  olurdu.  Tahmin  edilebileceği  gibi  Almanya moratoryum  istedi;  uluslararası  mali  sistem  böyle  geniş</p>
<p class="calibre1">kaynak  transferine  olanak  tanısaydı  bile,  hiçbir  demokratik Alman hükümet, bunu kabul ettikten sonra ayakta kalamazdı. </p>
<p class="calibre1">1921’in  yazında,  Almanya  tazminatın  ilk  taksiti  olan  l milyar markı (250 milyon doları) ödedi. Fakat ödemeyi kâğıt mark  basarak  ve  açık  piyasada  onları  dövizle  değiştirerek yaptı; başka bir deyişle dolaşımda olan para miktarını o kadar çok  artırdı  ki,  sonuçta  hiçbir  önemli  kaynak  transferi yapmamış  gibi  oldu.  1922  yılı  sonunda  Almanya,  tazminat için dört yıllık bir moratoryum önerdi. </p>
<p class="calibre1">Versay  uluslararası  düzeni  ve  onun  Avrupa’daki  başlıca dayanağı  olan  Fransa’nın  demoralizasyon  süreci  artık  son safhadaydı.  Tazminat  için  hiçbir  zorlama  ve  silahsızlanma için  hiçbir  denetleme  mekanizması  işlemiyordu.  Fransa  ve Büyük  Britanya,  her  iki  konuda  da  anlaşmazlığa düştüklerinden,  Almanya’nın  sıkıntısı  da  devam  ediyordu; Birleşik  Devletler  ve  Sovyetler  Birliği  ise  resim  dışında  idi. </p>
<p class="calibre1">Versay,  gerçekte  bir  dünya  düzenine  değil,  uluslararası  bir gerilla  savaşma  neden  oldu.  İtilaf  Devletleri’nin  zaferinden dört  yıl  sonra,  Almanya’nın  pazarlık  yapma  şansı, Fransa’nınkinden  daha  kuvvetli  duruma  geliyordu.  Bu atmosfer  içinde,  İngiliz  Başbakanı  Lloyd  George,  tazminat, savaş  borçları  ve  Avrupa’nın  toparlanmasını  içine  alan  bir</p>
<p class="calibre1"><a id="p508"></a>paketin tartışılması için makul bir teklif olan 1922 yılı Nisan ayında  Cenova’da  toplanacak  uluslararası  bir  konferans çağrısında  bulundu.  Bir  kuşak  sonraki  Marshall  Planı  da buydu,  iki  en  büyük  Avrupa  devleti  (aynı  zamanda  borçlu durumunda  olan  başlıca  devletler)  olmaksızın  Avrupa’nın ekonomik </p>
<p class="calibre1">toparlanmasını </p>
<p class="calibre1">gerçekleştirmek </p>
<p class="calibre1">olanaksız</p>
<p class="calibre1">olacağından,  Avrupa  diplomasinin  iki  paryası  olan  Almanya ve  Sovyet  Rusya,  savaştan  sonra  ilk  defa  olarak  bir uluslararası  konferansa  davet  edildiler.  Sonuç,  Lloyd George’un uluslararası düzen umutlarına bir fayda sağlamadı; fakat dışlanmış iki devletin bir araya gelmesi fırsatını yarattı. </p>
<p class="calibre1">Fransız  Devrimi’nden  beri,  Avrupa  diplomasisinin ufkunda, Sovyetler Birliği’ne uzaktan yakından benzeyen bir şey  görülmemişti.  Bir  yüzyıldan  fazla  bir  zaman  içinde  ilk kez,  bir  ülke,  kendisini  resmen  var  olan  düzeni  yıkmaya adamıştı. </p>
<p class="calibre1">Fransız </p>
<p class="calibre1">devrimcileri </p>
<p class="calibre1">devletin </p>
<p class="calibre1">karakterini</p>
<p class="calibre1">değiştirmeğe  gayret  etmişlerdi;  fakat  Bolşevikler  bir  adım daha  ileri  giderek  devleti  toptan  ortadan  kaldırmayı hedeflemişlerdi.  Lenin’in  deyimiyle,  bir  kez  devlet  yok olduktan  sonra,  ne  diplomasiye,  ne  de  dış  politikaya gereksinim olacaktı. </p>
<p class="calibre1">İlk  önce,  bu  tavır  hem  Bolşevikler,  hem  de  onların  ilişki kurmaya  zorunlu  oldukları  devletler  arasında  bir  tedirginlik yaratı.  İlk  Bolşevikler,  savaşın  nedeni  olarak  sınıflar</p>
<p class="calibre1"><a id="p509"></a>arasındaki  kavga  ve  emperyalizmi  gösteren  teoriler geliştirdiler.  Ancak  egemen  devletler  arasındaki  dış</p>
<p class="calibre1">politikanın  nasıl  yürütüleceği  konusu  ile  hiçbir  zaman ilgilenmediler. Rusya’daki zaferlerini izleyen birkaç ay içinde dünya devrimi olacağına o kadar emindiler ki, çok kötümser olanlar,  bu  sürecin  birkaç  yıl  alacağını  düşünüyorlardı,  ilk Sovyet  Dışişleri  Bakanı  Leon  Troçki,  kendi  görevini, kapitalistlerin saygınlığını zedelemek için savaş ganimetlerini aralarında nasıl paylaşacaklarını içeren birçok gizli anlaşmayı kamuoyuna  açıklayan  bir  memurun  görevinden  farklı görmüyordu. Rolünü “birkaç devrimci ilanla dünya halklarına hitap  etmek  ve  sonra  dükkânı  kapatmak” <a href="index_split_014.html#p1709">{330}  </a>olarak tanımlıyordu.  İlk  komünist  liderlerin  hiçbiri,  bir  komünist devletin  onlarca  yıl  kapitalist  ülkelerle  bir  arada yaşayabileceğinin </p>
<p class="calibre1">mümkün </p>
<p class="calibre1">olduğunu </p>
<p class="calibre1">düşünmediler. </p>
<p class="calibre1">Mademki  birkaç  ay  veya  birkaç  yıl  sonra  devlet  tamamen ortadan kalkacaktı, ilk Sovyet dış politikasının esas görevinin, devletler  arasındaki  ilişkileri  yönetmek  değil,  dünya devrimini özendirmek olduğuna inanmışlardı. </p>
<p class="calibre1">Böyle  bir  ortam  içinde  Sovyetler  Birliği’nin  Versay’daki barış  görüşmeleri  dışında  tutulması  anlaşılır  bir  şeydi,  İtilaf Devletleri,  Almanya  ile  ayrı  bir  barış  yapan  ve  mensupları, kendi  devletlerini  devirme  peşinde  olan  bir  ülkeyi,  kendi düzenlemelerine </p>
<p class="calibre1">katmanın </p>
<p class="calibre1">bir </p>
<p class="calibre1">anlamı </p>
<p class="calibre1">olmadığını</p>
<p class="calibre1"><a id="p510"></a>düşünüyorlardı.  Lenin  ve  arkadaşları  da,  yıkmak  istedikleri uluslararası  düzene  katılma  konusunda  herhangi  bir  istek göstermediler. </p>
<p class="calibre1">Sonu gelmeyen ve anlaşılmaz iç tartışmalardaki hiçbir şey, Bolşevikleri  kendilerine  miras  kalan  savaş  durumuna hazırlamamıştı.  Belirli  bir  barış  programları  yoktu;  çünkü ülkelerini  bir  devlet  olarak  değil,  yalnızca  bir  dava  olarak düşünüyorlardı.  Bu  nedenle,  savaşı  bitirmek  sanki  Avrupa Devrimi’ni  başlatmak  anlamına  geliyormuş  gibi  hareket ettiler.  Gerçekten  de  1917  Devrimi’nden  bir  gün  sonraki  ilk dış  politika  kararnamesi,  Barış  Kararnamesi  adını  taşıyordu ve bu kararla dünya hükümetlerine ve halklarına demokratik bir  barış  olarak  tanımladıktan  barış  için  çağrıda bulunuyorlardı. <a href="index_split_014.html#p1709">{331}</a></p>
<p class="calibre1">Bolşeviklerin </p>
<p class="calibre1">hayalleri </p>
<p class="calibre1">çabuk </p>
<p class="calibre1">söndü. </p>
<p class="calibre1">Alman</p>
<p class="calibre1">Başkumandanlığı,  Brest-Litovsk’ta  bir  barış  antlaşması  için görüşmeler  yapmayı  ve  görüşmeler  devam  ederken  ateşkes yapılmasını  kabul  etti.  İlk  önce,  Troçki,  dünya  devrimi tehdidini,  pazarlık  için  bir  silah  olarak  kullanabileceğini düşündü  ve  bir  çeşit  proletarya  avukatlığına  soyundu. </p>
<p class="calibre1">Troçki’nin  şanssızlığı,  karşısındaki  Alman  görüşmecinin,  bir filozof  değil,  zafer  kazanmış  bir  general  olması  idi.  Doğu Cephesi  Kurmay  Başkanı  Max  Hoffmann,  kuvvet  dengesini biliyordu  ve  Ocak  1918’de  acımasız  şartlar  ortaya  koydu. </p>
<p class="calibre1"><a id="p511"></a>Bütün  Baltık  bölgesinin  ve  Beyaz  Rusya’nın  bir  parçasının topraklarına  katılmasını,  bağımsız  Ukrayna  üzerinde  bir  de facto  himaye  tesisini  ve  çok  yüklü  bir  tazminat  istiyordu. </p>
<p class="calibre1">Troçki’nin işi ağırdan almasından usanan Hoffmann, sonunda Almanya’nın  isteklerini  kalın  mavi  çizgilerle  gösteren  bir harita  ortaya  çıkardı  ve  Rusya  seferberliği  sona  erdirmediği, başka  bir  deyişle  savunmasız  hale  gelmediği  sürece, Almanya’nın  bu  çizgilerin  gerisine  çekilmeyeceğini  açıkça söyledi. </p>
<p class="calibre1">Hoffmann’ın  ültimatomu,  dış  politika  üzerinde  ilk  önemli komünist  tartışmalarını  Ocak  1918’de  başlattı.  Stalin’in  de desteğini  alan  Lenin,  yatıştırma  politikası  uygulanmasında ısrar etti; Buharin devrim savaşı yapılmasını savundu. Lenin, eğer  bir  Alman  devrimi  olmaz  veya  başarısızlıkla sonuçlanırsa, Rusya’nın “korkunç bir yenilgiye” uğrayacağını ve  bu  durumun  barış  şartlarını  daha  da  aleyhlerine çevirebileceğini, “bundan başka, barışın sosyalist bir hükümet değil, başkaları tarafından yapılabileceğini” söyledi. “Durum böyle olunca, Rusya’da başlayan sosyalist devrimin, yakın bir gelecekte  Almanya’da  devrimin  başlayabileceği  ihtimali üzerine  tehlikeye  atılmasına” <a href="index_split_014.html#p1709">{332}  </a>kesin  olarak  izin verilemeyeceğini belirtti. </p>
<p class="calibre1">Özünde  ideolojik  bir  dış  politikayı  savunan  Troçki  “ne savaş,  ne  barış” <a href="index_split_014.html#p1709">{333}  </a>politikasını  savundu.  Ancak  zayıf</p>
<p class="calibre1"><a id="p512"></a>tarafın,  sadece  görüşmelerin  iç  mantıklarına  uygun  olarak yürüdüğünü  düşünen  düşmanlara  karşı  zaman  kazanma seçeneği  vardır.  Birleşik  Devletler  sık  sık  bu  hataya düşmüştür.  Almanya’nın  böyle  bir  görüşü  yoktu.  Troçki  ne savaş  ne  barış  politikasını  ve  tek  taraflı  olarak  savaşın bittiğini  ilan  edince,  Almanlar  askeri  harekâtı  yeniden başlattılar. Toptan bir yenilgi ile karşı karşıya gelen Lenin ve arkadaşları,  Hoffmann’ın  şartlarını  kabul  ettiler  ve  Brest-Litovsk  Antlaşması’nı  imzalayarak  İmparatorluk  Almanya’sı ile bir arada yaşamayı kabullendiler. </p>
<p class="calibre1">Bir  arada  yaşama  prensibi,  gelecek  altmış  yıl  boyunca Sovyetler  tarafından  sık  sık  tekrar  edildi.  Demokrasiler, Sovyetlerin barış içinde bir arada yaşama prensibini devamlı bir  barış  politikasına  dönüş  işareti  olarak  her  zaman selamlamışlardır.  Ancak  komünistler,  barış  içinde  bir  arada yaşama </p>
<p class="calibre1">devrelerini </p>
<p class="calibre1">kendi </p>
<p class="calibre1">açılarından </p>
<p class="calibre1">kuvvetlerin</p>
<p class="calibre1">kıyaslanmasının  çatışmaya  uygun  olmadığı  temelinde açıklamışlardır.  Kıyaslama  değişince,  Bolşeviklerin  barış</p>
<p class="calibre1">içinde bir arada yaşama prensibine bağlılığının da değişeceği bunun  açık  sonucudur.  Lenin’e  göre,  kapitalist  düşmanla  bir arada yaşama, gerçekliğin emridir:</p>
<p class="calibre1">“Ayrı  bir  barış  anlaşması  yapmakla,  şimdilik  kendimizi savaşan  her  iki  emperyalist  gruptan  da  mümkün  olduğu ölçüde </p>
<p class="calibre1">koparmış </p>
<p class="calibre1">oluyoruz; </p>
<p class="calibre1">onların </p>
<p class="calibre1">karşılıklı</p>
<p class="calibre1"><a id="p513"></a>düşmanlıklarından yararlanırken, savaştan  da  yararlanıyoruz; savaş  onların  kendi  aralarında  bize  karşı  anlaşmalarını güçleştiriyor.” <a href="index_split_014.html#p1709">{334}</a></p>
<p class="calibre1">Bu politikanın en tepe noktası, kuşkusuz 1939 Hitler-Stalin Paktı’dır.  Olası  aykırılıklara,  kolayca  mantıklı  bir  açıklama bulunmuştur.  Bir  komünist  açıklama  da,  “Biz  inandık  ki,  en tutarlı  sosyalist  politika,  en  ciddi  realizm  ve  soğukkanlı uygulama ile uyumlu hale getirilebilir” <a href="index_split_014.html#p1709">{335}</a> deniliyordu. </p>
<p class="calibre1">1920’de  Dışişleri  Bakanı  Georgi  Çiçerin  şunları  söylediği zaman,  Sovyet  politikası,  Batı’ya  karşı  daha  geleneksel  bir politika  uygulaması  gerektiğini  kabul  etme  konusunda  son adımını atmış oldu:</p>
<p class="calibre1">“Kapitalist sistemin devamı konusunda düşünce ayrılıkları olabilir;  fakat  şimdi  kapitalist  sistem  vardır.  Öyleyse,  bir Modus Vivendi (geçici anlaşma) bulunmalıdır... <a href="index_split_014.html#p1709">”{336}</a></p>
<p class="calibre1">Komünist  retoriğe  rağmen,  sonuçta  ulusal  çıkar  en  önde tutulan  Sovyet  amacı  olmuştur.  Ancak  ulusal  çıkar  kavramı şimdiye  kadar  kapitalist  devletlerin  politikalarının  merkezini oluştururken,  bu  kavram  şimdi  bir  sosyalist  gerçekliğe yükseltilmiştir.  Şimdi,  hayatta  kalmak,  yakın  amaçtır,  bir arada yaşama ise, taktikti. </p>
<p class="calibre1">Ancak  sosyalist  devlet,  1920  yılının  Nisanında  Polonya tarafından  saldırıya  uğrayınca,  kısa  sürede  başka  bir  askeri tehditle  karşı  karşıya  gelmiş  oldu.  Polonya  kuvvetleri</p>
<p class="calibre1"><a id="p514"></a>yenilmeden  önce,  Kiev  civarına  kadar  gelmişlerdi.  Kızıl Ordu,  karşı  hücumda  Varşova’ya  yaklaşınca,  Batılı Müttefikler araya girdiler ve saldırıya son verilmesini ve barış</p>
<p class="calibre1">istediler,  İngiliz  Dışişleri  Bakanı  Lord  Curzon,  Polonya  ile Rusya  arasında  Sovyetlerin  kabul  etmeye  hazır  olduğu  bir sınır  çizgisi  önerdi.  Fakat  Polonya  reddetti  ve  son  çözüm savaş öncesi askeri sınırların kabulüyle sağlandı ki, bu, sınırın Curzon’un önerdiğinden daha da doğuya kayması demekti. </p>
<p class="calibre1">Polonya böylece, iki tarihi düşmanının husumetini daha da tahrik  etmeyi  başarmıştı:  Almanya’dan  yukarı  Silezya’yı alması ve Sovyetler Birliği’nden, Curzon Hattı olarak bilinen toprakların  daha  doğusunu  ele  geçirmiş  olması.  Duman dağılınca,  Sovyetler  Birliği  artık  kendisini  savaşlardan  ve devrimden  kurtulmuş  buldu;  ancak  bunun  için  Çarların Baltık’ta, Finlandiya’da, Besarabya’da ve Türk sınırı boyunca fethettikleri  toprakları  bedel  olarak  ödemişlerdi.  1923’te Moskova,  Ukrayna’nın  ve  Gürcistan’ın  kontrolünü  yeniden talep  etti  ki,  buralar  karışıklıkta  Rus  İmparatorluğu’nun elinden  çıkmış  ve  bu  olay  çağdaş  Rus  liderleri  tarafından unutulmamıştı. </p>
<p class="calibre1">İç  kontrolü  sağlamak  için,  Sovyetler  Birliği,  devrimci kampanyalar ile Real-politik, dünya devrimi bildirisi ile barış</p>
<p class="calibre1">içinde  bir  arada  yaşama  arasında  pragmatik  bir  uzlaşma yapmaya  mecbur  kalmıştı.  Her  ne  kadar  dünya  devrimini</p>
<p class="calibre1"><a id="p515"></a>ertelemek  kararını  vermişse  de,  Sovyetler  Birliği  var  olan düzenin  destekçisi  olmaktan  da  çok  uzaktı.  Barışta, kapitalistleri  birbirine  düşürmek  için  bir  fırsat  görüyordu. </p>
<p class="calibre1">Hedefi  özellikle,  Sovyet  düşüncesinde  daima  önemli  bir  rol oynayan  Almanya  idi.  1920  Aralığında  Lenin,  Sovyet stratejisini şöyle açıklıyordu:</p>
<p class="calibre1">“Varlığımız,  birinci  olarak  emperyalist  güçler  arasındaki köklü  ayrılığa  ve  ikinci  olarak,  itilaf  Devletlerinin  zaferinin ve  Versay  barışının  Alman  ulusunun  büyük  çoğunluğunu yaşayamayacağı </p>
<p class="calibre1">bir </p>
<p class="calibre1">duruma </p>
<p class="calibre1">getirmesi </p>
<p class="calibre1">gerçeğine</p>
<p class="calibre1">dayanmaktadır... </p>
<p class="calibre1">Alman  burjuva  hükümeti  Bolşeviklerden  delice  nefret ediyor, fakat uluslararası durum, Almanya’yı kendi iradesine rağmen, Sovyet Rusya ile barış yapmaya itiyor.” <a href="index_split_014.html#p1709">{337}</a></p>
<p class="calibre1">Almanya  da  aynı  sonuca  varıyordu.  Rus-Polonya  Savaşı sırasında,  savaş  sonrası  Alman  ordusunun  mimarı  olan General Hans von Seeckt şöyle yazıyordu:</p>
<p class="calibre1">“Şimdiki Polonya devleti, itilaf Devletleri’nin yarattığı bir devlettir.  Önceden  Rusya  tarafından  Almanya’nın  doğu sınırına yapılan baskıyı, şimdi Polonya’nın yapması amacına yöneliktir.  Sovyet  Rusya’nın  Polonya  ile  savaşması,  yalnız Polonya’ya değil, hepsinden çok itilaf Devletleri’ne, İngiltere ve  Fransa’ya  dokunmaktadır.  Eğer  Polonya  çökerse,  Versay Antlaşması’nın  bütün  yapısı  sallanır.  Bundan  açıkça</p>
<p class="calibre1"><a id="p516"></a>anlaşılıyor ki, Rusya ile savaşında Polonya’ya yardım etmekte Almanya’nın hiçbir çıkarı yoktur.” <a href="index_split_014.html#p1709">{338}</a></p>
<p class="calibre1">Von  Seeckt’in  görüşü,  birkaç  yıl  önce  Lord  Balfour’un belirttiği  korkuları  doğrular  nitelikte  idi.  (Son  bölümde değinilmiştir).  Buna  göre  Polonya,  Rusya  ve  Almanya’ya ortak  bir  düşman  durumunda  idi  ve  XIX.  yüzyıl  boyunca yaptıkları  gibi,  birbirlerine  karşı  dengelenmelerini  önledi. </p>
<p class="calibre1">Versay  sisteminde,  Almanya  yalnızca  Üçlü  itilafla  karşı karşıya  kalmadı;  fakat  birbiriyle  çeşitli  anlaşmazlık safhalarında  olan  birçok  devletle  de  karşı  karşıya  kaldı.  Bu devletlerin  hepsi,  Almanya’nın  toprak  sorunlarına  benzer sorunlar  dolayısıyla  Sovyetler  Birliği’yle  de  karşı karşıyaydılar.  Bu  iki  dışlanmış  ülkenin,  bütün  kızgınlıklarını bir araya getirmesi, ancak zaman meselesi idi. </p>
<p class="calibre1">Fırsat,  1922’de  İtalya’nın  Cenova’ya  yakın  bir  kıyı kasabası  ve  Lloyd  George’un  uluslararası  konferansının  yeri olan  Rapollo’da  ortaya  çıktı.  Rastlantıya  bakın  ki,  bu  fırsat, Versay  Antlaşması’ndan  beri  devam  etmekte  olan  ve  itilaf Devletleri’nin </p>
<p class="calibre1">tazminatla </p>
<p class="calibre1">ilgili </p>
<p class="calibre1">taslağı </p>
<p class="calibre1">konferansa</p>
<p class="calibre1">sunmalarından  sonra  daha  da  şiddetlenen  ve  Almanya’nın ödeyemeyeceğini söylediği tazminat konusundaki çekişmeler sürerken kendini gösterdi. </p>
<p class="calibre1">Konferansın  başarılı  geçmesine  en  önemli  engel,  Lloyd George’un,  sonradan  Birleşik  Devletler  Dışişleri  Bakanı</p>
<p class="calibre1"><a id="p517"></a>George  Marshall  gibi  kendi  kalkınma  programını gerçekleştirmesini  sağlayan  bir  güce  ve  de  beceriye  sahip olmamasıydı. Fransa, son anda, toplam miktarın düşürülmesi için  kendisine  baskı  yapılacağı  haklı  endişesi  ile  tazminat konusunun  gündeme  konulmasına  karşı  çıktı.  Öyle görünüyordu  ki,  Fransa  uluslararası  kabul  görmüş,  fakat yerine getirilmesi olanaksız olan talebini her türlü uzlaşmanın üzerinde  görüyordu.  Almanya  tazminat  için  moratoryum peşinde  idi.  Sovyetler,  İtilaf  Devletleri’nin  kördüğümü çözmek  için  Alman  tazminatını  Çarların  borçları  ile ilgilendireceklerinden </p>
<p class="calibre1">endişe </p>
<p class="calibre1">duyuyordu. </p>
<p class="calibre1">Sovyetler</p>
<p class="calibre1">Birliği’nden,  Çarların  borçlarını  tanımaları  ve  Alman tazminatlarından  bu  miktar  düşürülmesi  istenebilirdi.  Versay Antlaşması’nın  116.  maddesi,  bu  olasılığı  kesimlikle  açık bırakmıştı. </p>
<p class="calibre1">Sovyetler  Birliği’nin,  ne  Çarların  borçlarını,  ne  de  İngiliz ve  Fransız  finansal  taleplerini  tanıma  niyeti  vardı.  Tazminat kısır  döngüsü  içine  girmek  suretiyle  Almanya’yı  zaten kalabalık  olan  düşmanları  listesine  eklemek  de  istemiyordu. </p>
<p class="calibre1">Cenova Konferansı’nın bu sorunu Sovyetlerin aleyhine olarak sonuçlandırmasını  önlemek  için,  Moskova,  konferans öncesinde,  iki  paryanın  aralarında  diplomatik  ilişkiler kurmasını ve birbirlerinden olan isteklerinden karşılıklı olarak vazgeçmelerini önerdi. Sovyet Rusya ile ilk diplomatik ilişki</p>
<p class="calibre1"><a id="p518"></a>kuran  Avrupa  ülkesi  olmak  ve  tazminat  faturasından  bir  şey alma  şansını  tehlikeye  sokmak  istemeyen  Almanya  öneriyi kabul  etmedi.  Öneri,  Cenova’daki  olaylar  bir  tavır değişikliğini zorunlu hale getirene kadar masada kaldı. </p>
<p class="calibre1">Doğuştan  aristokrat  ve  Bolşeviklerin  davasının  ateşli  bir savunucusu  olan  Sovyet  Dışişleri  Bakanı  Georgi  Çiçerin, Cenova’da  sağlanan  fırsattan  yararlanarak  devrimci inançlarını  Realpolitik’in  hizmetine  sundu.  Pratik  işbirliğini ideolojinin  üstünde  tutan  “barış  içinde  bir  arada  yaşama” </p>
<p class="calibre1">önerisini şöyle ilan etti:</p>
<p class="calibre1">“... Rus delegasyonu, eski sosyal düzenle şimdi doğmakta olan  yeni  sosyal  düzenin  bir  arada  yasamasına  izin  veren tarihin  içinde  bulunduğumuz  döneminde,  bu  iki  mülkiyet sistemini temsil eden devletler arasında ekonomik işbirliğinin, genel ekonomik kalkınma için kaçınılmaz bir şekilde zorunlu olduğuna inanmaktadır.” <a href="index_split_014.html#p1710">{339}</a></p>
<p class="calibre1">Çiçerin, aynı zamanda demokrasilerdeki karışıklığı daha da şiddetlendirecek önerilerle işbirliği çağrısında da bulundu. O</p>
<p class="calibre1">kadar  geniş  bir  gündem  önerdi  ki,  bu  gündemin  demokratik hükümetler  tarafından,  ne  uygulanması,  ne  de  göz  ardı edilmesi  olası  idi.  Bu,  Sovyet  diplomasisinin  devamlı  olarak uygulayacağı bir taktikti. Bu gündem, kitle imha silahlarının ortadan  kaldırılmasını,  bir  dünya  ekonomik  konferansını  ve bütün  suyollarının  uluslararası  kontrolünü  içeriyordu.  Amaç, </p>
<p class="calibre1"><a id="p519"></a>Batı  kamuoyunu  harekete  geçirmek  ve  demokrasilerde Moskova’ya,  Kremlin’in  korkulu  rüyası  olan  anti-komünist bir kampanya organize etmesini güçleştirmek için barışçıl bir enternasyonalizm imajı kazandırmaktı. </p>
<p class="calibre1">Çiçerin  Cenova’da  kendisini,  Alman  delegasyonu üyelerinden  daha  çok  olmasa  da,  oyun  dışında  buldu.  Batılı İtilaf Devletleri, sanki kıtadaki bu en güçlü iki devlete basitçe aldırmamak mümkünmüş gibi, Almanya ve Sovyetler Birliği için  yaratmakta  oldukları  kışkırtmaların  farkında  değil göründüler. Alman Başbakanının ve dışişleri bakanının Lloyd George  ile  randevu  talebi  üç  kez  reddedildi.  Aynı  zamanda, Fransa Almanya’yı dışarıda tutarak Büyük Britanya ve Rusya ile  özel  bir  danışma  toplantısı  önerdi.  Bu  toplantıdan  amaç, Çarların  borçlarını  Alman  tazminatı  ile  trampa  etmek şeklindeki  eski  yöntemi  yeniden  canlandırmaktı.  Öyle  bir öneri  ki,  Sovyetlerden  daha  az  şüpheci  diplomatlar  bile, bunun  gelişen  Alman-Sovyet  ilişkilerinin  mayınlanması anlamına gelen bir tuzak olduğunu anlayabilirdi. </p>
<p class="calibre1">Konferansın  ilk  haftası  sonunda,  Almanya  ve  Sovyetler Birliği,  birbirlerine  karşı  kırıldıklarını  düşünüyorlardı. </p>
<p class="calibre1">Çiçerin’in  yardımcılarından  birisi,  16  Nisan  1922’de  gece yarısından sonra 01.15’te Alman delegasyonuna telefon edip, o  gün  daha  geç  saatte  Rapallo’da  bir  araya  gelme  önerisini yaptığı  zaman,  Almanlar  önerinin  üzerine  atladılar.  Onlar  da</p>
<p class="calibre1"><a id="p520"></a>izole edilmiş olmaktan, Rusların Almanya’ya kredi açan ülke olmanın  şüpheli  ayrıcalığından  kurtulmak  istediği  kadar  çok kurtulmak  istiyorlardı.  İki  dışişleri  bakanı,  Almanya  ve Sovyetler  Birliği  arasında  tam  bir  diplomatik  ilişki  kuran, birbirlerine  karşı  taleplerinden  vazgeçen  ve  birbirlerine  En Çok  Müsaadeye  Mazhar  Devlet  Ulus  statüsü  tanıyan  bir anlaşma  hazırlamakta  hiç  vakit  kaybetmediler.  Toplantıdan geç  haberdar  olan  Lloyd  George,  telaş  içinde  Alman delegasyonuna  ulaşmaya  ve  onları  evvelce  tekrar  tekrar reddettiği  görüşmeye  davet  etmeye  çalıştı.  Mesaj  Alman görüşmeci </p>
<p class="calibre1">Rathenau’ya, </p>
<p class="calibre1">Sovyet-Alman </p>
<p class="calibre1">anlaşmasını</p>
<p class="calibre1">imzalamak üzere tam evden çıkarken ulaştı. Rathenau bir an tereddüt  etti  ve  “Le  vin  est  tiré;  il  faut  le  boire”  (Şarap bardağa dökülmüştür; içmek gerek<a href="index_split_014.html#p1710">){340} </a>dedi. </p>
<p class="calibre1">Bir yıl geçmeden, Almanya ve Sovyetler Birliği, askeri ve ekonomik  işbirliği  için  gizli  görüşmelere  başladılar.  Her  ne kadar  Rapallo,  sonradan  Alman-Sovyet  yakınlaşması tehlikesinin  sembolü  haline  geldiyse  de,  gerçekte  sadece geriye  bakıldığında  kaçınılmaz  gibi  görünen  talihsiz kazalardan  birisiydi:  Kaza  idi,  çünkü  bunu  hiçbir  taraf önceden planlamış değildi; kaçınılmazdı, çünkü kıtanın iki en büyük devletinin ilişkilerini kesmeleri için sahneyi Batı itilaf Devletleri  hazırlamıştı.  Aralarına  birbirine  düşman  bir  zayıf devletler  kuşağı  koymuşlardı  ve  hem  Almanya’yı,  hem  de</p>
<p class="calibre1"><a id="p521"></a>Sovyetler  Birliği’ni  bölüp  parçalamışlardı.  Bütün  bunlar Almanya ve Sovyetler Birliği üzerinde, aralarındaki ideolojik düşmanlığı  ortadan  kaldırmak  ve  Versay  Antlaşması’nı yıkmak için işbirliği yapmak yolunda doping etkisi yapmıştı. </p>
<p class="calibre1">Rapallo’nun kendisi bu sonucu yaratmadı; fakat Sovyet ve Alman  liderlerini,  iki  savaş  arasındaki  dönem  boyunca birbirine  yaklaştıran  ortak  temel  bir  çıkarın  sembolü  oldu. </p>
<p class="calibre1">George  Kennan  bu  anlaşmayı,  kısmen  Sovyetlerin  ısrarlı tutumuna,  kısmen  de  Batı’nın  dağınıklığına  ve  gevşekliğine bağladı<a href="index_split_014.html#p1710">.{341}  </a>Şu  husus  açıktır  ki,  Batı  demokrasileri  kısa görüşlü  ve  akılsızdı.  Fakat  Versay  Antlaşması’nı  yapma hatasını işledikten sonra, onlara yalnızca son derece tehlikeli seçimleri  yapmak  kalmıştı.  Uzun  vadede,  Sovyet-Alman işbirliği,  ancak  onlardan  birisi  ile  bir  İngiliz  ve  Fransız anlaşması yoluyla önlenebilirdi. Fakat, Almanya ile böyle bir anlaşma  yapılmasının  en  düşük  bedeli,  Polonya  sınırının düzeltilmesi  ve  hemen  hemen  kesin  olarak  Polonya Koridoru’nun  ortadan  kaldırılması  olacaktı.  Böyle  bir Avrupa’da,  Fransa’nın,  Alman  hegemonyasından  kaçınmak için  Büyük  Britanya  ile  sağlam  bir  ittifak  yapması gerekmekteydi ki, İngilizler bunu düşünmeyi bile reddettiler. </p>
<p class="calibre1">Bunun  gibi,  Sovyetler  Birliği  ile  yapılacak  herhangi  bir anlaşma  da  pratik  olarak  Curzon  Hattı’nın  yeniden oluşturulması anlamına gelecekti ki, Polonya ve Fransa bunu</p>
<p class="calibre1"><a id="p522"></a>kabul  etmeyecekti.  Demokrasiler,  bu  bedellerden  herhangi birini  ödemeye,  hatta  Almanya  veya  Sovyetler  Birliği’ne önemli  bir  rol  vermeden,  Versay  Antlaşması’nı  nasıl savunacakları  konusundaki  çıkmazı  kabul  etmeye  bile  hazır değildiler. </p>
<p class="calibre1">Durum  böyle  olunca,  iki  kıta  devinin  diğerine  karşı oluşturulacak  bir  koalisyona  katılmaktan  çok,  Doğu Avrupa’yı  aralarında  bölüşme  kararına  varmaları  bir  olasılık olarak  daima  vardı.  Böylece,  iki  savaş  arası  dönemin  iyi niyetli,  barışsever  ve  özellikle  korkak  devlet  adamlarının oyun  kâğıtlarından  yaptıkları  evi  üfleyerek  yıkmak  işi,  eski bağlardan  kurtulmuş  ve  kuvvet  elde  etme  ihtirasıyla  hareket eden iki adama, Hitler ve Stalin’e kalmıştı. </p>
<p class="calibre1"><a id="p523"></a> </p>
<p class="calibre1"></p>
<p class="calibre1"><a id="p524"></a><img src="index-524_1.jpg" class="calibre2"/></p>
<p class="calibre1">Hans Luther, Anstide Briand ve Gustav Stresemann Milletler Cemiyeti’nde Alman Delegeleri ile</p>
<p class="calibre1"><b class="calibre3"> </b></p>
<p class="calibre1"><b class="calibre3">11</b></p>
<p class="calibre1"><b class="calibre3">Stresemann ve Yenilenin Tekrar</b></p>
<p class="calibre1"><b class="calibre3">Doğrulması</b></p>
<p class="calibre1">III.  William’dan  beri  Avrupa’da  uygulanan  güç  dengesi diplomasisinin  bütün  prensipleri,  Büyük  Britanya  ve Fransa’nın  huzursuz  komşularının  revizyonist  davranışlarını dizginlemek  için  bir  Alman  karşıtı  ittifak  oluşturmasını gerektiriyordu.  Nihai  olarak,  Büyük  Britanya  ve  Fransa, yenilmiş bir Almanya’dan bile daha zayıftılar ve dengesizliği ancak  bir  koalisyonla  giderebileceklerini  ümit  edebilirlerdi. </p>
<p class="calibre1"><a id="p525"></a>Fakat  bu  koalisyon  hiçbir  zaman  gerçekleşmemiştir.  Büyük Britanya, üç yüzyıllık politikasının özelliğini oluşturan denge politikasını  izlemekten  vazgeçti,  İngiltere,  Fransa’yı  hedef alan  güç  dengesi  prensibinin  yüzeysel  uygulaması  ile  yeni ortak  güvenlik  sistemine  gittikçe  artan  bağlılığı  arasında  bir saat  rakkası  gibi  gitti  geldi.  Fransa,  Almanya’nın kalkınmasını  geciktirmek  için  bir  taraftan  Versay Antlaşması’nı  kullanırken,  diğer  taraftan  meşum  komşusunu yatıştırmak için isteksiz çabalarda bulunarak ümitsizlik içeren bir  dış  politika  izliyordu.  1920’lerin  diplomatik  manzarasına en  etkili  tarzda  şekil  verecek  devlet  adamı,  Gustav Stresemann’ın,  yenen  devletlerden  değil  de  yenilen Almanya’dan çıkması böyle mümkün oldu. </p>
<p class="calibre1">Ama Stresemann ortaya çıkmadan önce, kendi çabaları ile güvenliğini  sağlamak  için  başarısızlığa  mahkûm  bir  hareket daha  Fransa  tarafından  yapıldı.  1922  sonunda  ele  geçmeyen tazminata,  tartışmalı  silahsızlanmanın,  ortada  görülmeyen İngiliz  güvenlik  garantisinin  ve  Alman-Rus  yakınlaşmasının yer  aldığı  ortamda,  Fransa  kendisini  sabrının  son  kertesinde buldu.  Savaş  dönemindeki  Cumhurbaşkanı  Raymond Poincare,  başbakanlığı  devraldı  ve  Versay  Antlaşması’nın tazminat maddesini tek taraflı olarak uygulama yönünde karar verdi. Ocak 1923’te, Fransız ve Belçika birlikleri diğer itilaf</p>
<p class="calibre1"><a id="p526"></a>Devletleri’ne danışmadan, Alman sanayinin kalbi olan Ruhr’u işgal etti. </p>
<p class="calibre1">Yıllar  sonra,  Lloyd  George  şöyle  diyecekti:  “Rapallo olmasaydı, Ruhr da olmayacaktı. <a href="index_split_014.html#p1710">”{342} </a>Fakat şu da doğrudur ki, Büyük Britanya, Fransa’nın istediği güvenlik garantilerini vermiş  olsa  idi,  Fransa  böyle  ümitsiz  bir  şekilde  Almanya sanayinin kalbi durumundaki Ruhr’u işgal etmeyecekti. Aynı şekilde,  Fransa  tazminat  ve  silahsızlanma  konularında  daha uzlaşmacı  bir  tutum  takınsa  idi,  Büyük  Britanya  bir  ittifak yapma konusunda daha istekli olabilirdi, İngiliz kamuoyunun pasifist  tutumu  karşısında  bu  ittifakın  ne  derece  anlamlı olacağı, sorulması gereken başka bir sorudur. </p>
<p class="calibre1">Fransa’nın  tek  taraflı  askeri  hareketi,  tam  tersine Fransa’nın  tek  başına  hareket  etme  yeteneğini  kaybettiğini gösterdi.  Fransa  Ruhr  bölgesi  sanayinin  kontrolünü, Almanların ödemeyi reddettiği savaş tazminatı yerine geçmek üzere  çelik  ve  kömür  kaynaklarını  kullanmak  için  almıştı. </p>
<p class="calibre1">Alman  hükümeti,  çelik  ve  kömür  işçilerine  pasif  direniş</p>
<p class="calibre1">emrini verdi ve çalışmamaları için ücret ödedi. Her ne kadar bu  politika  Alman  hükümetini  iflas  ettirmiş  ve  yüksek enflasyonu  ateşlemiş  ise  de,  Fransa  amacına  ulaşamadı  ve Ruhr’un işgali Fransa için büyük bir başarısızlık oldu. </p>
<p class="calibre1">Fransa  şimdi  büsbütün  yalnızlığa  itilmişti.  Birleşik Devletler,  kendi  işgal  ordusunu  Ren’den  çekmek  suretiyle</p>
<p class="calibre1"><a id="p527"></a>hoşnutsuzluğunu  gösterdi.  Büyük  Britanya  öfkelendi,  itilaf Devletleri  arasında  bu  ayrılığı  gören  Almanya,  Büyük Britanya’ya  yaklaşmak  için  bu  fırsatı  kullandı.  Fransız işgaline  karşı  gösterilen  sert  ulusal  direniş,  bazı  Alman liderlerine  eski  Anglo-Alman  ittifakı  projesini  yeniden canlandırma  ilhamı  verdi.  Bu  da  Almanya’nın,  seçenekleri olduğundan  fazla  tahmin  etmek  konusunda  kökleşmiş</p>
<p class="calibre1">eğiliminin başka bir örneğidir. Berlin’deki İngiliz Büyükelçisi Lord  D’Abernon,  ileri  gelen  bir  Alman  devlet  adamı  ile yaptığı  bir  konuşmayı  Londra’ya  rapor  etti.  Bu  konuşmada, İmparatorluk  Almanya’sı  ile  İngiltere  arasında  bir  ittifak yapılması argümanları yeniden canlandırılıyor ve “1914’deki durum  bugün  tersine  dönmüştür”  deniliyordu.  “1914’te İngiltere,  Avrupa’nın  askeri  bir  hegemonya  altına  girmemesi için  Almanya  ile  savaştığına  göre,  birkaç  yıl  içinde  aynı nedenle  Fransa’yla  da  savaşabilir.  Sorun,  İngiltere’nin  bu savaşı  tek  başına  mı  yapacağı,  yoksa  müttefike  gereksinimi olup olmayacağıdır.” <a href="index_split_014.html#p1710">{343}</a></p>
<p class="calibre1">Sorumluluk  taşıyan  hiçbir  İngiliz  lider,  ülkesini  Almanya ile  müttefik  yapacak  kadar  ileri  gitmeyi  düşünmemiştir. </p>
<p class="calibre1">Bununla beraber, Ağustos 1923’te Dışişleri Bakanı Curzon ve bakanlık  yetkililerinden  Sir  Eyre  Crowe  (1907  Crowe Memoramdumu’nun </p>
<p class="calibre1">yazarı), </p>
<p class="calibre1">Fransa’dan, </p>
<p class="calibre1">Ruhr’daki</p>
<p class="calibre1">hareketini  gelecekte  olabilecek  bir  Alman  krizinde  Büyük</p>
<p class="calibre1"><a id="p528"></a>Britanya’nın  desteğini  kaybetme  riski  karşısında  yeniden gözden  geçirmesini  istedi.  Poincare  hiç  etkilenmedi, İngiltere’nin  desteğinin  Fransa’ya  bir  iyilik  değil,  gerçekte İngilizlerin,  ulusal  çıkarlarının  bir  gereği  olarak  görüyordu:</p>
<p class="calibre1">“...  İngiltere,  kendi  çıkarları  bakımından  eskiden  aldığı  aynı önlemleri yine almak zorunda kalacaktır.” <a href="index_split_014.html#p1710">{344}</a></p>
<p class="calibre1">Poincare’nin,  1914’tekine  benzer  bir  durumla  karşılaşınca Büyük  Britanya’nın  son  seçiminin  ne  olacağı  hakkındaki düşüncesi  doğru  çıktı.  Fakat,  Büyük  Britanya’nın  gerçekten aynı  krizle  karşı  karşıya  olduğunu  fark  etmesinin  ne  kadar zaman alacağı konusunda hesap hatası yaptı ve aradan geçen zamanda, zaten ayakta zor duran Versay sistemi altüst oldu. </p>
<p class="calibre1">Ruhr’ın  işgali  1923’ün  sonbaharında  sona  erdi.  Fransa Ruhr’da,  hatta  Versay  Antlaşması  şartlarına  göre  Alman ordusunun  girmesine  izin  verilmeyen  ve  bu  nedenle  bir ayrılıkçı hareketi bastırmak için hiçbir şey yapamayacağı Ren bölgesinde  bile  önemli  bir  ayrılıkçı  hareket  başlatmayı başaramadı,  işgal  boyunca  çıkarılan  kömür,  ancak  bölgenin yönetim  masraflarına  yetti.  Bu  esnada  Almanya’nın  etrafı, Saksonya  (Politik  soldan)  ve  Bavyera’da  gelişen  (Politik sağdan)  ayaklanmalarla  çevrilmişti.  Başını  almış  giden enflasyon,  Alman  hükümetinin  taahhütlerinden  herhangi birini  yerine  getirme  yeteneğini  tehdit  eder  olmuştu. </p>
<p class="calibre1"><a id="p529"></a>Fransa’nın  tazminat  konusundaki  ısrarı,  yine  Fransa’nın hareketleri dolayısıyla gerçekleştirilemez durumda idi. </p>
<p class="calibre1">Fransa  ve  Büyük  Britanya,  birbirlerini  mat  etmeği başardılar: Fransa, tek taraflı hareket ederek Almanya’yı zayıf düşürmek  konusundaki  ısrarı  ve  bu  nedenle  İngiliz  desteğini kaybetmesi  ile;  Büyük  Britanya,  güç  dengesi  üzerindeki etkisini  düşünmeden  uzlaşma  konusundaki  ısrarı  ve  böylece Fransa’nın  güvenliğini  tehlikeye  sokması  ile.  Silahsızlanmış</p>
<p class="calibre1">Almanya  bile,  Fransa’nın  tek  taraflı  hareketini  önleyecek kadar  güçlü  idi.  Almanya,  Versay  zincirlerini  parçalayıp atınca neler olacağını tahmin etmek için kâhin olmaya gerek yoktu. </p>
<p class="calibre1">1920’lerde  demokrasiler,  ne  zaman  bir  çıkmaz  sokağa geldilerse,  jeopolitik  gerçeklerle  yüz  yüze  gelmektense, Milletler  Cemiyeti’ni  devreye  sokmayı  yeğlediler,  İngiliz genelkurmayı  bile  bu  konuda  tuzağa  düştü.  Önceki  bölümde aktarılan  Almanya’yı  başlıca  tehlike  sayan  ve  Fransa’nın etkili  direnme  yapmaktan  yoksun  olduğunu  belirten memorandum  bile  bilinen  görüşlere  yenik  düştü.  Sonuç bölümünde genelkurmay, cemiyeti “kuvvetlendirmekten” (ne anlama geliyorsa) ve “Almanya çılgın gibi sağa sola saldırdığı zaman...  bu  durumlara  uyacak  ad  hoc  ittifaklar<a href="index_split_014.html#p1710">”{345}</a></p>
<p class="calibre1">yapılmasından başka bir görüş ileri sürmüyordu. </p>
<p class="calibre1"><a id="p530"></a>Bu  öneri,  başarısızlığı  tam  olarak  garanti  ediyordu. </p>
<p class="calibre1">Cemiyet  çok  bölünmüştü  ve  Almanya  kontrolden  çıktığı zaman,  ittifakları  oluşturmak  için  vakit  çok  geç  olacaktı. </p>
<p class="calibre1">Şimdi  savaş  öncesinden  daha  sağlam  bir  uzun  vadeli pozisyonu  güvence  altına  alması  için  Almanya’nın  tek ihtiyacı  olan  şey,  yeterince  ileri  görüşlü  ve  Versay Antlaşması’nın  ayırımcı  hükümlerini  aşındıracak  sabra  sahip bir devlet adamı idi. </p>
<p class="calibre1">Böyle  bir  lider  1923’te  ortaya  çıktı.  Gustav  Stresemann, önce  dışişleri  bakanı  sonra  da  başbakan  oldu.  Stresemann’ın Almanya’nın  gücünü  yenileme  metodu,  sonradan  “yerine getirme”  politikası  olarak  anılmıştır.  Bu  politika,  önceki Alman  politikasının  tamamen  tersi  ve  Versay  Antlaşması hükümlerine  karşı  kendisinden  öncekilerin  açtığı  diplomatik gerilla  savaşının  terki  anlamına  gelmekteydi.  “Yerine getirme”  politikası,  Büyük  Britanya  ile  Fransa’nın,  kendi ilkeleriyle  Versay  şartları  arasındaki  farklılıktan  duydukları rahatsızlıktan </p>
<p class="calibre1">yararlanma </p>
<p class="calibre1">prensibine </p>
<p class="calibre1">dayanıyordu. </p>
<p class="calibre1">Kolaylaştırılmış  tazminat  takvimine  uyma  konusundaki Almanya’nın  çabasına  karşılık  olmak  üzere,  Stresemann, Versay’ın  en  tatsız  politik  ve  askeri  hükümlerinden,  itilaf Devletleri’nin yardımıyla kurtulmak için çaba harcadı. </p>
<p class="calibre1">Savaşta  yenilmiş  ve  yabancı  kuvvetler  tarafından  kısmen işgal edilmiş bir ulusun karşısında iki seçenek vardır: Barışın</p>
<p class="calibre1"><a id="p531"></a>uygulanmasını  galip  devletler  için  zorlaştırmak  ümidiyle onlara  meydan  okumak  veya  sonradan  hesaplaşmak  için kuvvet  kazanırken  galip  devletlerle  işbirliği  yapmak,  iki stratejinin de riskli taraftan vardır. Askeri bir yenilgiden sonra direnmek,  en  zayıf  bulunulduğu  zamanda  bir  kuvvet denemesini  davet  eder;  işbirliğinin  riski  ise,  galibe  karşı izlenen  politikaların  halkın  kafasını  karıştırarak  demoralize olmasına sebep olmasıdır. </p>
<p class="calibre1">Almanya  Stresemann’dan  önce  direnme  politikası izlemiştir.  Çatışma  taktikleri,  Almanya’yı  Ruhr  krizinde başarılı  kıldı;  fakat  Fransa’nın  Ruhr’dan  çekilmesi, Almanya’nın </p>
<p class="calibre1">üzüntüsünü </p>
<p class="calibre1">pek </p>
<p class="calibre1">yatıştırmadı. </p>
<p class="calibre1">Alsace-</p>
<p class="calibre1">Lorraine’in  Fransa’ya  geri  verilmesinin  çok  sorun yaratmaması hayret vericiydi. Fakat Almanya’nın sınırlarının yeniden belirlenmesi, yani Polonya’ya geniş Alman toprakları verilmesi,  ateşli  bir  ulusal  direnişle  karşılaştı.  Son  olarak, Alman askeri gücü üzerindeki sınırlamaların kaldırılması için de  büyük  bir  baskı  vardı,  itilaf  Devletleri’nin  tazminat taleplerinin  bir  skandal  olduğu  üzerinde  ise  hemen  hemen bütün Almanya’da oybirliği vardı. </p>
<p class="calibre1">Milliyetçilerin  aksine  Stresemann,  Versay  Antlaşması  ne kadar nefret edilesi olursa olsun, gerçekte kendisi de ondan ne kadar  nefret  ederse  etsin,  Versay’ın  en  ağır  hükümlerini kaldırmak  için  İngilizlerin  ve  kısmen  de  Fransızların</p>
<p class="calibre1"><a id="p532"></a>yardımına  gereksinimi  olduğunu  biliyordu.  Rapallo Anlaşması,  Batı  demokrasilerinin  sinirlerini  bozmak  için faydalı  bir  taktikti.  Fakat  Sovyetler  Birliği,  Almanya’nın ekonomik </p>
<p class="calibre1">kalkınmasına </p>
<p class="calibre1">yardım </p>
<p class="calibre1">edemeyecek </p>
<p class="calibre1">kadar</p>
<p class="calibre1">fakirleşmiş </p>
<p class="calibre1">ve </p>
<p class="calibre1">diplomatik </p>
<p class="calibre1">hesaplaşmada </p>
<p class="calibre1">destek</p>
<p class="calibre1">sağlayamayacak  kadar  yalnızlaştırılmıştı;  Rusya’nın  etkisi, ancak Almanya kendisi Versay Antlaşması’na açıkça meydan okuyacak  kadar  kuvvetlenince  hissedilecekti.  Hepsinden önemlisi,  ekonomik  toparlanma  Almanya’nın  dış  borç almasını  gerektiriyordu  ki,  bir  hesaplaşma  atmosferinde Almanya’nın  bu  krediyi  bulması  çok  zordu.  Böylece, Stresemann’ın yerine getirme politikası, Almanya’nın politik ve  ekonomik  toparlanmasının  gereksinimlerinin  realist  bir değerlendirmesini  yansıtıyordu:  “Almanya’nın  başlıca  askeri zayıflığı,  Alman  dış  politikasının  da  sınırlarını,  doğasını  ve metotlarını belirlemektedir” <a href="index_split_014.html#p1710">{346}</a> diye yazıyor Stresemann. </p>
<p class="calibre1">Her  ne  kadar  yerine  getirme  politikası  gerçekçilik  üzerine oturtulmuş  ise  de,  gerçekçilik,  savaş  sonrası  Almanya’sında (özellikle muhafazakâr çevrelerde), muhafazakâr politikaların I. Dünya Savaşı’nın çıkmasına neden olduğu günlerden daha sık rastlanan bir kavram değildi. Alman kuvvetleri hâlâ İtilaf Devletleri  topraklarında  iken  savaşa  son  verilmesi, Almanya’nın  savaşa  sokulmasından  sorumlu  kişilere aptallıklarının  sonucundan  kurtulmak  ve  bu  sorumluluğu, </p>
<p class="calibre1"><a id="p533"></a>yerlerine  gelen  daha  ılımlı  yöneticilerin  sırtlarına  yüklemek için  fırsat  verdi.  Lloyd  George,  26  Ekim  1918’de  Savaş</p>
<p class="calibre1">Kabinesi’ne, Almanya’nın ilk barış girişimlerinden söz ettiği zaman bu sonucu önceden görmüştü:</p>
<p class="calibre1">“Başbakan,  sanayici  Fransa’nın  yerle  bir  edildiğini  ve Almanya’nın  bundan  kurtulduğunu  söyledi.  Bizim  kamçıyı Almanya’nın  sırtına  vuracak  duruma  geldiğimiz  ilk  anda, Almanya  “vazgeçiyorum”  dedi.  Sorun,  onun  Fransa’ya yaptığı  gibi,  bizlerin  de  onu  kamçılamaya  devam  edip etmeyeceğimizdi.” <a href="index_split_014.html#p1710">{347}</a></p>
<p class="calibre1">Ancak  arkadaşları,  Büyük  Britanya’nın  böyle  bir  yol izleyemeyecek  kadar  bitkin  olduğunu  söyledi:  Dışişleri Bakanı  Austen  Chamberlain,  yorgun  bir  şekilde  şöyle  cevap verdi:  “Öç  almak  bugünlerde  çok  pahalıya  mal olmaktadır. <a href="index_split_014.html#p1710">”{348}</a></p>
<p class="calibre1">Lloyd  George’un  tahmin  ettiği  gibi,  yüksek  askeri kumandanlık tarafından elde edilemeyecek kadar cömert barış</p>
<p class="calibre1">şartları  sağlanmışsa  da,  daha  kuruluşundan  itibaren  yeni Weimar  Cumhuriyeti,  çevresi  milliyetçi  kışkırtıcılar tarafından  kuşatılmış  durumdaydı.  Almanya’nın  yeni demokratik liderleri, çok güç şartlar altında ülkelerinin özünü korumayı  başardıklarından  dolayı  ödüllendirilmediler. </p>
<p class="calibre1">Politikada, zararı hafifletenler için çok az ödül vardır; çünkü</p>
<p class="calibre1"><a id="p534"></a>daha  kötü  sonuçların  olabileceğini  kanıtlamak,  çok  seyrek olarak mümkündür. </p>
<p class="calibre1">İki kuşak sonra Amerika’nın Çin’e açılmasını muhafazakâr bir  başkanın  sağlaması  gibi,  ancak  Stresemann  gibi  tam muhafazakâr  bir  lider,  Alman  dış  politikasını  nefret  edilen Versay  düzenlemesi  ile  belirsiz  de  olsa  bir  işbirliği  üzerine oturtmayı  düşünebilirdi.  Bir  bira  distribütörünün  oğlu  olan Stresemann,  1878’de  Berlin’de  doğdu  ve  politik  kariyerini, muhafazakâr  iş  dünyası  taraftarı  olan  burjuva  Milliyetçi Liberal  Parti’nin  görüşlerini  benimseyerek  yaptı.  1917’de parti liderliğine yükseldi. Çok neşeli, edebiyat ve tarihi seven ve  konuşmalarında  Alman  klasiklerinden  alıntılar  yapan  bir insandı.  Ancak  dış  politika  hakkındaki  ilk  görüşleri, geleneksel  muhafazakâr  anlayışı  yansıtıyordu.  Örneğin Almanya’nın,  üstünlüğünü  korumaya  kararlı  kıskanç  bir İngiltere  tarafından  kandırılarak  savaşa  sokulduğu  inancında idi. </p>
<p class="calibre1">1917  gibi  geç  bir  tarihte,  Stresemann  Doğu’da  ve  Batı’da geniş  fetihler  yapılmasını,  Fransız  ve  İngilizlerin  Asya  ve Afrika’daki  sömürgelerinin  Alman  topraklarına  katılmasını savunuyordu.  Aynı  zamanda  sınır  tanımayan  denizaltı savaşını  da  destekliyordu  ki,  bu  karar  Amerika’yı  savaşa sokmuştur.  Versay  Antlaşması’na  “tarihin  en  büyük dolandırıcılık  olayı” <a href="index_split_014.html#p1710">{349}</a>  diyen  adamın,  yerine  getirme</p>
<p class="calibre1"><a id="p535"></a>politikasını  başlatması,  Realpolitik’in  ılımlı  olmanın faydalarını  öğretemeyeceğine  inanan  kimseler  için  olayların garip bir tecellisi olacak görülmektedir. </p>
<p class="calibre1">Stresemann, </p>
<p class="calibre1">savaş </p>
<p class="calibre1">sonrası </p>
<p class="calibre1">Almanya’nın </p>
<p class="calibre1">Versay</p>
<p class="calibre1">düzenlemesinin  Almanya’ya  sağladığı  jeopolitik  avantajları kullanan  ilk  lideri  ve  içlerinde  tek  demokratik  olan  liderdi. </p>
<p class="calibre1">Fransız-İngiliz ilişkilerinin kolay bozulabilir doğasını çok iyi kavramıştı  ve  bunu  iki  savaş  müttefiki  arasındaki  açıklığı genişletmek için kullandı, İngilizlerdeki, Fransa ve Sovyetler Birliği’ne  karşı  Almanya’nın  tamamen  çökmesi  korkusunu akıllıca  bir  şekilde  işledi.  Resmi  bir  İngiliz  analist, Almanya’yı  Bolşevizm’in  karşı  yayılmasına  hayati  bir  siper olarak tanımlarken “yerine getirme” politikasının ilerlemekte olduğunu  gösteren  argümanlar  kullandı.  Alman  hükümeti, </p>
<p class="calibre1">“Ulusal  Meclis’in  çoğunluğu  tarafından  desteklenen, gerçekten  demokrat  bir  hükümet  olup  Barış  Antlaşması’nı gücü  yettiğince  yerine  getirmek  niyetindedir  ve  İtilaf Devletleri’nin  samimi  desteğini  hak  etmiştir.”  İngiliz  desteği sağlanamazsa, Almanya “kaçınılmaz bir şekilde Bolşevizm’e çekilecek  ve  nihai  olarak  tekrar  mutlak  krallığa dönecektir. <a href="index_split_014.html#p1710">”{350}</a></p>
<p class="calibre1">Büyük  Britanya’nın  Almanya  lehine  yardımı  savunan argümanları, Yeltsin döneminde Rusya’ya yardım konusunda Amerika’nın önerilerine çok benzemektedir. Her iki olayda da</p>
<p class="calibre1"><a id="p536"></a>savunulan </p>
<p class="calibre1">politikanın </p>
<p class="calibre1">“başarısı”nın </p>
<p class="calibre1">sonuçlarının</p>
<p class="calibre1">değerlendirilmesi  yapılmamıştır.  Eğer  “yerine  getirme” </p>
<p class="calibre1">başarılı  olsaydı,  Almanya  gittikçe  güçlenecek  ve  Avrupa dengesini  tehdit  eden  bir  pozisyonda  olacaktı.  Bunun  gibi, Soğuk  Savaş  sonrası  Rusya’ya  uluslararası  yardım programının amacı gerçekleşirse, büyüyen Rus gücü eski Rus İmparatorluğu’nun  geniş  çevresinde  jeopolitik  sonuçlar yaratacaktı. </p>
<p class="calibre1">Her iki olayda da, uzlaşma taraftarlarının olumlu, hatta ileri görüşlü  amaçları  vardı.  Batı  demokrasileri,  Stresemann’ın yerine  getirme  politikasına  uygun  hareket  etmekle  akıllılık yapmışlardır. </p>
<p class="calibre1">Fakat, </p>
<p class="calibre1">kendi </p>
<p class="calibre1">aralarındaki </p>
<p class="calibre1">bağları</p>
<p class="calibre1">kuvvetlendirmediklerinden dolayı hatalıdırlar. Yerine getirme politikasının, General von Seeckt tarafından tanımlanan günü daha  da  yakınlaştırması  kaçınılmazdı:  “Eski  gücümüzü yeniden  kazanmalıyız  ve  bunu  yapar  yapmaz,  kaybettiğimiz her  şeyi  doğal  olarak  geri  alacağız. <a href="index_split_014.html#p1711">”{351}  </a>Amerika,  savaş</p>
<p class="calibre1">sonrası  Rusya’ya  yardım  etmekle  ileri  görüşlü  davranmıştır fakat Rusya’nın ekonomik bunalımı atlatınca komşu ülkelere baskısını  artıracağı  kesindir.  Bu  belki  ödenmesi  gereken  bir bedel olarak kabul edilebilir; fakat bu işin bir bedeli olacağını kabul etmemek hatadır. </p>
<p class="calibre1">Stresemann’ın  yerine  getirme  politikasının  başlangıcında nihai  amacının  ne  olduğu  önemli  değildir.  Devamlı  bir</p>
<p class="calibre1"><a id="p537"></a>uzlaşma  mı  arıyordu,  yoksa  var  olan  düzeni  yıkmak  mı istiyordu  veya  olasılıkla  her  iki  seçeneği  de  açık  tutmak  mı istiyordu,  ne  olursa  olsun,  ilk  önce  Almanya’yı  bu  tazminat anlaşmazlığından kurtarması gerekiyordu. Fransa hariç, İtilaf Devletleri de bu sorunu çözüp bir an evvel tazminatı almaya başlamak  istiyorlardı.  Fransa’ya  gelince,  o  Ruhr’u  işgal etmekle yarattığı ve kendisine zararı dokunan tuzaktan bir an evvel kurtulmak amacındaydı. </p>
<p class="calibre1">Stresemann,  uluslararası  bir  forumun  tazminat  konusunda Fransa’dan  daha  anlayışlı  olacağı  ümidiyle  tazminatın ödenmesinde  yeni  bir  takvim  belirlenmesi  için  sorunun uluslararası hakemliğe götürülmesini önerdi. 1923 Kasımında Fransa,  Amerikalı  bankacı  Charles  G.  Dawes’un,  Fransa’nın tazminat  talebini  indirecek  bir  “tarafsız  hakem”  olarak atanmasını  kabul  etti.  Bu  da,  savaş  zamanı  ittifakının dağılışını  simgelemektedir.  Dawes  Komitesi’nin  ödeme planını beş yıla uzatan önerisi Nisan 1924’te kabul edildi. </p>
<p class="calibre1">Sonraki  beş  yıl  içinde,  Almanya  tazminat  olarak  l  milyar dolar  ödedi  ve  çoğu  Birleşik  Devletler’den  olmak  üzere  2</p>
<p class="calibre1">milyar  dolar  kredi  aldı.  Gerçekte  Almanya’nın  tazminatını Amerika  ödüyordu  ve  Almanya  Amerikan  kredisinden  arta kalanı  sanayini  modernize  etmek  için  kullanıyordu.  Fransa, Almanya’yı  zayıf  tutmak  için  tazminat  konusunda  ısrar ediyordu. Zayıf bir Almanya ile tazminatı ödeyebilecek güçte</p>
<p class="calibre1"><a id="p538"></a>bir  Almanya  arasında  seçim  yapmak  zorunda  kalan  Fransa, ikinci Almanya’yı seçti; fakat tazminat sistemi, Almanya’nın ekonomisini  ve  nihai  olarak  askeri  gücünü  yeniden yapılandırırken, seyirci kalmaya da mahkûm oldu. </p>
<p class="calibre1">1923  yılının  sonunda,  Stresemann,  başarısını  açıklayacak duruma gelmişti:</p>
<p class="calibre1">“Bütün  politik  ve  diplomatik  önlemlerimiz,  iki Anglosakson devletle isteyerek yaptığımız işbirliği, İtalya’nın komşusundan  (Fransa)  uzaklaştırılması  ve  Belçika’nın kararsız  duruma  getirilmesi;  bütün  bunlar  bir  arada  Fransa için  öyle  bir  durum  yarattı  ki,  bu  ülke  uzun  dönemde desteksiz ayakta duramayacaktır. “<a href="index_split_014.html#p1711">{352}</a></p>
<p class="calibre1">Stresemann’ın  değerlendirmesi  doğruydu.  Yerine  getirme politikası,  hem  Fransa,  hem  de  tüm  Avrupa  düzeni  için aşılamaz bir çıkmaz yarattı. Fransa’nın güvenliği için, askeri alanda Almanya’ya karşı bir miktar farklılık şarttı; aksi halde, Almanya’nın  insan  gücü  bakımından  üstün  potansiyeli  ve kaynakları  galip  gelecekti.  Fakat  eşitlik  olmayınca  –yani herhangi bir Avrupa ülkesi gibi silahlanma olanağı olmazsa–</p>
<p class="calibre1">Almanya, hiçbir zaman Versay sistemini kabul etmeyecek ve yerine getirme politikası işlemeyecekti. </p>
<p class="calibre1">Yerine  getirme  politikası,  İngiliz,  diplomatlarını  da  zor duruma soktu. Büyük Britanya, Almanya’nın askeri bakımdan eşitliğini,  Almanya’nın  tazminat  paralarını  ödemesi  için  bir</p>
<p class="calibre1"><a id="p539"></a>karşılık  olarak  tanımazsa,  Almanya  eski  uyuşmaz  tavrına tekrar dönecekti. Fakat Almanya için askeri eşitlik, Fransa’yı tehlikeye  sokacaktı.  Almanya’yı  dengelemek  için  Büyük Britanya, Fransa ile ittifak yapabilirdi fakat Fransa’nın Doğu Avrupa’daki  ittifaklarına  bulaşmak  veya  bir  parça  Polonya veya Çek toprağı için kendisini Almanya ile savaşta bulmak istemiyordu.  Austen  Chamberlain,  1925’te  Bismarck’ın Balkanlar hakkındaki sözlerini başka şekilde söyleyerek şöyle dedi:  “Polonya  koridoru  için  hiçbir  İngiliz  hükümeti,  tek  bir İngiliz  bombacı  askerinin  kemiklerini  feda  etmeyi  göze alamaz.” <a href="index_split_014.html#p1711">{353}</a>  Bismarck  gibi  onun  tahminini  de  olaylar doğrulamadı:  Almanya’nın  yüzyılın  başında  savaşa  girmesi gibi, Büyük Britanya da savaşa girdi ve bunu devamlı olarak reddettiği bir sebepten dolayı yaptı. </p>
<p class="calibre1">Bu  çıkmazdan  kaçınmak  için,  Austen  Chamberlain, 1925’te  Büyük  Britanya,  Fransa  ve  Belçika  arasında  ve  bu devletlerin  yalnızca  Almanya  ile  olan  sınırlarını  güvence altına alan sınırlı bir ittifak fikri geliştirdi. Bu, özünde, batıda Alman  saldırısına  karşı  koymak  üzere  yapılacak  bir  askeri ittifaktı.  Ancak  bu  sırada  yerine  getirme  politikası  o  kadar ilerleme  kaydetmişti  ki,  Stresemann  itilaf  Devletleri’nin  bu inisiyatifi  üzerinde  neredeyse  veto  gücüne  sahipti. </p>
<p class="calibre1">Almanya’nın  olası  bir  saldırgan  olarak  tanımlanmasını</p>
<p class="calibre1"><a id="p540"></a>önceden  önlemek  için,  Stresemann  Almanya’sız  bir  paktın Almanya’ya karşı bir pakt olacağını ilan etti. </p>
<p class="calibre1">Almanya’nın  savaş  öncesi  kavgacı  politikasının  nedeninin çevrelenmek  korkusu  olduğuna  yarı  yarıya  inanan Chamberlain,  geleneksel  ittifak  ile  yeni  ortak  güvenlik prensibini  bir  araya  getiren  garip  bir  melez  anlaşma formülüne döndü, ilk önerilen ittifak kavramını koruyan yeni pakt,  İsviçre’de  Locarno’da  imzalandı.  Bu  pakt,  Fransa, Belçika  ve  Almanya  arasındaki  sınırları  saldırıya  karşı güvence  altına  alıyordu.  Ortak  güvenlik  sistemine  uygun olarak  da,  ne  saldırgan,  ne  de  kurban  tahmini  yapıyor,  fakat hangi yönden gelirse gelsin saldırıya karşı direnme vaadinde bulunuyordu.  Casus  belli  artık  belli  bir  ülke  tarafından yapılan  belirli  bir  saldırı  fiili  değil,  herhangi  bir  ülke tarafından hukuki kuralın bozulması olarak tanımlanıyordu. </p>
<p class="calibre1">1920’lerin  ortalarında,  yenilmiş  Almanya’nın  başbakanı Stresemann,  galip  devletlerin  temsilcileri  olan  Briand  ve Chamberlain’den çok daha fazla dümenin başındaydı. Batıda revizyonizmden  vazgeçmenin  karşılığı  olarak,  Stresemann, Briand  ve  Chamberlain’a,  Versay  Antlaşması’nın  doğuda revizyona  gereksinimi  olduğunu  kabul  ettirdi.  Ülkesi  ile Fransa-Belçika  devletleri  arasındaki  batı  sınırını  ve  Ren’in devamlı  olarak  askerden  arındırılmasını  kabul  etti;  Büyük Britanya  ve  İtalya,  ne  taraftan  gelirse  gelsin,  Ren’in</p>
<p class="calibre1"><a id="p541"></a>sınırlarının  bozulmasında  veya  işgalinde  yardım  etme taahhüdünde  bulunarak  bu  anlaşmayı  güvence  altına  aldı. </p>
<p class="calibre1">Aynı zamanda Stresemann, Polonya ile olan sınırı da reddetti ve  bu  sınırın  güvence  altına  alınması  diğer  imza  sahipleri tarafından  da  reddedildi.  Almanya,  bütün  anlaşmazlıkların barışçı  yollarla  çözülmesi  sözü  vererek,  doğu  komşuları  ile hakemlik anlaşmaları yaptı. Büyük Britanya, güvencesini, bu sözü  de  içine  alacak  şekilde  genişletmeyi  bile  reddetti.  Son olarak, Almanya, Milletler Cemiyeti’ne girmeyi kabul etti. Bu suretle,  Almanya  bütün  anlaşmazlıkların  barışçı  yollarla çözümlenmesi  genel  yükümlülüğünü  kabul  ediyordu  ki, teoride bu hüküm doğudaki sınırları da kapsıyordu. </p>
<p class="calibre1">Locarno Paktı yeni dünya düzeninin şafağı olarak coşku ile karşılandı.  Üç  dışişleri  bakanı  –Fransa’nın  Aristide  Briand’ı, Büyük  Britanya’nın  Chamberlain’i  ve  Almanya’nın  Gustav Stresemann’ı–  Nobel  Barış  Ödülü  aldılar.  Fakat  bütün  bu kutlamalar  arasında  kimse,  devlet  adamlarının  gerçek sorunlara  parmak  basmadıklarına  dikkat  etmedi;  Locarno Avrupa’yı sakinleştirmekten çok, bundan sonraki savaş alanı olarak belirledi. </p>
<p class="calibre1">Almanya’nın  resmen  batı  sınırlarını  kabul  etmesi  ile demokrasilerde </p>
<p class="calibre1">hissedilen </p>
<p class="calibre1">rahatlık, </p>
<p class="calibre1">uluslararası</p>
<p class="calibre1">uygulamalarda  eski  ve  yeni  görüşlerinin  karışıklığının  neden olduğu şaşkınlık ve demoralizasyonun boyutlarını da gösterdi. </p>
<p class="calibre1"><a id="p542"></a>Çünkü  bu  tanımada,  zaferle  biten  bir  savaşı  sona  erdiren Versay  Antlaşması’nın  galiplerinin,  barış  şartlarının uygulanmasını  sağlayamadığı  ve  Almanya’nın  anlaşmanın ancak kendisine uygun gelen hükümlerine uymak seçeneğini elde  ettiğini  gösterdi.  Bu  anlamda,  Stresemann’ın Almanya’nın  doğu  sınırlarını  tanımak  istememesi  kötüye işaretti;  Büyük  Britanya’nın  hakem  anlaşmalarına  güvence vermeyi bile reddetmesi de Avrupa’da iki sınıf sınır kavramı yaratmış  oldu:  Almanya  tarafından  kabul  edilen  ve  diğer devletler  tarafından  güvence  verilen  sınırlar  ve  ne  Almanya tarafından  kabul  edilen,  ne  de  diğer  devletler  tarafından güvence verilen sınırlar. </p>
<p class="calibre1">Sorunları  daha  da  karıştırmak  için,  şimdi  Avrupa’da  üç çeşit bağlantı vardı, ilki, geleneksel diplomatik konuşmalar ve politik  görüşmeler  ile  desteklenmiş  geleneksel  ittifaklardı. </p>
<p class="calibre1">Bunlar,  Fransa’nın  Doğu  Avrupa’daki  yeni  zayıf  devletlerle yaptığı  ittifaklardı  ve  artık  itibarda  değildiler,  İngiltere  de bunlara  katılmayı  reddetmişti.  Doğu  Avrupa’ya  bir  Alman saldırısı  halinde,  Fransa  istenmeyen  alternatifler  arasında  bir seçim  yapmak  zorundaydı:  Polonya’yı  ve  Çekoslovakya’yı terk  etmek  veya  tek  başına  savaşmak  ki,  bu  1870’ten  beri Fransa’nın  devam  eden  korkulu  rüyasıydı  ve  Fransa’nın  bu alternatifi  seçmesi  pek  olası  değildi,  ikinci  çeşit  bağlantılar, Locarno’da  olduğu  gibi,  özel  güvencelerden  oluşuyordu  ve</p>
<p class="calibre1"><a id="p543"></a>ittifaklardan daha az bağlayıcı görülüyorlardı. Bu özelliği, bu anlaşmaların </p>
<p class="calibre1">Avam </p>
<p class="calibre1">Kamarası’nda </p>
<p class="calibre1">hiçbir </p>
<p class="calibre1">engelle</p>
<p class="calibre1">karşılaşmadan  onaylanmasını  açıklamaktadır.  Son  olarak, üçüncü  çeşit  bağlantı  statüsünde  Milletler  Cemiyeti’nin kendisinin ortak güvenlik sözü vardı ki, uygulamada Locarno örneği  ile  değeri  düşürülmüştü.  Çünkü  ortak  güvenliğe gerçekten  güvenilirse,  Locarno’ya  lüzum  yoktu;  Locarno gerekli  idiyse,  o  zaman  Milletler  Cemiyeti  başlıca  kurucu üyelerinin  dahi  güvenliğini  sağlamakta  yetersiz  kalıyor demekti. </p>
<p class="calibre1">Ne  Locarno  tipi  güvence,  ne  de  genel  ortak  güvenlik kavramı,  olası  bir  saldırganı  tanımlamadığından,  her  ikisi  de askeri  planlamayı  olanaksızlaştırıyordu.  Kararlaştırılmış  bir hareket mümkün olsa bile, ki cemiyet tarihinde bunun örneği görülmemiştir,  bürokratik  mekanizma  ve  cemiyetin  uzlaşma prosedürleri  olayların  belirlenmesinde  sonsuz  gecikmeleri garanti ediyordu. </p>
<p class="calibre1">Bütün bu daha önce benzeri görülmemiş diplomatik şartlar, kendilerini  en  çok  tehdit  altında  gören  devletlerin huzursuzluğunu daha da artırdı, İtalya, tarihinde hiçbir zaman ulusal  güvenliğiyle  ilgili  olmayan  Ren  boyunca  uzanan sınırlara  güvence  verdi.  Locarno’da  İtalya’nın  başlıca ilgilendiği konu, Büyük Devlet olarak tanınmaktı. Bu amacını gerçekleştiren İtalya, gerçek bir risk göze almak için herhangi</p>
<p class="calibre1"><a id="p544"></a>bir  neden  görmemiştir.  On  yıl  sonra  Ren  sınırlarına saldırıldığı zaman bunu fazlasıyla yaşadı. Büyük Britanya için Locarno,  bir  büyük  devletin  yaptığı  ve  eski  bir  müttefik  ile henüz yenilmiş bir düşmana, aralarında tarafsız davranıldığını iddia ederek aynı zamanda güvence veren ilk anlaşma olarak bir anlam ifade etmektedir. </p>
<p class="calibre1">Locarno’nun,  son  savaşın  sonucunun  onaylanması  olarak, Fransa  ile  Almanya  arasında  tam  bir  uzlaşma  sağladığı söylenemez.  Almanya  batıda  yenilmiş,  fakat  doğuda Rusya’ya  üstün  gelmişti.  Locarno,  her  iki  sonucu  da doğrulamış  ve  Almanya’nın  doğu  anlaşması  düzenlemesine yapacağı nihai saldırı için zemin hazırlamıştır. </p>
<p class="calibre1">1925’te,  Locarno  devamlı  barış  için  bir  dönüm  noktası olarak alkışlandı; fakat gerçekte Versay uluslararası düzeninin sonunun  başlangıcı  olmuştur.  O  tarihten  itibaren,  galiple mağlup arasındaki farklılık gittikçe belirsizleşmiştir. Öyle bir durum  ki,  galibin  güvenlik  duygusu  yükseltilebilse  veya mağlubun  değişen  düzene  uyumu  sağlanabilse  faydalı olabilirdi,  ikisi  de  olmadı.  Fransa’nın  hayal  kırıklığı  ve tatminsizlik  duygusu  her  geçen  yıl  biraz  daha  arttı. </p>
<p class="calibre1">Almanya’daki  milliyetçi  kışkırtmalar  da  şiddetlendi.  Savaş</p>
<p class="calibre1">zamanı müttefiklerinin hepsi sorumluluktan kaçtılar. Amerika barışın  planlanmasındaki  rolünden  çekildi;  Büyük  Britanya tarihi  dengeleyici  rolünü  reddetti  ve  Fransa,  Versay</p>
<p class="calibre1"><a id="p545"></a>Antlaşmasının  koruyucusu  sorumluluğunu  bıraktı.  Yalnızca Stresemann’ın,  yenilmiş  Almanya’nın  liderinin  uzun  vadeli bir  politikası  vardı  ve  ülkesini  karşı  konulmaz  bir  şekilde uluslararası sahnenin merkezine doğru itti. </p>
<p class="calibre1">Barışçı  bir  yeni  dünya  düzeni  için  geri  kalan  tek  ümit, </p>
<p class="calibre1">“Locarno  ruhu”  sloganı  ile  de  özetlendiği  gibi,  anlaşmanın kendisinin  ve  ondan  beklentilerin  yarattığı  duygusal iyileşmenin onun bünyesel kusurlarını ortadan kaldırmasıydı. </p>
<p class="calibre1">Wilson’ın  öğretilerine  aykırı  olarak,  bu  yeni  atmosferi  geniş</p>
<p class="calibre1">halk  toplulukları  değil,  şüphecilikleri  ve  rekabetleri  savaşa neden  olan  ve  barışın  sağlamlaştırılmasını  önleyen  ülkelerin dışişleri  bakanları  –Chamberlain,  Briand  ve  Stresemann–</p>
<p class="calibre1">yayıyorlardı. </p>
<p class="calibre1">Versay  düzeni  için  jeopolitik  bir  temel  olmadığına  göre, kendilerinden öncekilerin hiçbir zaman denemedikleri bir yol olan  devlet  adamları  arasındaki  şahsi  ilişkileri  geliştirmeye yöneldiler. XIX. yüzyılda dış politikayı yöneten aristokratlar, elle tutulmaz gözle görülmez şeylerin aynı şekilde algılandığı bir dünyaya aittiler. Birbirleriyle ilişkilerinde rahattılar. Ancak şahsi </p>
<p class="calibre1">ilişkilerinin, </p>
<p class="calibre1">ülkelerinin </p>
<p class="calibre1">ulusal </p>
<p class="calibre1">çıkarlarının</p>
<p class="calibre1">değerlendirilmesinde </p>
<p class="calibre1">etkili </p>
<p class="calibre1">olacağına </p>
<p class="calibre1">inanmıyorlardı. </p>
<p class="calibre1">Anlaşmalar  hiçbir  zaman  yaydıkları  “atmosfer”  nedeniyle açıklanmamış  ve  ödünler  hiçbir  zaman  tek  tek  liderleri görevde  tutmak  için  verilmemişti.  Bunun  gibi,  hiçbir  zaman</p>
<p class="calibre1"><a id="p546"></a>kendi  kamuoylarına,  ilişkilerinin  ne  kadar  iyi  olduğunu göstermek  amacıyla  birbirlerine  ilk  isimleri  ile  hitap  da etmemişlerdi. </p>
<p class="calibre1">I.  Dünya  Savaşı’ndan  sonra  diplomasinin  bu  üslubu  da değişti.  O  zamandan  beri,  ilişkileri  şahsileştirmek  eğilimi hızlandı.  Briand,  Almanya’nın  Milletler  Cemiyeti’ne  girişini selamlarken,  Stresemann’ın  insani  niteliklerini  vurguladı  ve Stresemann  da  aynı  şekilde  bir  cevap  verdi.  Bunun  gibi, Austen </p>
<p class="calibre1">Chamberlain’in </p>
<p class="calibre1">Fransa </p>
<p class="calibre1">tarafını </p>
<p class="calibre1">tuttuğunun</p>
<p class="calibre1">söylenmesi,  Stresemann’ın  yerine  getirme  politikasını hızlandırmasına ve yine Chamberlain 1924’te dışişleri bakanı olarak daha çok Almanya yanlısı olan Lord Curzon’un yerine geçtiği  zaman  Almanya’nın  batı  sınırını  tanımasına  neden oldu. </p>
<p class="calibre1">Austen  Chamberlain  tanınmış  bir  ailenin  çocuğu  idi.  Zeki ve  parlak  fikirli  Jo-seph  Chamberlain’in  oğlu  olan  Austen, yüzyılın  başında  Almanya  ile  anlaşma  yapılmasına  taraftar olmuştu  ve  sonradan  Münih  düzenlemesinin  mimarı  olan Neville  Chamberlain’in  üvey  kardeşiydi.  Babası  gibi  Austen da  Büyük  Britanya’nın  koalisyon  hükümetlerinde  çok  güçlü bir  konumdaydı.  Fakat  yine  babası  gibi,  hiçbir  zaman politikada  en  yüksek  yer  olan  başbakanlığa  ulaşamadı; gerçekte  XX.  yüzyılda  Muhafazakâr  Parti  lideri  olup  da başbakan olamayan tek kişidir. Onun için şöyle nükteli bir söz</p>
<p class="calibre1"><a id="p547"></a>vardır:  “Austen  oyunu  her  zaman  oynadı  ve  her  zaman kaybetti.”  Harold  Macmillan,  Chamberlain’den  şöyle  söz eder:  “İyi  konuşurdu,  fakat  hiçbir  zaman  muhteşem  bir üslupla  değil;  açık  konuşurdu,  fakat  derin  değildi...  Saygı görürdü, fakat kimse ondan korkmazdı. <a href="index_split_014.html#p1711">”{354}</a></p>
<p class="calibre1">Chamberlain’in  en  büyük  diplomatik  başarısı,  Locarno Paktı’nın  kabul  edilmesinde  oynadığı  roldür.  Chamberlain, Fransız  hayranı  olarak  tanındığından  ve  bir  keresinde  onun</p>
<p class="calibre1">“Fransa’yı  bir  kadını  sever  gibi  sevdiği”  söylendiğinden, Stresemann  bir  Fransız-İngiliz  ittifakından  korkuyordu. </p>
<p class="calibre1">Stresemann’ın  Locarno  ile  sonuçlanan  süreci  başlatmasına neden olan da bu korkudur. </p>
<p class="calibre1">Geriye  bakıldığında,  Avrupa’da  iki  sınıf  sınır  yaratan politikanın  zayıflığı  açıktır.  Fakat  Chamberlain  bunu,  İngiliz kamuoyunun  kabul  edebileceği  limite  kadar  Büyük Britanya’nın  stratejik  taahhütlerinin  sınırlarının  kaçınılmaz olarak  genişletilmesi  olarak  görmüştür.  XVIII.  yüzyıl başlarına  kadar  Büyük  Britanya’nın  güvenlik  sınırı  Manş</p>
<p class="calibre1">Denizi’ne  kadardı.  XIX.  yüzyıl  boyunca,  güvenlik  sınırı Benelüx  Ülkeleri’nin  sınırlarındaydı.  Austen  Chamberlain, güvenlik  sınırını  Ren’e  kadar  uzatmaya  çaba  gösterdi;  fakat sonunda  1936’da  Almanya  meydan  okuyunca,  bu  politika kabul  görmedi.  Polonya’ya  güvence  vermek,  1925’te  İngiliz devlet adamlarının akıllarının almayacağı bir şeydi. </p>
<p class="calibre1"><a id="p548"></a>Aristide  Briand,  Üçüncü  Cumhuriyet’in  klasik  bir  politik lideri  idi.  Kariyerine  ateşli  bir  sosyalist  olarak  başlayan Briand,  zamanla  Fransız  kabinelerinin  demirbaşı  durumuna geldi.  Ara  sıra  başbakan,  fakat  çoğunlukla  dışişleri  bakanı olarak  görev  yaptı  (On  dört  hükümette  görev  aldı). </p>
<p class="calibre1">Almanya’ya  karşı  Fransa’nın  göreceli  pozisyonunun  gittikçe zayıfladığını  ve  uzun  vadeli  güvenlik  için  Almanya  ile uyuşmasının  en  iyi  yol  olduğunu  önceden  gördü.  Sevimli şahsiyetine  güvenerek,  Almanya’yı  Versay  Antlaşması’nın ağır hükümlerinden kurtarabileceğini ümit ediyordu. </p>
<p class="calibre1">Alman  orduları  tarafından  yerle  bir  edilen  bir  ülkede Briand’in  politikasının  sevilmesi  beklenemezdi.  Aynı zamanda  Briand’ın  yüzyıllık  bir  düşmanlığı  ne  derece  sona erdirmeye  çalıştığını  veya  bu  politikanın  isteksiz  bir Realpolitik  olup  olmadığına  karar  vermek  zordu.  Kriz zamanlarında, Fransızlar, Versay hükümlerinin katı bir şekilde uygulanmasında  ısrarlı  olan  sert  ve  hoşgörüsüz  Poincare’yi yeğlediler. Kriz dayanılamayacak kadar sıkıntı verdiği zaman</p>
<p class="calibre1">–Ruhr’un  işgalinden  sonraki  devrede  olduğu  gibi–  Briand tekrar  ortaya  çıktı.  Dış  politika  tutumundaki  devamlı değişikliğin  yarattığı  zorluk,  Fransa’nın,  bu  taban  tabana  zıt iki  şahsiyetin  politikalarından  birisini  sonuna  kadar  izleme yeteneğini  kaybetmesi  olmuştur.  Fransa  artık  Poincare’nin politikasını  izleyecek  kadar  güçlü  değildi;  ancak  Fransız</p>
<p class="calibre1"><a id="p549"></a>kamuoyu  Briand’a,  Almanya’yla  devamlı  bir  uzlaşma yapmak için bu ülkeye herhangi bir öneride bulunamayacağı kadar az yetki vermişti. </p>
<p class="calibre1">Nihai amacı ne olursa olsun, Briand şunu anladı ki, Fransa uzlaşma  yolunu  izlemezse,  Anglosakson  baskısı  ve Almanya’nın  gittikçe  artan  gücü  bunu  Fransa’ya  zorla yaptıracaktır.  Versay  Antlaşması’nın  ateşli  bir  muhalifi olmasına  rağmen,  Stresemann,  Fransa’yla  gerginliğin giderilmesinin  silahsızlanma  hükümlerinin  revizyonunu çabuklaştıracağına  ve  Almanya’nın  doğu  sınırlarının revizyonu için de bir temel oluşturacağına inanıyordu. </p>
<p class="calibre1">Briand  ve  Stresemann  27  Eylül  1926’da,  Cenevre yakınında  Fransız  Jura  Dağları’ndaki  Thoiry  köyünde buluştular.  Almanya,  Milletler  Cemiyeti’ne  henüz  kabul edilmiş  ve  Briand  tarafından  sıcak,  veciz  ve  samimi  bir  hoş</p>
<p class="calibre1">geldiniz  konuşması  ile  karşılanmıştı.  Bu  atmosfer  içinde,  iki devlet  adamı  savaşı  sonsuza  kadar  ortadan  kaldıracak  bir paket  anlaşma  hazırladılar.  Fransa,  Versay  Antlaşması’nın öngördüğü plebisit yapılmadan Saar’ı geri verecekti. Fransız askerleri,  bir  yıl  içinde  Ren  bölgesini  boşaltacaklar  ve Müttefiklerarası Askeri Kontrol Komisyonu da Almanya’dan çekilecekti.  Bunlara  karşılık,  Almanya  Saar  madenleri  için 300  milyon  mark  ödeyecek,  Fransa’ya  savaş  tazminatı ödemelerini  hızlandıracak  ve  Dawes  Planı’na  uyacaktı. </p>
<p class="calibre1"><a id="p550"></a>Briand  gerçekte,  Versay’ın  en  çok  kızgınlık  yaratan hükümlerinden  Fransa’nın  ekonomik  kalkınması  için vazgeçiyordu.  Anlaşma,  iki  tarafın  eşit  olmayan  pazarlık pozisyonunu da belirledi. Almanya’nın kazançları devamlı ve geri  çevrilemez  nitelikteydi;  Fransa’nın  kazançları  ise,  bir kerelik  geçici  finansal  yardımlardı  ki,  esasen  Almanya  daha önce bunlara birçok kez söz vermişti. </p>
<p class="calibre1">Anlaşma her iki başkentte de zorluklarla karşılaştı. Alman milliyetçiler,  avantajlı  özel  şartlar  ne  olursa  olsun,  Versay’la herhangi  bir  şekilde  işbirliğine  şiddetle  karşı  çıktılar.  Briand da,  Ren  tampon  bölgesini  kaldırmakla  suçlanıyordu.  Ek Alman  masraflarını  finanse  etmek  için  tahvil  çıkarma  işi  de problem yarattı. Kasımda Briand birdenbire görüşmeleri kesti ve  “Thoiry  fikrinin  hemen  uygulanması,  teknik  sorunlar nedeniyle </p>
<p class="calibre1">engellenmiştir. <a href="index_split_014.html#p1711">”{355} </a></p>
<p class="calibre1">şeklinde </p>
<p class="calibre1">açıklamada</p>
<p class="calibre1">bulundu. </p>
<p class="calibre1">Bu,  iki  savaş  arasındaki  devrede  Fransa  ile  Almanya arasında  bir  genel  anlaşma  için  son  girişimdi.  Uygulanmış</p>
<p class="calibre1">olsaydı,  büyük  farklılık  yaratıp  yaratmayacağı  da  belli değildi.  Çünkü  Locarno  diplomasisinin  ortaya  koyduğu  ana sorun  olan  uzlaşmanın,  Almanya’nın  Versay  uluslararası düzenini  kabul  etmesine  mi  neden  olacağı,  yoksa  Versay’ı tehdit  etmek  için  Almanya’nın  kapasitesini  mi  artıracağı sorunu yine cevaplanmamıştı. </p>
<p class="calibre1"><a id="p551"></a>Locarno’dan  sonra  bu  soru  sık  sık  tartışıldı.  Büyük Britanya  uzlaşmanın  tek  pratik  yol  olduğuna  inanıyordu. </p>
<p class="calibre1">Amerika da bunun ahlaki bir zorunluluk olduğu düşüncesinde idi.  Stratejik  ve  jeopolitik  analizlerin  modası  geçmiş</p>
<p class="calibre1">olduğundan,  uluslar,  tanımlanmasında  kesin  ayrılığa düştükleri  zaman  bile  adaletten  söz  ettiler.  Cemiyetin  genel prensiplerini  doğrulayan  ve  cemiyete  başvurmalar  içeren antlaşmalar  yağmur  gibi  yağmaya  başladı.  Bunun  nedeni, kısmen inanç, kısmen de yorgunluk ve kısmen de rahatsızlık veren jeopolitik gerçeklerden kaçınmak arzusuydu. </p>
<p class="calibre1">Locarno sonrası dönem, kendi isteğinin tam tersi olmasına rağmen, Fransa’nın daha ileri gitmek için İngiliz ve Amerikan baskısı  altında  adım  adım  Versay  Antlaşmasından uzaklaşmasına tanık oldu. Locarno’dan sonra, çoğu Amerikan olan  sermaye,  Almanya’ya  akmaya  başladı  ve  sanayinin modernizasyonunu  hızlandırdı.  Alman  silahsızlanmasını denetlemek  üzere  kurulan  Müttefiklerarası  Askeri  Kontrol Komisyonu  1927’de  lağvedildi  ve  fonksiyonları,  elinde denetleme araçları olmayan Milletler Cemiyeti’ne devredildi. </p>
<p class="calibre1">Almanya’nın  gizliden  gizliye  silahlanması  hız  kazandı. </p>
<p class="calibre1">1920’lerde,  o  zamanki  Sanayi  Bakanı  Walther  Rathenau, Versay’ın  ağır  Alman  silahlarının  yok  edilmesini  emreden hükümlerinin,  zaten  herhangi  bir  savaş  olduğunda kullanılamayacak </p>
<p class="calibre1">kadar </p>
<p class="calibre1">modası </p>
<p class="calibre1">geçmiş </p>
<p class="calibre1">silahları</p>
<p class="calibre1"><a id="p552"></a>kapsamadığını ileri sürerek askerleri teselli etti. Hiçbir şeyin, modern  silahlar  üzerinde  araştırma  yapılmasını  veya  onları çabucak  yapacak  sanayinin  kapasitesinin  yaratılmasını engelleyemeyeceğini  söyledi.  Locarno  onaylandıktan  hemen sonra  ve  Briand  ve  Stresemann  Thoiry’de  görüşürlerken, savaşın  son  üç  yılında  ordu  kumandanı  olan  ve  son  seçimde cumhurbaşkanı  seçilen  Mareşal  von  Hindenburg,  1926  ordu manevralarını izlerken şunu söyledi: “Bugün şunu gördüm ki, Alman  ordusunun  geleneksel  ruh  ve  beceri  standardı korunmuştur...” <a href="index_split_014.html#p1711">{356}</a>  Eğer  durum  böyle  ise,  Fransa’nın güvenliği,  Alman  ordusunun  büyüklüğünü  sınırlayan hükümler ortadan kalkar kalmaz tehlikede demekti. </p>
<p class="calibre1">Silahsızlanma konusu, uluslararası diplomasinin ön sırasına geçtiğinden bu tehdit daha da yakınlaştı. Politik eşitlik isteyen Almanya,  dikkatli  bir  şekilde  sonradan  askeri  eşitlikte  ısrar etmek  için  de  bir  psikolojik  çerçeve  yaratıyordu.  Fransa  ek güvenlik  garantileri  elde  etmeden  silahsızlanmayı  reddetti; güvence  verebilecek  durumdaki  tek  ülke  olan  Büyük Britanya,  doğu  sınırlarına  güvence  vermeyi  kabul  etmedi  ve batı </p>
<p class="calibre1">sınırları </p>
<p class="calibre1">konusunda </p>
<p class="calibre1">da, </p>
<p class="calibre1">Locarno </p>
<p class="calibre1">anlaşması</p>
<p class="calibre1">hükümlerinden daha ileri gidemezdi. Böylelikle, Locarno’nun bir ittifaktan daha az bağlayıcı olduğu gerçeği de vurgulanmış</p>
<p class="calibre1">oldu. </p>
<p class="calibre1"><a id="p553"></a>Resmi  Alman  eşitliğinin  geleceği  günden  kaçınmak  veya hiç  değilse  geciktirmek  için,  Fransa,  Milletler  Cemiyeti silahsızlanma  uzmanlarının  benimsedikleri  şekilde  silahların azaltılması  kriterlerinin  geliştirilmesi  için  oyun  oynamaya başladı.  Cemiyetin  Hazırlık  Komisyonu’na  analitik  bir  rapor sundu.  Rapor,  fiili  kuvvet,  potansiyel  kuvvet,  eğitilmiş</p>
<p class="calibre1">yedekler, demografik eğilimler ve var olan silahlar-teknolojik değişiklik  oranı  konularını  kapsıyordu.  Bu  titizlikle geliştirilmiş  teoriler  arasında  hiç  birisi  esas  sorunu çözmüyordu.  Ne  kadar  düşük  miktarda  olursa  olsun,  eşit silahlanma durumunda Fransız güvenliği, Almanya’nın üstün seferberlik  potansiyeli  karşısında  tehlikedeydi.  Fransa, Hazırlık  Komisyonu  kurallarını  ne  kadar  çok  kabul  ederse, kendisi  üzerinde  o  kadar  çok  baskı  yaratmış  oluyordu. </p>
<p class="calibre1">Sonuçta,  bütün  bu  Fransız  manevraları,  Anglosaksonların, kafasında  Fransa’nın  silahsızlanmaya  ve  dolayısıyla  barışa engel  oluşturduğu  hususundaki  inancını  güçlendirmekten başka bir işe yaramadı. </p>
<p class="calibre1">Fransa’nın  karşı  karşıya  bulunduğu  çıkmazın  acı  tarafı, Locarno’dan  sonra  Fransa’nın  artık  kendi  inançları doğrultusunda  hareket  edecek  durumda  olmamasından  ve oturup  korkularını  yatıştırmak  zorunda  olmamasından kaynaklanıyordu.  Fransa’nın  politikası,  zaman  geçtikçe tepkisel ve savunmaya dönük olarak gelişti. Fransa’nın bu ruh</p>
<p class="calibre1"><a id="p554"></a>halinin  işareti,  Locarno’dan  iki  yıl  sonra  Fransa’nın  Majino Hattı inşa etmeye başlamasıdır ki, bu sırada Almanya, halen silahlardan  arındırılmış  durumdaydı  ve  Doğu  Avrupa’daki yeni  devletlerin  bağımsızlığı,  Fransa’nın  onların  yardımına gelmesine  bağlıydı.  Bir  Alman  saldırısı  halinde,  Doğu Avrupa,  ancak  Fransa’nın  askerden  arındırılmış  olan  Ren bölgesini bir rehine gibi kullanacağı bir saldırı stratejisi kabul etmesi  ile  kurtarılabilirdi.  Oysa  Majino  Hattı,  Fransa’nın kendi  sınırları  içinde  savunmaya  çekilmiş  olduğunu gösteriyordu  ve  böylece  Almanya’yı  doğuda  istediğini yapmakta  serbest  bırakıyordu.  Artık  Fransa’nın  politik  ve askeri stratejileri uyum içinde değildi. </p>
<p class="calibre1">Akılları  karışmış  liderler,  yön  duygusunun  yerine,  halkla ilişkiler  manevralarını  koyma  eğilimi  gösterirler.  Bir  şey yapıyormuş  gibi  görünmek  isteyen  Briand,  Amerika’nın savaşa  girmesinin  onuncu  yıldönümünü  fırsat  bilerek,  1927</p>
<p class="calibre1">Haziranında,  Washington’a  bir  anlaşma  taslağı  sundu.  Buna göre,  iki  hükümet  birbirleriyle  ilişkilerinde  savaşı reddettiklerini ve aralarındaki anlaşmazlıkları barışçı yollarla çözeceklerini  beyan  edeceklerdi.  Amerikan  Dışişleri  Bakanı Frank B. Kellogg, kimsenin korkmadığı bir şeyi reddeden ve esasen  var  olan  bir  şeyi  öneren  böyle  bir  belgeye  ne  şekilde cevap verebileceğini bilemedi. 1928 seçimlerinin yaklaşması, Kellogg’un  karar  vermesini  kolaylaştırdı;  “barış”  sözcüğü</p>
<p class="calibre1"><a id="p555"></a>popülerdi  ve  Briand’ın  taslağının  herhangi  bir  somut  sonuç içermemek gibi bir avantajı da vardı. </p>
<p class="calibre1">Kellogg  1928’in  başlarında  sessizliğini  bozdu  ve  anlaşma taslağını  kabul  etti.  Fakat  Briand,  savaşı  reddetmenin mümkün  olduğu  kadar  çok  devleti  kapsamasını  önererek  bir adım  öteye  gitti.  Öneri,  karşı  konulmaz  olduğu  kadar anlamsızdı da. 27 Ağustos 1928’de ulusal politikanın bir aracı olarak savaşı reddeden Paris Paktı (Daha çok Briand-Kellogg Paktı olarak bilinir) on beş ülke tarafından coşkulu bir şekilde imzalandı.  Anlaşma  bütün  dünya  devletleri  tarafından onaylandı ki, bu devletler arasında, saldırganlıkları gelecek on yılı mahvedecek olan Almanya, Japonya ve İtalya da vardı. </p>
<p class="calibre1">Paktın imzalanışından hemen sonra, dünya devlet adamları konu  üzerinde  bir  kez  daha  düşünmek  gereğini  hissettiler. </p>
<p class="calibre1">Fransa,  orijinal  önerisine,  meşru  savunmadan,  Milletler Cemiyeti  Anasözleşmesi’nden,  Locarno  güvencelerinden  ve Fransa’nın diğer ittifaklarından ileri gelen yükümlülüklerinin yerine  getirilmesinden  doğacak  savaşların  meşruluğunu sağlayacak bir cümle ekledi. Böylece tekrar başa dönülmüştü; çünkü istisnalar, düşünülebilecek her pratik olayı kapsıyordu. </p>
<p class="calibre1">Ardından,  İngiltere  imparatorluğunu  savunmak  için  hareket serbestisi  istedi.  Amerika’nın  çekinceleri,  hepsinin  en kapsamlı  olanıydı;  Monroe  Doktrini’ni  savunuyor,  meşru savunma hakkından ve her ülkenin meşru savunma şartlarının</p>
<p class="calibre1"><a id="p556"></a>oluştuğuna  kendisinin  karar  vereceğinden  söz  ediyordu.  Her olası  kaçamağı  kullanmak  isteyen  Birleşik  Devletler,  her hangi bir yaptırım eylemine katılmayı da peşinen reddetti. </p>
<p class="calibre1">Birkaç  ay  sonra  Senato’nun  Dış  ilişkiler  Komisyonu’nda Kellogg,  bu  pakta  göre  Birleşik  Devletler’in  saldırı kurbanlarına karşı herhangi bir yükümlülüğü bulunmadığı ve böyle  bir  saldırının  esasen  paktın  lağvedilmiş  olduğunu göstereceği  gibi  olağandışı  bir  teori  ileri  sürdü.  Montana Senatörü  Walsh’ın  “Varsayalım  ki  bir  başka  devlet  bu antlaşmayı  bozdu;  biz  niçin  bununla  ilgilenelim?”  sorusuna, dışişleri  bakanının  cevabı  şöyle  oldu:  “En  küçük  bir  neden yok.” <a href="index_split_014.html#p1711">{357}</a></p>
<p class="calibre1">Kellogg  Paris  Paktı’nı,  “barış  korunduğu  sürece  paktın barışı  koruyacağı”  şeklinde  anlamsız,  kelimelerin  gereksiz tekrarlarından  ibaret  bu  hale  soktu.  Önceden  görülebilenler hariç,  savaş  bütün  şartlar  altında  yasaklanmıştı.  D.W. </p>
<p class="calibre1">Brogan’ın  Briand-Kellogg  Paktı  hakkında  söylediği  şu  söze şaşmamak  gerek:  “Onsekizinci  Tadil  Tasarısı  ile  içkinin kötülüklerini ortadan kaldırmış olan Birleşik Devletler, yemin ederek dünyayı savaşa son vermeye davet etti. İnanmaya veya şüphe etmeğe cesaret edemeyen dünya, buyruğa uydu.” <a href="index_split_014.html#p1711">{358}</a></p>
<p class="calibre1">Bu  olayda,  Briand’ın  orijinal  fikri,  eski  müttefikleri tarafından  Fransa’ya  baskı  yapmak  için  yeni  bir  araç  haline dönüştürüldü.  Bundan  böyle  savaş  yasaklanmış  olduğuna</p>
<p class="calibre1"><a id="p557"></a>göre, </p>
<p class="calibre1">Fransa’nın </p>
<p class="calibre1">silahsızlanmasını </p>
<p class="calibre1">hızlandırma</p>
<p class="calibre1">yükümlülüğünü yerine getirmesi gerektiği konusu geniş çapta tartışılır oldu. İyi niyet dönemini sembolize etmek üzere İtilaf Devletleri, 1928’de planlanandan beş yıl önce Ren bölgesinin işgaline son verdiler. </p>
<p class="calibre1">Bunlara  paralel  olarak,  Austen  Chamberlain  Büyük Britanya’yı  ilgilendirdiği  kadarıyla  Almanya  ile  Polonya arasındaki sınırın, Almanya bu konuda uygar şekilde hareket ederse değiştirilebileceğini, gerçekte değiştirilmesi gerektiğini söyledi:</p>
<p class="calibre1">“Eğer  (Almanya)  Milletler  Cemiyeti’ne  gelir  ve  burada görevini dostane ve uzlaşma bilinci içinde yaparsa, ben şuna inanıyorum  ki,  birkaç  yıl  içinde  Almanya  kendini  öyle  bir durumda bulacaktır ki, Polonya için onun ekonomik ve ticari desteği  çok  gerekli  ve  politik  dostluğu  da  çok  arzu  edilir olacaktır. Bu durumda, cemiyet mekanizmasını işletmeye bile gerek  olmadan,  doğrudan  doğruya  Polonyalılarla  dostça düzenlemeler  yapabilecektir...  Alman  halkı  ve  basını,  doğu sınırları  hakkında  bu  kadar  çok  konuşmasa,  sonuca  daha çabuk ulaşabilirler. <a href="index_split_014.html#p1711">”{359}</a></p>
<p class="calibre1">Stresemann, Almanya’nın cemiyete girişini, hem Sovyetler Birliği’ne  karşı  seçeneğini  artırmak,  hem  de  silahlanmada eşitlik  konusunda  Fransa  üzerindeki  baskıyı  artırmak  için beceri ile kullandı. Örneğin, silahsızlanmış bir Almanya’nın, </p>
<p class="calibre1"><a id="p558"></a>yaptırımın  riskleri  ile  karşı  karşıya  bulunamayacak  durumda olduğu  gerekçesiyle  Cemiyet  Anasözleşmesi’nin  (madde  16) hükümlerinin  uygulanmasına  Almanya’nın  katılmamasına izin  verilmesini  istedi  ve  talebi  kabul  edildi.  Bundan  sonra, Bismarck  tarzı  bir  hareketle  Moskova’ya,  bu  isteğinin nedeninin, Almanya’nın herhangi bir Sovyetler Birliği karşıtı koalisyona girmekte isteksiz olması olduğu haberini ulaştırdı. </p>
<p class="calibre1">Moskova  ima  edilen  şeyi  anladı.  Locarno’dan  bir  yıl geçmeden,  Nisan  1926’da  Sovyetler  Birliği  ile  Almanya arasında  Berlin’de  bir  tarafsızlık  antlaşması  imzalandı. </p>
<p class="calibre1">Taraflar, diğer taraf saldırıya uğradığı zaman tarafsız kalmayı taahhüt  ediyorlardı  ve  konu  ne  olursa  olsun,  diğeri  aleyhine bir  politik  birliğe  ve  ekonomik  boykota  katılmamayı  kabul ediyorlardı.  Sonuçta  bu  durum,  her  iki  ülkenin  birbirlerine karşı  ortak  güvenlik  sisteminin  uygulanmasında  kendilerini sistem dışında tuttukları anlamına geliyordu. Almanya, esasen kendisini, </p>
<p class="calibre1">bütün </p>
<p class="calibre1">diğer </p>
<p class="calibre1">devletlere </p>
<p class="calibre1">karşı </p>
<p class="calibre1">yaptırım</p>
<p class="calibre1">uygulamasından  hariç  tutmuştu.  Alman  Başbakanı  Wirth’in Moskova’daki Büyükelçisi Ulrich von Brockdorff-Rantzau’ya dediği gibi, Berlin ve Moskova Polonya’ya karşı düşmanlıkta birleşmişlerdi: “Size açıkça bir şey söylemek isterim; Polonya ortadan  kaldırılmalıdır...  Polonya’yı  güçlendirecek  herhangi bir antlaşmaya katılmam. <a href="index_split_014.html#p1711">”{360}</a></p>
<p class="calibre1"><a id="p559"></a>Yine  de  Fransız  liderleri,  özellikle  de  Briand,  yerine getirme politikasının Fransa’nın tek gerçekçi seçeneği olarak kaldığına  karar  verdi.  Fransa’nın  korkuları  gerçekleşir  ve Almanya,  eski  düşmanca  politikasına  geri  dönerse,  İngiliz desteğini  kazanmak  ve  Amerika’nın  iyi  niyetini  sağlamak ümidi,  Fransa’nın  uzlaşmayı  bozduğu  gerekçesi  ile suçlanması halinde tehlikeye girerdi. </p>
<p class="calibre1">Yavaş yavaş Avrupa’nın ağırlık merkezi Berlin’e kaydı. Bu sırada,  en  azından  geriye  bakıldığında  şaşılacak  bir  şekilde Stresemann’ın içteki durumu dağılmaya yüz tutmuştu. Hâkim olan  milliyetçi  tutum,  Young  Planı  denilen  plana  gösterilen reaksiyonda  da  görülüyordu.  Bu  planı,  İtilaf  Devletleri, 1929’da Dawes Planı’nın beş yıllık devresi sona erdiği zaman onun  yerine  geçmek  üzere  önermişlerdi  ve  Almanya’nın tazminat miktarını daha da azaltıyor ve uzak olmakla birlikte, bu tazminatlar için bir son tarih belirtiyordu. 1924’te Dawes Planı,  Alman  muhafazakârlarının  desteği  ile  kabul  edilmişti; daha iyi şartlar sunan Young Planı ise, yeni çıkan Nazi Partisi ve  komünistler  tarafından  desteklenen  muhafazakârların amansız  saldırısına  uğradı.  Sonunda  Reichstag’da  yalnızca yirmi oy çoğunlukla kabul edildi. </p>
<p class="calibre1">Locarno  ruhu,  Birinci  Dünya  Savaşı’nın  düşmanları arasında  birkaç  yıl  için  iyi  niyet  arzusunun  bir  belirtisi olmuştur.  Fakat  Almancada,  “ruh”  kelimesi,  “hayalet” </p>
<p class="calibre1"><a id="p560"></a>anlamına  da  gelir  ve  on  yılın  sonunda,  milliyetçi  çevrelerde Locarno  “hayaleti”  hakkında  espri  yapmak  moda  olmuştu. </p>
<p class="calibre1">Versay  uluslararası  düzeninin  ana  unsuruna  karşı  takındıktan bu  alaycı  tavır,  ekonomik  depresyonun,  Alman  politikasını tamir  edilemez  ölçüde  radikalleştirmesinden  önce,  Alman ekonomik kalkınmasının en bereketli günlerinde de vardı. </p>
<p class="calibre1">Stresemann  3  Ekim  1929’da  öldü.  Yeri  doldurulamadı. </p>
<p class="calibre1">Almanya’nın  artık  onun  kadar  yetenekli  ve  zeki  lideri  yoktu ve  hepsinden  önemlisi,  Almanya’nın  rehabilitasyonu  ve Avrupa’nın pasifize edilmesi büyük ölçüde Batı devletlerinin, onun  şahsına  olan  güvenleri  sonucunda  gerçekleşebilmişti. </p>
<p class="calibre1">Oldukça uzun bir zaman, Stresemann’ın “iyi bir Avrupalının” </p>
<p class="calibre1">bütün  vasıflarını  şahsında  toplamış  bir  şahsiyet  olduğu düşüncesi,  Avrupa’da  egemen  olmuştur.  Bu  anlamda, Fransa’nın  ve  Almanya’nın  tarihi  rekabetlerinin  yarattığı ayrılığın etrafında ortak bir kaderi paylaştıklarını kabul eden büyük Konrad Adenauer’ın bir öncüsü gibi görülmüştü.. </p>
<p class="calibre1">Ancak  Stresemann’ın  evrakları  incelendiği  zaman,  onun göründüğü  gibi  olmadığı  anlaşılmıştır.  Bu  evraklar,  onun geleneksel Alman milli çıkarlarını acımasız bir ısrarla izleyen Realpolitik’in  çok  dikkatli  ve  hesaplı  bir  uygulayıcısı olduğunu  ortaya  çıkarmıştır.  Stresemann  için  bu  çıkarlar açıktı:  Almanya’yı  1914  öncesi  durumuna  getirmek, tazminatların  mali  yükünden  kurtulmak,  Fransa  ve  Büyük</p>
<p class="calibre1"><a id="p561"></a>Britanya  ile  askeri  bakımdan  eşit  olmak,  Almanya’nın  doğu sınırını  tekrar  gözden  geçirip  düzeltmek  ve  Avusturya  ile Almanya’nın  birliğini  (Anschluss)  sağlamak.  Stresemann’in yardımcılarından  Edgar  Stern-Rubarth,  şefinin  amaçlarını şöyle açıklıyor:</p>
<p class="calibre1">“Stresemann’m nihai amacı, bir keresinde bana itiraf ettiği gibi,  Ren  bölgesini  özgürlüğüne  kavuşturmak,  Eupen-Malmedy’yi  ve  Saar’ı  geri  almak,  Avusturya  ile  birliği (Anschluss) </p>
<p class="calibre1">gerçekleştirmek, </p>
<p class="calibre1">önemli </p>
<p class="calibre1">hammaddeleri</p>
<p class="calibre1">sağlayacak  ve  genç  kuşağın  enerjisine  bir  çıkış  yolu  olacak manda  altında  veya  diğer  bir  şekilde  bir  Afrika  sömürgesi elde etmek idi. <a href="index_split_014.html#p1711">”{361}</a></p>
<p class="calibre1">Bu  nedenle  Stresemann,  o  zaman  her  ne  kadar  bu  ölçü yoksa  da,  II.  Dünya  Savaşı  sonrasındaki  anlamda  “iyi  bir Avrupalı”  değildi.  Birçok  Avrupalı  devlet  adamı,  Versay’ın özellikle  de  doğuda  gözden  geçirilmesi  gerektiği  ve Locarno’nun  bu  yönde  bir  aşama  olduğu  konusunda Stresemann’la  aynı  görüşü  paylaşıyordu.  Kuşkusuz,  büyük kayba uğradığı bir savaştan sonra Fransa’ya yeniden canlanan bir  Almanya  ile  uğraşmak  dayanılmaz  bir  acı  veriyordu. </p>
<p class="calibre1">Bununla beraber, bu aynı zamanda yeni kuvvetler dağılımının doğru  bir  yansımasıydı.  Stresemann  anladı  ki,  Versay’ın sınırları  içinde  dahi,  Almanya,  Avrupa’nın  potansiyel bakımdan  en  güçlü  ülkesiydi.  Bu  değerlendirmeden  şu</p>
<p class="calibre1"><a id="p562"></a>Realpolitik  sonucunu  çıkardı:  Önünde  Almanya’yı  yeniden inşa  ederek  onu  en  aşağı  1914  seviyesine  ve  hatta  daha  da ilerisine götürmek fırsatı vardı. </p>
<p class="calibre1">Milliyetçilere  benzemeyen  bir  şekilde  ve  Nazilerin tamamen  aksine,  Stresemann  sabır,  uzlaşma  ve  Avrupa konsensüsünün  lütufları  ile  amacına  ulaşma  yolunu  seçti. </p>
<p class="calibre1">Zekâ  çevikliği  ile  özellikle  hassas  ve  sembolik  olan tazminatlar  konusunda  kâğıt  üzerinde  ödün  vererek, Almanya’nın  askeri  işgaline  son  vermiş  ve  ülkesini Avrupa’nın  önemli  ülkesi  yapacak  uzun  vadeli  değişiklikler olanağını  sağlamıştır.  Alman  milliyetçilerinin  aksine, Versay’ın  şiddet  kullanılarak  değiştirilmesine  gerek görmüyordu. </p>
<p class="calibre1">Stresemann’ın  politikasını  uygulama  şansı,  Alman kaynaklarının  ve  potansiyelinin  doğasında  vardı.  Savaş, Alman  gücüne  zarar  vermemişti  ve  Versay  Almanya’nın jeopolitik  durumunun  önemini  daha  da  artırmıştı.  II.  Dünya Savaşı’ndaki çok daha felaketli bir yenilgi bile, Almanya’nın Avrupa’daki  etkisini  ortadan  kaldırmayı  başaramadı. </p>
<p class="calibre1">Stresemann’ı, Batı değerlerine saldıran Nazilerin bir habercisi olarak  görmekten  çok,  Nazilerin  aşırılıklarını,  Avrupa’da Almanya  için  belirleyici  bir  rol  elde  etmek  amacına  yavaş, fakat  hemen  hemen  kesinlikle  ve  barışçıl  yollarla  ulaşma</p>
<p class="calibre1"><a id="p563"></a>sürecinin  yanda  kesilmesi  olarak  görmek  daha  doğru olacaktır. </p>
<p class="calibre1">Stresemann  için,  zamanla  taktik  bir  stratejiye  ve  çare olarak  görülen  şey  de  bir  inanca  dönüşebilirdi.  Kendi zamanımızda,  Başkan  Sedat’ın  İsrail’e  yaklaşmasının  asıl nedeni,  Batı’da,  Arapların  kavgacı  olduğu  imajını  ortadan kaldırmak ve İsrail’i psikolojik yönden savunmaya çekmekti. </p>
<p class="calibre1">Stresemann  gibi  Sedat  da,  düşmanı  ile  onun  dostları  arasına bir  takoz  koymaya  çalıştı.  Makul  İsrail  isteklerini  yerine getirmekle, İsrail’in Arap, özellikle de Mısır topraklarını geri vermeyi  reddini  yumuşatmayı  ümit  ediyordu.  Sedat’ın başlangıçta gösteriş gibi görünen tutumu, zaman geçtikçe onu bir  barış  havarisi  ve  uluslararası  ayrılıkların  iyileştiricisi durumuna getirdi. Zamanla, barış ve uzlaşma Sedat için ulusal çıkarın araçları olmaktan çıktı ve kendileri birer değer oldular. </p>
<p class="calibre1">Stresemann  da  benzer  bir  yol  mu  izliyordu?  Erken  ölümü, bize tarihin çözülmemiş problemlerinden birini bıraktı. </p>
<p class="calibre1">Stresemann  öldüğü  zaman,  tazminat  konusu  çözülmek üzereydi  ve  Almanya’nın  batı  sınırı  konusunda  anlaşmaya varılmıştı. Almanya, doğu sınırları ve Versay Antlaşması’nın silahsızlanma  hükümleri  konularında  revizyonist  kaldı. </p>
<p class="calibre1">Topraklarını  işgal  etmek  suretiyle  Almanya  üzerinde  baskı yapmak  girişimi,  başarısızlıkla  sonuçlandı  ve  Locarno’nun değiştirilmiş  ortak  güvenlik  yaklaşımı,  Almanya’nın  eşitlik</p>
<p class="calibre1"><a id="p564"></a>konusundaki  arzularını  tatmin  etmedi.  Avrupa  devlet adamları,  bu  sefer  barış  için  en  iyi  umut  olarak  herkesin silahsızlanması yükümlülüğüne sarıldılar. </p>
<p class="calibre1">Almanya’nın  eşitliğe  hak  kazandığı  fikri,  şimdi  de İngilizlerin kafasına takılmıştı. 1924’te ilk kez iktidara geldiği zaman  işçi  Partisi  Başbakanı  Ramsay  MacDonald,  en öncelikli iş olarak silahsızlanmayı ilan etti. 1929’da başlayan ikinci  iktidar  döneminde,  Singapur’da  bir  donanma  üssü inşasını  ve  yeni  kruvazörler,  denizaltılar  yapılmasını durdurdu.  1932’de  MacDonald  hükümeti,  uçak  imalinde  bir moratoryum  ilan  etti.  Konu  hakkında  MacDonald’ın  başlıca danışmanı olan Philip Noel-Baker, yalnızca silahsızlanmanın bir savaşı önleyebileceğini belirtiyordu. </p>
<p class="calibre1">Ancak  Almanya  için  eşitlik  ile  Fransa  için  güvenliğin birbirine  zıt  olması  sorunu,  çözülmemiş  olarak  kalmıştır; belki de bunun nedeni sorunun çözülemez olmasıydı. 1932’de Hitler iktidara gelmeden bir yıl evvel, Fransız Cumhurbaşkanı Edvard  Herriot  şöyle  bir  tahmin  yaptı:  “Bu  konuda  hiçbir hayalim  yok.  Almanya’nın  tekrar  silahlanmak  istediği kanısındayım... Biz tarihin bir dönüm noktasındayız. Bugüne kadar Almanya, bir teslimiyet politikası uygulamıştır... Şimdi olumlu  bir  politikaya  başlıyor.  Yarın  toprak  talep  etme politikası başlayacaktır.” <a href="index_split_014.html#p1711">{362} </a>Bu sözün en ilginç tarafı, pasif ve  kabuğuna  çekilmiş  tonudur.  Herriot  hâlâ  Avrupa’nın  en</p>
<p class="calibre1"><a id="p565"></a>büyük  ordusu  olan  Fransız  ordusundan,  Locarno’ya  göre askerden  arındırılmış  Ren  bölgesinden,  halen  silahsızlanmış</p>
<p class="calibre1">durumda  olan  Almanya’dan  veya  Doğu  Avrupa’nın güvenliğinden  Fransa’nın  sorumluluğundan  hiç  söz etmiyordu,  inançları  için  savaşmakta  isteksiz  olan  Fransa, şimdi sadece oturup kaderini bekliyordu. </p>
<p class="calibre1">Büyük Britanya, kıta üzerindeki sorunları, tamamen başka bir  görüş  açısından  görmüştür.  Almanya’yı  yatıştırmak isteyen  İngiltere,  silahlanmada  Alman  eşitliğine  razı  olması için  Fransa  üzerinde  amansız  bir  baskı  uyguladı. </p>
<p class="calibre1">Silahsızlanma  uzmanlarının,  esasını  belirlemeden  güvenlik sorunlarının  şekli  tarafına  cevap  veren  planlar  hazırlamakta, yaratıcılıklarının  üzerine  yoktu.  Böylece  İngiliz  uzmanlar, askere  alma  hariç  Almanya’ya  eşitlik  sağlayan  bir  öneri getirdiler; böyle yapmakla, teorik olarak Fransa’ya, kalabalık, eğitilmiş  yedekleri  dolayısıyla  bir  avantaj  tanımış  oldular. </p>
<p class="calibre1">(Sanki  buraya  kadar  ilerlemiş  Almanya,  bu  engeli  de atlayacak bir araç bulamazmış gibi.)</p>
<p class="calibre1">Hitler’in iktidara gelmesinden önceki kader yılında, Alman demokratik  hükümeti,  Fransız  ayırımcılığını  protesto  etmek üzere  Silahsızlanma  Konferansı’nı  terk  edecek  kadar kendinden emindi. “Bütün devletlere güvenlik sağlayacak bir sistem  içinde  hak  eşitliği<a href="index_split_014.html#p1712">”{363}  </a>vaat  edilerek,  Almanya’nın geri  dönüşü  sağlanmaya  çalışıldı.  Bu  kaçamaklı  söz, </p>
<p class="calibre1"><a id="p566"></a>“güvenlik”  hükümlerinde  teorik  eşitlik  sağlamakla  beraber, bunun  gerçekleştirilmesi  hemen  hemen  olanaksızdı.  Halkın ruhsal  durumu,  bunun  da  ötesindeydi,  İngiliz  İşçi  Partisi’nin organı  olan  The  New  Statesman  gazetesi,  bulunan  formülü, </p>
<p class="calibre1">“devletlerin  eşitliği  prensibinin  koşulsuz  kabulü”  olarak selamladı,  İngiliz  politik  yelpazesinin  diğer  ucundaki  Times, </p>
<p class="calibre1">“eşitsizliğin zamanında yapılmış bir düzeltmesi<a href="index_split_014.html#p1712">”{364}</a> olarak onaylayan bir değerlendirme yaptı. </p>
<p class="calibre1">“Bir  güvenlik  sistemi  içinde  eşitlik”  formülü,  esasında terimleri  bakımından  çelişkilidir.  Fransa,  artık  kendisini Almanya’ya  karşı  koruyabilecek  güçte  değildi  ve  Büyük Britanya,  kabaca  jeopolitik  eşitliğe  yaklaşabilecek  olan Fransa  ile  askeri  bir  ittifak  önerisini  reddetmeye  devam ediyordu  (Savaş  deneyimine  dayandırıldığında,  bu  eşitlik  de şüphelidir).  Büyük  Britanya,  Almanya’nın  farklı  işlem görmesine bir son vermek için, eşitliği, sırf şekilci terimlerle tanımlamakta ısrar ederken, böyle bir eşitliğin Avrupa dengesi üzerindeki  etkisi  konusunda  sessiz  kaldı.  1932’de,  öfkelenen Başbakan  MacDonald,  Fransız  Dışişleri  Bakanı  Paul-Bouncour’a  şunları  söyledi:  “Fransız  istekleri,  daima İngiltere’nin </p>
<p class="calibre1">daha </p>
<p class="calibre1">çok </p>
<p class="calibre1">taahhüt </p>
<p class="calibre1">altına </p>
<p class="calibre1">girmesini</p>
<p class="calibre1">gerektirmektedir  ki,  şu  anda  bu  düşünülemez. <a href="index_split_014.html#p1712">”{365}  </a>Bu moral  bozucu  kördüğüm,  Hitler’in  1933  Ekim’inde silahsızlanma görüşmelerini terk etmesine kadar devam etti. </p>
<p class="calibre1"><a id="p567"></a>Diplomasinin  Avrupa  üzerinde  odaklaştığı  bir  on  yıl geçtikten  sonra,  ortak  güvenliğin  ve  Milletler  Cemiyeti’nin aldatıcılığını  âdeta  göstermek  için,  beklenmeyen  bir  şekilde Japonya, on yıl içinde birçok şiddet hareketinde bulundu. </p>
<p class="calibre1">1931’de,  Japon  kuvvetleri,  hukuken  Çin’in  bir  parçası olmakla  beraber  Çin  merkezi  hükümetinin  herhangi  bir faaliyet  göstermediği  Mançurya’yı  işgal  etti.  Cemiyetin kuruluşundan  beri  bu  çapta  bir  müdahale  olmamıştı.  Fakat, 16.  maddede  belirlenen  ekonomik  yaptırımlar  için  bile, cemiyetin bir yaptırım mekanizması yoktu. Cemiyet, tereddüt içinde  ortak  güvenlik  sisteminin  başlıca  çıkmazını  ortaya koydu: Hiçbir ülke, Japonya’ya karşı savaşmaya hazır değildi (veya  hiçbir  ülke  Amerika’nın  katılımı  olmadan  bunu yapacak  durumda  değildi;  çünkü  Japon  donanması  Asya denizlerine  hâkimdi.)  Ekonomik  yaptırım  mekanizması olsaydı  bile,  hiçbir  ülke  ekonomik  bunalımın  ortasında Japonya  ile  ticaretini  kesmek  arzusunda  değildi;  diğer taraftan,  hiçbir  ülke  Mançurya’nın  işgalini  kabul  etmek  de istemiyordu. Cemiyetin hiçbir üyesi, kendilerinin yarattığı bu çelişki ile nasıl baş edeceklerini bilemiyordu. </p>
<p class="calibre1">Sonunda,  hiçbir  şey  yapmamak  için  bir  mekanizma kuruldu.  İş  olayları  saptama  görevi  şeklini  aldı.  Bu, diplomatlar  tarafından  izlenen  standart  bir  yoldu  ki,  arzu edilen </p>
<p class="calibre1">sonuç, </p>
<p class="calibre1">hareketsizlikti. </p>
<p class="calibre1">Böyle </p>
<p class="calibre1">komisyonların</p>
<p class="calibre1"><a id="p568"></a>toplanması,  araştırmalar  yapılması  ve  bir  fikir  birliğine varılması  zaman  alır  ve  bu  zaman  içinde,  eğer  şans  yardım ederse,  problem  de  ortadan  kalkmış  olurdu.  Japonya  bu usulden  o  kadar  emindi  ki,  böyle  bir  araştırmayı  önerenlerin başında  kendisi  vardı.  Lytton  Komisyonu’ndan  çıkan  sonuç, Japonya’nın  yakınmalarında  haklı  olduğu,  ancak  durumun düzeltilmesi  için  bütün  barışçı  yolları  tüketmeden  harekete geçmesinin </p>
<p class="calibre1">hatalı </p>
<p class="calibre1">olduğu </p>
<p class="calibre1">merkezinde </p>
<p class="calibre1">idi. </p>
<p class="calibre1">Kendi</p>
<p class="calibre1">topraklarından  büyük  bir  toprağı  işgal  etmesine  karşılık işittiği bu en yumuşak azarlama bile Japonya’ya çok geldi ve Milletler  Cemiyeti’nden  çekilmekle  karşılık  verdi.  Bu,  tüm kurumun çözülmesine doğru ilk adımdı. </p>
<p class="calibre1">Avrupa’da  bütün  olay,  uzak  kıtalara  özgü  bir  çeşit  sapma olarak  değerlendirildi.  Silahsızlanma  görüşmeleri,  sanki Mançurya krizi yokmuş gibi devam etti; öyle ki, eşitliğe karşı güvenlik  üzerine  yapılan  konuşmalar  büyük  ölçüde  törensel bir  gösteriye  dönüştü.  Sonra  30  Ocak  1933’te,  Hitler Almanya’da iktidara geldi ve Versay sisteminin gerçekten de iskambil kâğıtlarından yapılmış bir ev olduğunu gösterdi. </p>
<p class="calibre1"><a id="p569"></a> </p>
<p class="calibre1"></p>
<p class="calibre1"><a id="p570"></a><img src="index-570_1.jpg" class="calibre2"/></p>
<p class="calibre1">Adolf Hitler ve Benito Mussolini Münih’te, 1937</p>
<p class="calibre1"><b class="calibre3"> </b></p>
<p class="calibre1"><b class="calibre3">12</b></p>
<p class="calibre1"><b class="calibre3">Hayal Görmenin Sonu:</b></p>
<p class="calibre1"><b class="calibre3">Hitler ve Versay’ın Yıkılışı</b></p>
<p class="calibre1">Hitler’in  iktidara  gelişi,  dünya  tarihinin  en  büyük felaketlerinden  biri  olmuştur.  Fakat  Hitler  için  Versay uluslararası  düzenini  temsil  eden  iskambil  kâğıtlarından yapılmış evin yıkılışı, sessizce ve bir faciaya yol açmayacak bir tarzda olabilirdi. Almanya’nın bu süreçten, kıta üzerindeki en  güçlü  devlet  olarak  ortaya  çıkması  kaçınılmazdı;  ancak isteri nöbeti halindeki öldürme ve yakıp yıkmalar yarı şeytani olan bir insanın eseridir. </p>
<p class="calibre1">Hitler,  söz  söyleme  yeteneği  ile  yükselmiştir.  Diğer devrimci  liderlere  benzemeyen  Hitler,  herhangi  bir  büyük</p>
<p class="calibre1"><a id="p571"></a>politik  düşünce  ekolünü  temsil  etmeyen,  yalnız  bir  politik maceracı  idi.  Mein  Kampf’ında  açıkladığı  üzere,  felsefesi, alelade  sıkıcı  fikirlerden  fantastiğe  kadar  giden  bir yelpazedeydi ve sağ, köktenci ve geleneksel düşünce tarzının popülerleştirilmiş  bir  yeniden  ifadesi  niteliğindeydi. </p>
<p class="calibre1">Düşünceleri  tek  başına,  Marx’ın  Das  Kapital’i  veya  XVIII. </p>
<p class="calibre1">yüzyıl  filozoflarının  eserleri  gibi,  bir  devrim  hareketi  ile sonuçlanacak  entelektüel  bir  akım  başlatacak  gibi görünmüyordu. </p>
<p class="calibre1">Demagojik  yeteneği  Hitler’i  Almanya’nın  başına  getirmiş</p>
<p class="calibre1">ve  siyasi  hayatında  da  en  büyük  sermayesi  olmuştur. </p>
<p class="calibre1">Toplumdan  dışlanmış  bir  kişinin  içgüdüleriyle  ve  psikolojik zayıflıkları hemen fark eden gözüyle, düşmanlarını yenilgiden yenilgiye uğratmıştır. Demokrasilerin Versay Antlaşması için duydukları suçluluğu acımasız bir şekilde kullanmıştır. </p>
<p class="calibre1">Hükümetin  başı  olarak,  Hitler,  analizlerden  çok içgüdülerine  göre  hareket  etmiştir.  Kendisini  sanatçı  sanan Hitler,  bir  türlü  yerinde  duramayan,  daima  hareket  halinde olan bir kişiliğe sahipti. Berlin’i sevmez, sık sık Bavyera’daki köşesine  çekilir,  aylarca  tamir  işleri  ile  uğraşır,  ancak  kısa zamanda  ondan  da  bıkardı.  Düzenli  bir  çalışma  prosedürü sevmediğinden,  bakanları  ona  ulaşmakta  zorluk  çekerdi. </p>
<p class="calibre1">Politika  oluşturması  düzensizdi.  Parlayıp  sönen  coşkulu</p>
<p class="calibre1"><a id="p572"></a>karakterine  uygun  olan  işler  yürür,  üzerinde  düşünülmesi, kafa yorulması gereken işler kalırdı. </p>
<p class="calibre1">Demagojinin esası, kişinin duyguyu ve hayal kırıklığını tek bir  anda  toplama  yeteneğinde  yatar.  Bu  anı  yakalamak  ve yakın  çevresi,  geniş  halk  kitleleri  ile  neredeyse  duygusal  ve hipnotizmaya benzer yakın ilişki kurmak Hitler’in özelliğiydi. </p>
<p class="calibre1">Almanya  dışında  dünya,  onu  normal  sınırlı  hedefler  peşinde koşan bir politikacı olarak gördüğü sürece başarılıydı. Büyük dış politika zaferlerinin hepsi, iktidarının ilk beş yılında 1933-38  gerçekleştirilmiş  ve  kurbanlarının,  Hitler’in  amacının, Versay sistemi ile prensiplerini uyumlu hale getirmek olduğu inançlarına dayanmıştır. </p>
<p class="calibre1">Hitler,  adaletsizliği  düzeltmek  iddiasını  terk  edip,  gerçek yüzünü  gösterince  inanılırlığını  kaybetti.  Kendisi  için  fetih yapma  işine  girişince,  temasını  yitirdi.  1940’ta  Fransa’ya karşı  harekete  girişmek  ve  1941’de  Moskova  önünde  geri çekilmeyi  reddetmek  gibi,  ara  sıra  parlayan  sezgileri  vardı; ama  bu  son  hareketi  kuşkusuz  Alman  ordusunun  çöküşüne neden  oldu.  Bununla  beraber,  Hitler’in  en  önemli  deneyimi, Almanya’nın  I.  Dünya  Savaşı’ndaki  yenilgisi  olmuştur. </p>
<p class="calibre1">Askeri bir hastanede, hardal gazı ile yarı kör olmuş vaziyette yatağa bağlı yatarken, Almanya’nın yenilgisini ilk defa nasıl duyduğunu  anlatmaktan  usanmazdı.  Almanya’nın  çöküşünü, ihanete,  Yahudilerin  karşı  planına  ve  irade  eksikliğine</p>
<p class="calibre1"><a id="p573"></a>bağlayan  Hitler,  Almanya’nın  yabancılar  tarafından  değil, ancak kendisi tarafından yenilebileceği görüşünü bütün hayatı boyunca  korumuştur.  Bu  düşünce  biçimi,  1918  yenilgisinin nedenini  de  ihanet  olarak  belirledi  ve  Alman  liderlerinin sonuna  kadar  savaşmaması,  Hitler’in  tekrarlana  tekrarlana zihni  uyuşturan  monologlarının  bitmez  tükenmez  sermayesi oldu. </p>
<p class="calibre1">Hitler,  hiçbir  şekilde  zaferleri  ile  tatmin  olmayan  bir kişiliğe  sahipti;  sonunda  kaçınılmaz  çöküntüyü  sarsılmaz irade  gücü  ile  önleyebileceği  fikrine  kendisi  de  inandı. </p>
<p class="calibre1">Psikologlar,  savaşı,  Almanya’nın  bütün  kaynaklarını  boşu boşuna  tüketinceye  kadar  strateji  ve  akılcı  bir  politikadan yoksun  olarak  yönetmesine  ve  hemen  hemen  her  tarafı  işgal edilmiş ülkenin etrafı sarılmış başkentinde, bir sığınak içinde, hâlâ  yenilgiyi  kabul  etmeyip  dünyaya  meydan  okumaya devam ederek kendisini öldürmesine bir açıklama bulabilirler. </p>
<p class="calibre1">Demagojik  yetenek  ve  bencillik,  aynı  madalyonunun  iki yüzüdür. Hitler’in normal bir diyalog kurması olanaksızdı; ya uzun  monologlara  girişir  veya  muhatabı  lafı  kapmayı başarabilirse,  can  sıkıcı  bir  sessizliğe  bürünür,  hatta  zaman zaman </p>
<p class="calibre1">uyurdu<a href="index_split_014.html#p1712">.{366} </a></p>
<p class="calibre1">Hitler’in, </p>
<p class="calibre1">Viyana’nın </p>
<p class="calibre1">yeraltı</p>
<p class="calibre1">dünyasından,  Almanya’nın  rakipsiz  liderliğine  kadarki mucizevi yükselişi, gerçekten de çağdaşlarında olmayan şahsi yeteneklerine  dayanır.  Böylece  Hitler’in  iktidara  yükselişi</p>
<p class="calibre1"><a id="p574"></a>hikâyesinin  tekrarlanması,  müritlerinin  kullandıkları  isimle Hitler’in  “masa  başı  konuşmalarının  insanın  beynini uyuşturan bir parçası olmuştur. <a href="index_split_014.html#p1712">{367}</a></p>
<p class="calibre1">Hitler’in  kendine  hayranlığı  öldürücü  sonuçlar  da doğurmuştur. Kendisini ve daha önemlisi çevresini, eşsiz olan yetenekleri  dolayısıyla  bütün  amaçlarının  o  hayatta  iken gerçekleştirilmesi  gerektiğine  inandırmıştı.  Aile  tarihi nedeniyle hayatının çok uzun olmayacağını hesaplayan Hitler, herhangi  bir  başarısının  olgunlaşmasına  hiçbir  zaman  izin vermemiş ve fiziki gücü hakkındaki değerlendirmesine uygun olarak  belirlediği  takvime  göre  daima  ileriye  doğru  hareket halinde  olmuştur.  Tarihte,  tıbbi  varsayıma  dayandırılarak başlatılan başka bir büyük savaş örneği yoktur. </p>
<p class="calibre1">Hitler’in özellikle küçümsediği Stresemann gibi kendinden önceki liderlerin güttüğü politikalar için yaratılan fırsatlardan yararlanarak elde ettiği hayret verici başarılar gittikçe artmaya başladı. Vestfalya Barışı gibi Versay Antlaşması da güçlü bir ülkeyi,  doğu  sınırında  bir  grup  küçük  ve  korumasız  devletle karşı  karşıya  bıraktı.  Ancak  aradaki  fark,  Vestfalya’da  bu durum  bile  bile  yaratılmışken  Versay’da  bunun  tam  tersinin doğru  olmasıdır.  Versay  ve  Locarno,  Almanya  için  Doğu Avrupa’ya  giden  yolu  düzeltmiştir.  Sabırlı  Alman  liderliği, zamanla  barışçı  yollarla  veya  belki  de  Batı  tarafından sağlanan  şartlarla  orada  üstünlüğünü  kurabilirdi.  Fakat</p>
<p class="calibre1"><a id="p575"></a>Hitler’in pervasız megalomanisi, barışçıl bir evrimi bir dünya savaşına dönüştürmüştür. </p>
<p class="calibre1">İlk  önce,  Hitler’in  gerçek  kişiliği,  görünüşteki  sıradanlığı ile  gözlerden  saklanmıştı.  Her  ne  kadar  Hitler,  bu  konudaki niyetlerini  sık  sık  açıklamış  ise  de,  ne  Alman,  ne  de  Batı Avrupa  kurumları  var  olan  düzeni  gerçekten  devirmeyi amaçladığına  inanmamışlardı.  Gittikçe  gelişen  Nazi Partisi’nin  tacizlerinden  bıkan,  ekonomik  bunalım  ve  politik karışıklık  nedeniyle  demoralize  olan  Alman  muhafazakâr liderliği,  Hitler’i  başbakan  olarak  atadı  ve  kendini  güvence altına  almak  için  de  bakanlar  kurulunu  saygıdeğer muhafazakârlarla doldurdu. (Hitler’in 30 Ocak 1933 tarihinde kurulan  ilk  kabinesinde  sadece  üç  Nazi  Partisi  üyesi  vardır.) Ancak  Hitler,  o  kadar  yolu  parlamento  manevralarıyla  önü kesilsin diye kat etmemişti. Birkaç sert darbe ile (30 Haziran 1934’te  yapılan  bir  temizlik  hareketi  ile  bazı  rakiplerini  ve muhaliflerini  öldürtmüştü)  iktidara  geldikten  on  sekiz  ay sonra Almanya’nın diktatörü olmuştu. </p>
<p class="calibre1">Batı demokrasilerinin Hitler’in bu çıkışına karşı ilk tepkisi, silahsızlanma  yükümlülüklerini  hızlandırmak  oldu.  Şimdi Almanya hükümetinin başında, Versay Antlaşması’nı yıkmak, tekrar  silahlanmak  ve  genişleme  politikası  izlemek  niyetinde olduğunu açıkça ilan eden bir başbakan vardı. Buna rağmen, demokrasiler  özel  önlemler  alma  gereksinimi  duymadılar. </p>
<p class="calibre1"><a id="p576"></a>Hitler’in  iktidara  gelmesi,  Büyük  Britanya’nın  silahsızlanma işindeki  kararlılığını  kuvvetlendirdi.  Hatta  bazı  İngiliz diplomatlar, </p>
<p class="calibre1">Hitler’in </p>
<p class="calibre1">kendinden </p>
<p class="calibre1">önceki </p>
<p class="calibre1">istikrarsız</p>
<p class="calibre1">hükümetlere  göre  barış  için  daha  çok  ümit  verdiğini düşündüler, İngiliz Büyükelçisi Phipps, Dışişleri Bakanlığı’na</p>
<p class="calibre1">“Hitler’in  imzası,  bütün  geçmişinde  hiçbir  Almanın bağlamadığı  kadar  Almanya’yı  bağlayacaktır.” <a href="index_split_014.html#p1712">{368}</a>  diye yazıyordu; Ramsay MacDonald’a göre, İngilizlerin Fransa’ya güvence  vermesine  artık  gerek  yoktu,  çünkü  Almanya silahsızlanma  anlaşmasını  bozarsa  “dünyanın  Almanya’ya karşı tepkisi çok fazla olacaktı. <a href="index_split_014.html#p1712">”{369}</a></p>
<p class="calibre1">Kuşkusuz,  Fransa  böyle  yatıştırıcı  sözlerle  tatmin olmamıştı.  Başlıca  problemi,  hâlâ  Almanya  silahlanmaya  ve İngiltere  de  güvence  vermemeye  devam  ederse,  ülkesinin nasıl  güven  altında  olacağıydı.  Dünya  kamuoyu  anlaşmayı bozanlara karşı bu kadar kararlı ise, Büyük Britanya güvence vermekte  neden  bu  kadar  isteksizdi?  İngiliz  Dışişleri  Bakam Sir  John  Simon  şöyle  cevap  veriyordu:  “Çünkü  İngiliz kamuoyu  bunu  desteklemez.”  Böylece  Fransa’nın  korkulu rüyası olan bir Alman saldırısı karşısında, İngilizlerin yardıma gelmeyeceği  iyice  anlaşılmış  oldu<a href="index_split_014.html#p1712">.{370}</a>  Fakat  niçin  İngiliz kamuoyu  Fransa’ya  güvence  vermeyi  desteklemeyecekti? </p>
<p class="calibre1">Muhafazakâr Parti’nin Başkanı ve İngiliz hükümetinin gerçek</p>
<p class="calibre1"><a id="p577"></a>lideri  Stanley  Baldwin,  bu  soruya  böyle  bir  saldırının  olası olmadığı şeklinde cevap verdi:</p>
<p class="calibre1">“Eğer  Almanya’nın  yeniden  silahlandığı  ispatlanırsa,  bu durumda,  Avrupa’nın  karşı  karşıya  geleceği  yeni  bir  durum ortaya  çıkacaktır...  Böyle  bir  durum  ortaya  çıkarsa, Majesteleri’nin hükümeti sorunu ciddiyetle ele alacaktır; fakat böyle bir durum henüz ortada yoktur...” <a href="index_split_014.html#p1712">{371}</a></p>
<p class="calibre1">Bu argüman, bitmeyen bir döngü ve bitmeyen bir çelişkiler yumağı  idi:  Güvence,  hem  riskli,  hem  de  gereksizdi;  eşitlik sağlandıktan  sonra  Almanya  tatmin  olacaktı.  Oysa  Almanya henüz tehdit etmekte iken güvence verilmesi durumu, her ne kadar  dünya  kamuoyunun  lanetinin  saldırganı  daha  işin başında  durduracağı  varsayılsa  bile,  çok  tehlikeli  olabilirdi. </p>
<p class="calibre1">Sonunda  Hitler’in  kendisi,  kaçamaklara  ve  ikiyüzlülüğe  son verdi.  14  Ekim  1933  tarihinde  Almanya,  Silahsızlanma Konferansı’nı  kesin  olarak  terk  etti.  Hitler  taleplerinin reddedilmesinden  dolayı  değil,  aksine  Almanya’nın  eşitlik talebinin  kabul  edilmesinden  ve  böylece  hiçbir  engel tanımadan silahlanmasına engel olunacağından korktuğu için bunu  yaptı.  Bir  hafta  sonra  da  Milletler  Cemiyeti’nden çekildi. 1934’ün başında Almanya’nın yeniden silahlanmasını ilan  etti.  Dünya  toplumundan  kendisini  bu  şekilde  ayıran Almanya, bu işten herhangi bir görünür zarar da görmedi. </p>
<p class="calibre1"><a id="p578"></a>Hitler  açıkça  meydan  okumuştu;  ama  demokrasiler  bunun ne anlama geldiği konusunda bir fikir sahibi değildiler. Hitler, yeniden  silahlanmak  suretiyle  cemiyetin  birçok  üyesinin esasen  prensip  olarak  kabul  ettiği  bir  şeyi  uygulamıyor muydu? Hitler belirgin bir saldırı hareketine girişmeden tepki göstermeye  ne  gerek  vardı?  Aslında,  ortak  güvenlik  bu  gibi işler için değil miydi? Bu tutumları ile, Batı demokrasilerinin liderleri belirsiz kararlar vermek zorunluluğundan kendilerini kurtarmış  oluyorlardı.  Hitler’in  kötü  niyetinin  açık  bir işaretini  görünceye  kadar  beklemek  onlar  için  daha  kolaydı; çünkü bu işaretin yokluğu, güçlü önlemler almak için gerekli kamuoyu  desteğinin  yokluğu  demekti.  Yahut  demokrasilerin liderleri </p>
<p class="calibre1">böyle </p>
<p class="calibre1">düşünüyorlardı. </p>
<p class="calibre1">Kuşkusuz, </p>
<p class="calibre1">Batı</p>
<p class="calibre1">demokrasilerinin etkili herhangi bir direnme göstermeleri için artık  çok  geç  olacağı  zamana  kadar,  gerçek  niyetini  ustaca bütün  dünyadan  saklamak  için  Hitler’in  her  türlü  nedeni vardı,  iki  savaş  arasındaki  dönemin  demokratik  devlet adamları,  güç  dengesinin  zayıflamasından  çok,  savaştan korkuyorlardı.  Ramsay  MacDonald,  “güvenliğin  askeri önlemlerle  değil,  moral  araçlarla  sağlanması”  gerektiğini savunuyordu. </p>
<p class="calibre1">Hitler, zaman zaman olası kurbanlarının hayal kurmalarını sağlayan  barış  saldırıları  yaparak  demokrasilerin  bu tutumlarını  beceri  ile  kötüye  kullanıyordu.  Silahsızlanma</p>
<p class="calibre1"><a id="p579"></a>görüşmelerinden çekildiği zaman, Alman ordusunun 300.000</p>
<p class="calibre1">kişiyle  sınırlandırılmasını  ve  hava  kuvvetlerinin  Fransa’nın hava kuvvetlerinin yarısı kadar olmasını önermişti. Bu öneri, Almanya’nın  Versay’da  belirlenen  100.000  kişilik  sınırı aştığını  dikkatlerden  gizledi.  Yeni  sınıra  birkaç  yıldan  önce erişilemeyeceği  izlenimi  verildi  ki,  kuşkusuz  bu  limit  kısa zamanda geçilebilirdi. </p>
<p class="calibre1">Fransa,  kendi  güvenliğini  kendisinin  sağlayabileceğini söyleyerek  bu  öneriyi  reddetti.  Bu  cevabın  kibirli  tonu, Fransa’nın  korkulu  rüyası  olan  Almanya’yla  askeri  eşitliğin veya  daha  kötüsünün  şimdi  gerçek  olduğunu  saklayamadı. </p>
<p class="calibre1">Büyük Britanya, silahsızlanmanın her zamankinden daha çok önem kazandığı sonucuna vardı ve kabine şöyle bir açıklama yaptı:  “Politikamız,  Milletler  Cemiyeti  Anasözleşmesi çerçevesindeki  dünya  silahlanma  yarışını  sınırlamak  ve azaltmaktır. </p>
<p class="calibre1">Bunun </p>
<p class="calibre1">için </p>
<p class="calibre1">tek </p>
<p class="calibre1">araç </p>
<p class="calibre1">uluslararası</p>
<p class="calibre1">işbirliğidir. <a href="index_split_014.html#p1712">”{372}  </a>Geçekten  kabine,  kendi  tahminlerine  göre gittikçe  zayıflayan  durumdan  ne  kurtarılabilirse  onu kurtarmanın  en  iyi  seçenek  olduğu  kararına  vardı.  Hitler, Alman delegasyonuna Silahsızlanma Konferansı’nı terk etme emri  verdikten  altı  hafta  sonra,  29  Kasım  1933’te  Baldwin kabineye şunları söylüyordu:</p>
<p class="calibre1">“Silahlanmaya  bir  sınır  koyma  ümidimiz  olmasaydı, yalnızca  hava  kuvvetlerimiz  için  değil,  donanma  için  de</p>
<p class="calibre1"><a id="p580"></a>huzursuzluk  duymakta  çok  haklı  olurduk,  (İngiltere) Almanya’yı  da  içine  alacak  şekilde,  bir  silahsızlanma  planı gerçekleştirmek için her türlü çabayı harcamaktadır. <a href="index_split_014.html#p1712">”{373}</a></p>
<p class="calibre1">Almanya,  silahlanmakta  ve  İngiliz  savunmasının  durumu da, Bakdwin’in deyimi ile huzursuzluk verici ise, daha büyük İngiliz  savunma  çabasının  gösterilmesi  gerekmekteydi.  Oysa Baldwin  aksi  yönü  seçti.  1932’de  başlatılan  uçak  üretimini durdurdu.  Bu  tutum  “Majesteleri  hükümetinin  Silahsızlanma Konferansı’nın  sonucunu  daha  ciddi  bir  şekilde  desteklemek arzusundan” <a href="index_split_014.html#p1712">{374}</a>  doğmuştu.  Baldwin,  Büyük  Britanya  tek taraflı  olarak  silahsızlanmaya  devam  ettiği  sürece,  Hitler’in silahsızlanma  görüşmelerine  katılmasının  nasıl  sağlanacağı sorusuna açıklık getirmedi. (Baldwin’in hareketinin başka bir açıklaması,  Büyük  Britanya’nın  yeni  uçak  modelleri geliştirdiği  ve  bunlar  hazır  olana  kadar  üretim  yapılmaması şeklindedir.  Bu  da,  Baldwin’in  zorunlu  olarak  yapması gereken bir işi, bir iyi niyet jesti olarak gösteriyor demektir.) Fransa’ya  gelince,  Fransa  teselliyi  gerçeklerden  kaçmakta buldu.  Paris’teki  İngiliz  büyükelçisi,  Londra’ya  şöyle  rapor gönderiyordu:  “Fransa  son  derece  dikkatli  bir  politikaya döndü; herhangi bir askeri macera içeren ve kuvvete dayanan önlemlerin  alınmasına  karşıdır.” <a href="index_split_014.html#p1713">{375}  </a>Sonradan  Savaş</p>
<p class="calibre1">Bakanı  olan  Eduard  Daladier’e  gönderilen  bir  rapor, Fransa’nın bile Cemiyet prensiplerine dayanmaya başladığını</p>
<p class="calibre1"><a id="p581"></a>göstermektedir. Berlin’deki Fransız Askeri ataşesi, Hitler’den daha  tehlikeli  olan  fanatiklerin  partinin  kanatlarında gizlendiğine  kendisini  inandırarak,  Hitler’i  dizginlemek  için en etkili yolun silahsızlanma olduğunu açıkladı:</p>
<p class="calibre1">“Almanya’nın  askeri  gelişmesini...  hiç  değilse  bir  süre engellemek için bir uzlaşmaya varmaktan başka bizim için bir yol  yoktur...  Hitler  barış  arzusunu  ilan  ederken  samimi  ise, anlaşmaya ulaştığımız için kendimizi kutlayabileceğiz. Başka niyetleri  varsa  veya  bir  gün  bazı  fanatiklere  izin  vermek zorunda  kalırsa,  hiç  olmazsa  savaşın  çıkışını  bir  müddet geciktirmiş olacağız ki, bu da gerçekten bir kazançtır.” <a href="index_split_014.html#p1713">{376}</a></p>
</body>
</html>
