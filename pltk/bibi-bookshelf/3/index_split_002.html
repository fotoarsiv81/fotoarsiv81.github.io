<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a id="p238"></a>“Prusya, liberalizm ve hür düşünce ile değil, fakat devletin askeri  ve  mali  kaynaklarını  dikkatli  bir  şekilde  yöneten  ve şartlar elverişli olur olmaz, onları büyük bir cesaretle Avrupa politikasının  terazisine  atmak  için  elinde  tutan  güçlü,  kararlı ve akıllı kral naipleri sayesinde büyük olmuştur...” <a href="index_split_014.html#p1693">{154}</a></p>
<p class="calibre1">Bismarck,  tutucu  prensiplere  değil,  Prusya  kurumlarının kendine  özgü  karakterine  güvendi;  Prusya’nın  Almanya’da liderlik  iddiasını,  evrensel  değerlerden  çok,  gücüne dayandırdı. Bismarck’a göre, Prusya kurumlarının dış etkilere karşı bağışıklığı o kadar güçlü idi ki, Prusya içeride daha çok anlatım  özgürlüğünü  teşvik  edeceği  tehdidi  ile  dönemin demokratik  akımlarından  bir  dış  politika  aracı  olarak yararlanabilirdi.  Hiçbir  Prusya  kralının  kırk  sene  boyunca böyle bir politika uygulamamış olmasına ise, hiç aldırmadı:</p>
<p class="calibre1">“Tüm  ordusu  yurtdışında  olsa  da,  Kral’ın,  ülkesinin efendisi  olmasının  verdiği  güvenlik  duygusu,  hiçbir  kıta devletinin  ve  hepsinden  öte,  hiçbir  Alman  devletinin  Prusya ile  paylaşamadığı  bir  duygudur.  Bu  durum,  kamu hizmetlerinin günün gereksinmelerine daha uygun bir şekilde gelişmesi  fırsatı  sağlar...  Prusya’daki  krallık  otoritesi, hükümetin  üzerine  risk  almadan  parlamento  çalışmalarını daha aktif olmaya teşvik  etmesine  ve  böylece  Almanya’daki şartlar  üzerinde  baskı  yapmasına  olanak  verecek  kadar sağlamdır. <a href="index_split_014.html#p1693">”{155}</a></p>
<p class="calibre1"><a id="p239"></a>Bismarck,  iç  güvenliğin,  üç  Doğu  Sarayı  arasında  yakın işbirliği  gerektirdiği  şeklindeki  Metternich  görüşünü reddetmiştir.  Gerçek  bunun  aksidir.  Prusya  iç  ayaklanma  ile tehdit  edilmediğine  göre,  diğer  devletleri,  özellikle  de Avusturya’yı, iç ayaklanmaları kışkırtma politikaları ile tehdit ederek  Viyana  düzenlemesini  yıkmak  için  bir  silah  olarak kullanılabilirdi.  Bismarck  için,  Prusya’nın  idari,  askeri  ve mali  kurumlarının  gücü,  Almanya’da  Prusya’nın  üstünlüğü yolunu açmıştır. </p>
<p class="calibre1">1852’de  Konfederasyon  Meclisi’ne  ve  1858’de  St. </p>
<p class="calibre1">Petersburg’a  büyükelçi  olarak  atandığı  zaman,  Bismarck politikalarının  savunmasını  yapacak  yerlere  de  yükselmişti. </p>
<p class="calibre1">Parlak  bir  şekilde  yazılmış  ve  dikkati  çekecek  tutarlıktaki raporları, ne duygulara, ne de hukuka uygunluğa, fakat gücün iyi  ve  doğru  kavranmasına  dayanan  bir  dış  politikayı  ısrarla öneriyordu.  Bu  tutumla  Bismarck,  XIV.  Louis  ve  Büyük Frederick  gibi  XVIII.  yüzyıl  yöneticilerinin  geleneğine dönmüş  oluyordu.  Devletin  etkisini  artırmak,  tek  değilse  de başlıca amacı oldu ve bu amaç ancak bütünleşmiş kuvvetlerle sınırlandırılabilirdi:</p>
<p class="calibre1">“...Duygusal  bir  politika,  karşılıklılık  kuralını  bilmez. </p>
<p class="calibre1">Karşılıklılık,  özellikle  Prusya’nın  kendine  özgü  yönlerinden birisidir. <a href="index_split_014.html#p1693">”{156}</a></p>
<p class="calibre1"><a id="p240"></a>“...Tanrı aşkına, fedakârlığımızın tek ödülünün doğru bir iş</p>
<p class="calibre1">yapmış </p>
<p class="calibre1">olma </p>
<p class="calibre1">bilinci </p>
<p class="calibre1">olan </p>
<p class="calibre1">duygusal </p>
<p class="calibre1">ittifaklara</p>
<p class="calibre1">girmeyelim.” <a href="index_split_014.html#p1693">{157}</a></p>
<p class="calibre1">“...Politika, </p>
<p class="calibre1">bir </p>
<p class="calibre1">olasılık </p>
<p class="calibre1">sanatıdır, </p>
<p class="calibre1">bilim </p>
<p class="calibre1">ise, </p>
<p class="calibre1">göreceliliktir. <a href="index_split_014.html#p1693">”{158}</a></p>
<p class="calibre1">“...Kral  bile,  kişisel  sempati  ve  antipatilerini,  devlet çıkarlarının üzerine çıkarma hakkına sahip değildir. <a href="index_split_014.html#p1693">”{159}</a></p>
<p class="calibre1">Bismarck’ın  görüşüne  göre,  dış  politika  hemen  hemen bilimsel  bir  temele  dayanır,  böylece  ulusal  çıkarları  objektif ölçülerle  analiz  etmek  mümkündür.  Böyle  bir  hesapta Avusturya,  kardeş  bir  ülke  değil,  her  şeyden  çok  Prusya’nın Almanya’da hakkı olan yere gelmesinin önünde bir engel olan yabancı bir ülke olarak görünüyor:</p>
<p class="calibre1">“Bizim  politikamızın  Almanya’dan  başka  bir  sahnesi yoktur  ve  bu  sahne,  tam  da  Avusturya’nın  kendisi  için  son derece  gerekli  olduğuna inandığı  alandır...  Birbirimizi,  nefes almak  için  gereksinmemiz  olan  havadan  mahrum  ediyoruz... </p>
<p class="calibre1">Ne kadar nahoş olursa olsun bu, gözden uzak tutulamayacak bir gerçektir.” <a href="index_split_014.html#p1693">{160}</a></p>
<p class="calibre1">Bismarck’ın,  büyükelçi  olarak  hizmet  ettiği  ilk  Prusya Kralı  olan  IV.  Frederick  William,  Gerlach’ın  hukuka uygunluk taraftan tutuculuğu ile Bismarck’ın Realpolitik’inin fırsatları  arasında  ikiye  bölünmüştü.  Bismarck,  Kral’ın geleneksel üstün Alman devletine karşı beslediği sempatinin, </p>
<p class="calibre1"><a id="p241"></a>Prusya’nın  politikasını  sınırlamaması  gerektiği  konusunda ısrarlı  idi.  Avusturya,  Prusya’nın  Almanya’da  egemen olmasını hiçbir zaman kabul etmeyeceğine göre, Bismarck’ın stratejisi, </p>
<p class="calibre1">her </p>
<p class="calibre1">fırsattan </p>
<p class="calibre1">yararlanarak </p>
<p class="calibre1">Avusturya’yı</p>
<p class="calibre1">zayıflatmaktan  ibaretti.  1854  Kırım  Savaşı  sırasında, Bismarck,  Avusturya’nın  Rusya  ile  arasının  açılmasından yararlanarak,  fırsatın  elverişli  olmasından  başka  bir  geçerli neden  göstermeden,  halen  Prusya’nın  Kutsal  İttifak’ta  ortağı olan Avusturya’ya hücum edilmesini ısrarla talep etti:</p>
<p class="calibre1">“Viyana’yı,  Prusya’nın  Avusturya’ya  hücum  etmesinin bütün  ihtimallerin  dışında  bir  şey  olmadığı  düşüncesine getirebilirsek,  yakında  oradan  daha  anlamlı  şeyler işitebiliriz.” <a href="index_split_014.html#p1693">{161}</a></p>
<p class="calibre1">1859’da,  Avusturya,  Fransa  ve  Piyemonte’yle  savaştığı sırada Bismarck aynı konuya döndü:</p>
<p class="calibre1">“Şimdiki  durum  bir  kez  daha  bize  büyük  ödülü  sunuyor. </p>
<p class="calibre1">Avusturya ile Fransa arasındaki savaşın iyice kızışmasına izin verir  ve  sonra  güneye  doğru  ordumuzu  yürüterek  sınır direklerini,    Constanz  Gölü’ne  veya  hiç  değilse  Protestan günah  çıkaranların  egemen  olmadığı  bölgelere  varıncaya kadar  bir  daha  dikilmemek  üzere  çıkarırsak,  bu  ödülü  de almış oluruz.” <a href="index_split_014.html#p1693">{162}</a></p>
<p class="calibre1">Metternich  bunu  sapkınlık  olarak  değerlendirirdi;  fakat Büyük  Frederick,  bir  müridinin,  kendisinin  Silezya’yı  işgal</p>
<p class="calibre1"><a id="p242"></a>etme  mantığını  bu  kadar  zekice  uygulamasını  ancak alkışlayabilirdi. </p>
<p class="calibre1">Bismarck,  Avrupa  güç  dengesini  de,  Almanya’nın  iç konularında uyguladığı aynı soğukkanlı ve göreceli analizlere tâbi  tuttu.  Kırım  Savaşı’nın  en  şiddetli  olduğu  sırada Bismarck, Prusya için başlıca seçenekten şöyle sıraladı:</p>
<p class="calibre1">“Mevcut üç tehdidimiz var: (1) Rusya ile ittifak; Rusya ile hiçbir  zaman  işbirliği  yapmayacağımıza  yemin  etmek, saçmalıktır. Eğer bu doğru olsaydı bile bu seçeneği bir tehdit olarak  kullanmak  üzere  tutmamız  gerekir.  (2)  Kendimizi Avusturya’nın  kollarına  atıp,  sadakatsiz  (Alman)  konfedere devletleri aleyhine çıkar elde etmek. (3) Kabineyi sola doğru değiştirerek  Avusturya’yı  çalımlayacak  kadar  kısa  zamanda</p>
<p class="calibre1">‘Batılı’ olmak. <a href="index_split_014.html#p1693">”{163}</a></p>
<p class="calibre1">Aynı  raporda,  Prusya  için  eşit  şekilde  geçerli  seçenekler şöyle  sıralanmıştır:  Fransa’ya  karşı  Rusya  ile  bir  ittifak (olasılıkla  tutucu  çıkarlar  birliği  bazı  üzerine  oturtulmuş); ikinci  derecede  Alman  devletlerine  karşı  Avusturya  ile  bir ittifak  (olasılıkla  Rusya’ya  karşı);  Avusturya  ve  Rusya’ya karşı içeride liberalizme doğru bir kayma (olasılıkla Fransa ile birlikte).  Tıpkı  Richelieu  gibi,  aynı  zamanda  Rusya  veya Avusturya  yahut  Fransa  ile  ittifak  yapmaya  hazır  olarak Bismarck da, müttefik seçmekte hiçbir kısıtlama tanımıyordu; seçim  tamamıyla  hangisinin  Prusya’nın  ulusal  çıkarlarına</p>
<p class="calibre1"><a id="p243"></a>daha  iyi  hizmet  edeceğine  bağlı  idi.  Avusturya  her  ne  kadar can düşmanı ise de, Bismarck, Viyana ile Almanya’da uygun bir tazminat sağlandığı takdirde bir anlaşma olasılığı aramaya her  zaman  hazırdı.  Ayrıca  Bismarck,  kendisi  tam  bir  tutucu iken, dış politika amacına hizmet ettiği sürece, Prusya’nın iç politikasını da sola doğru kaydırmakta hiçbir engel görmedi, iç politika da Realpolitik’in bir gereci idi. </p>
<p class="calibre1">Güç  dengesini  bir  tarafa  doğru  kaydırma  girişimleri, Metternich  sisteminin  en  güçlü  olduğu  zamanlarda  da olmuştur.  Fakat  sonradan,  Avrupa  konsensüsü  yoluyla, değişikliğe hukuka uygunluk kazandırılması yolunda her türlü çaba  harcanmıştı.  Metternich  sistemi,  tehdit  ve  karşı  tehditti bir dış politika ile değil, fakat Avrupa kongreleri yoluyla bazı ayarlamalar </p>
<p class="calibre1">yapmaya </p>
<p class="calibre1">çalışmıştır. </p>
<p class="calibre1">Bismarck, </p>
<p class="calibre1">ahlaki</p>
<p class="calibre1">konsensüsün  yararını  inkâr  edecek  en  son  kişidir.  Fakat  ona göre,  ahlaki  konsensüs,  diğer  birçok  güç  faktörü  arasında yalnızca  biridir.  Uluslararası  düzenin  istikrarı,  kesinlikle  bu nüansa  dayanır.  Var  olan  anlaşma  ilişkilerine,  paylaşılan değerlere  veya  Avrupa  Konferansı’na  sahte  bağlılık göstermeden  değişiklik  için  baskı  yapmak,  diplomatik  bir devrimin işaretidir. Gücün tek kriter yapılması, zamanla bütün devletleri  silahlanma  yarışına  ve  çatışma  politikalarına  sevk etmiştir. </p>
<p class="calibre1"><a id="p244"></a>Bismarck’ın  görüşleri,  Viyana  düzenlemesinin  kilit elemanları  olan  Prusya,  Avusturya  ve  Rusya  saraylarının birliği  sağlam  kaldığı  ve  Prusya’nın  kendisi  bu  birliği yıkmaya  cesaret  edemediği  sürece,  akademik  düzeyde kalmıştır.  Kutsal  ittifak,  Kırım  Savaşı’ndan  sonra, beklenmeyen  bir  şekilde  ve  büyük  bir  hızla  dağıldı.  Bunun nedeni,  Avusturya’nın  sallantıda  olan  imparatorluğunun krizleri  atlatmasını  sağlayan  Metternich’in  becerikli  kendini belli  etmeme  politikasını  terk  etmesi  ve  Rusya’nın düşmanlarının  tarafına  geçmesiydi.  Bismarck,  Kırım Savaşı’nın  diplomatik  bir  devrim  yarattığını  hemen  anladı. </p>
<p class="calibre1">“Birkaç  yıl  daha  geçse  bile,  hesaplaşma  günü  kesinlikle gelecektir<a href="index_split_014.html#p1693">”{164} </a>dedi. </p>
<p class="calibre1">Gerçekten  de  Kırım  Savaşı  ile  ilgili  en  önemli  doküman, Bismarck’ın  1856’da  savaşın  sona  ermesi  üzerine  ortaya çıkan  durumu  analiz  ettiği  mektubudur.  Karakteristik  olarak, mektup,  diplomatik  metodun  mükemmel  esnekliğini göstermekte  ve  fırsatların  değerlendirilmesinde,  vicdani endişenin zerresini içermemektedir. Alman tarihçileri, yerinde olarak  Bismarck’ın  mektubuna  Prachtbericht  veya  Ana Mektup (Master Dispatch) adını taktılar. Çünkü, bu mektupta Realpolitik’in  esası  vardı.  Mektup,  kenarına  kaydettiği notlardan ikna olmadığı belli olan Prusya Başbakanı Otto von Manteuffel için çok fazla cüretkârdı. </p>
<p class="calibre1"><a id="p245"></a>Bismarck, </p>
<p class="calibre1">mektubunda, </p>
<p class="calibre1">Kırım </p>
<p class="calibre1">Savaşı </p>
<p class="calibre1">sonunda</p>
<p class="calibre1">Napoleon’un  içinde  olduğu  olağanüstü  elverişli  durumdan, bütün  Avrupa  devletlerinin  Fransa’yla  dostluk  kurmaya çalıştığından  ve  başarılı  olma  şansı  en  yüksek  olanın  da Rusya olduğundan bahsediyordu:</p>
<p class="calibre1">“Fransa  ile  Rusya  arasındaki  bir  anlaşma  çok  doğal  olup bundan  kaçınılmamalıdır...  Şimdiye  kadar  Kutsal  İttifak’ın sağlamlığı... iki devleti birbirinden uzak tutmuştur; fakat Çar Nikola’nın  ölümü  ve  Kutsal  İttifak’ın  Avusturya  tarafından dağıtılmasından  sonra,  hiçbir  çıkar  anlaşmazlığı  bu  iki devletin </p>
<p class="calibre1">doğal </p>
<p class="calibre1">olarak </p>
<p class="calibre1">birbirine </p>
<p class="calibre1">yaklaşmasını</p>
<p class="calibre1">önleyemez.” <a href="index_split_014.html#p1693">{165}</a></p>
<p class="calibre1">Bismarck,  Avusturya’nın  kendi  manevraları  ile  tuzağa düşürdüğünü ve Çar’ı acele Paris’e göndermenin bu tuzaktan kurtulmaya  yetmeyeceğini  tahmin  etmişti.  Napoleon’un, ordusunun  desteğini  korumak  için  hemen  kullanabileceği</p>
<p class="calibre1">“çok  keyfi  ve  çok  adaletsiz  olmayan  bir  bahaneye  ihtiyacı vardı  ki,  buna  dayanarak  müdahale  edebilsin,  İtalya,  bu  rol için  çok  uygundu.  Sardunya’nın  arzuları  ve  Napoleon  ve Murat’ın  anıları  yeterli  nedeni  sağladı.  Avusturya’ya  karşı duyulan nefret de yolu iyice pürüzsüz hale getirecekti. <a href="index_split_014.html#p1693">”{166}</a></p>
<p class="calibre1">Bunlar, tam olarak üç yıl sonra olanlardı. </p>
<p class="calibre1">Kaçınılmaz  bir  Fransız-Rusya  işbirliğinin  ve  olası  bir Fransız-Avusturya  çatışmasının  ışığında  Prusya  nasıl  bir</p>
<p class="calibre1"><a id="p246"></a>pozisyon  almalıydı?  Metternich  sistemine  göre,  Prusya, muhafazakâr  Avusturya  ile  ittifakını  sıkılaştırmalı,  Alman Konfederasyonu’nu  güçlendirmeli,  Büyük  Britanya  ile  yakın ilişki  kurmalı  ve  Rusya’yı  Napoleon’dan  uzaklaştırmaya çalışmalıydı. </p>
<p class="calibre1">Bismarck,  bu  seçeneklerin  her  birini  teker  teker  reddetti. </p>
<p class="calibre1">Büyük  Britanya’nın  kara  kuvvetleri,  Fransız-Rus  ittifakına karşı  kullanılamayacak  kadar  küçüktü.  Avusturya  ve  Prusya, sonunda  savaşın  tüm  yükünü  taşımak  zorunda  kalabilirlerdi. </p>
<p class="calibre1">Alman  Konfederasyonu  da  gerçek  bir  güç  katkısında bulunamazdı:</p>
<p class="calibre1">“Rusya,  Prusya  ve  Avusturya’dan  yardım  gören  Alman Konfederasyonu,  olasılıkla  tutunabilirdi;  çünkü  desteği olmadan da zaferin kazanılabileceğine inanacaktır; fakat doğu ve  batıya  doğru  iki  cepheli  bir  savaş  durumunda, süngülerimizin kontrolü altında olmayan prensler, eğer savaş</p>
<p class="calibre1">meydanında karşımızda yer almazlarsa, tarafsızlık bildirisi ile kendilerini kurtarmaya çalışacaklardır...” <a href="index_split_014.html#p1693">{167}</a></p>
<p class="calibre1">Her  ne  kadar  Avusturya,  bir  kuşaktan  daha  uzun  bir süreden  beri  Prusya’nın  başlıca  müttefiki  ise  de,  şimdi Bismarck’ın  gözünde  uygun  olmayan  bir  müttefikti. </p>
<p class="calibre1">Prusya’nın büyümesine başlıca engel Avusturya idi. </p>
<p class="calibre1">“Aynı  iz  üzerinde  saban  sürdüğümüz  sürece...  Almanya ikimiz için dardır.  Avusturya  kendisinden  hem  daimi  kazanç</p>
<p class="calibre1"><a id="p247"></a>sağlayabileceğimiz  ve  hem  de  daimi  zarar  görebileceğimiz tek ülkedir. <a href="index_split_014.html#p1693">”{168}</a></p>
<p class="calibre1">Bismarck,  uluslararası  ilişkilerin  hangi  yönünü  ele  alırsa alsın,  Prusya’nın  Avusturya  ile  işbirliği  bağlantısını koparması  ve  her  fırsatta  eski  müttefikini  zayıflatmak  için Metternich  devrinin  politikalarını  tersine  çevirmesi  gerektiği sonucuna vardı:</p>
<p class="calibre1">“Avusturya  önde  bir  atla  giderse,  biz  de  onun  hemen ardındaki atla gideriz. <a href="index_split_014.html#p1693">”{169}</a></p>
<p class="calibre1">İstikrarlı  uluslararası  sistemlerin  en  büyük  zaafı,  ölümcül meydan  okumaları  zamanında  görme  yeteneğinin  hemen hemen  hiç  olmamasıdır.  Devrimcilerin  kör  noktası, devirdikleri sistemin en iyi yönlerini, hedeflediklerinin bütün kazançları  ile  bir  araya  getirebileceklerine  olan  inançlarıdır. </p>
<p class="calibre1">Fakat  devrimle  başıboş  kalan  kuvvetler,  kendi  ivmelerini yaratırlar  ve  hareket  etmekte  oldukları  yön,  onları savunanların  açıklamalarından  çıkan  yönle  aynı  olmak zorunda değildir. </p>
<p class="calibre1">Bu, Bismarck için de doğruydu. 1862’de iktidara geldikten sonra,  beş  yıl  içinde,  on  yıl  önceki  kendi  önerisini uygulayarak,  Almanya’nın  birliği  için  Avusturya’nın oluşturduğu  engeli  ortadan  kaldırdı.  Bu  bölümün  başında anlatılan  üç  savaş  ile  Avusturya’yı  Almanya’dan  attı  ve Fransa’da da Richelieu tarzı hayalleri yıktı. </p>
<p class="calibre1"><a id="p248"></a>Yeni  birleşmiş  Almanya,  Almanların  iki  kuşak  boyunca istedikleri anayasal ve demokratik bir devlet kurma ideallerini temsil  etmiyordu.  Gerçekte,  önceki  Alman  düşüncesinin belirgin hiçbir yönünü yansıtmıyordu; devlet, halk iradesinin belirtilmesi  suretiyle  kurulmaktan  çok,  Alman  kralları arasında  diplomatik  bir  anlaşma  sonucu  dünyaya  geldi. </p>
<p class="calibre1">Hukuka  uygunluğu  ulusal  self-determinasyon  prensibinden değil,  Prusya’nın  gücünden  geliyordu.  Her  ne  kadar Bismarck, yapmayı kafasına koyduğu işi başarmışsa da, onun zaferinin  büyüklüğü,  Almanya’nın  geleceğini  olduğu  gibi, Avrupa  dünya  düzenini  de  ipotek  altına  soktu.  Savaşlarını hazırlamada  acımasız  olduğu  kadar,  onları  sonuçlandırmada ılımlıydı.  Almanya,  güvenliği  için  hayati  öneme  sahip sınırlara  ulaşır  ulaşmaz,  basiretli  ve  istikrar  sağlayıcı  bir  dış</p>
<p class="calibre1">politika izledi. Yirmi yıl boyunca, Realpolitik’e dayalı olarak ve  Avrupa  barışı  adına  Avrupa’nın  yükümlülüklerini  ve çıkarlarını büyük bir ustalıkla yönlendirdi. </p>
<p class="calibre1">Ancak  bir  kere  çağırıldıktan  sonra,  kuvvetin  ruhları,  ne kadar  belirli  ve  sınırlı  olurlarsa  olsunlar  el  çabukluğu eylemleriyle  kovulmayı  reddederler.  Almanya,  sonsuz adaptasyon  yeteneği  olduğu  önceden  kabul  edilen diplomasisinin  bir  sonucu  olarak  birleştirildi;  ancak  bu politikanın  başarısı,  uluslararası  sistemin  bütün  esnekliğini yok  elti.  Artık  katılanlar  sayıca  daha  azdı  ve  oyuncu  sayısı</p>
<p class="calibre1"><a id="p249"></a>azalınca, ayarlama yapma yeteneği de azalır. Yeni uluslararası sistemin  daha  az  ve  daha  ağır  unsurlardan  oluşması,  genel olarak  kabul  edilebilir  bir  dengeyi  görüşmeyi  veya  devamlı kuvvet  uygulamaları  olmadan  onu  ayakta  tutmayı  olanaksız kıldı. </p>
<p class="calibre1">Bu  bünyesel  sorunlar,  Fransa-Prusya  Savaşı’nda, Prusya’nın zaferinin çapı ve onun sonucu olan barışın doğası ile  daha  da  büyüdü.  Almanya’nın  Alsace-Lorraine’i topraklarına  katması  uzlaştırılamaz  bir  Fransız  husumeti yaratmış ve bu durum, Almanya’nın Fransa’ya karşı herhangi bir diplomatik seçeneğe sahip olmasını olanaksız kılmıştır. </p>
<p class="calibre1">1850’lerde  Bismarck,  Fransız  seçeneğini  o  kadar  önemli görmüştür  ki,  bu  yüzden  Gerlach  ile  dostluğunu  göz  ardı etmiştir.  Alsace-Lorraine’in  alınmasından  sonra  Fransız düşmanlığı, </p>
<p class="calibre1">Bismarck’ın </p>
<p class="calibre1">ısrarla </p>
<p class="calibre1">uyarıda </p>
<p class="calibre1">bulunduğu</p>
<p class="calibre1">“doğamızdaki  organik  kusur”  denilecek  noktaya  kadar büyümüştür.  Bu  durum,  Bismarck’ın  “Ana  Mektup” </p>
<p class="calibre1">politikasının </p>
<p class="calibre1">uygulanmasına, </p>
<p class="calibre1">yani </p>
<p class="calibre1">diğer </p>
<p class="calibre1">devletlerle</p>
<p class="calibre1">bağlantılarını  yapana  kadar  bekleyip,  Prusya’nın  desteğinin en yüksek bedeli verene satmasına engel oldu. </p>
<p class="calibre1">Alman Konfederasyonu, sadece çeşitli devletler arasındaki rekabeti  ortadan  kaldıran,  çok  güçlü  tehlikeler  karşısında  bir birlik  olarak  hareket  etmekte  başarılı  olan  bir  devlet  oldu; ortak  saldırı  ise,  yapısal  olarak  olanaksızdı.  Bu</p>
<p class="calibre1"><a id="p250"></a>düzenlemelerin  seyrekliği,  Bismarck’ın  Alman  Birliğinin, Prusya  liderliği  altında  organize  edilmesi  hususundaki ısrarının  nedenlerinden  birisidir.  Fakat  o  da  yeni  düzenleme için bir bedel ödedi. Almanya bir saldırının olası bir kurbanı durumundan,  Avrupa  dengesi  için  bir  tehdit  konumuna dönüşünce,  diğer  Avrupa  devletlerinin  Almanya’ya  karşı birleşmesi gibi uzak bir olasılık ortaya çıktı. Bu korkulu rüya da Almanya’nın, kısa zamanda, Avrupa’yı iki düşman kampa ayıracak olan bir politika izlemesine neden oldu. </p>
<p class="calibre1">Alman birliğinin etkisini en çabuk kavrayan devlet adamı, o  sıralar  İngiltere  Başbakanı  olmak  üzere  olan  Benjamin Disraeli oldu. 1871’de Fransa-Prusya Savaşı hakkında şunları söylüyordu:</p>
<p class="calibre1">“Savaş, son yüzyılın Fransız Devrimi’nden daha da büyük bir  politik  olay  olan  Alman  devrimini  temsil  etmektedir... </p>
<p class="calibre1">Süpürülüp  atılmayan  bir  tek  diplomatik  gelenek  kalmadı. </p>
<p class="calibre1">Önümüzde  yeni  bir  dünya  var...  Güç  dengesi  bütünüyle ortadan kaldırılmıştır.” <a href="index_split_014.html#p1693">{170}</a></p>
<p class="calibre1">Bismarck  dümenin  başında  iken,  bu  çıkmazlar,  karışık  ve kurnaz  diplomasisi  ile  gözden  saklanmıştır.  Ancak,  uzun vadede Bismarck’ın düzenlemelerini mahkûm eden, bunların karmaşıklığı  oldu.  Disraeli,  bu  değerlendirmesinde  haklı  idi. </p>
<p class="calibre1">Bismarck,  Avrupa  haritasını  ve  uluslararası  ilişkilerin modelini  yeniden  düzenledi;  fakat  sonuçta,  yerine  gelenlerin</p>
<p class="calibre1"><a id="p251"></a>izleyebileceği  bir  plan  oluşturmayı  başaramadı.  Bismarck’ın taktiklerinin yeniliği sona erince, yerine gelenler ve rakipleri, diplomasinin  şaşırtan  elle  tutulmazlığına  bağımlılıklarını azaltmak  için  bir  yol  olarak  silahlanmayı  artırmak  suretiyle güvenlik  arayışı  içine  girdiler.  Demir  Şansölye’nin politikalarını  kurumlaştırmaktaki  yeteneksizliği,  Almanya’yı, tek çıkış yolu olarak ilk önce silah yarışına ve sonrada savaşa zorladı. Bu, monoton bir diplomasi idi. </p>
<p class="calibre1">İç politikada da Bismarck, yerine gelenlerin izleyebileceği bir model geliştirmeyi başaramadı. Hayatı boyunca yalnız bir adam  olan  Bismarck,  sahneden  çekildikten  sonrada  daha  az anlaşıldı  ve  efsanevi  boyutlar  kazandı.  Vatandaşları,  Alman birliğini  sağlayan  üç  savaşı  hatırladılar;  fakat  bu  savaşları mümkün  kılan  sıkıntılı  hazırlıkları  ve  onların  meyvelerini toplamak için gerekli olan ılımlılığı unuttular. Güç gösterisini gördüler; ama bunların dayandığı ince analizi fark etmediler. </p>
<p class="calibre1">Bismarck’ın  Almanya  için  düşündüğü  anayasa,  bu eğilimleri  birleştirdi.  Her  ne  kadar  Avrupa’da  ilk  kez  genel olarak tüm erkeklere seçme hakkı tanınmış ise de, Parlamento (Reichstag)  imparator  tarafından  atanan  ve  yalnızca  onun tarafından  görevinden  alınan  hükümeti  denetlemiyordu. </p>
<p class="calibre1">Başbakan,  imparator  ve  Reichstag’a,  onların  birbirine olduklarından  daha  yakındı.  Bu  sebeple,  bazı  sınırlar  içinde kalmak  koşuluyla,  Bismarck,  dış  politikasında,  diğer</p>
<p class="calibre1"><a id="p252"></a>devletleri  kullandığı  gibi,  Almanya’nın  iç  kurumlarını  da birbirlerine </p>
<p class="calibre1">karşı </p>
<p class="calibre1">kullanıyordu. </p>
<p class="calibre1">Bismarck’ın </p>
<p class="calibre1">yerine</p>
<p class="calibre1">gelenlerden  hiçbirisi  bu  hünere  ve  cesarete  sahip  değillerdi. </p>
<p class="calibre1">Sonuçta  demokrasiden  yoksun  bir  milliyetçilik  gittikçe şovenizme  dönüşürken,  sorumsuzluktan  demokrasi  de verimsiz hale geldi. Bismarck’ın hayatının özü, en iyi şekilde Demir  Şansölye’nin  kendisi  tarafından  o  zamanki  müstakbel karısına yazdığı mektupta açıklanmıştır:</p>
<p class="calibre1">“Dünyada,  yani  burada  istediğini  yaptırmak...  her  zaman düşen  bir  meleğin  niteliğine  sahiptir.  Güzel  ama  barıştan yoksun,  düşünce  ve  amaçlarında  büyük,  ama  başarıdan yoksun, mağrur ve yalnız. <a href="index_split_014.html#p1694">”{171}</a></p>
<p class="calibre1">Çağdaş  Avrupa  devlet  sisteminin  başlangıcındaki  ayakta duran  iki  devrimci,  modern  dönemin  birçok  çıkmazlarını  da yeniden  canlandırmışlardır,  isteksiz  devrimci  Napoleon, politikanın  kamuoyuna  göre  ayarlanması  eğilimini  temsil etmiştir.  Muhafazakâr  devrimci  Bismarck  ise,  politikayı  güç analizi ile belirleme eğilimini yansıtmıştır. </p>
<p class="calibre1">Napoleon’un  devrimci  görüşleri  vardı;  ama  bunların sonuçlarıyla karşılaşınca hemen geri çekildi. Gençliğini, XX. </p>
<p class="calibre1">yüzyılda  kendisine  “protesto”  dediğimiz  bir  yaşam  tarzı içinde geçiren Napoleon, bir düşüncenin formüle edilmesi ile uygulanması  arasındaki  boşluğu  hiçbir  zaman  dolduramadı. </p>
<p class="calibre1">Maksadından  ve  özellikle  de  meşruiyetinden  emin</p>
<p class="calibre1"><a id="p253"></a>olmadığından,  aradaki  boşluğu  doldurmak  için  kamuoyuna güvendi.  Napoleon,  dış  politikasını,  başarısını  televizyonun akşam  haberlerinin  gösterdiği  tepkiye  göre  hesaplayan, modern  politik  liderlerin  stilinde  yönetti.  Onlar  gibi  kısa süreli  hedefler  ve  hemen  sonuç  alma  üzerinde  odaklaşarak kendisini  taktiklerin  tutsağı  haline  getirdi;  yaratmak  istediği baskıyı yapay olarak büyüterek halkı etkilemek yolunu seçti. </p>
<p class="calibre1">Bu  süreçte,  dış  politika  ile  bir  hokkabazın  hareketlerini birbirine karıştırdı. Çünkü sonuçta, bir liderin bir fark yaratıp yaratmadığını belirleyen şey, şöhret değil, gerçekliktir. </p>
<p class="calibre1">Halk  uzun  vadeli  eğilimler  yerine,  kendi  endişelerini yansıtan  veya  yalnızca  kriz  belirtilerini  gören  liderlere  uzun vadede pek değer vermez. Bir liderin rolü, olayların yönlerini değerlendirmekte </p>
<p class="calibre1">ve </p>
<p class="calibre1">onları </p>
<p class="calibre1">etkilemekte </p>
<p class="calibre1">kendi</p>
<p class="calibre1">değerlendirmelerine  güvenerek  hareket  etme  yükünü sırtlamaktır.  Bunda  başarısız  olunca  krizler  katlanarak  artar ki,  bu  da  liderin  olaylar  üzerindeki  kontrolünü  kaybettiğini söylemenin  bir  başka  yoludur.  Napoleon,  garip  bir  modern fenomenin  habercisi  oldu:  Halkın  ne  istediğini  ümitsizce belirlemeye  çalışan,  yine  de  sonunda  reddedilen  belki  de hakir görülen politik şahsiyet. </p>
<p class="calibre1">Bismarck,  kendi  değerlendirmelerine  göre  hareket  etmek için  yeterli  kendine  güvene  sahipti.  Temel  gerçekleri  ve Prusya’nın önüne çıkan fırsatları çok parlak bir şekilde analiz</p>
<p class="calibre1"><a id="p254"></a>etti.  Almanya’yı  öyle  sağlam  bir  şekilde  kurdu  ki,  Almanya iki  dünya  savaşı  ve  iki  yabancı  işgal  gördüğü  ve  iki  kuşak boyunca  bölünmüş  bir  ülke  durumunda  kaldığı  halde  ayakta durabildi.  Bismarck’ın  başarısız  olduğu  nokta,  kendi toplumunu,  uygulanması  için  her  kuşakta  büyük  bir  devlet adamının  gelmesini  gerektiren  bir  politika  tarzına  mahkûm etmesi idi. Bu nadiren gerçekleşti ve imparatorluk Almanyası buna  karşı  çıktı.  Bu  anlamda,  Bismarck  ülkesi  için  yalnızca başarı  tohumlarını  ekmedi;  fakat  aynı  zamanda  onun  XX. </p>
<p class="calibre1">yüzyıldaki  trajedilerinin  tohumlarını  da  ekmiş  oldu. </p>
<p class="calibre1">Bismarck’ın  dostu  von  Roon,  onun  hakkında  “Kimse, bedelini </p>
<p class="calibre1">ödemeden </p>
<p class="calibre1">ölümsüzlük </p>
<p class="calibre1">ağacından </p>
<p class="calibre1">meyve</p>
<p class="calibre1">yiyemez<a href="index_split_014.html#p1694">”{172} </a>diye yazdı. </p>
<p class="calibre1">Napoleon’un  trajedisi,  ihtiraslarının,  yeteneklerini  aşmış</p>
<p class="calibre1">olmasıydı;  Bismarck’ın  trajedisi  ise,  onun  yeteneklerinin, toplumunun  onları  massetme  kabiliyetini  aşmasıydı. </p>
<p class="calibre1">Napoleon’un  Fransa’ya  bıraktığı  miras  stratejik  felçti; Bismarck’ın mirası ise, özümsenemeyen büyüklüktür. </p>
<p class="calibre1"><a id="p255"></a> </p>
<p class="calibre1"></p>
<p class="calibre1"><a id="p256"></a><img src="index-256_1.png" class="calibre2"/></p>
<p class="calibre1">Benjamin Disraeli</p>
<p class="calibre1"><b class="calibre3"> </b></p>
<p class="calibre1"><b class="calibre3">6</b></p>
<p class="calibre1"><b class="calibre3">Realpolitik Kendine Dönüyor</b></p>
<p class="calibre1">Keolpolitik –güç hesapları ve ulusal çıkar üzerine dayanan dış  politika–  Almanya’nın  birleşmesi  sonucunu  doğurdu. </p>
<p class="calibre1">Almanya’nın birleşmesi ise, amaçlananın tam tersini yaparak Realpolitik’in  kendi  aleyhine  dönüşmesine  sebep  oldu. </p>
<p class="calibre1">Realpolitik  uygulamasında,  ancak  uluslararası  sistemin başlıca  oyuncuları,  ilişkileri,  değişen  şartlara  göre ayarlamakta  serbest  olursa  veya  paylaşılan  bir  değerler sistemi  tarafından  engellenirse,  yahut  her  ikisi  bir  arada olursa, silahlanma yarışından ve savaştan kaçınılır. </p>
<p class="calibre1">Birleşmeden sonra, Almanya kıtadaki en güçlü devlet oldu ve seneler geçtikçe daha da kuvvetleniyor ve böylece Avrupa</p>
<p class="calibre1"><a id="p257"></a>diplomasisinde  devrim  yaratıyordu.  Richelieu  zamanında modern  devlet  sisteminin  ortaya  çıkmasıyla  birlikte,  Avrupa kıtasının  kenarındaki  devletler  olan  Büyük  Britanya,  Fransa ve Rusya, merkez üzerinde baskı yapmaya başladılar. Şimdi, ilk  defa  olarak  Avrupa’nın  merkezi  kenarlara  baskı yapabilecek  kadar  kuvvetlenmişti.  Avrupa,  tam  göbeğindeki bu devletle nasıl baş edecekti? </p>
<p class="calibre1">Coğrafya, çözülmesi olanaksız olan bir çıkmaz yaratmıştı. </p>
<p class="calibre1">Realpolitik’in  geleneklerine  göre,  Almanya’nın  büyüyen  ve potansiyel  olarak  egemen  gücünü  sınırlamak  için  Avrupa koalisyonlarının  kurulması  olasıydı.  Almanya,  Avrupa’nın ortasında  olduğu  için,  Bismarck’ın  le  cauchemar  des coalitions  dediği  etrafını  çevirmiş  hasım  koalisyonlar kâbusunun  tehdidi  altındaydı.  Ama  Almanya,  doğu  ve batıdaki bütün komşularının koalisyonuna karşı kendisini aynı anda  korumaya  çalışırsa,  bu  onları  tek  tek  tehdit  etmesi  ve koalisyonların </p>
<p class="calibre1">kurulmasını </p>
<p class="calibre1">çabuklaştırması </p>
<p class="calibre1">anlamına</p>
<p class="calibre1">gelecekti. Kendi kendine gerçekleşen kehanetler, uluslararası sistemin  bir  parçası  oldu.  Halen  Avrupa  Konferansı  denilen organizasyon,  gerçekte  iki  grup  düşmanlıkla  bölünmüştü: Fransa  ve  Almanya  arasındaki  düşmanlık  ile  Avusturya-Macaristan  ve  Rusya  imparatorluğu  arasında  gittikçe  artan husumet. </p>
<p class="calibre1"><a id="p258"></a>Fransa  ve  Almanya’ya  gelince,  1870  savaşındaki  Prusya zaferinin büyüklüğü daimi olarak bir Fransız revanche arzusu doğurdu ve Alsace-Lorraine’nin Almanya’ya katılması da bu hoşnutsuzluğa  çok  hassas  bir  merkez  sağladı.  Bu hoşnutsuzluk, </p>
<p class="calibre1">1870-71 </p>
<p class="calibre1">savaşının </p>
<p class="calibre1">Fransız </p>
<p class="calibre1">üstünlüğü</p>
<p class="calibre1">döneminin  sonunu  işaretlediği  gibi,  güç  ittifaklarında  geri dönülmez  bir  değişiklik  yarattığını  Fransız  liderlerine hissettirmeye başladı; korku da işin içine karıştı. Parçalanmış</p>
<p class="calibre1">Orta  Avrupa’da  birtakım  Alman  devletlerini  birbirine  karşı kullanmak  şeklindeki  Richelieu  sistemi,  artık  uygulanamaz olmuştu.  Hatıraları  ile  ihtirasları  arasında  bocalayan  Fransa, bu  konudaki  başarının  stratejik  realiteyi  değiştirmeden yalnızca  Fransızların  gururunu  tatmin  edeceğini  hiç düşünmeden  Alsace-Lorraine’i  yeniden  kazanma  tutkusu peşinde  elli  yıl  koştu.  Fransa  artık  kendi  başına  Almanya’yı kontrol  altında  tutacak  kadar  güçlü  değildi;  bu  nedenle kendini  savunmak  için  müttefiklere  gereksinimi  vardı.  Aynı şekilde, Fransa, Almanya’nın düşmanı olan her devletin olası bir  müttefiki  olmak  için  daima  hazır  olmuş,  böylece  hem Alman  diplomasisinin  esnekliğini  kısıtlamış,  hem  de Almanya’yı içeren krizleri şiddetlendirmiştir. </p>
<p class="calibre1">İkinci  Avrupa  bölünmesi  olan  Avusturya-Macaristan imparatorluğu ile Rusya arasındaki bölünme de Almanya’nın birleşmesinin  bir  sonucudur.  Bismarck  1862’de  başbakan</p>
<p class="calibre1"><a id="p259"></a>(Ministerprasident)  olunca,  Avusturya  büyükelçisinden,  eski Kutsal Roma İmparatorluğu’nun merkezi olan Avusturya’nın ağırlık  merkezini  Viyana’dan  Budapeşte’ye  kaydırması  gibi şaşırtıcı  bir  öneriyi  İmparator’a  iletmesini  istedi.  Büyükelçi bu  düşünceyi  o  kadar  akıl  almaz  buldu  ki,  Viyana’ya gönderdiği  raporda  bunu,  Bismarck’ın  sinir  yorgunluğuna bağladı.  Ancak  Almanya’da  üstünlük  mücadelesinde  bir  kez yenilince,  Avusturya’nın  Bismarck’ın  önerisi  doğrultusunda hareket  etmekten  başka  şansı  kalmadı.  Budapeşte,  yeni yaratılan  ikili  krallıkta  eşit,  hatta  kimi  zaman  üstün  ortak oldu. </p>
<p class="calibre1">Almanya’dan  atıldıktan  sonra,  yeni  Avusturya-Macaristan İmparatorluğu’nun  Balkanlar’dan  başka  genişleyecek  yeri yoktu. Avusturya denizaşırı sömürgecilik işine girmediğinden, liderleri,  yalnızca  diğer  büyük  devletlerden  geri  kalmamak için  bile  olsa,  Slav  nüfusu  ile  Balkanlar’ın  Avusturya’nın jeopolitik ihtirasları için doğal bir arena oluşturduğu görüşüne vardılar. Bu politikanın doğasında Rusya ile çatışma vardı. </p>
<p class="calibre1">Sağduyu,  Balkan  milliyetçiliğini  kışkırtmakta  dikkatli olunması,  aksi  takdirde  Rusya’yı  devamlı  düşman  olarak karşılarına  almak  tehlikesi  doğacağı  konusunda  Avusturyalı liderleri uyarmış olmalıdır. Fakat sağduyu Viyana’da pek bol değildi; Budapeşte de ise, daha da az bulunuyordu. Saldırgan milliyetçilik  üstün  geldi.  Viyana’daki  kabine,  kendisini</p>
<p class="calibre1"><a id="p260"></a>Metternich’ten  bu  yana  adım  adım  yalnızlığa  götüren,  ülke içinde  atalet  ve  dış  politikada  da  sinir  krizleri  yaratan tutumuna devam etti. </p>
<p class="calibre1">Almanya,  Balkanlar’da  kendisi  için  bir  ulusal  çıkar görmüyordu.  Fakat  Avusturya-Macaristan  İmparatorluğu’nun devamını  önemli  bir  çıkar  olarak  algılıyordu.  Çünkü  ikili krallığın  çöküşü,  Bismarck’ın  bütün  Alman  politikasını bozma  riskini  taşıyordu,  imparatorluğun  Almanca  konuşan Katolik  kesimi,  Almanya’ya  katılmak  isteyecek  ve  böylece Bismarck’ın  azimle  gerçekleştirmeye  çalıştığı  Protestan Prusya’nın  üstünlüğünü  tehlikeye  sokacaktı.  Üstelik Avusturya </p>
<p class="calibre1">İmparatorluğu’nun </p>
<p class="calibre1">dağılması, </p>
<p class="calibre1">Almanya’yı</p>
<p class="calibre1">güvenilir tek müttefikinden mahrum edecekti. Diğer taraftan, Bismarck,  her  ne  kadar  Avusturya’yı  korumak  istiyorsa  da Rusya’ya  meydan  okumaya  da  niyeti  yoktu.  Bu,  onlarca  yıl herkesten  saklamayı  başardığı  ama  hiçbir  zaman  çözemediği bir bilmeceydi. </p>
<p class="calibre1">İşleri daha da kötüleştiren şey, Osmanlı İmparatorluğu’nun yavaş yavaş dağılma sancıları içine girmesi ve böylece Büyük Devletler  arasında  parçaların  paylaşılması  için  sık  sık çatışmalara  neden  olması  idi.  Bismarck’ın  bir  tarihte  dediği gibi,  beş  oyunculu  bir  kombinezonda  üçlü  tarafta  olmak  her zaman  arzu  edilen  bir  şeydir.  Fakat  beş  devletten  –İngiltere, Fransa,  Rusya,  Avusturya  ve  Almanya–  Fransa  düşmanca</p>
<p class="calibre1"><a id="p261"></a>davranıyordu;  Büyük  Britanya  da  “şahane  yalnızlık” </p>
<p class="calibre1">politikası  dolayısıyla  ortada  yoktu  ve  Rusya  Avusturya  ile anlaşmazlığından  dolayı  kararsızdı.  Bu  yüzden  Almanya’nın üçlü  bir  grup  içinde  Rusya  ve  Avusturya  ile  ittifak  yapmaya gereksinimi vardı. Ancak Bismarck’ın iradesine ve becerisine sahip bir devlet adamı bu kadar tehlikeli bir denge hareketini başarı  ile  uygulayabilirdi.  Böylece,  Almanya  ile  Rusya arasındaki ilişki Avrupa barışı için kilit noktası oldu. </p>
<p class="calibre1">Rusya,  uluslararası  arenaya  girer  girmez,  hayret  edilecek bir çabuklukla egemen bir pozisyon elde etti. 1648 Vestfalya Barış  Antlaşması’nda,  Rusya,  henüz  temsil  edilecek  kadar önemli  görülmemişti.  Oysa  1750’den  itibaren,  Rusya  her önemli  Avrupa  savaşına  aktif  olarak  katılmıştır.  XVIII. </p>
<p class="calibre1">yüzyılın  ortalarında,  Rusya,  artık  Batılı  gözlemcilerde  belli belirsiz  bir  huzursuzluk  yaratıyordu.  1762’de  St. </p>
<p class="calibre1">Petersburg’daki  Fransız  charge  d’affaires  (maslahatgüzar) raporunda şöyle diyordu:</p>
<p class="calibre1">“Rusya’nın  ihtirası  gemlenmezse,  bunun  etkileri  komşu devletler  için  ölümcül  olabilir...  Rusya’nın  gücünün  toprak genişliği ile ölçülmemesi gerektiğini ve Doğu topraklarındaki egemenliğinin,  gerçek  kuvvet  kaynağı  olmayıp,  heybetli  bir hayalet  olduğunu  biliyorum.  Fakat  aynı  zamanda  doğal ikliminin  sertliği  nedeniyle  mevsimlerin  aşırılıklarına herkesten iyi karşı koyabilen, köle gibi itaate alışkın, yaşamak</p>
<p class="calibre1"><a id="p262"></a>için  çok  az  şeye  ihtiyaç  duyan  ve  bunun  sayesinde  çok  az maliyetle  savaş  sürdürebilen  bir  ulus,  korkarım  ki  fetihlerde de başarılı olabilir.” <a href="index_split_014.html#p1694">{173}</a></p>
<p class="calibre1">Viyana Kongresi’nin yapıldığı zaman, Rusya, kıta üzerinde belki  en  güçlü  devletti.  XX.  yüzyılın  ortalarında,  dünyadaki iki  süper  devletin  biri  olma  düzeyine  yükseldi  ve  hemen hemen  kırk  yıl  sonra  da,  iki  yüzyıl  içinde  elde  ettiği  büyük kazançlarının çoğunu birkaç ay içinde kaybetti. </p>
<p class="calibre1">Çar’ın  gücünün  mutlak  olması,  Rus  yöneticilerinin  dış</p>
<p class="calibre1">politikayı,  keyfi  ve  kendi  zevklerine  göre  yürütmelerini sağladı.  Altı  yıl  içinde,  1756  ile  1762  yılları  arasında  Rusya Avusturya’nın  yanında  Yedi  Yıl  Savaşları’na  katıldı  ve Prusya’yı  işgal  etti,  Ocak  1762’de  İmparatoriçe  Elizabeth’in ölümü  üzerine  Prusya  tarafına  geçti  ve  1762’de  Büyük Katerina’nın kocasını devirmesiyle tarafsızlığını ilan etti. Elli yıl sonra, Metternich, Çar I. Aleksandr’ın hiçbir fikrinin beş</p>
<p class="calibre1">yıldan  daha  uzun  ömürlü  olmadığını  söyledi.  Metternich’in danışmanı  Friedrich  von  Genz,  Çar’ın  durumunu  şöyle açıkladı:</p>
<p class="calibre1">“Diğer  hükümdarları  sınırlayan,  engelleyen  hiçbir  şey  –</p>
<p class="calibre1">bölünmüş  otorite,  anayasal  prosedür,  kamuoyu  vs.–  Rus imparatoru  için  söz  konusu  değildi.  Akşam  gördüğü  rüyayı, sabahleyin uygulamaya kalkabilirdi.” <a href="index_split_014.html#p1694">{174}</a></p>
<p class="calibre1"><a id="p263"></a>Paradoks, Rusya’nın en belirgin özelliğiydi. Devamlı savaş</p>
<p class="calibre1">ve her yönde genişleme halinde olan Rusya, yine de kendisini daimi  bir  tehdit  altında  hissediyordu,  imparatorluk,  giderek daha  fazla  sayıda  dil  konuşulan  bir  ülke  haline  geldikçe, Rusya  da  kendini  o  kadar  çok  tehlikede  hissetmeye  başladı. </p>
<p class="calibre1">Bunun  nedeni,  kısmen  kendi  içindeki  çeşitli  milliyetleri komşularından  uzak  tutmak  gereksinimiydi.  Yönetimini korumak ve imparatorluğun çeşitli halkları arasında gerginliği kontrol altında tutmak için, bütün Rus yöneticileri, büyük bir yabancı  tehlike  miti  yarattılar  ki,  bu  da  zamanla  Avrupa’nın istikrarını </p>
<p class="calibre1">mahveden </p>
<p class="calibre1">kendi </p>
<p class="calibre1">kendine </p>
<p class="calibre1">gerçekleşen</p>
<p class="calibre1">kehanetlerden birisine dönüştü. </p>
<p class="calibre1">Rusya, Moskova etrafındaki alandan, Avrupa’nın ortasına, Pasifik  sahillerine  ve  Orta  Asya’ya  doğru  genişledikçe, güvenlik arayışı da yayılmacılığa dönüştü. Rus tarihçisi Vasili Kliuchevsky süreci şöyle açıklıyor:</p>
<p class="calibre1">“Kaynak  itibariyle...  savunma  amacına  yönelik  olan  bu savaşlar,  sonradan  Moskova’daki  politikacıların  iradeleri dışında ve görünmez bir şekilde saldırı savaşına dönüştü: Eski (Romanov  öncesi)  hanedanın  birleştirme  politikasının doğrudan  bir  devamı;  hiçbir  zaman  Moskova  devletine  ait olmamış Rus toprakları için mücadele. <a href="index_split_014.html#p1694">”{175}</a></p>
<p class="calibre1">Rusya,  geniş  kanatları  çevresindeki  komşularının egemenliklerini tehdit ettiği gibi, Avrupa güç dengesi için de</p>
<p class="calibre1"><a id="p264"></a>yavaş  yavaş  bir  tehdit  oluşturmaya  başladı.  Ne  kadar  çok toprağı kontrolü altında tutarsa tutsun, Rusya karşı konulmaz bir  şekilde  sınırlarını  dışarıya  doğru  zorluyordu.  Bu,  Prens Potemkin’in  (Çariçe’nin  geçeceği  yollar  üstüne  sahte  köyler yerleştirmekle  meşhurdur)  Rusya’nın  topraklarını  savunma olanağını  geliştireceği  gibi  mantıklı  bir  sebeple  1776’da Kırım’ın Türkiye’den alınmasını savunmasıyla başladı. <a href="index_split_014.html#p1694">{176}</a></p>
<p class="calibre1">Ancak 1864’te güvenlik terimi, artık devamlı yayılma ile aynı anlamda  kullanılır  oldu.  Rusya’nın  Orta  Asya’daki genişlemesini,  Başbakan  Aleksandr  Gorçakov,  sürekli  bir hareket  halinde  olan  kanatlardaki  hareketliliği  gidermek  için daimi  olarak  yapılması  zorunlu  bir  hareket  olarak tanımlamıştır:</p>
<p class="calibre1">“Rusya’nın  Orta  Asya’daki  durumu,  uygar  devletlerin sağlam bir sosyal organizasyondan mahrum yarı vahşi göçebe kabilelerle temasa geçtiği zamanki durumuna benzemektedir. </p>
<p class="calibre1">Bu  gibi  durumlarda,  sınır  güvenliği  ve  ticari  ilişkiler,  daha uygar  olan  devletin,  komşuları  üzerinde  belirli  bir  otorite kurmasını gerektirir…</p>
<p class="calibre1">Bu  sebeple  devlet,  bir  seçim  yapmalıdır:  Ya  bu  devamlı gayretten  vazgeçip  sınırlarını  devamlı  huzursuzluk  içinde olmaya  terk  edecek...  veya  vahşi  toprakların  kalbine  doğru adım adım ilerleyecektir... ki burada en büyük zorluk, nerede duracağını bilmektir. <a href="index_split_014.html#p1694">”{177}</a></p>
<p class="calibre1"><a id="p265"></a>Birçok tarihçi Sovyetler Birliği, 1979’da Afganistan’ı işgal ettiği zaman bu pasajı hatırlamışlardır. </p>
<p class="calibre1">Paradoksal  olarak  şu  da  bir  gerçektir  ki,  son  iki  yüzyıl içinde,  Avrupa  güç  dengesi  birkaç  defa  Rus  çabaları  ve kahramanlığı ile korunmuştur. Rusya olmasa idi, Napoleon ve Hitler hemen hemen kesin olarak evrensel imparatorluklarını kurmayı  başarmış  olacaklardı,  iki  ters  yöne  aynı  anda  bakan iki  yüzü  olan  ilah  Janus  gibi,  Rusya,  aynı  anda,  hem  güç dengesine  bir  tehdit  oluşturma,  hem  de  onun  kilit durumundaki  bir  unsuru  olan,  denge  için  şart  bir  devlet olmuştur,  fakat  güç  dengesinin  tam  olarak  bir  parçası olamamıştır.  Tarihinin  büyük  kısmında  Rusya  yalnızca  dış</p>
<p class="calibre1">dünya tarafından kendine empoze edilen limitleri kabul etmiş, fakat  bunu  da  dişlerini  gıcırdatarak  yapmıştır.  Bununla beraber,  özellikle  Napoleon  savaşlarının  bitiminden  sonraki kırk  yıl  gibi,  Rusya’nın  büyük  gücünün  avantajından yararlanmadığı,  tam  tersine  bu  gücünü  Orta  ve  Batı Avrupa’da muhafazakâr değerlerin korunması için kullandığı dönemler de olmuştur. </p>
<p class="calibre1">Rusya, meşruiyetin savunucusu olduğu zamanlar bile, diğer muhafazakâr  saraylardan  çok  daha  fazla  kurtarıcı  olmuş  ve dolaysıyla  emperyalist  bir  tavır  almıştır.  Batı  Avrupa muhafazakârları,  kendi  kendini  sınırlama  felsefeleriyle kendilerini  tanımlarken,  Rus  liderleri  büyük  misyonlar  için</p>
<p class="calibre1"><a id="p266"></a>gönüllü  olmuşlardır.  Çarlar,  meşruiyet  diye  bir  sorun yaşamadıklarından,  cumhuriyetçi  hareketleri,  ahlaksızlık olarak  tanımlıyorlardı.  Muhafazakâr  değerlerin  birliğini destekleyenler  –hiç  değilse  Kırım  Savaşı’na  kadar–  kendi nüfuz  alanlarını  genişletmek  için  meşruiyet  prensibini kullanmaya  da  hazır  idiler  ve  bu  durum  I.  Nikola’ya</p>
<p class="calibre1">“Avrupa’nın jandarması” lakabını kazandırdı. Kutsal İttifak’ın en itibarda olduğu zamanda, Friedrich von Gentz I. Aleksandr için şöyle yazıyordu:</p>
<p class="calibre1">“İmparator  Aleksandr,  Büyük  ittifak  için  devamlı  olarak gösterdiği şevk ve içtenliğe karşın,  bu  ittifak  olmadan  da  en rahat hareket edebilecek olan hükümdardır...  Çar  için  Büyük ittifak,  ihtiraslarının  ana  hedeflerinden  biri  olan  nüfuzunu mutat  işlerde  kullanırken  başvurduğu  bir  aletten  ibarettir... </p>
<p class="calibre1">Sistemin  korunmasına  olan  ilgisi,  Avusturya,  Prusya  ve İngiltere  için  geçerli  olan  gereksinmeye  veya  korkuya dayanan  bir  ilgi  değildir;  başka  bir  sistem  ona  daha  büyük avantaj sağladığı anda, kolayca reddedeceği serbest ve hesaplı bir ilgidir... <a href="index_split_014.html#p1694">”{178}</a></p>
<p class="calibre1">Amerikalılar gibi Ruslar da, kendi toplumlarını, istisnai bir toplum  olarak  görürler.  Rusların,  Orta  Asya’daki  yalnızca göçebe  veya  feodal  toplumlarla  karşılaşan  yayılmacılığı, Amerika’nın  batıya  doğru  genişlemesiyle  birçok  benzer özellik taşır ve yukarıda Gorçakov’un söylediği gibi, Rusların</p>
<p class="calibre1"><a id="p267"></a>bu hareketleri açıklaması da, Amerikalıların manifest destiny doktrinine  paralellik  gösterir.  Fakat  Rusya  Hindistan’a yaklaştıkça  İngilizlerin  kuşkusu  da  o  oranda  artmıştır  ve  bu durum,  Amerika’nın  batıya  ilerlemesinin  aksine,  Rusya’nın Orta  Asya’daki  genişlemesi,  XIX.  yüzyılın  ikinci  yarısında bir dış politika sorununa dönüşmüştür. </p>
<p class="calibre1">Her iki ülkenin de sınırlarının açık olması, Amerika’nın ve Rusya’nın  farklılıklarının  çok  az  olan  birkaç  ortak  özelliği arasındadır.  Amerika’nın  kendine  özgü  olma  duygusu, özgürlük kavramına dayanıyordu. Rusya’nınki ise, birlikte acı çekme  deneyiminden  kaynaklanmıştır.  Herkes  Amerika’nın değerlerini  paylaşmaya  layıktı;  Rusya’nınkiler  ise,  yalnızca Rus ulusuna mahsustu ve bu durum, Rus olmayan uyrukların çoğunu dışarıda bırakıyordu. Amerika’nın farklı olma inancı, onu, ara sıra moral misyonlar üstlenmekle birlikte, yalnızlığa itmiştir;  Rusya’nınki  ise  onu  sık  sık  askeri  maceralarına götüren bir görev duygusu uyandırmıştır. </p>
<p class="calibre1">Rus  milliyetçisi  halkla  ilişkiler  uzmanı  Mikhail  Katkov, Batı ve Rus değerleri arasındaki farkı şöyle tanımlar:</p>
<p class="calibre1">“...Orada her şey sözleşmeden doğan ilişkilere, burada her şey inanca dayandırılır; bu zıtlık özünde Batı’da ve Doğu’da kilisenin  tutumundan  doğmuştur.  Orada  temel  ikili  otorite olduğu halde, burada tek bir otorite vardır. <a href="index_split_014.html#p1694">”{179}</a></p>
<p class="calibre1"><a id="p268"></a>Milliyetçi  Rus  ve  Panislavist  yazarlar  ve  entelektüeller, Rus  ulusunun  bilinen  fedakârlığını,  Ortodoks  dinine  olan bağlılığına  yordular.  Büyük  romancı  ve  ateşli  milliyetçi Fyodor  Dostoyevski,  Rus  fedakârlığını,  Slav  halklarının gerekirse  bütün  Batı  Avrupa’ya  karşı  koyarak  yabancı yönetimden kurtarılması için bir zorunluluk olarak görmüştür. </p>
<p class="calibre1">Rusya’nın  Balkanlar’daki  1877  savaşı  sırasında  Dostoyevski şöyle yazıyordu:</p>
<p class="calibre1">“Halka  sorun;  askere  sorun;  niçin  ayağa kalkıyorlar,  niçin savaşa  gidiyorlar  ve  savaştan  ne  bekliyorlar?  Size,  sanki  tek bir kişi imiş gibi, İsa’ya  hizmet  etmek  için  ve  zulüm  altında olan kardeşlerini kurtarmak için olduğunu  söyleyeceklerdir... </p>
<p class="calibre1">Bütün  Avrupa’yı  karşımıza  alsak  bile  (biz),  onların  ortak uyum içinde hareket etmelerini sağlayacağız ve özgürlüklerini ve bağımsızlıklarını koruyacağız. <a href="index_split_014.html#p1694">”{180}</a></p>
<p class="calibre1">Aynı  anda  hem  hayranlık  beslediği,  hem  küçük  gördüğü, hem de kuşkulandığı Batı Avrupa devletlerinden farklı olarak Rusya,  kendisini  bir  ulus  olarak  değil,  jeopolitiğin  ötesinde bir inançla hareket eden ve silahlarla bir arada tutulan bir olay olarak  görmüştür.  Dostoyevski  Rusya’nın  rolünü  yalnız  Slav ırkdaşlarını  kurtarmak  ve  onların  uyum  içinde  yaşamalarını izlemekle  sınırlamamıştır.  Bu,  kolaylıkla  egemenlik  altına almaya  dönüşebilecek  bir  sosyal  yükümlülüktür.  Katkov’a göre, Rusya Üçüncü Roma’dır:</p>
<p class="calibre1"><a id="p269"></a>“Rus  çarı,  atalarının  varisi  olmanın  ötesindedir;  Doğu Roma  Sezarlarının,  Hıristiyan  inancının  temellerini  kuran kilise  ve  kilise  konseyleri  örgütleyicilerinin  halefidir. </p>
<p class="calibre1">Bizans’ın düşüşüyle birlikte Moskova yükseldi ve Rusya’nın büyüklüğü başladı. <a href="index_split_014.html#p1694">”{181}</a></p>
<p class="calibre1">Devrimden  sonra,  bu  ateşli  görev  duygusu  Komünist Enternasyonal’e aktarıldı. </p>
<p class="calibre1">Rusya tarihinin paradoksu, görev duygusundan doğan itici güç  ile  yaygın  güvensizlik  duygusu  arasında  devam  eden kararsızlıktır.  En  uç  noktasında,  bu  kararsızlık,  eğer genişlemezse  imparatorluğun  dağılacağı  korkusu  yarattı.  Bu suretle,  Rusya  Polonya’nın  bölünmesinde  en  önemli  devlet olarak  harekete  geçtiğinde,  kısmen  güvenlik  kısmen  de XVIII.  yüzyıl  tarzı  büyüme  sebepleriyle  böyle  yapmıştır. </p>
<p class="calibre1">Yüzyıl  sonra  bu  fetih  ayrı  bir  önem  kazandı.  1869’da, Panislavist  bir  subay  olan  Rostislav  Andreyeviç  Fadeyev</p>
<p class="calibre1">“Doğu  Sorunu  Üzerine  Görüşler”  adlı  önemli  bir araştırmasında,  Rusya’nın  mevcut  fetihlerini  korumak  için Batı’ya doğru yürüyüşüne devam etmesi gerektiğini yazdı:</p>
<p class="calibre1">“Rusya’nın  Dinyeper’den  Vistül’e  kadar  olan  tarihi ilerlemesi  (Polonya’nın  bölüşülmesi),  kıtanın  kendisine  ait olmayan  bir  bölgesine  girdiği  için  Avrupa’ya  savaş  ilanı demekti.  Rusya  şimdi  düşman  hatlarının  ortasındadır.  Bu durum  geçicidir;  ya  düşmanı  geri  püskürtmesi,  ya  da</p>
<p class="calibre1"><a id="p270"></a>bulunduğu  yeri  terk  etmesi  gerekmektedir...  ya  üstünlüğünü Adriyatik’e  kadar  uzatması veya  tekrar  Dinyeper’in  gerisine çekilmesi gerekiyor...” <a href="index_split_014.html#p1695">{182}</a></p>
<p class="calibre1">Fadeyev’in  analizi,  George  Kennan’ın,  hattın  diğer tarafından  yapılmış  olan  Sovyet  hareketlerinin  kaynakları konusundaki  yeni  ufuklar  açan  yazısındaki  analizinden  pek farklı  değildir.  Bu  yazıda  Kennan,  Sovyetler  Birliği’nin, gerileme </p>
<p class="calibre1">politikasında </p>
<p class="calibre1">başarılı </p>
<p class="calibre1">olamaması </p>
<p class="calibre1">halinde, </p>
<p class="calibre1">duraklayacağı ve çökeceği kehanetinde bulunmuştur. <a href="index_split_014.html#p1695">{183}</a></p>
<p class="calibre1">Rusya’nın  kendi  hakkındaki  abartmalı  görüşü,  dış  dünya tarafından seyrek olarak paylaşılmıştır. Edebiyat ve müzikteki olağanüstü  başarılarına  karşın,  Rusya,  diğer  sömürgeci imparatorlukların  bazılarının  ana  ülkelerinin  yaptıkları  gibi, ele  geçirdiği  yerlerin  halkları  için  bir  kültürel  mıknatıs görevini  hiçbir  zaman  yapamamıştır.  Bunun  gibi,  Rusya imparatorluğu,  ne  başka  topluluklar  tarafından,  ne  de  kendi vatandaşları arasında bir örnek olarak algılanmıştır. Dış dünya için, Rusya temel ve basit bir güçtür; esrarengiz, işbirliği veya çatışma  yoluyla  sınırlandırılması  gereken,  korkulası  bir yayılmacı güçtür. </p>
<p class="calibre1">Metternich  işbirliği  yolunu  denedi  ve  bir  kuşak  boyunca büyük  ölçüde  başarılı  oldu.  Fakat  Almanya  ve  İtalya’nın birliklerini sağlamalarından sonra, XIX. yüzyılın ilk yarışının büyük  ideolojik  davaları,  birleştirici  gücünü  kaybetti. </p>
<p class="calibre1"><a id="p271"></a>Milliyetçilik  ve  devrimci  cumhuriyetçilik,  artık  Avrupa düzenine karşı bir tehdit olarak algılanmıyordu. Milliyetçilik, egemen  örgütlenme  ilkesi  halini  aldıkça,  Rusya,  Prusya  ve Avusturya’nın taçlı başları, meşruiyeti birlikte savunmak için bir araya gelmeye gittikçe daha az ihtiyaç duydular. </p>
<p class="calibre1">Metternich, Avrupa hükümetine yakın bir düzen kurmakta başarılı  oldu;  çünkü  Avrupa  yöneticileri,  kendi  ideolojik birliklerini  devrime  karşı  zorunlu  bir  dalgakıran  olarak düşündüler. Fakat 1870’lere kadar, ya devrim korkusu azaldı veya  çeşitli  hükümetler,  dış  yardım  almadan  da  bu  gibi hareketleri  bastırabilecekleri  inancına  vardılar.  Artık  XVI. </p>
<p class="calibre1">Louis’nin  idamından  beri  iki  kuşak  geçmiş,  1848  liberal devrimlerinin  iyice  üstesinden  gelinmişti;  Fransa  ise,  her  ne kadar  bir  cumhuriyet  ise  de,  eski  devrimci  heyecanını kaybetmişti.  Artık  Rusya  ve  Avusturya  arasında  Balkanlar için  veya  Almanya  ve  Fransa  arasında  Alsace-Lorraine  için gittikçe  keskinleşen  çatışmayı  sınırlayacak  hiçbir  ortak ideolojik  bağ  yoktu.  Büyük  devletler,  birbirlerine,  ortak  bir davanın tarafları gözü ile değil, tehlikeli, hatta ölümcül birer rakip olarak bakıyorlardı. Meydan okuma, standart diplomatik metot olarak ortaya çıktı. </p>
<p class="calibre1">Daha  önceki  dönemde,  Büyük  Britanya  Avrupa  düzeninin dengeleyicisi  olarak  hareket  etmek  suretiyle  sınırlayıcı  rol oynadı.  O  zamanda,  başlıca  Avrupa  ülkeleri  içinde  yalnızca</p>
<p class="calibre1"><a id="p272"></a>Büyük  Britanya  başka  bir  devletle  yaşadığı  uzlaşmaz  bir düşmanlıkla  sınırlanmadan,  güç  dengesi  diplomasisini uygulayabilecek  bir  konumdaydı.  Fakat  Büyük  Britanya’nın kafası, neyin asıl tehdidi oluşturduğu konusunda giderek daha çok karıştı ve onlarca yıl belli bir tavır benimseyemedi. </p>
<p class="calibre1">İngiltere’nin  alışık  olduğu  Viyana  sisteminin  güç  dengesi, kökten değiştirilmişti. Birleşmiş Almanya, kendi başına bütün Avrupa’ya  egemen  olacak  güce  ulaşıyordu.  Büyük  Britanya, geçmişte  böyle  bir  durum  toprak  işgali  ile  gerçekleştirildiği zaman  bunun  her  zaman  karşısında  olmuştu.  Ancak  Disraeli hariç,  birçok  İngiliz  lider,  Orta  Avrupa’da  ulusal  birlik sürecine karşı olmak için sebep görmemişlerdir. Hatta İngiliz devlet  adamları,  bu  olayın,  özellikle  de  Fransa’nın  teknik olarak  saldırgan  kabul  edildiği  bir  savaş  sonucunda gerçekleşmesini memnunlukla karşılamışlardır. </p>
<p class="calibre1">Canning,  Büyük  Britanya’yı,  Metternich  sisteminden  kırk yıl önce uzaklaştırdığından beri, İngiltere’nin şahane yalnızlık politikası, büyük ölçüde kıtada hiçbir ülke tek başına egemen olamadığı  için  bu  ülkenin,  dengenin  koruyucusu  rolünü oynamasını  sağladı.  Almanya  birliğini  sağladıktan  sonra,  bu kapasiteyi adım adım elde etti. İnsanın kafasını karıştıran bir şekilde,  bu  sonucu  fetih  olmadan  kendi  ulusal  topraklarını genişleterek  sağladı.  Büyük  Britanya’nın  hareket  tarzı,  güç dengesine  fiilen  saldırıldığı  zaman  müdahale  etmek  şeklinde</p>
<p class="calibre1"><a id="p273"></a>idi; yoksa bir saldırı ihtimali onu etkilemiyordu. Almanya’nın Avrupa  dengesine  yönelttiği  tehdidin  belirginleşmesi  onlarca yıl aldığı için, Büyük Britanya’nın dış politikası yüzyılın geri kalan  kısmında  Fransa  üzerinde  odaklaştı.  Fransa’nın sömürgeci  arzuları,  İngiltere’ninki  ile  özellikle  de  Mısır’da çatıştı.  Rusya’nın  Boğazlar’a,  İran’a,  Hindistan’a  ve  daha sonra  Çin’e  doğru  ilerlemesi  de  İngiliz  dış  politikası  ile çatıştı.  Bütün  bunlar  sömürgecilik  sorunları  idi.  Aynı  ülke, XX.  yüzyılın  kriz  ve  savaşlarını  çıkaran  Avrupa diplomasisinde  ise,  şahane  yalnızlık  politikasını  uygulamaya devam etti. </p>
<p class="calibre1">Bismarck,  1890’da  görevinden  alınana  kadar  Avrupa diplomasisinin  en  nüfuzlu  şahsiyeti  idi.  Onun  istediği,  yeni doğmuş  olan  Alman  imparatorluğu  için  barış  idi  ve  hiçbir devletle anlaşmazlık içinde olmak istemiyordu. Fakat Avrupa devletleri  arasında  moral  bir  bağ  olmamasından  dolayı  karşı karşıya  bulunduğu  iş,  olağanüstü  zor  bir  işti.  Rusya  ve Avusturya’yı,  Fransız  düşman  kampından  uzak  tutmak zorunda idi. Bunun için, Avusturya’nın meşru Rus amaçlarına karşı </p>
<p class="calibre1">koyması, </p>
<p class="calibre1">Rusya’nın </p>
<p class="calibre1">Avusturya-Macaristan</p>
<p class="calibre1">İmparatorluğu’nun  altını  oyması  ve  İstanbul  ve  Hindistan hakkındaki  niyetlerinden  dolayı  Rusya’ya  şüphe  ile  bakan Büyük Britanya’nın düşmanlığını üzerine çekmeden Rusya ile iyi  ilişkiler  içinde  olması  gerekiyordu.  Bismarck  gibi  bir</p>
<p class="calibre1"><a id="p274"></a>dehanın bile böyle hassas bir denge hareketini sonsuza kadar devam  ettirmesi  olanaksızdı.  Uluslararası  sistem  üzerindeki baskılar  gittikçe  baş  edilmez  bir  şekilde  şiddetleniyordu. </p>
<p class="calibre1">Bununla  beraber  Almanya’yı  yönettiği  hemen  hemen  yirmi yıl  boyunca  Bismarck  Realpolitik’i  o  kadar  ılımlı  ve  ustaca uyguladı ki, güç dengesi hiçbir zaman bozulmadı. </p>
<p class="calibre1">Bismarck’ın  amacı,  –uzlaşmaz  Fransa  hariç–  hiçbir devletin eline, Almanya’ya karşı herhangi bir ittifaka girmek için  bir  bahane  vermemekti.  Birleşmiş  Almanya’nın</p>
<p class="calibre1">“doymuş”  olduğunu,  artık  toprakta  gözü  olmadığını  açıkça söyleyen  Bismarck,  Almanya’nın  Balkanlar’da  gözü olmadığına  Rusya’yı  da  inandırmaya  çalıştı;  Balkanlar’ın, Pomeranya’lı  bir  erin  kemikleri  kadar  değeri  olmadığını söyledi.  Büyük  Britanya’yı  aklında  tutan  Bismarck,  kıta üzerinde denge için İngiltere’yi harekete geçirecek bir tehlike oluşturmadı ve Almanya’yı sömürgecilik yarışı dışında tuttu. </p>
<p class="calibre1">Alman sömürgeciliğini savunan birisine verdiği cevapta şöyle dedi:  “Rusya  burada,  Fransa  burada  ve  biz  de  ortadayız. </p>
<p class="calibre1">Benim  Afrika  haritam  budur. <a href="index_split_014.html#p1695">”{184}  </a>Bu,  Bismarck’ın  daha sonra  iç  politikanın  zorlamasıyla  değiştirmek  zorunda kalacağı bir öneri idi. </p>
<p class="calibre1">Ancak  güvence  vermek  yeterli  değildi.  Almanya’nın gereksinimi olan şey, ilk bakışta olanaksız gibi görünen bir iş</p>
<p class="calibre1">olan  Rusya  ve  Avusturya  ile  ittifak  yapmaktı.  Yine  de</p>
<p class="calibre1"><a id="p275"></a>Bismarck  1873’te  böyle  bir  ittifakı  yapmayı  başardı:  Birinci Üç imparatorlar Ligi denilen ittifak. Üç muhafazakâr sarayın birliğini  ilan  eden  bu  ittifak,  Metternich’in  Kutsal  İttifak’ına çok  benziyordu.  Bismarck  şimdiye  kadar  yıkmaya  çalıştığı Metternich  sistemine  karşı  birdenbire  bir  sevgi  mi geliştirmişti?  Bismarck’ın  başarıları  sonucunda  zaman  çok değişmişti.  Her  ne  kadar  Almanya,  Rusya  ve  Avusturya,  her birinin  ülkelerindeki  ayaklanma  eğilimlerini  bastırmak  için işbirliği  yapmak  hususunda  gerçek  Metternich  usulünde birbirlerine  söz  vermişlerse  de,  radikal  politikalara  karşı beslenen ortak nefret, doğu saraylarını daha uzun müddet bir arada  tutamazdı.  En  önemlisi,  her  biri,  iç  ayaklanmaları,  dış</p>
<p class="calibre1">yardım almadan bastırabileceklerine inanıyorlardı. </p>
<p class="calibre1">Bundan  başka,  Bismarck  sağlam  meşrutiyetçi  niteliklerini de  kaybetmişti.  Her  ne  kadar  Gerlach’a  yazışmaları  (Bak. </p>
<p class="calibre1">Bölüm  5)  kamuoyuna  açıklanmamış  ise  de,  temel  hareket tarzı,  herkesin  bilgisi  dâhilindeydi.  Bütün  siyasi  kariyeri boyunca  Realpolitik’in  bir  savunucusu  olan  Bismarck, meşruiyete olan bağlılığına kimseyi inandıramazdı. Rusya ile Avusturya  arasında  gittikçe  şiddetlenen  jeopolitik  rekabet, muhafazakârlar  birliğinin  önüne  geçmeye  başladı,  ikisi  de çürümekte  olan  Türk  İmparatorluğu’nun  Balkan  toprakları peşindeydi. Panslavizm ve eski moda yayılmacılık, Rusya’nın Balkanlar’daki  maceracı  politikasına  katkıda  bulunuyordu. </p>
<p class="calibre1"><a id="p276"></a>Korku,  Avusturya-Macaristan  İmparatorluğu’nda  paralel davranışlar yaratıyordu. Böylece, her ne kadar kâğıt üzerinde Alman  imparatoru,  Rusya  ve  Avusturya’daki  muhafazakâr krallarla ittifak halinde görünüyorsa da, bu iki devlet gerçekte birbirlerinin  boğazına  sarılmış  durumda  idiler.  Birbirlerini ölümcül bir tehdit olarak gören iki ortağı idare etme sorunu, Bismarck’ın  geri  kalan  günlerinde  ittifak  sistemini  rahatsız etmeye devam edecekti. </p>
<p class="calibre1">Birinci  Üç  İmparatorlar  Ligi,  Bismarck’a  serbest  bıraktığı güçleri artık Avusturya ve Rusya’nın iç ilkelerine hitap ederek kontrol  edemeyeceğini  gösterdi.  O  halde  bundan  böyle,  bu güçleri  kuvvet  ve  kendi  çıkarları  üzerinde  durarak yönlendirmeye çalışacaktı. </p>
<p class="calibre1">İki  olay,  başka  her  şeyden  daha  çok  Realpolitik’in, dönemin  geçerli  eğilimi  olduğunu  gösterdi,  ilki,  1875’te önemli  bir  Alman  gazetesinin  başmakalesine  atılan  “Savaş</p>
<p class="calibre1">kaçınılmaz mı?” şeklindeki kışkırtıcı bir başlıkla düzenlenmiş</p>
<p class="calibre1">bir savaş korkusu biçiminde bir sözde-kriz olarak ortaya çıktı. </p>
<p class="calibre1">Başyazı,  artan  Fransız  askeri  harcamaları  ve  Fransız  askeri kuvvetleri tarafından çok sayıda at satın alınmasına bir tepki olarak yazılmıştı. Bu savaş korkusunu, daha ileri gitme niyeti olmadan Bismarck yaratmak istemiş olabilir. Çünkü herhangi bir  Alman  seferberliği  veya  tehdit  edici  askeri  birlik kaydırmaları yoktu. </p>
<p class="calibre1"><a id="p277"></a>Bir  ulusun  moralini  yükseltmek  için  mevcut  olmayan  bir tehdidi ortadan kaldırmaktan daha kolay bir yol yoktur. Akıllı Fransız  diplomasisi,  Almanya’nın  bir  önleyici  saldırı planladığı  izlenimini  yarattı.  Fransız  Dışişleri  Bakanlığı Fransız  büyükelçisi  ile  bir  konuşmada,  Çar’ın,  bir  Fransız-Alman  anlaşmazlığında,  Fransa’yı  destekleyeceği  işareti verdiği  haberini  yaydı.  Tek  bir  devletin  Avrupa’ya  egemen olması  tehdidine  karşı  daima  duyarlı  olan  Büyük  Britanya yeniden  kımıldamaya  başladı.  Başbakan  Disraeli,  Dışişleri Bakanı  Lord  Derby’den  Rus  Başbakanı  Gorçakov  ile görüşülerek Berlin’e bir gözdağı verilmesini istedi:</p>
<p class="calibre1">“Benim kendi izlenimim şu  ki,  Pam’ın  (Lord  Palmerston) Fransa’yı  şaşırtıp  Mısırlıları  Suriye’den  çıkardığı  zaman yaptığı gibi, Avrupa barışını korumak için bizim birlikte bazı eylemler yapmamız gerekmektedir. Rusya ile bizim aramızda bu  belirli  amaç  için  bir  ittifak  olabilir  ve  Avusturya  gibi  ve belki  İtalya </p>
<p class="calibre1">gibi </p>
<p class="calibre1">diğer </p>
<p class="calibre1">ülkeler </p>
<p class="calibre1">katılmaya </p>
<p class="calibre1">davet</p>
<p class="calibre1">edilebilir...” <a href="index_split_014.html#p1695">{185}</a></p>
<p class="calibre1">Rusya’ya, imparatorluk ihtiraslarından dolayı hiçbir zaman güvenmeyen Dis-raeli’nin, bir Anglo-Rus ittifakını düşünmesi bile, Almanya’nın Batı Avrupa’da egemen olma ihtimalini ne kadar  ciddiye  aldığını  göstermektedir.  Savaş  korkusu, parladığı  gibi  hızla  yatıştı.  Böylece  Disraeli’nin  planı  hiçbir zaman  denenemedi.  Her  ne  kadar  Bismarck,  Disraeli’nin</p>
<p class="calibre1"><a id="p278"></a>manevralarının  ayrıntılarını  bilmiyor  idiyse  de,  Britanya’nın endişesini hissedecek kadar akıllı bir adamdı. </p>
<p class="calibre1">George  Kennan’m  gösterdiği  gibi<a href="index_split_014.html#p1695">{186}</a>,  bu  kriz kamuoyunda  gösterildiği  kadar  ileri  gitmemişti.  Bismarck’ın Fransa’yı aşağıladıktan sonra bir savaşa gitmeye niyeti yoktu; fakat  Fransa’ya,  çok  sıkıştırılırsa,  bunu  yapabileceği izlenimini  vermekte  bir  sakınca  görmedi.  Çar  II.  Aleksandr cumhuriyetçi  Fransa’ya  güvence  vermek  niyetinde  değildi, ama  Bismarck’a  bu  seçeneğin  mevcut  olduğu  haberini gönderdi<a href="index_split_014.html#p1695">.{187}</a>  Yani  Disraeli  henüz  sadece  bir  kuruntu  olan bir olasılığa karşı tepki gösteriyordu, İngilizlerin rahatsızlığı, Fransızların manevraları ve Rusya’nın kararsızlığı karşısında, Bismarck,  sadece  aktif  bir  politikanın,  bir  kuşak  sonra Almanya’yı hedef alan Üçlü Antant’a doğru giden koalisyon hareketini önleyebileceğine inandı. Bismarck’ın korktuğu şey, bir  kuşak  sonra,  Almanya’yı  hedef  alan  Üçlü  Antant’la gerçekleşti. </p>
<p class="calibre1">İkinci  kriz,  yeter  derecede  gerçekti  ve  bir  başka  Balkan krizi şeklinde ortaya çıktı. Bu da gösterdi ki, ulusal çıkarların çatışması  karşısında,  ne  felsefi  ne  de  ideolojik  bağlar  Üç İmparatorlar  Ligi’ni  bir  arada  tutabilir.  Çünkü  bu  bunalım, Bismarck’ın  Avrupa  düzenini  yıkan  ve  Avrupa’yı,  Birinci Dünya  Savaşı  içine  atan  çatışmayı  açıkça  ortaya  koydu.  Bu konu burada biraz ayrıntılı bir biçimde incelenecektir. </p>
<p class="calibre1"><a id="p279"></a>Kırım  Savaşı’ndan  beri  uykuda  olan  Doğu  Sorunu, çapraşık  anlaşmazlık  konusu  sorunlar  arasında  tekrar uluslararası  gündeme  egemen  olmaya  başladı.  Yüzyıl ilerledikçe  bu  sorun,  Japonların,  Kabuki  oyunu  kadar basmakalıp  bir  hale  geldi:  Tesadüfi  bir  olay  bir  kriz başlatabilir;  Rusya  tehditler  savurur  ve  Büyük  Britanya, Kraliyet  Donanması’nı  gönderebilirdi.  Sonra  Rusya, Balkanlar’daki  Osmanlı  topraklarının  bir  bölümünü  rehin olarak işgal eder, Büyük Britanya savaş tehdidinde bulunurdu. </p>
<p class="calibre1">Tam  iplerin  kopacağı  hassas  noktada  Rusya  isteklerini azaltırdı. </p>
<p class="calibre1">1876’da,  yüzyıllarca  Türk  yönetimi  altında  yaşayan Bulgarlar  isyan  ettiler  ve  diğer  Balkan  ulusları  da  bu  isyana katıldılar. Türkiye, bu ayaklanmaya cevap verdi ve Panslavist duygularla sarsılan Rusya, müdahale tehdidinde bulundu. </p>
<p class="calibre1">Rusya’nın  cevabı,  Londra’da  çok  iyi  bilinen  Rusya’nın Boğazlar’ı  kontrol  etmesi  kâbusunu  tekrar  canlandırdı. </p>
<p class="calibre1">Canning’den  beri  İngiliz  devlet  adamları,  Rusya’nın Boğazlar’ı  kontrol  altına  almasının,  Doğu  Akdeniz  ve Yakındoğu’yu  da  egemenliği  altına  alması  ve  Büyük Britanya’nın  Mısır’daki  pozisyonunu  tehdit  etmesi  anlamına geldiğini  kabul  etmişlerdi.  Dolayısıyla  İngiltere’nin geleneksel  düşünce  biçimine  göre,  Osmanlı  imparatorluğu, yönetimi  ne  kadar  eskimiş  ve  davranışı  ne  kadar</p>
<p class="calibre1"><a id="p280"></a>merhametsizce  olursa  olsun,  Rusya  ile  savaşa  girme  riskine rağmen, korunmalıydı. </p>
<p class="calibre1">Bu  durum,  Bismarck’ı  ciddi  bir  çıkmazla  karşı  karşıya getirdi,  İngilizlerin  askeri  reaksiyonunu  davet  edebilecek  bir Rus  ilerlemesi,  Avusturya’nın  da  ayaklanarak  kavgaya karışması  sonucunu  verebilirdi.  Almanya,  Avusturya  ile Rusya  arasında  bir  seçim  yapmaya  mecbur  bırakılırsa, Bismarck’ın dış politikası da, Üç İmparatorlar Ligi ile beraber yıkılacaktı.  Bismarck  eğer  tarafsız  kalma  yolunu  seçerse, Avusturya’nın veya Rusya’nın düşmanlığını tahrik etmek, ya da  her  iki  tarafın  da  nefretine  hedef  olmak  durumuyla  karşı karşıya  kalacaktı.  Bismarck,  1878’de  Reichstag’da  şunu söyledi:</p>
<p class="calibre1">“Avusturya  ile  Rusya  arasında  görüş  ayrılığı  olduğunda, biz  bir  tarafı  tutarak  bire  karşı  iki  çoğunluğunu  kurmaktan daima kaçınmışızdır...” <a href="index_split_014.html#p1695">{188}</a></p>
<p class="calibre1">Ilımlı hareket etmek klasik Bismarck davranış şekli ise de, kriz genişleyince büyük bir çıkmaz ortaya çıktı. Bismarck’ın ilk  hareketi,  ortak  bir  tavır  oluşturarak,  Üç  İmparatorlar Ligi’nin  bağlarını  sağlamlaştırmaya  girişmek  oldu.  1876’nın ilk aylarında, Üç imparatorlar Ligi Berlin Memorandumu ile Türkiye’yi,  devam  eden  isyanı  bastırma  şekli  hakkında uyardı.  Öyle  görünüyordu  ki,  Metternich’in  Verona,  Laibach ve  Troppau  Kongreleri’nin  kararlarını  uygulamak  için  bir</p>
<p class="calibre1"><a id="p281"></a>çeşit güç oluşturması gibi, Rusya da Avrupa Konferansı adına Balkanlar’a müdahale edebilecekti. </p>
<p class="calibre1">Fakat  o  zaman  bu  tavrı  almakla,  şimdi  aynı  şeyi  yapmak arasında  çok  büyük  fark  vardı.  Metternich’in  zamanında, Castlereagh İngiliz dışişleri bakanı idi ve her ne kadar Büyük Britanya  katılmayı  reddetti  ise  de,  Kutsal  ittifak  tarafından müdahalede  bulunulmasına  Castlereagh  sempati  ile bakıyordu.  Fakat  şimdi  Disraeli  başbakandı  ve  Berlin Memorandumu’nu,  Osmanlı  İmparatorluğu’nun,  Büyük Britanya  dışarıda  tutularak  parçalanmasının  ilk  adımı  olarak yorumladı.  Bu,  Büyük  Britanya’nın  yüzyıllar  boyunca  karşı koyduğu  Avrupa  hegemonyasına  çok  yakın  bir  durumdu. </p>
<p class="calibre1">Londra’daki  Rus  Büyükelçisi  Şuvalov’a  yakınan  Disraeli şöyle  dedi:  “İngiltere,  sanki  Karadağ  veya  Bosna’ymış  gibi muamele </p>
<p class="calibre1">gördü... <a href="index_split_014.html#p1695">”{189}</a> </p>
<p class="calibre1">Leydi </p>
<p class="calibre1">Bradford’a </p>
<p class="calibre1">yazdığı</p>
<p class="calibre1">mektuplardan birinde şöyle diyordu:</p>
<p class="calibre1">“Denge yok ve biz yolumuzdan çıkıp üç Kuzey Devleti ile birlikte hareket etmezsek onlar bizsiz hareket edecekler ki, bu durum,  İngiltere  gibi  bir  devlet  için  kabul  edilebilir  bir  şey değildir.” <a href="index_split_014.html#p1695">{190}</a></p>
<p class="calibre1">St.  Petersburg,  Berlin  ve  Viyana  tarafından  sergilenen birlik  sonucu,  ne  üzerinde  anlaşmaya  varmış  olurlarsa olsunlar, Büyük Britanya’nın buna karşı direnmesi son derece</p>
<p class="calibre1"><a id="p282"></a>güçtü.  Disraeli’nin,  Rusya  Türkiye’ye  saldırırken,  Kuzey Sarayları’na katılmaktan başka seçeneği yoktu. </p>
<p class="calibre1">Ancak  Palmerston  geleneğine  uygun  olarak,  Disraeli İngiltere’nin  pazılarını  göstermeye  karar  verdi.  Kraliyet Donanması’nı  Akdeniz’e  gönderdi  ve  Türkiye  lehine  olan duygularını  ilan  etti.  Bu  da  Türkiye’nin  katı  davranmasını kesinleştirdi  ve  Üç  İmparatorlar  Ligi  içindeki  görünmeyen farklılıkları  açığa  çıkardı.  Tevazu  sahibi  olmakla  tanınan Disraeli, Kraliçe Victoria’ya, Üç İmparatorlar Ligi’ni yıktığını açıkladı.  Disraeli’ye  göre,  Üç  imparatorlar  Ligi  “Roma Triumvirası kadar tükenmişti.” <a href="index_split_014.html#p1695">{191}</a></p>
<p class="calibre1">Benjamin Disraeli, İngiliz hükümetine başbakanlık eden en alışılmamış ve en olağanüstü şahsiyetlerden birisiydi. 1868’de başbakan  atanacağını  öğrenince  coşkuyla  şöyle  haykırmıştır:</p>
<p class="calibre1">“Hurra!  Hurra!  Sonunda  yağlı  direğin  tepesine  tırmandım!” </p>
<p class="calibre1">Buna  karşılık  Disraeli’nin  daimi  hasmı  William  Ewart Gladstone,  Disraeli’nin  yerine  geçmek  üzere  davet  edildiği zaman,  gücün  sorumluluklarından  ve  Tanrı’ya  olan  kutsal görevlerinden  –ki  bunların  içinde  başbakanlığın  ciddi sorumluluklarını taşıyabilmek için Tanrı’nın kendisine yeterli gücü  vermesini  isteyen  bir  dua  da  vardı–  bahseden  uzun  bir yazı yazdı. </p>
<p class="calibre1">XIX.  yüzyılın  ikinci  yarısında  İngiliz  politikasına  egemen olan  bu  iki  büyük  adamın  karakterleri,  birbirlerine  tamamen</p>
<p class="calibre1"><a id="p283"></a>zıttı:  Disraeli,  frapan  giyimli,  parlak  ve  kurnazdı;  Gladstone ise bilgili, dindar ve cesurdu. Kırsal toprak sahipleri ile sadık Anglikan  aristokrat  ailelerden  oluşan  Victoria  dönemi Muhafazakâr  Parti’sinin,  lideri  olarak  bu  parlak  Yahudi maceracıyı seçmesi, az şaşılacak şey değildir, İngiliz politika hayatında  hiçbir  Yahudi,  bu  kadar  yüksek  bir  mevkie gelmemişti.  Bir  yüzyıl  sonra,  Büyük  Britanya’nın  ilk  kadın başbakanı  ve  bir  başka  olağanüstü  lider  olduğunu  gösteren, bir  manavın  kızı  olan  Margaret  Thatcher’ı  başbakanlık makamına  getiren  de  yine  görünüşte  ilerici  olan  İşçi  Partisi değil, görünüşte dar görüşlü olan Muhafazakâr Parti olacaktır. </p>
<p class="calibre1">Disraeli’nin kariyerinin politika ile uzaktan yakından ilgisi yoktu.  Gençliğinde  romancı  olan  Disraeli,  bir  politika üreticisi  olmaktan  çok  literati’nin  bir  üyesiydi  ve  hayatını parlak  bir  yazar  ve  konuşmacı  olarak  noktalama  olasılığı, XIX.  yüzyılın  çığır  açan  bir  İngiliz  siyasi  şahsiyeti  olarak noktalaması olasılığından daha çoktu. Bismarck gibi o da oy verme hakkının sıradan insana kadar yayılması gerektiğine ve İngiltere’de  orta  sınıfın  muhafazakârlara  oy  vereceğine inanmıştı. </p>
<p class="calibre1">Muhafazakârların </p>
<p class="calibre1">lideri </p>
<p class="calibre1">olarak </p>
<p class="calibre1">Disraeli, </p>
<p class="calibre1">Büyük</p>
<p class="calibre1">Britanya’nın  XVII.  yüzyıldan  beri  uygulayageldiği  ticari yayılmacılıktan  tamamen  farklı,  yeni  bir  emperyalizm  şekli geliştirdi, İngiltere’nin bu ticari yayılmacılık politikası ile, bir</p>
<p class="calibre1"><a id="p284"></a>dalgınlık krizi esnasında bir imparatorluk kurduğu söylenirdi. </p>
<p class="calibre1">Disraeli  için,  imparatorluk  ekonomik  değil  duygusal  bir gereksinim  idi  ve  ülkesinin  büyüklüğü  için  bir  ön  şarttı. </p>
<p class="calibre1">Meşhur 1872 Crystal Palace konuşmasında şunu söyledi:</p>
<p class="calibre1">“Sorun,  önemsiz  bir  sorun  değildir.  Sorun  sizin,  kıta prensiplerine  göre  yoğrulmuş  ve  zaman  içinde  kaçınılmaz kaderi ile karşılaşacak rahat bir İngiltere mi, yoksa büyük bir ülke,  bir  imparatorluk,  evlatları  üstün  yerlere  yükselen  ve yalnız  kendi  vatandaşlarının  takdirini  değil,  bütün  dünyanın saygısını  kazanan  bir  ülke  mi  olmak  istemeniz sorunudur.” <a href="index_split_014.html#p1695">{192}</a></p>
<p class="calibre1">Bu  gibi  inançlara  bağlı  olan  Disraeli,  Rusya’nın  Osmanlı İmparatorluğu’na yönelttiği tehdide karşı koymak zorundaydı. </p>
<p class="calibre1">Avrupa  dengesi  adına  Üç  İmparatorlar  Ligi’nin  reçetelerini kabul  edemezdi  ve  İngiliz  imparatorluğu  adına  İstanbul’a yaklaşma  konusundaki  Avrupa  konsensüsünün  uygulayıcısı olarak  Rusya’ya  karşı  koyacaktı.  XIX.  yüzyıl  içinde, Rusya’nın,  Büyük  Britanya’nın  dünyadaki  konumuna  karşı başlıca  tehdidi  oluşturduğu  inancı  iyice  kuvvetlendi.  Büyük Britanya’nın  denizaşırı  çıkarlarının,  Rusya’nın  bir  kıskaç hareketinin tehdidi altında olduğunu algıladı; kıskacın bir ucu İstanbul’a,  diğer  ucu  da  Orta  Asya  kanalı  ile  Hindistan’a yönlendirilmişti.  Orta  Asya’da  XIX.  yüzyılın  ikinci yarısındaki genişlemesi sırasında, Rusya, sonradan mutat olan</p>
<p class="calibre1"><a id="p285"></a>toprak elde etme metotları geliştirdi. Kurban her zaman dünya işlerinin  merkezinden  o  kadar  uzaktaydı  ki,  ancak  birkaç Batılının  oralarda  ne  olup-bittiği  hakkında  kesin  bir  fikri vardı.  Böylece  Batılılar,  gerçekte  Çar’ın  kendisinin  iyi, yardımcılarının  kavgacı  olduğu  şeklindeki  önyargılarına  geri dönüp,  uzaklık  ve  karışıklığı,  Rus  diplomasisinin  araçları haline dönüştürdüler. </p>
<p class="calibre1">Avrupa  devletleri  içinde,  yalnızca  Büyük  Britanya  Orta Asya  ile  ilgilenmişti.  Rus  yayılmacılığı  Hindistan  yönünde Güneye  yöneldikçe,  Londra’nın  protestoları,  genellikle  Rus ordularının ne yaptığını bilmeyen Başbakan Prens Aleksander Gorçakov </p>
<p class="calibre1">tarafından </p>
<p class="calibre1">oyalandı, </p>
<p class="calibre1">İngiltere’nin </p>
<p class="calibre1">St. </p>
<p class="calibre1">Petersburg’daki  büyükelçisi  Lord  Agustus  Loftus  “Hindistan üzerindeki Rus baskısının, mutlak bir hükümdar olan kraldan kaynaklanmadığını, </p>
<p class="calibre1">askeri </p>
<p class="calibre1">yönetiminden </p>
<p class="calibre1">geldiğini” </p>
<p class="calibre1">düşünüyordu.  “Çok  büyük  bir  ordu  hazır  halde  bekletilirse, ona iş bulmak da kesinlikle gereklidir... Orta Asya’da olduğu gibi  bir  fetih  sistemi  kurulduğu  zaman,  bir  toprak  işgali diğerini izler, zorluk nerede durulacağını bilmektir. <a href="index_split_014.html#p1696">”{193}</a> Bu gözlem kuşkusuz Gorçakov’un kendi sözlerinin bir tekrarıdır. </p>
<p class="calibre1">Diğer  taraftan,  İngiliz  kabinesi,  Rusya’nın  Hindistan’ı olayların  ivmesiyle  mi,  yoksa  açık  bir  emperyalizmle  mi tehdit ettiğine hiç aldırış etmedi. </p>
<p class="calibre1"><a id="p286"></a>Aynı  model  defalarca  tekrarlandı.  Her  yıl,  Rus  birlikleri Orta Asya’nın kalbine doğru daha da derinlemesine giriyordu. </p>
<p class="calibre1">Büyük  Britanya  bir  açıklama  istiyor  ve  Çar’ın  o  toprakların bir  metrekaresini  bile  ilhak  etmek  niyetinde  olmadığı konusunda  güvence  alınıyordu,  ilk  önceleri,  bu  şekildeki yatıştırıcı sözler konuyu kapatabiliyordu. Fakat bir başka, Rus ilerlemesi  kaçınılmaz  olarak  sorunu  tekrar  su  yüzüne çıkarıyordu. Örneğin Mayıs 1868’de Rus ordusu Semerkant’ı işgal  edince,  Gorçakov  İngiliz  Büyükelçisi  Sir  Andrew Buchanan’a  şöyle  dedi:  “Rus  hükümeti,  şehri  işgal  etmek istemediği  gibi,  bundan  üzüntü  duymaktadır.  Şehrin  devamlı olarak  elde  tutulmayacağından  emin  olabilirsiniz. <a href="index_split_014.html#p1696">”{194}</a></p>
<p class="calibre1">Tabii  ki  Semerkant,  bir  yüzyıldan  daha  uzun  bir  süre  sonra, Sovyetler  Birliği’nin  çöküşüne  kadar  Rus  egemenliği  altında kalmıştır. </p>
<p class="calibre1">1872’de  aynı  oyun,  birkaç  yüz  mil  Güneydoğuya  doğru ilerlenerek bugünkü Afganistan sınırında olan Khiva prensliği için tekrarlandı. Çar’ın emir subayı Kont Şuvalov Londra’ya gönderilerek  Rusya’nın  Orta  Asya’da  ek  toprak  ilhak  etmek niyetinde olmadığı teminatı verildi:</p>
<p class="calibre1">“İmparator’un  Khiva’yı  alma  niyeti  olmadığı  gibi,  böyle bir  şeyi  önlemek  için  ve  getirilen  koşulların  Khiva’nın uzatılmış  bir  işgaline  dönüşmemesi  için  gerekli  emirler verilmiştir.” <a href="index_split_014.html#p1696">{195}</a></p>
<p class="calibre1"><a id="p287"></a>Bu  teminat  henüz  verilmişti  ki,  Rus  Generali  Kaufman Khiva’yı  yerle  bir  etti  ve  Şuvalov’un  teminatlarının  tam aksini içeren bir antlaşma empoze etti. </p>
<p class="calibre1">1875’te, aynı metot Afganistan sınırında başka bir prenslik olan  Kokand’a  uygulandı.  Bu  olayda,  Başbakan  Gorçakov Rusya’nın  verdiği  teminatlar  ile  fiilleri  arasındaki  farkı açıklamak  zorunluluğunu  duydu.  Dâhiyane  bir  şekilde,  tek-taraflı teminatlar (Gorçakov’un tanımına göre bağlayıcı gücü yoktu)  ile  resmi,  iki-taraflı  antlaşmalar  arasında  daha  önce benzeri olmayan bir fark icat etti. Bir yazısında şöyle diyordu:</p>
<p class="calibre1">“Londra’daki Kabine, bizim Orta Asya’daki birkaç olayda, kendi  isteğimizle  ve  dostane  bir  şekilde  kendilerine görüşlerimizi  bildirmemizden  ve  özellikle  de  fetih  veya toprak  ilhakı  politikası  gütmeyeceğimiz  hakkındaki  kesin kararımızdan,  bizim  bu  konuda  onlara  karşı  kesin yükümlülükler </p>
<p class="calibre1">üstlendiğimiz </p>
<p class="calibre1">sonucunu </p>
<p class="calibre1">çıkarmış</p>
<p class="calibre1">görünmektedir.” <a href="index_split_014.html#p1696">{196}</a></p>
<p class="calibre1">Diğer bir deyişle, Rusya yine Orta Asya’da serbest olacak, kendi  sınırlarını  yine  kendisi  belirleyecek  ve  verdiği teminatlarla bile bağlı olmayacaktı. </p>
<p class="calibre1">Disraeli,  İstanbul  konusunda  bu  metodun  tekrar kullanılmasına izin vermeyecekti. Osmanlı Türklerine, Berlin Memorandumu’nu  reddetmeleri  ve  Balkanlar’daki  isyan bastırma  işine  devam  etmeleri  konusunda  cesaret  verdi, </p>
<p class="calibre1"><a id="p288"></a>İngilizlerin  bu  kararlılık  gösterisine  rağmen  Disraeli  iç politikada  ciddi  bir  baskı  altındaydı.  Türklerin  direnmesi İngiliz kamuoyunu onların aleyhine çevirmişti ve Gladstone, Disraeli’nin  dış  politikasının  ahlak  dışılığına  karşı  ağzına geleni  söylüyordu.  Disraeli  bunun  üzerine,  Türklerin Balkanlar’da  savaşa  son  vermesini  ve  bölgedeki  yönetim biçiminde  reform  yapmasını  isteyen  Kuzey  Sarayları’na katıldığı 1877 Londra Protokolü’nü imzalamak zorunda kaldı. </p>
<p class="calibre1">Ancak resmi istekler ne olursa olsun, Disraeli’nin kendisinin yanında  olduğuna  inanmış  olan  Sultan,  bu  dokümanı  bile reddetti. Rusya’nın cevabı, savaş ilanı oldu. </p>
<p class="calibre1">Bir  an,  Rusya  diplomatik  oyunu  kazanmış  gibi  göründü. </p>
<p class="calibre1">Rusya,  İngiliz  kamuoyunun  büyük  ölçüde  desteğine  sahip olmanın  yanı  sıra,  iki  Kuzey  Sarayı  ve  Fransa  tarafından  da destekleniyordu.  Disraeli’nin  elleri  bağlı  idi;  Türkiye  adına savaşa girmek hükümetini düşürebilirdi. </p>
<p class="calibre1">Fakat birçok önceki krizde olduğu gibi, Rus liderler kendi olanaklarına  fazla  güvendiler.  Parlak,  fakat  pervasız  general ve  diplomat  Nicholas  Ignatyev’in  kumandası  altındaki  Rus birlikleri,  İstanbul  kapılarına  dayandı.  Avusturya,  Rus harekâtına verdiği desteği yeniden gözden geçirmeye başladı. </p>
<p class="calibre1">Disraeli,  İngiliz  savaş  gemilerini  Çanakkale’ye  gönderdi.  Bu noktada,  Ignatyev  Ayastefanos  Antlaşması  şartlarını  ilan ederek  bütün  Avrupa’yı  şoka  soktu.  Bu  antlaşmaya  göre</p>
<p class="calibre1"><a id="p289"></a>Türkiye </p>
<p class="calibre1">iyice </p>
<p class="calibre1">zayıflıyor </p>
<p class="calibre1">ve </p>
<p class="calibre1">“Büyük </p>
<p class="calibre1">Bulgaristan” </p>
<p class="calibre1">yaratılıyordu.  Akdeniz’e  kadar  uzanan  bu  genişletilmiş</p>
<p class="calibre1">devletin Rusya’nın egemenliği altında olacağı belliydi. </p>
<p class="calibre1">1815’ten beri, Avrupa’da genel kabul gören görüş, Osmanlı İmparatorluğu’nun  geleceğinin,  ancak  bir  bütün  olarak Avrupa  Konferansı  tarafından  kararlaştırabileceği,  bunun  bir tek  devletin,  hele  de  tek  başına  Rusya’nın  işi  olmadığı merkezindeydi. </p>
<p class="calibre1">Ignatyev’in </p>
<p class="calibre1">Ayastefanos </p>
<p class="calibre1">Antlaşması</p>
<p class="calibre1">Rusya’nın Boğazlar üzerinde kontrol sahibi olması olasılığını getiriyordu ki, bunu Büyük Britanya asla kabul edemezdi ve aynı  zamanda  Rusya’nın  Balkan  Slavlarını  kontrol  altına alması  anlamına  geliyordu  ki,  bunu  da  Avusturya  kabul edemezdi.  Bunun  üzerine,  hem  Büyük  Britanya,  hem  de Avusturya-Macaristan, antlaşmanın kabul edilemez olduğunu ilan etti. </p>
<p class="calibre1">Birdenbire  Disraeli  artık  yalnız  değildi.  Disraeli’nin hareketi,  Rus  liderlere  Kırım  Savaşı  koalisyonunun  yeniden kurulması  işaretini  verdi.  Dışişleri  Bakanı  Lord  Salisbury, meşhur  Nisan  1878  Memorandumu  ile  niçin  Ayastefanos Antlaşması’nın  yeniden  gözden  geçirilmesi  gerektiğini açıkladığı  zaman,  Rusya’nın  Londra  büyükelçisi  ve  uzun zamandan  beri  Ignatyev’nin  rakibi  olan  Şuvalov  bile  onu haklı  buldu.  Büyük  Britanya,  Rusya’nın  İstanbul’a  girmesi halinde  savaş  tehdidinde  bulundu.  Aynı  zamanda  Avusturya</p>
<p class="calibre1"><a id="p290"></a>da  Balkanlar’daki  yağmanın  bölüşülmesi  konusunda  savaşı göze aldığını bildirdi. </p>
<p class="calibre1">Bismarck’ın  çok  sevgili  Üç  İmparatorlar  Ligi  çökmek üzereydi.  Bu  ana  kadar  Bismarck  olağanüstü  derecede dikkatliydi.  1876’nın  Ağustosu’nda,  Rus  ordusunun</p>
<p class="calibre1">“Ortadoksluk  ve  Slavlık  davası  uğruna”  Türkiye’ye  doğru harekete  geçmesinden  bir  yıl  önce,  Gorçakov,  Bismarck’a Almanların Balkan krizini çözmek için bir kongre toplamasını önerdi. Metternich veya III. Napoleon Avrupa Konferansı’nın baş  arabulucusu  rolü  üzerine  atlayacakken,  Bismarck  böyle bir kongrenin ancak Üç İmparatorlar Ligi içindeki farklılıkları daha belirgin olarak ortaya koymaya yarayacağı gerekçesi ile reddetti.  Bismarck,  böyle  bir  kongreden,  Büyük  Britanya dâhil, bütün katılımcıların “hiçbirisi bizden beklediği desteği bulamayacağı  için  bize  karşı  kızgın<a href="index_split_014.html#p1696">”{197}  </a>olarak ayrılacaklarını  özel  bir  sohbette  itiraf  etti.  Bismarck  aynı zamanda,  Disraeli  ile  Gorçakov’un  bir  araya  getirmenin akıllıca bir iş olmadığını da düşündü. Onlar için, “tehlikeli bir biçimde aynı ölçüde kendini beğenmiş iki başbakan” derdi. </p>
<p class="calibre1">Ancak </p>
<p class="calibre1">Balkanlar’ın </p>
<p class="calibre1">genel </p>
<p class="calibre1">bir </p>
<p class="calibre1">Avrupa </p>
<p class="calibre1">savaşını</p>
<p class="calibre1">patlatabilecek bir fitil olduğu iyice ortaya çıkınca, Bismarck, istemeyerek  de  olsa,  Rusya  liderlerinin  gelmeyi  kabul  ettiği tek  başkent  olan  Berlin’de  bir  kongre  organize  etti.  Fakat Avusturya-Macaristan </p>
<p class="calibre1">Dışişleri </p>
<p class="calibre1">Bakanı </p>
<p class="calibre1">Andrassy’nin</p>
<p class="calibre1"><a id="p291"></a>davetiyeleri  göndermesini  sağlayarak  günlük  diplomasiden uzak kalmayı yeğledi. </p>
<p class="calibre1">Kongre’nin  13  Haziran  1878’de  toplanmasına  karar verilmişti. Bununla beraber, toplantıdan önce Büyük Britanya ve  Rusya,  Lord  Salisbury  ile  yeni  Rus  Dışişleri  Bakanı Şuvalov arasında 30 Mayıs’ta imzalanan bir antlaşma ile kilit konuları  aralarında  çözmüşlerdi.  Ayastefanos  Antlaşması  ile yaratılan  “Büyük  Bulgaristan”  yerine  üç  birim  geçti:  Çok daha  küçültülmüş  bağımsız  Bulgar  devleti;  teknik  olarak  bir Türk  valinin  yönetiminde  olmakla  beraber,  bir  Avrupa Komisyonu’nun  gözetimi  altında  olan  otonom  Doğu  Rumeli Devleti,  (yüzyılın  Birleşmiş  Milletler  barış  gücü  projelerinin öncüsü)  ve  Bulgaristan’ın  geri  kalan  bölümü  ki,  bu  da  Türk yönetimine bırakılıyordu. Rusya’nın Ermenistan’daki kazancı azaltılıyordu.  Büyük  Britanya,  iki  ayrı  gizli  antlaşmayla, Avusturya’ya,  Bosna-Hersek’i  işgal  etmesini  destekleyeceği sözü  verdi  ve  Sultan’a  da,  Türkiye’nin  Asya  tarafında  kalan bölümü  için  teminat  verdi.  Karşılığında,  Sultan,  İngiltere’ye, Kıbrıs’ı donanma üssü olarak kullanma izni verdi. </p>
<p class="calibre1">Berlin  Kongresi  toplandığı  zaman,  Bismarck’ın  toplantıya ev  sahipliği  yapmayı  kabul  etmemesine  neden  olan  savaş</p>
<p class="calibre1">tehlikesi  büyük  çapta  ortadan  kalkmıştı.  Kongrenin  esas işlevi,  esasen  üzerinde  uzlaşılmış  olan  konulara  Avrupa’nın kutsamasını sağlamaktı, insan merak ediyor, acaba Bismarck</p>
<p class="calibre1"><a id="p292"></a>bu  sonucu  tahmin  etseydi,  bu  tehlikeli  arabuluculuk  rolünü kabul  etmenin  risklerini  göze  alır  mıydı?  Kuşkusuz,  bu kongrenin  kaçınılmazlığı,  Rusya  ve  İngiltere’nin  ayrı  olarak ve  hızla  sorunu  çözmelerine  sebep  oldu.  Onlar,  doğrudan görüşmelerle çok daha fazla elde edebilecekleri kazançtan, bir Avrupa  kongresinin  kaprisleriyle  karşı  karşıya  bırakmak istemediler. </p>
<p class="calibre1">Sonuçlandırılan bir anlaşmanın detaylarını belirlemek, öyle altından  kalkılamayacak  bir  iş  değildi.  Büyük  Britanya  hariç bütün belli başlı ülkeler, dışişleri bakanları ile temsil edildiler, İngiltere  tarihinde  ilk  kez,  hem  başbakan,  hem  de  dışişleri bakanı  ile  İngiliz  adaları  dışında  uluslararası  bir  kongreye katılıyordu.  Çünkü  Disraeli  elde  edileceği  kesin  büyük diplomatik  başarıyı  Salisbury’ye  teslim  etmek  istemiyordu. </p>
<p class="calibre1">Yarım yüzyıldan fazla bir süre önce Metternich ile Laibach ve Verona kongrelerinde görüşme yapmış olan kendini beğenmiş</p>
<p class="calibre1">ihtiyar Gorçakov, uluslararası sahnede son bir kez görünmek için  Berlin  Kongresi’ni  seçmişti.  Berlin’e  varınca  yaptığı açıklamada  “is  vererek  sönen  bir  lamba  gibi  olmak istemiyorum. Bir yıldız gibi batmak istiyorum” <a href="index_split_014.html#p1696">{198}</a> demişti. </p>
<p class="calibre1">Kongredeki ağırlık merkezinin kim olduğu konusundaki bir soruya,  Bismarck  “Der  alte  Jude,  das  ist  der  Mann”  (ihtiyar Yahudi,  adam  o<a href="index_split_014.html#p1696">){199}</a>  diye  cevap  vermişti.  Geçmişleri  çok farklı  olmakla  beraber,  bu  iki  adam,  birbirlerine  hayran</p>
<p class="calibre1"><a id="p293"></a>kalmışlardı.  Her  ikisi  de  realpolitik  taraftarıydı  ve  ahlaki riyakârlık  olarak  niteledikleri  şeyden  nefret  ediyorlardı. </p>
<p class="calibre1">Gladstone’nun  görüşlerindeki  dinsel  yansımalar  (hem Disraeli, hem de Bismarck ondan nefret ediyorlardı) onlara su katılmamış  saçmalık  gibi  gelirdi.  Ne  Bismarck,  ne  de Disraeli,  Balkan  Slavlarına  karşı  sempati  beslerlerdi;  onları kronik ve vahşi baş belaları olarak görürlerdi. Her ikisinin de özellikleri  arasında,  keskin  ve  alaycı  hazırcevaplık,  geniş</p>
<p class="calibre1">genellemeler  yapmak  ve  alaycı  gözlemler  vardı.  Can  sıkıcı detaylardan  hoşlanmayan  Bismarck  ve  Disraeli,  politikayı cesur ve dramatik vuruşlarla yürütmeyi tercih ederlerdi. </p>
<p class="calibre1">Disraeli’nin,  Bismarck’tan  en  iyi  not  alan  devlet  adamı olduğu  söylenebilir.  Disraeli,  kongreye,  amaçlarını  zaten gerçekleştirmiş olmanın üstün konumunda geldi ki Viyana’da Castleragh  ve  İkinci  Dünya  Savaşı’ndan  sonra  da  Stalin bunun  zevkini  çıkarmıştır.  Geri  kalan  konular,  Büyük Britanya  ile  Rusya  arasında  önceden  varılan  anlaşmanın uygulanması  ile  ilgili  detayları  ve  Balkan  geçiş  noktalarını Türkiye’nin mi, yoksa yeni Bulgaristan’ın mı kontrol edeceği gibi  özünde  teknik  askeri  sorunları  içeriyordu.  Disraeli  için Kongre’deki  en  stratejik  problem,  Rusya’nın  fethettiği  bazı topraklardan  vazgeçmekten  duyduğu  hayal  kırıklığının sorumluluğunu  mümkün  olduğu  kadar  Büyük  Britanya’nın üzerinden atmaktı. </p>
<p class="calibre1"><a id="p294"></a>Disraeli  başarılı  oldu;  çünkü  Bismarck’ın  kendi  durumu çok karışıktı. Bismarck Balkanlar’da, Almanya için bir çıkar görmüyordu ve Avusturya ile Rusya savaşının her ne pahasına olursa  olsun  önlenmesi  hariç,  mevcut  sorunlarla  ilgili herhangi  bir  tercihi  yoktu.  Kongredeki  rolünü  ehrlicher makler (namuslu aracı) olarak tanımladı ve kongredeki hemen hemen  her  konuşmasına  şu  sözlerle  başladı:  “L’Allemagne, qui  n’est  liée  par  aucun  intérêt  direct  dans  les  affaires d’Orient…”  (Doğu  sorunları  konusunda  doğrudan  doğruya hiçbir çıkarı olmayan Almanya...)<a href="index_split_014.html#p1696">”{200}</a></p>
<p class="calibre1">Her ne kadar Bismarck oynanan oyunu gayet güzel anlamış</p>
<p class="calibre1">ise  de,  kendisini,  bir  karabasanda  olduğu  gibi  tehlikenin yaklaştığını  görüp  hiçbir  şey  yapamayan  birisi  gibi hissediyordu.  Alman  parlamentosu,  Bismarck’tan  daha kuvvetli  bir  tavır  takınmasını  istediğinde,  cevap  olarak  bir yere  çarpmadan  dümeni  yönetmek  niyetinde  olduğunu söyledi. Bismarck arabuluculuğun tehlikelerine, 1851’de Çar I.  Nikola’nın  Avusturya-Prusya  anlaşmazlığında  gerçekte Avusturya  yanında  müdahale  ettiği  olaya  atıfta  bulunarak şunları söyledi. </p>
<p class="calibre1">“O  zamanlar  Çar  Nikola,  şimdi  (karşımdaki  kişinin) Almanya’ya vermek istediği  rolü  oynadı ve  dedi  ki  ‘ilk  ateş</p>
<p class="calibre1">edene,  ben  de  ateş  edeceğim’  ve  böylece  barış  korunmuş</p>
<p class="calibre1">oldu. Kimin lehine, kimin aleyhine, buna tarih karar verecek, </p>
<p class="calibre1"><a id="p295"></a>burada bunu tanışmak istemiyorum. Sadece şunu soruyorum: Çar’ın  bir  tarafı  tutarak  oynadığı  bu  rol,  taraflarda  şükran duygusu  yarattı  mı?  Şüphesiz  Prusya  tarafında  değil...  Peki Avusturya Çar Nikola’ya teşekkür etti mi? Üç yıl sonra Kırım Savaşı  başladı,  daha  başka  şey  söylemeye  de  gerek yok.” <a href="index_split_014.html#p1696">{201}</a></p>
<p class="calibre1">Bismarck,  Çar’ın  müdahalesinin,  1851’deki  esas  sorun olan  Prusya’nın  Kuzey  Almanya’yı  birleştirmesine  engel olmadığını da bunlara ekleyebilirdi. </p>
<p class="calibre1">Bismarck dağıtımda eline verilen kâğıtları mümkün olduğu kadar  iyi  oynadı.  Yaklaşımı,  genel  olarak  Balkanlar’ın  doğu bölümüyle  ilgili  sorunlarda  Rusya’yı  (Besarabya’nın  ilhakı gibi),  batı  bölümü  ile  ilgili  sorunlarda  ise  Avusturya’yı desteklemek  (Bosna-Hersek  işgali  gibi)  biçimindeydi. </p>
<p class="calibre1">Yalnızca  bir  konuda  Rusya’ya  karşı  çıktı.  Disraeli, Bulgaristan’a  bakan  dağ  geçitlerinin  Türkiye’nin  elinde bırakılmaması  halinde  kongreyi  terk  edeceği  tehdidinde bulunduğu  zaman,  Bismarck  Çar  nezdinde  girişimde bulunarak,  Rus  görüşmesi  Şuvalov’un  isteğini  geçersiz  hale getirdi. </p>
<p class="calibre1">Bu  şekilde  Bismarck,  Kırım  Savaşı’ndan  sonra Avusturya’nın  başına  geldiği  gibi  Rusya  ile  bozuşmaktan kaçındı.  Fakat  yara  almadan  da  kurtulamadı.  Birçok  ileri gelen  Rus,  zaferlerinin  sonuçlarından  yoksun  bırakıldıklarını</p>
<p class="calibre1"><a id="p296"></a>hissetti.  Rus  gücü,  toprak  kazançlarını  meşruiyet  adına erteleyebilirdi (I. Aleksandr’ın 1820’lerde Yunan ayaklanması ve  I.  Nikola’nın  1848  devrimleri  sırasında  yaptıkları  gibi); fakat  Rusya  nihai  amacından  hiçbir  zaman  vazgeçmedi  ve uzlaşmayı  da  adil  bulmadı.  Rus  yayılmacılığını  kontrol girişimleri, genellikle asık yüz ve kızgınlık yarattı. </p>
<p class="calibre1">Böylece,  Berlin  Kongresi’nden  sonra  Rusya,  tüm amaçlarına  ulaşamamasından  dolayı  kendi  aşırı  taleplerini değil,  Avrupa  Konferansını,  Rusya’ya  karşı  koalisyonu organize eden ve savaş tehdidinde bulunulan Disraeli’yi değil, bir Avrupa savaşından kaçınmak için kongreyi gerçekleştiren Bismarck’ı  suçladı.  Rusya  İngiliz  muhalefetine  alışmıştı; fakat  namuslu  aracı  rolünün  Almanya  gibi  geleneksel  bir müttefik  tarafından  kabul  edilmesi,  Panislavistler  tarafından hakaret olarak görüldü. Rusya’nın milliyetçi basını, Kongreyi, </p>
<p class="calibre1">“Prens  Bismarck  liderliğindeki  Avrupa  koalisyonu<a href="index_split_014.html#p1696">”{202}</a>  ve Bismarck’ı  da  Rusya’nın  iyice  aşırılaşan  hedeflerine varmaktaki başarısızlığının günah keçisi olarak tanımladı. </p>
<p class="calibre1">Berlin’de  Rus  baş  görüşmecisi  olan  ve  dolayısıyla  işlerin gerçek  durumunu  bilecek  pozisyonda  bulunan  Şuvalov, kongre  sonunda  Rusya’nın  aşırı  milliyetçi  tavırlarını  şöyle özetledi:</p>
<p class="calibre1">“İnsan  bazı  dış  güçlerin  eylemi  sonucu  Rusya’nın çıkarlarının  ciddi  bir  şekilde  zarara  uğratıldığı  şeklindeki</p>
<p class="calibre1"><a id="p297"></a>çılgın yanılmayı bozmamayı yeğliyor ve bu yolla en tehlikeli heyecanlan  beslemiş  oluyor.  Herkes  barış  istiyor;  ülkenin durumu  bunu  acil  olarak  gerektiriyor;  fakat  aynı  zamanda insan,  aslında  kendi  politikalarının  hataları  sonucu  doğan memnuniyetsizliğin  etkilerini  dış  dünyaya  yöneltmeye çalışıyor. <a href="index_split_014.html#p1696">”{203}</a></p>
<p class="calibre1">Ancak  Şuvalov  Rus  kamuoyunu  yansıtmıyor.  Çar’ın kendisi, aşırı milliyetçi basın veya radikal Panislavistler kadar ileri  gidemiyorsa  da,  kongrenin  sonuçlarından  da  tam  olarak memnun  değildi,  ilerideki  on  yıllarda,  Berlin’deki  Alman ihaneti, Birinci Dünya Savaşı’nın çıkmasından öncekiler dâhil olmak  üzere  birçok  Rus  politik  belgesinin  esasını oluşturacaktır. Muhafazakâr hükümdarların birliğine dayanan Üç  İmparatorlar  Ligi  artık  korunamazdı.  Bu  nedenle uluslararası  ilişkilerde  herhangi  bir  birleştirici  güç  olacaksa, bu Realpolitik olmak zorundaydı. </p>
<p class="calibre1">1850’lerde  Bismarck,  İngiltere’nin  politikası  olan  “şahane yalnızlık”ın  kıtadaki  karşılığı  olan  bir  politika  savunmuştu. </p>
<p class="calibre1">Prusya’nın  gücünü,  herhangi  bir  noktada,  Prusya’nın  ulusal çıkarlarına  en  iyi  şekilde  hizmet  edecek  gibi  görünen  tarafa kaydırmadan  önce,  bütün  bağlardan  uzak  durmayı  savundu. </p>
<p class="calibre1">Bu yaklaşım tarzı, hareket serbestisini kısıtlayan ittifaklardan kaçınmayı  sağlıyordu  ve  hepsinden  önemlisi,  Prusya’ya, herhangi  bir  olası  rakipten  daha  fazla  seçenek  tanıyordu. </p>
<p class="calibre1"><a id="p298"></a>1870’lerde  Bismarck,  Avusturya  ve  Rusya  ile  geleneksel ittifaka  dönerek,  Almanya’nın  birliğini  pekiştirmeye  gayret etti.  Fakat  1880’lerde  daha  önce  benzeri  olmayan  bir  durum ortaya çıktı; Almanya, yalnız kalamayacak kadar güçlü idi ve bu  güç  dolayısıyla  Avrupa  ona  karşı  birleşebilirdi.  Tarihi Rusya  desteğine  de  artık  güvenemezdi.  Almanya  şimdi dostlara gereksinimi olan bir devdi. </p>
<p class="calibre1">Bismarck bu çıkmazı, dış politikaya olan eski yaklaşımını tamamen  tersine  çevirerek  çözdü.  Artık  güç  dengesinin çalışmasını  herhangi  bir  olası  düşmana  göre  daha  az yükümlülük altına girerek sağlayamıyorsa, her olası rakipten daha çok ülke ile daha çok ilişkiye girebilir ve birçok müttefik arasından şartlara göre bir seçim yapabilirdi. Önceki yirmi yıl boyunca,  diplomasisinin  temel  özelliğini  oluşturan  hareket serbestisi  prensibini  terk  eden  Bismarck,  bir  taraftan Almanya’nın  olası  düşmanlarının  birleşmelerini  önlemek, diğer  taraftan  da  Almanya’nın  ortaklarının  hareketlerini sınırlamak için son derece becerikli bir şekilde inşa edilen bir ittifaklar  sistemi  kurmaya  başladı.  Almanya  kimi  zaman birbirine  aykırı  olan  bu  ittifakların  her  birinde,  çeşitli ortaklarına, onların birbirlerine olduklarından çok daha yakın idi; böylece Bismarck her zaman bağımsız hareket seçeneğine sahip olduğu gibi, ortak hareket üzerinde de veto hakkı vardı. </p>
<p class="calibre1">On  yıl  boyunca,  müttefiklerinin  düşmanları  ile  paktlar</p>
<p class="calibre1"><a id="p299"></a>yapmayı  başardı  ve  bu  suretle  bütün  taraflar  arasındaki gerginliği kontrol altında tuttu. </p>
<p class="calibre1">Bismarck  yeni  politikasını,  Avusturya’yla  gizli  bir  ittifak yaparak  1879’da  başlattı.  Rusya’nın  Berlin  Kongresi’nden sonraki  hoşnutsuzluğunun  farkında  olan  Bismarck,  şimdi daha  fazla  Rus  yayılmasına  karşı  bir  engel  oluşturma  ümidi içinde  idi.  Avusturya’nın  Alman  desteğini,  Rusya’ya  kafa tutmak  için  kullanmasını  da  istemediğinden,  Avusturya’nın Balkanlar  politikasını  veto  etme  yetkisini  de  sağladı. </p>
<p class="calibre1">Salisbury’nin Avusturya-Almanya ittifakını, İncil’den alınma</p>
<p class="calibre1">“büyük  sevinç  yaratan  haber”  şeklinde  bir  sıcaklıkla karşılaması,  Bismarck’a  Rus  yayılmacılığını  kontrol  etmek isteğinde  yalnız  olmadığını  gösterdi.  Kuşkusuz  Salisbury, bundan </p>
<p class="calibre1">böyle, </p>
<p class="calibre1">Almanya </p>
<p class="calibre1">tarafından </p>
<p class="calibre1">desteklenen</p>
<p class="calibre1">Avusturya’nın,  Rusya’nın  Boğazlar’a  doğru  genişlemesine direnmekte  Büyük  Britanya’nın  yükünü  üstleneceğini umuyordu.  Ama  diğer  ülkelerin  ulusal  çıkarları  için  savaş</p>
<p class="calibre1">yapmak  Bismarck’ın  kitabında  yazmıyordu.  Balkanlar’da bunu  yapmayı  ise,  hiç  istemiyordu;  çünkü  bölgedeki kavgalara  karşı  derin  bir  nefret  duygusu  taşıyordu.  Bir keresinde Balkanlar için “Birisi bu koyun hırsızlarına açıkça anlatmalı  ki,  Avrupa  hükümetlerinin,  onların  arzuları  ve aralarındaki rekabet için kendilerini kullandırmaya hiç niyeti yoktur. <a href="index_split_014.html#p1696">”{204}</a>  Avrupa  barışı  için  üzüntü  vericidir  ki,  yerine</p>
<p class="calibre1"><a id="p300"></a>gelenler  bu  ihtiyatlı  olma  önerisini  kısa  zamanda unutacaklardı. </p>
<p class="calibre1">Bismarck,  Rusya’yı  Balkanlar’da  kontrol  altında  tutma aracı  olarak  çatışma  yerine  ittifak  önerdi.  Yalnız  bırakılma olasılığı  karşısında  Çar  aniden  durdu.  Büyük  Britanya’yı, Rusya’nın baş düşmanı olarak gören ve Fransa’yı da hâlâ çok zayıf ve daha önemlisi güven veren bir müttefik olamayacak kadar çok cumhuriyetçi bulan Çar, Üç İmparatorlar Ligi’ni bu kez Realpolitik temeline oturtarak yeniden canlandırmaya razı oldu. </p>
<p class="calibre1">Başlıca  hasmı  ile  ittifak  yapmasının  faydası,  başlangıçta Avusturya  imparatoru  tarafından  anlaşılamadı.  Rusya’nın Boğazlar’a  doğru  ilerlemesinin  durdurulmasında  ortak çıkarları  paylaştığı  Büyük  Britanya’yla  bir  grup  oluşturmayı yeğlerdi;  fakat  Disraeli’nin  1880’de  yenilgiye  uğraması  ve Gladstone’un  iktidara  gelmesi,  bu  olasılığı  ortadan  kaldırdı; Büyük  Britanya’nın  dolaylı  da  olsa  Türkiye  lehine,  Rusya aleyhine ittifaka katılması artık kartlarda yoktu. </p>
<p class="calibre1">İkinci  Üç  imparatorlar  Ligi  herhangi  bir  ahlaki  endişeyi bahane olarak kullanmadı. Realpolitik’in kesin şartları koyan üslubuyla,  taraflar,  içlerinden  birisi  dördüncü  bir  ülke  ile örneğin  Rusya  İngiltere  ile,  Almanya  Fransa  ile  savaşa tutuştuğu  zaman,  tarafsız  kalmayı  taahhüt  etmişlerdi. </p>
<p class="calibre1">Böylece,  Almanya  iki  cepheli  bir  savaşa  karşı  ve  Rusya  da</p>
<p class="calibre1"><a id="p301"></a>Kırım  koalisyonunun  (İngiltere,  Fransa  ve  Avusturya)  tekrar kurulmasına  karşı  korunmuş  olurken,  Almanya’nın  saldırı halinde  Avusturya’yı  savunma  taahhüdü  de  dokunulmadan kalmış  oluyordu.  Rusya’nın  Balkanlar’daki  yayılmacılığına karşı  direnme  sorumluluğu,  hiç  değilse  kâğıt  üzerinde, Avusturya’nın  Rusya’ya  karşı  bir  koalisyona  girmesinin önlenmiş  olması  dolayısıyla  Büyük  Britanya’ya  geçmiş</p>
<p class="calibre1">oluyordu.  Birbirine  kısmen  ters  düşen  ittifakları  dengede tutmak suretiyle, Bismarck daha önceki kendini uzakta tutma diplomasisi safhasında yararlandığı hareket serbestisini tekrar elde etmiş oldu. Her şeyden önce, bölgesel bir krizi genel bir savaşa  dönüştürebilecek  bütün  nedenleri  ortadan  kaldırmış</p>
<p class="calibre1">oluyordu. </p>
<p class="calibre1">1882’de  İkinci  Üç  imparatorlar  Ligi’ni  izleyen  yılda, Bismarck  Avusturya  ve  Almanya  arasındaki  ikili  ittifaka İtalya’yı  da  alıp  Üçlü  İttifak’a  dönüştürerek  ağını  daha  da geniş bir alanı içine alacak şekilde yaydı. Genel olarak İtalya, Orta  Avrupa  diplomasisinden  uzak  dururdu  ama  şimdi Fransa’nın  Tunus’u  işgaline  Kuzey  Afrika’daki  kendi planlarının  uygulanmasından  önce  harekete  geçtiği  için içerlemişti. Ayrıca, sallanmakta olan İtalyan monarşisi, Büyük Devlet </p>
<p class="calibre1">diplomasisi </p>
<p class="calibre1">uygulamanın, </p>
<p class="calibre1">gittikçe </p>
<p class="calibre1">güçlenen</p>
<p class="calibre1">cumhuriyetçi  akımlara  karşı  daha  iyi  şekilde  direnmeye yardımcı  olacağını  düşündü.  Avusturya  kendi  adına,  Üç</p>
<p class="calibre1"><a id="p302"></a>İmparatorlar  Ligi,  Rusya’yı  zapt  etmeye  yetmezse,  ek güvence istiyordu. Üçlü İttifak’ı kurarak, Almanya ve İtalya, bir  Fransız  saldırısına  karşı  karşılıklı  yardım  taahhüdünde bulunurken,  İtalya,  Avusturya-Macaristan’a,  Avusturya’nın iki  cephede  savaş  yapma  riskini  azaltmak  için  Rusya  ile  bir savaş  halinde  tarafsız  kalmayı  taahhüt  etti.  Son  olarak, Bismarck  1887’de  iki  müttefikini,  Avusturya  ve  İtalya’yı, Büyük  Britanya  ile  Akdeniz  Anlaşmaları  denen  anlaşmayı yapmaları  için  teşvik  etti  ki,  bu  anlaşmaya  göre  taraflar, Akdeniz’de  statükoyu  ortak  olarak  koruyacaklarına  söz veriyorlardı. </p>
<p class="calibre1">Bismarck’ın diplomasisi, birbirine bağlanmış bir dizi ittifak doğurmuştur ki, bunlar kısmen birbiri ile çakışan, kısmen de birbirleri  ile  yarışan  ittifaklardı.  Bu  ittifaklar  ile,  Rus saldırısına karşı Avusturya’ya, Avusturya maceracılığına karşı Rusya’ya,  etrafının  sarılmasına  karşı  Almanya’ya  güvence veriliyordu,  İngiltere’yi  de,  Rusya’nın  Akdeniz’e  doğru genişlemesine karşı direnme işinin içine çekiyordu. Bu karışık sisteme  meydan  okumaları  azaltmak  için  Bismarck,  Alsace-Lorraine  dışında,  Fransızların  isteklerini  tatmin  için  büyük çaba  göstermiştir.  Fransızların  enerjilerini  Orta  Avrupa dışında  tüketmeleri  için,  fakat  daha  da  çok  Fransa’nın sömürgeci  rakipleriyle,  özellikle  de  İngiltere’yle  bozuşması için sömürgeci yayılmayı teşvik etmiştir. </p>
<p class="calibre1"><a id="p303"></a>On  yıldan  fazla  bir  süre  bu  hesaplar  tutmuştur.  Fransa  ile İngiltere,  Mısır  yüzünden  neredeyse  savaşacaklardı.  Tunus yüzünden Fransa ile İtalya’nın arası açıldı ve Büyük Britanya, Rusya’ya,  Orta  Asya’daki  genişlemesi  ve  İstanbul’a yaklaşmasında  karşı  koymaya  devam  etti.  İngiltere  ile çatışmaya  girmekten  dikkatle  kaçınan  Bismarck,  1880’lerin ortalarına  kadar  sömürgeci  genişlemelerden  sakındı. </p>
<p class="calibre1">Almanya’nın dış politikasını, tamamen amaçlarının statükoyu korumak olduğu kıta ile sınırladı. </p>
<p class="calibre1">Fakat  sonunda  Realpolitik’in  gereklerini  yerine  getirmek çok zorlaştı. Zaman geçtikçe Avusturya ile Rusya arasındaki Balkanlar anlaşmazlığı artık idare edilemez boyuta geldi. Güç dengesi  sistemi  en  saf  biçiminde  çalışsaydı,  Balkanlar’ı, Avusturya  ve  Rusya  nüfuz  bölgeleri  olarak  ayırmak gerekecekti.  Fakat  kamuoyu,  en  otokratik  devletlerde  dahi böyle bir politika için çok fazla tahrik edilmişti. Rusya, Slav halklarını  Avusturya’ya  bırakan  nüfuz  bölgesine;  Avusturya da,  Balkanlar’da  Rusya’ya  bağlı  olarak  gördüğü  Slav topluluklarını güçlendirmeye razı değildi. </p>
<p class="calibre1">Bismarck’ın  XVIII.  yüzyıl  tarzı  Kabine  Diplomasisi, kitlesel kamuoyu çağıyla uzlaşmaz duruma geliyordu. Büyük Britanya ve Fransa’nın temsili hükümetleri doğal olarak kendi kamuoylarını  göz  önünde  bulunduruyorlardı.  Fransa’da, Alsace-Lorrraine’in  geri  alınması  için  büyük  bir  baskı  vardı. </p>
<p class="calibre1"><a id="p304"></a>Fakat  kamuoyunun  hayati  yeni  rolünün  en  çarpıcı  örneği, Büyük  Britanya’da,  Gladstone’nun  1880’de  esas  çatışma alanı dış politika olan İngiliz seçiminde, Disraeli’yi yenerek, onun  Balkan  politikasının  tamamen  tersine  döndüğü  zaman yaşandı. </p>
<p class="calibre1">XIX.  yüzyıl  İngiliz  politikasının  hâkim  şahsiyeti  olan Gladstone, dış politikaya, Wilson’dan sonraki Amerikalıların baktığı  gibi  bakıyordu.  Dış  politikayı,  jeopolitik  kriterlerle değil, </p>
<p class="calibre1">ahlaki </p>
<p class="calibre1">prensiplerle </p>
<p class="calibre1">değerlendiren </p>
<p class="calibre1">Gladstone, </p>
<p class="calibre1">Bulgarların  ulusal  beklentilerinin  meşru  olduğunu  ve  kardeş</p>
<p class="calibre1">bir  Hıristiyan  ulusu  olarak  Büyük  Britanya’nın,  Müslüman Türklere  karşı  Bulgaristan’ı  desteklemesinin  zorunlu olduğunu söylüyordu. Gladstone’a göre, Türklerin daha sonra Bulgaristan’ın  yönetimi  sorumluluğunu  alacak  bir  kuvvetler koalisyonuna  uygun  olarak  hareket  etmesi  sağlanmalıydı. </p>
<p class="calibre1">Gladstone,  Başkan  Wilson’un  döneminde,  “ortak  güvenlik” </p>
<p class="calibre1">olarak  tanımlanan  aynı  kavramı  ileri  sürdü:  Avrupa  ortak hareket etmek zorundaydı. Aksi takdirde İngiltere hiç hareket etmemeliydi:</p>
<p class="calibre1">“Bu  yapılmalıdır  ve  ancak  Avrupa  devletlerinin  birleşik hareketi  ile  güvenlik  içinde  yapılabilir.  Sizin  gücünüz büyüktür;  fakat  gerekli  olan,  her  şeyden  daha  çok  önemli olan,  bu  konuda  Avrupa’nın  kafasının  ve  kalbinin  tek olmasıdır.  Şimdi  Büyük  Devlet  dediğimiz  yalnız  altı  devlet</p>
<p class="calibre1"><a id="p305"></a>için  konuşmam  gerekiyor:  Rusya,  Almanya,  Avusturya, Fransa,  İngiltere  ve  İtalya.  Bunların  birliği  yalnızca  önemli değil,  fakat  tam  bir  başarı  ve  mutluluk  için  neredeyse zorunludur. “<a href="index_split_014.html#p1696">{205}</a></p>
<p class="calibre1">1880’de jeopolitiğin önemini vurgulayan Disraeli’ye kızan Gladstone,  meşhur  Midlothian  Kampanyası’nı  başlattı.  Bu, tarihte,  kısa  sürede  birçok  yer  dolaşılarak  yapılan  ve  dış</p>
<p class="calibre1">politika  konularının  doğrudan  halkın  önüne  getirildiği  ilk seçim  kampanyasıydı.  İleri  yaşına  rağmen,  Gladstone  iyi  bir halk konuşmacısı olduğunu kanıtladı. Ahlaklılığın, sağlam bir dış  politikanın  tek  temeli  olduğunu  kuvvetle  vurgulayan Gladstone,  güç  dengesi  ve  ulusal  çıkarların  değil,  fakat Hıristiyan namusluluğunun ve insan haklarına saygının İngiliz dış politikasının yol gösterici ışığı olması gerektiğini söyledi. </p>
<p class="calibre1">Trenin durduğu bir istasyonda şöyle dedi:</p>
<p class="calibre1">“Kadiri  mutlak  Tanrı’nın  gözünde,  Afganistan’ın  bir  dağ</p>
<p class="calibre1">köyündeki  bir  hayatın  kutsallığının,  sizin  yaşamınızın kutsallığı kadar dokunulmaz olduğunu hatırlayın. Sizleri aynı et  ve  kanda  insan  olarak  birleştiren  Tanrı’nın,  Hıristiyan uygarlığının  sınırları  ile  bağlı  olmaksızın...  sizleri  karşılıklı sevgi bağı ile bağladığını hatırlayın...” <a href="index_split_014.html#p1697">{206}</a></p>
<p class="calibre1">Gladstone,  kişinin  ahlakı  ile  devlet  ahlakı  arasında  fark olmadığını  söyleyen  Wilson’un  sonradan  izleyeceği  yolu işaretlemiş  oldu.  Bir  kuşak  sonraki  Wilson  gibi,  dünya</p>
<p class="calibre1"><a id="p306"></a>kamuoyu  tarafından  gözetilen  barışçıl  bir  değişikliğe  doğru küresel bir eğilim keşfettiğini düşündü:</p>
<p class="calibre1">“Şu  husus  kesindir  ki,  yeni  bir  uluslararası  hukuk, kafalarda şekilleniyor ve uygulaması da dünyaya hükmedecek gibi görünüyor: Bağımsızlığı tanıyan, saldırıyı hoş görmeyen, anlaşmazlıkların  kan  akıtılarak  değil,  barışçı  yollarla çözülmesinden  yana,  geçici  değil,  kalıcı  düzenlemeleri hedefleyen  ve  her  şeyden  çok,  uygar  insanlığın  genel yargısını,  en  yüksek  otoriteye  sahip  karar  mercii  olarak tanıyan bir hukuk. <a href="index_split_014.html#p1697">”{207}</a></p>
<p class="calibre1">Bu  paragraftaki  her  kelime,  Wilson  tarafından  da söylenmiş olabilirdi ve yarattığı etki de kesinlikle Wilson’un Milletler  Cemiyeti  fikrinin  hemen  hemen  aynısı  idi.  Kendi politikası ile Disraeli’nin 1879’daki politikası arasındaki farkı açıklarken,  Gladstone  güç  dengesini  uygulamak  yerine, </p>
<p class="calibre1">“Avrupa  Güçlerini  bir  birlik  içinde  bir  arada  tutmaya çabalayacağım.  Niçin  mi?  Çünkü  onların  hepsini  bir  birlik içinde  tutarak  her  birinin  bencil  amaçlarını  nötralize  ediyor, engelliyor ve elini ayağını bağlıyorsunuz... Müşterek hareket, bencil  istek  için  öldürücüdür<a href="index_split_014.html#p1697">”{208}  </a>dedi.  Kuşkusuz  bütün Avrupa  devletlerinin  bir  araya  getirilmesinin  olanaksızlığı, artan gerginliğin başlıca sebebi idi. Fransa ile Almanya veya Avusturya  ile  Rusya  arasındaki  çatışmayı  giderecek  bir</p>
<p class="calibre1"><a id="p307"></a>faktörü  önceden  görmek  olanaksızdı  ve  bu  kesinlikle Bulgaristan’ın geleceği değildi. </p>
<p class="calibre1">Gladstone’dan  önceki  hiçbir  İngiliz  başbakanı  böyle  bir retorik  kullanmamıştır.  Castleragh  Avrupa  Konferansını, Viyana  düzenlemesinin  uygulanması  için  bir  araç  olarak kabul  etmiştir.  Palmerston  bunu  güç  dengesini  koruyan  bir alet  olarak  görmüştür.  Avrupa  Konferansı’nı  statükonun koruyucusu olarak görmekten çok uzak olan Gladstone, ona, tamamen yeni bir dünya düzeni getirmek gibi devrimci bir rol vermiştir.  Bu  düşünceler,  bir  kuşak  sonra  Wilson  sahnede görününceye kadar uykuda kalacaktı. </p>
<p class="calibre1">Bismarck’a </p>
<p class="calibre1">göre </p>
<p class="calibre1">ise, </p>
<p class="calibre1">böyle </p>
<p class="calibre1">düşünceler </p>
<p class="calibre1">lanetli</p>
<p class="calibre1">düşüncelerdir. </p>
<p class="calibre1">Bu </p>
<p class="calibre1">iki </p>
<p class="calibre1">büyük </p>
<p class="calibre1">şahsiyetin </p>
<p class="calibre1">içtenlikle</p>
<p class="calibre1">birbirlerinden </p>
<p class="calibre1">nefret </p>
<p class="calibre1">etmelerine </p>
<p class="calibre1">şaşmamak </p>
<p class="calibre1">gerekir. </p>
<p class="calibre1">Bismarck’ın  Gladstone’e  karşı  tavrı,  Theodore  Roosevelt’in Wilson’a  karşı  tavrına  paralellik  gösterir:  Bu  büyük  Victoria devri  politikacısını  kısmen  hilekâr,  kısmen  de  de  tehlikeli olarak  görmüştür.  Demir  Başbakan,  1883’te  Alman İmparatoru’na yazdığı mektupta şöyle diyor:</p>
<p class="calibre1">“İngiltere’de,  eski  zamanların  Avrupa  politikasını  anlayan büyük devlet adamları tamamen yok olmuş olmasa idi, bizim işimiz  daha  kolay  olacaktı.  Gladstone  gibi  büyük  bir konuşmacıdan  başka  bir  şey  olmayan  böyle  yeteneksiz  bir</p>
<p class="calibre1"><a id="p308"></a>politikacı  ile,  İngiltere’nin  durumunu  hesaplayarak  bir politika geliştirmek olanaksızdır. <a href="index_split_014.html#p1697">”{209}</a></p>
<p class="calibre1">Gladstone’un  hasmı  hakkındaki  görüşü  çok  daha  açıktı. </p>
<p class="calibre1">Örneğin,  Bismarck  için  “yeniden  dünyaya  gelmiş  şeytan” </p>
<p class="calibre1"><a href="index_split_014.html#p1697">{210} </a>deyimini kullanmıştır. </p>
<p class="calibre1">Gladstone’nin  dış  politika  hakkındaki  görüşleri  de Wilson’ınkilerle  aynı  akıbete  uğramıştır.  Bu  düşünceler, vatandaşlarının  dünya  işlerine  daha  çok  katılması  yerine onlardan  büsbütün  soğumaları  sonucunu  doğurmuştur. </p>
<p class="calibre1">Günlük  diplomasi  düzeyinde,  Gladstone’un  1880’de  iktidara gelmesi,  Büyük  Britanya’nın  Mısır  ve  Süveyş’in  doğusu üzerindeki  imparatorluk  politikasında  çok  az  farklılık yaratmıştır.  Fakat  İngiltere’nin  Balkanlarda  ve  genel  olarak Avrupa dengesinde bir faktör olmasını engellemiştir. </p>
<p class="calibre1">Gladstone’nin  iktidardaki  ikinci  dönemi  (1880-1885),  kıta devlet adamları arasında en ılımlısı olan Bismarck’ın altından güvenlik  ağını  çekmesi  paradoksal  bir  etki  yapmıştır; Canning’in  Avrupa’dan  çekilmesinin,  Metternich’i  Çar’a itmesine benzer bir şey. Palmerston/Disraeli görüşü İngiliz dış</p>
<p class="calibre1">politikasına  egemen  olduğu  sürece,  Rusya  Balkanlar’a  veya İstanbul’a yaklaşmakta çok ileri gittiği zaman, son başvurma mercii  görevini  sürdürdü.  Gladstone’la  beraber  bu  güvence son bulmuş ve Bismarck’ı Avusturya ve Rusya ile yapılan ve</p>
<p class="calibre1"><a id="p309"></a>tarihi  hata  olan  Üçlü  İttifak’a  daha  çok  bağımlı  duruma getirmiştir. </p>
<p class="calibre1">Şimdiye  kadar  muhafazakârların  kalesi  olan  Doğu Sarayları,  temsili  hükümetlerden  de  çok,  milliyetçi kamuoyuna  karşı  duyarlı  çıktılar.  Almanya’nın  iç  politik yapısı,  Bismarck  tarafından  güç  dengesi  diplomasisinin kurallarının  uygulanmasına  izin  verecek  şekilde  kurulmuş</p>
<p class="calibre1">olmakla  beraber,  demagojiyi  de  davet  edecek  kuvvetli  bir eğilime  sahipti.  Reichstag’ın  Avrupa’da  tanınmış  en  yaygın seçim hakkı ile seçilmiş olmasına karşın, Alman hükümetleri, imparator  tarafından  atanmışlardı  ve  Reichstag’a  değil, imparatora karşı sorumlu idiler. </p>
<p class="calibre1">Böylece  sorumluluktan  uzak  olan  Reichstag  üyeleri,  en aşırı  demagojilere  dalmakta  tamamen  özgür  idiler.  Askeri bütçenin  beş  yılda  bir  kez  oylanması,  bunun  yapılacağı  yıl, hükümetleri yapay krizler çıkarmaya davet etti. Yeterli zaman verilseydi,  bu  düzenleme,  Parlamento’ya  karşı  sorumlu  bir hükümeti  olan  anayasal  bir  monarşiye  doğru  gelişebilirdi. </p>
<p class="calibre1">Fakat  yeni  Almanya’nın  kurulduğu  bu  kritik  yıllarda, hükümetler,  milliyetçi  propagandaya  karşı  hayli  duyarlı  ve kendi seçmenlerini hoşnut etmek için dış tehlike icat etmekte pek hevesliydiler. </p>
<p class="calibre1">Rusya’nın  dış  politikası  da,  Panislavistlerin  Balkanlar’da saldırgan bir politika izlemek ve Almanya ile hesaplaşma olan</p>
<p class="calibre1"><a id="p310"></a>bağnaz  propagandalarından  etkilenmekteydi.  1879’da  II. </p>
<p class="calibre1">Aleksandr’ın  saltanatının  sonuna  doğru  bir  Rus  yetkilisi, Avusturya Büyükelçisine durumu şöyle açıkladı:</p>
<p class="calibre1">“Burada  halk  milliyetçi  basından  açıkça  korkuyor... </p>
<p class="calibre1">Milliyetçilik  bayrağı  onları  koruyor  ve  güçlü  bir  desteği garanti  ediyor.  Milliyetçi  eğilimler  bu  kadar  belirgin  bir şekilde  öne  çıktığından  ve  [Türkiye’ye  karşı]  savaşa  girme sorununda,  özellikle  de  bütün  diğer  önerilere  karşın  başarılı olduğundan beri, kendilerine ‘milliyetçi’ denilen taraf, bütün orduyu kucaklaması sebebiyle gerçek güç halini aldı.” <a href="index_split_014.html#p1697">{211}</a></p>
<p class="calibre1">Birçok dil konuşulan diğer imparatorluk olan Avusturya da aynı durumda idi. </p>
<p class="calibre1">Bu  koşullar  altında  Bismarck  için  çok  tehlikeli  denge eylemini gerçekleştirmek gittikçe güçleşiyordu. 1881’de, yeni Çar III. Aleksandr St. Petersburg’da tahta çıktı. Büyükbabası L  Nikola  gibi  ne  muhafazakâr  ideolojisi  vardı,  ne  de  güçlü babası II. Aleksandr gibi yaşlı Alman imparatoruna aşırı sevgi besliyordu.  Tembel  ve  müstebit  olan  III.  Aleksandr, Bismarck’a güvenmiyordu. Bunun bir nedeni de Bismarck’ın politikasının  onun  anlayamayacağı  kadar  karışık  olmasıydı. </p>
<p class="calibre1">Bir  seferinde,  yazışmalarda  Bismarck’ın  adının  geçtiği  her yere  bir  haç  işareti  koyduğunu  bile  söylemiştir.  Çar’ın kuşkuları  Danimarkalı  karısı  tarafından  da  güçlendirilmişti. </p>
<p class="calibre1"><a id="p311"></a>Çar’ın  karısı,  Schleswig-Holstein’i  kendi  vatanından kopardığı için Bismarck’ı affetmiyordu. </p>
<p class="calibre1">1855 Bulgar krizi bütün bu tahrikleri yeniden canlandırdı. </p>
<p class="calibre1">Bir  ayaklanma,  Rusya’nın  on  yıl  evvel  çok  istediği,  fakat Büyük  Britanya  ve  Avusturya’nın  gerçekleşmesinden korktuğu  Büyük  Bulgaristan’ı  ortaya  çıkardı.  Yeni Bulgaristan,  tarihin  en  kuvvetli  beklentileri  nasıl  yanlış</p>
<p class="calibre1">çıkardığını  âdeta  gösterircesine,  Rusya’nın  egemenliği  altına girmek bir yana, bir Alman prensinin yönetimi altında birleşti. </p>
<p class="calibre1">St.  Petersburg  bu  durumdan  dolayı  Bismarck’ı  suçladı. </p>
<p class="calibre1">Gerçekte  Bismarck,  bunu  istememişti.  Rus  sarayı  çılgına döndü ve Vistül Nehri’nin batısında kalan her yerde bir fesat görmeye </p>
<p class="calibre1">kendilerini </p>
<p class="calibre1">alıştırmış </p>
<p class="calibre1">olan </p>
<p class="calibre1">Panislavistler, </p>
<p class="calibre1">Bismarck’ın şeytani bir anti-Rus entrikanın arkasında olduğu söylentisini  yaydılar.  Bu  hava  içinde,  1887’de  Aleksandr  Üç İmparator Ligi’ni yenilemeyi reddetti. </p>
<p class="calibre1">Ancak  Bismarck,  Rus  seçeneğinden  vazgeçmeye  hazır değildi.  Kendi  haline  bırakılırsa,  Rusya’nın  eninde  sonunda Fransa  ile  ittifaka  gireceğini  biliyordu.  Bununla  beraber, 1880’lerin koşullan içinde Rusya her an İngiltere ile kapışma olasılığı  içindeyken,  böyle  bir  tercih  İngiltere’nin düşmanlığını  ortadan  kaldırmadan  Rusya’nın  Almanya karşısındaki  kritik  durumunu  daha  da  zayıflattı.  Üstelik Almanya’nın  elinde,  özellikle  de  Gladstone  iktidardan</p>
<p class="calibre1"><a id="p312"></a>düşmüş iken, hâlâ İngiliz seçeneği vardı. Ayrıca Aleksandr’ın, Fransa’nın  Balkanlar  için  bir  savaş  riskini  göze  alacağından kuşkulu  olmak  için  iyi  nedenleri  vardı.  Başka  bir  deyişle, Rus-Alman  bağları  biraz  zayıflamış  ise  de,  hâlâ  ulusal çıkarlarının yakınlığını yansıtıyordu; bu yalnızca Bismarck’ın tercihi  değildi.  Ancak  Bismarck’ın  diplomatik  ustalığı olmasa, bu ortak çıkarlar resmen ifade edilemezdi. </p>
<p class="calibre1">Her zamanki dehasıyla, Bismarck son önemli girişimi olan Garanti  Antlaşması’nı  ileri  sürdü.  Almanya  ve  Rusya, Almanya  Fransa’ya  veya  Rusya  Avusturya’ya  saldırmazsa, üçüncü  bir  ülke  ile  savaşa  tutuştuklarında  tarafsız kalacaklarına  dair  birbirlerine  söz  verdiler.  Teorik  olarak, Rusya  ve  Almanya,  savunmada  kalındığı  sürece,  iki  cepheli savaşa  karşı  garanti  altında  idiler.  Ancak  özellikle seferberlikle,  savaş  ilanı  giderek  daha  çok  aynı  şey  olarak görüldüğünden,  birçok  şey  saldırganın  nasıl  tanımlandığına bağlıydı.  (Bak.  Bölüm  8).  Bu  soru  hiç  sorulmadığı  için, Garanti  Antlaşması’nın  açık  sınırları  vardı.  Üstelik  bu antlaşmanın  işe  yararlılığı,  Çar  tarafından  gizli  tutulmasında ısrar edildiğinden, daha da zayıflamıştı. </p>
<p class="calibre1">Bir  antlaşmanın  gizliliği,  kabine  diplomasisinin  gerekleri ile  artan  bir  şekilde  demokratikleşmekte  olan  dış  politikanın koşulları arasındaki çatışmayı açık bir şekilde göstermektedir. </p>
<p class="calibre1">Sorunlar  o  kadar  karışık  hale  gelmiştir  ki,  gizli  Garanti</p>
<p class="calibre1"><a id="p313"></a>Antlaşması’nda  iki  düzeyli  gizlilik  mevcuttu,  ikinci  düzey, özellikle gizli olan bir ekti ve buna göre Bismarck, Rusya’nın İstanbul’u  ele  geçirme  girişiminde  yoluna  çıkmayacak  ve Rusya’nın  Bulgaristan’daki  nüfuzunu  artırmasına  yardımcı olacaktı. Büyük Britanya bir yana, iki garanti de Almanya’nın müttefiki  Avusturya’yı  memnun  edemezdi;  Bismarck  ise, Büyük Britanya ile Rusya’nın Boğazlar’dan dolayı aralarının açılmasından memnun olurdu. </p>
<p class="calibre1">Karışık  olmamasına  karşın  Garanti  Antlaşması,  St. </p>
<p class="calibre1">Petersburg  ile  Berlin  arasındaki  zorunlu  bağlantıyı oluşturmuştur  ve  St.  Petersburg’a,  Almanya’nın,  Avusturya-Macaristan </p>
<p class="calibre1">İmparatorluğu’nun </p>
<p class="calibre1">toprak </p>
<p class="calibre1">bütünlüğünü</p>
<p class="calibre1">savunmasına rağmen, onun Rusya’nın aleyhine genişlemesine yardım  etmeyeceği  konusunda  güvence  vermiştir.  Böylece Almanya,  Fransız-Rus  ittifakını  hiç  olmazsa  bir  müddet  için geciktirmeyi başarmıştır. </p>
<p class="calibre1">Bismarck’ın karmaşık dış politikasını barışın korunmasına ve devamına adamış olduğu, 1887’de Üç İmparator Ligi sona erdiğinde  Rusya’ya  karşı  bir  önleme  savaşı  başlatması  için kendisine  baskı  yapan  Alman  askeri  liderlerine  gösterdiği tepkide </p>
<p class="calibre1">de </p>
<p class="calibre1">görülmektedir. </p>
<p class="calibre1">Bismarck </p>
<p class="calibre1">bütün </p>
<p class="calibre1">bu</p>
<p class="calibre1">spekülasyonların  üzerine,  Reichstag’a  hitaben  yaptığı  bir konuşmada, bir Fransız-Rus ittifakından vazgeçirmek için bir yol olarak St. Petersburg’a iltifat etti:</p>
<p class="calibre1"><a id="p314"></a>“Rusya  ile  aramızdaki  barış  bizim  tarafımızdan bozulmayacaktır  ve  Rusya’nın  bize  saldıracağına  da inanmıyorum.  Aynı  zamanda  Rusların,  bize  başkaları  ile birlikte saldırmak için müttefikler aradığına da inanmıyorum; yahut  onların  bir  tarafta  karşılaşabileceğimiz  güçlüklerden yararlanarak bize saldıracaklarına da inanmıyorum. <a href="index_split_014.html#p1697">”{212}</a></p>
<p class="calibre1">Bütün  hünerine  ve  ılımlılığına  karşın,  Bismarck’ın dengeleme  eylemleri  kısa  bir  süre  içinde  bitecekti. </p>
<p class="calibre1">Manevraların  sürdürülmesi,  usta  için  bile  çok  karmaşık  hale geliyordu. </p>
<p class="calibre1">Soğukkanlılıkla </p>
<p class="calibre1">hareketi </p>
<p class="calibre1">sağlamak </p>
<p class="calibre1">için</p>
<p class="calibre1">oluşturulmuş  olan  birbiri  ile  çakışan  ittifaklar,  tersine  kuşku yarattı;  bu  arada  kamuoyunun  gittikçe  artan  önemi  de herkesin esnek davranması olasılığını azaltmıştır. </p>
<p class="calibre1">Bismarck’ın  diplomasisi,  ne  kadar  maharetli  olursa  olsun, bu  kadar  yüksek  derecede  yönlendirilmeye  gereksinim duyulması,  güçlü  ve  birleşmiş  bir  Almanya’nın  Avrupa  güç dengesi  üzerine  yaptığı  baskının  büyüklüğünün  de  kanıtıydı. </p>
<p class="calibre1">Hatta  henüz  Bismarck  dümenin  başında  iken,  imparatorluk Almanya’sı  endişe  kaynağı  olmuştur.  Gerçekten  de Bismarck’ın  güvence  oluşturmak  niyetiyle  yaptığı  entrikalar, zamanla  garip  bir  düzen  bozucu  etki  yapmaya  başladı;  bu durum, kısmen Bismarck’ın çağdaşlarının onun gittikçe artan karışık  doğasını  anlamakta  çok  zorluk  çekmelerindendi. </p>
<p class="calibre1">Bismarck’ın  manevralarından  dolayı  açıkta  kalmaktan</p>
<p class="calibre1"><a id="p315"></a>korkanlar,  pey  sürme  işinden  vazgeçtiler.  Fakat  bu  hareket tarzı,  aynı  zamanda  Realpolitik’in  bir  ürünü  olarak  çatışma yerine konulan esnekliği de kısıtlıyordu. </p>
<p class="calibre1">Her  ne  kadar  Bismarck  tarzı  diplomasi  onun  iktidar döneminin  sonu  ile  birlikte  yok  olmaya  mahkûm  ise  de, yerini,  geleneksel  güç  dengesinden  çok,  Soğuk  Savaş’a benzeyen  katı  ittifakların  ve  pervasız  silahlanma  yarışının alması  kaçınılmazdı.  Hemen  hemen  yirmi  yıl,  Bismarck, ılımlı  manevraları  ve  esnekliği  ile  barışı  korudu  ve uluslararası  gerilimi  düşürdü.  Fakat  aynı  zamanda  yanlış</p>
<p class="calibre1">anlaşılan  büyüklüğünün  bedelini  de  ödedi;  çünkü  yerine gelenler  ve  olası  taklitçileri  onun  koyduğu  örnekten, silahlanma yarışını devam ettirmekten ve Avrupa uygarlığının intiharına  neden  olabilecek  bir  savaş  yapmaktan  başka  bir ders çıkaramadılar. </p>
<p class="calibre1">1890’da  artık  güç  dengesi  kavramı,  potansiyelinin  sonuna gelmişti. Ortaçağ’ın evrensel imparatorluk rüyalarının külleri arasından  birçok  devletin  ortaya  çıkması,  güç  dengesini kaçınılmaz  kılmıştı.  XVIII.  yüzyılda  raison  d’état,  başlıca amacı  egemen  bir  gücün  ortaya  çıkmasını  ve  bir  Avrupa imparatorluğunun  yeniden  dirilmesini  önlemek  olan  pek  çok savaşa  sebep  oldu.  Güç  dengesi,  Avrupa  barışını  değil, devletlerin özgürlüklerini korumuştu. </p>
<p class="calibre1"><a id="p316"></a>Güç  dengesi  politikası,  Napoleon  savaşlarından  sonraki kırk  yıl  içinde  en  yüksek  noktasına  ulaştı.  Bu  dönemde, sistem  pürüzsüz  bir  şekilde  çalıştı;  çünkü  dengeyi  artırmak için  bilinçli  olarak  oluşturulmuştu  ve  en  azından  tutucu saraylar  tarafından  paylaşılan  bir  değerler  duygusu  ile destekleniyordu.  Kırım  Savaşı’ndan  sonra,  bu  paylaşılan değerler duygusu yavaş yavaş aşındı ve durum XVIII. yüzyıl koşullarına  döndü.  Bu  koşullar,  modern  teknoloji  ve kamuoyunun artan rolü dolayısıyla artık daha da tehlikeli hale gelmişti.  Despot  devletler  dahi,  yabancı  tehlikeler  ileri sürerek,  kendi  kamuoylarına  başvurabilirler  ve  demokratik konsensüsün  yerine,  dış  tehlikeyi  koyabilirlerdi.  Avrupa devletlerinin  ulusal  birliklerinin  sağlanması  da  oyuncu adedini  ve  kuvvet  kullanılması  yerine,  değişik  diplomatik kombinezonların konulması yeteneğini azalttı. Aynı zamanda paylaşılan  bir  meşruiyet  duygusunun  çöküşü  de  moral sınırlamayı törpüledi. </p>
<p class="calibre1">Amerika’nın  güç  dengesine  karşı  duyduğu  tarihi  nefrete karşın,  bu  dersler,  Soğuk  Savaş  sonrası  Amerika’nın  dış</p>
<p class="calibre1">politikasıyla ilgilidir. Tarihinde ilk kez, Amerika, uluslararası sistemin  bir  parçası  ve  sistem  içindeki  en  güçlü  ülkedir. </p>
<p class="calibre1">Amerika her ne kadar askeri bakımdan süper bir devlet ise de, isteklerini empoze edemezdi; çünkü ne gücü ne de ideolojisi imparatorluk ihtiraslarına uygundu. Ayrıca Amerika’nın üstün</p>
<p class="calibre1"><a id="p317"></a>olduğu nükleer silahlar da, kullanılabilir gücün eşitlenmesine doğru eğilim göstermekte idi. </p>
<p class="calibre1">Birleşik  Devletler,  küresel  düzeyde  olmakla  birlikte  XIX. </p>
<p class="calibre1">yüzyıl  Avrupası’na  birçok  benzerlik  taşıyan  bir  dünyada kendisini  bulmuştur,  insan,  güç  dengesinin,  paylaşılan değerler  duygusu  tarafından  kuvvetlendirildiği  Metternich sistemine  benzer  bir  sistemin  gelişmekte  olduğunu  ümit ediyor.  Modern  çağda,  bu  değerlerin  demokratik  değerler olması gerekmektedir. </p>
<p class="calibre1">Ancak  Metternich,  meşru  düzenini  kendisi  yaratmak zorunda  değildi;  bu  sistem  zaten  mevcuttu.  Çağdaş  dünyada demokrasi,  evrensel  olmaktan  uzaktır  ve  demokrasinin  ilan edildiği  her  yerde  de  mutlaka  onu  aynı  terimlerle tanımlanmak  zorunluğu  yoktur.  Birleşik  Devletler  için dengeyi,  moral  konsensüs  ile  desteklemek  akla  uygundur. </p>
<p class="calibre1">Amerika,  kendisine  karşı  dürüst  olmak  istiyorsa,  küresel  bir demokrasiye  bağlılık  etrafında  mümkün  olan  en  geniş  çaplı moral  konsensüsü  sağlamaya  çalışmalıdır.  Fakat  Amerika, güç  dengesi  analizini  de  ihmal  edemez.  Çünkü  moral konsensüs  sağlama  çabası  dengeyi  yıktığı  zaman,  kendi kendini de yıkmaktadır. </p>
<p class="calibre1">Meşruiyete  dayanan  Metternich  tipi  bir  sistem  olası değilse,  Amerika,  bunu  tatsız  bulsa  da,  güç  dengesi  sistemi içinde  yaşamayı  öğrenmek  zorunda  kalacaktı.  XIX.  yüzyılda</p>
<p class="calibre1"><a id="p318"></a>güç </p>
<p class="calibre1">dengesi </p>
<p class="calibre1">sistemlerinin </p>
<p class="calibre1">iki </p>
<p class="calibre1">modeli </p>
<p class="calibre1">vardı:</p>
<p class="calibre1">Palmerston/Disraeli  yaklaşımında  örneklenen  İngiliz  modeli ve  Bismarck  modeli,  İngiliz  yaklaşımında,  güç  dengesi, doğrudan doğruya tehdit edilene kadar bekler, sonra devreye girerdi  ve  hemen  hemen  daima  zayıfın  yanında  yer  alırdı. </p>
<p class="calibre1">Bismarck’ın yaklaşımı ise, karşı çıkışların meydana gelmesini önlemek için mümkün olduğu kadar çok taraf ile yakın ilişki kurmak, birbirleri ile çakışan ittifak sistemleri oluşturmak ve bunlardan ortaya çıkan etkiyi, tarafların iddialarını ılımlı hale getirmek için kullanmak şeklinde tanımlanabilir. </p>
<p class="calibre1">İki  dünya  savaşı  boyunca,  Amerika’nın  Almanya  ile geçirdiği  deneyimlerin  ışığı  altında  garip  görünebilirse  de, Bismarck’ın  güç  dengesini  çalıştırma  tarzı,  büyük  bir olasılıkla,  Amerika’nın  uluslararası  ilişkilere  olan  geleneksel yaklaşımına  daha  uygundur.  Palmeston/Disraeli  metodu, çatışmalar  karşısında  disiplinli  bir  şekilde  uzak  kalmayı  ve tehlikeler karşısında dengeye koşulsuz bir bağlılığı gerektirir. </p>
<p class="calibre1">Çatışmalar  ve  tehditlerin,  tamamen  güç  dengesi  terimleri içinde  değerlendirilmesi  zorunludur.  Amerika,  disiplinli  bir şekilde uzak durmayı veya koşulsuz bağlılığı zor sağlar; hele uluslararası </p>
<p class="calibre1">ilişkilerin </p>
<p class="calibre1">yalnızca </p>
<p class="calibre1">güç </p>
<p class="calibre1">terimleri </p>
<p class="calibre1">ile</p>
<p class="calibre1">yorumlanmasından hiç söz etmiyoruz. </p>
<p class="calibre1">Bismarck’ın  sonraki  politikası,  çeşitli  ülke  grupları  ile paylaşılan  amaçlar  üzerinde  bazı  konsensüsler  oluşturarak, </p>
<p class="calibre1"><a id="p319"></a>gücü  önceden  sınırlamaya  çalışmaktı.  Devletlerin  karşılıklı bağımlı  olduğu  bir  dünyada,  Amerika’nın,  İngilizlerin</p>
<p class="calibre1">“şahane  yalnızlık”  politikasını  uygulaması  da  zor  olacaktı. </p>
<p class="calibre1">Fakat  Amerika’nın,  dünyanın  her  tarafında  eşit  şekilde uygulanabilir  geniş  bir  güvenlik  sistemi  oluşturması  da  olası değildi.  En  olası  ve  yapıcı  çözüm,  kısmen  üst  üste  binen ittifak  sistemleridir  ki,  bunların  bazılarının  odak  noktası güvenlik,  diğerlerininki  ekonomik  ilişkiler  olacaktır.  Burada Amerika’nın  yapacağı  en  önemli  iş,  bu  çeşitli  grupları  bir arada  tutabilecek  Amerikan  değerlerine  dayanan  amaçlar meydana getirmek olacaktır. (Bak. Bölüm 31). </p>
<p class="calibre1">XIX. yüzyılın sonunda dış politikadaki bu iki yaklaşım da gittikçe zayıflıyordu. Büyük Britanya, artık kendini yalnızlık riskini göze alacak kadar güçlü hissetmiyordu. Bismarck ise, bir  ustanın  politikasını  iyileştirmek  gibi  hiç  de  alçakgönüllü olmayan  bir  işe  girişmiş,  sabırsız  bir  yeni  imparator tarafından görevinden alınmıştı. Bu süreç içinde güç dengesi katılaştı ve Avrupa, hiç kimsenin ihtimal vermediği yıkıcı bir felakete doğru yol almaya başladı. </p>
<p class="calibre1"><a id="p320"></a> </p>
<p class="calibre1"></p>
<p class="calibre1"><a id="p321"></a><img src="index-321_1.jpg" class="calibre2"/></p>
<p class="calibre1">İmparator </p>
<p class="calibre1">II. </p>
<p class="calibre1">Wilhelm ve Çar II. Nikola</p>
<p class="calibre1"><b class="calibre3"> </b></p>
<p class="calibre1"><b class="calibre3">7</b></p>
<p class="calibre1"><b class="calibre3">Politik Kıyamet Günü Makinesi:</b></p>
<p class="calibre1"><b class="calibre3">Birinci Dünya Savaşı’ndan Önce Avrupa</b></p>
<p class="calibre1"><b class="calibre3">Diplomasisi</b></p>
<p class="calibre1">XX. yüzyılın ilk on yılının sonunda, yüzyıl boyunca barışı koruyan  Avrupa  Konferans  düzeni  artık  yoktu.  Büyük Devletler,  elli  yıl  sonraki  Soğuk  Savaş’ın  yapısına  benzer şekilde kemikleşmiş iki güç blokunun oluşmasına yönelen iki kutuplu bir çatışmanın içine kendilerini anlamsız bir körlükle atmışlardı.  Ancak  bir  önemli  fark  vardı;  nükleer  silahlar çağında  savaştan  kaçınmak,  en  önemli,  belki  de  başlıca  dış</p>
<p class="calibre1">politika amacıydı. Oysa XX. yüzyılın başlangıcında savaşlar, hâlâ  saçma  bir  nedenle  başlatılabilirdi.  Gerçekten  de  bazı</p>
<p class="calibre1"><a id="p322"></a>Avrupalı  düşünürler,  belli  aralarla  kan  dökülmesinin, temizleyici etkisi olduğunu bile savundular ki, Birinci Dünya Savaşı,  bu  saf  görüşün  geçersizliğini  vahşi  bir  şekilde gösterdi. </p>
<p class="calibre1">Yıllardan  beri  tarihçiler,  Birinci  Dünya  Savaşı’nın çıkmasından  kimin  sorumlu  olduğunu  tartışmaktadırlar. </p>
<p class="calibre1">Ancak hiçbir ülke, tek başına felakete doğru bu çılgın yarışın sorumlusu  olarak  belirlenemez.  Büyük  devletlerden  her  biri, kendi  dar  görüşlülük  ve  sorumsuzluk  payını  kullanmışlar  ve Avrupa’nın  ortak  hafızasına  girdikten  sonra  bir  kez  daha yapılması olanaksız olan bir şeyi, büyük kaygısızlıkla yeniden yapmıştır. Pascal’in Pensées’indeki “Görmemizi önlemek için önümüze bir şey koyduktan sonra, dikkatsizce uçuruma doğru koştuk” uyarısını unutmuşlardı. </p>
<p class="calibre1">Kuşkusuz suçlanacak çok şey vardı. Avrupa ulusları, genel bir  savaşın  modern  teknoloji  ve  kitlesel  seferberlikler dolayısıyla  kendi  güvenliklerine  ve  Avrupa  uygarlığına  en büyük  tehdidi  oluşturduğunu  anlamadan,  güç  dengesini, silahlanma  yarışına  döndürdüler.  Her  ne  kadar  Avrupa uluslarının,  izledikleri  politikalar  nedeniyle  bu  felâkette payları  varsa  da,  Almanya  ve  Rusya,  doğaları  itibariyle  her türlü ölçülü olmak duygusunu ortadan kaldırmışlardır. </p>
<p class="calibre1">Tüm  Almanya’nın  birleşmesi  süreci  boyunca,  bu  olayın güç  dengesine  etkisi  üzerinde  hemen  hemen  hiç</p>
<p class="calibre1"><a id="p323"></a>durulmamıştır. 200 yıl boyunca, Almanya Avrupa savaşlarının başlatıcısı  değil,  kurbanı  olmuştur.  Otuz  Yıl  Savaşları’nda Almanya,  bütün  nüfusunun  yüzde  otuzu  gibi  çok  yüksek  bir sayısını kaybetmişti ve XVIII. yüzyılın hanedan ve Napoleon savaşlarının bütün önemli çarpışmaları, hep Alman toprakları üzerinde yapılmıştı. </p>
<p class="calibre1">Bu nedenle, birleşmiş Almanya’nın bu trajedilerin yeniden yaşanmasını  önlemeyi  amaç  edinmesi  kaçınılmazdı.  Fakat, yeni  Alman  devletinin  bu  soruna  askeri  bir  problem  olarak yaklaşması </p>
<p class="calibre1">veya </p>
<p class="calibre1">Bismarck’tan </p>
<p class="calibre1">sonraki </p>
<p class="calibre1">Alman</p>
<p class="calibre1">diplomatlarının, dış politikayı bu kadar kabadayıca ve iddialı bir şekilde yürütmesi kaçınılmaz değildi. Büyük Frederick’in Prusya’sı,  büyük  devletlerin  en  zayıfı  iken,  birliğin sağlanmasından  sonra  Almanya  en  güçlü  devlet  oldu  ve komşularının huzurunu kaçırdı. Bu yüzden, Avrupa Düzenine katılmak  için  dış  politikasında  özellikle  ihtiyatlı  olması gerekirdi. <a href="index_split_014.html#p1697">{213}  </a>Ne  yazık  ki,  Bismarck’tan  sonra  ılımlılık, Almanya’da en az bulunan bir nitelik haline geldi. </p>
<p class="calibre1">Alman devlet adamlarının, çıplak güç konusunda bu kadar tutkulu  olmasının  nedeni,  diğer  ulus-devletlerin  aksine, Almanya’nın  bütünleştirici  bir  felsefi  çerçeveye  sahip olmamasıydı. Avrupa’nın geri kalan ülkelerinde modern ulus-devlete  şekil  veren  ideallerin  hiçbirisi,  Bismarck’ın  kurduğu yapıda yoktu: Ne Büyük Britanya’nın geleneksel özgürlüklere</p>
<p class="calibre1"><a id="p324"></a>önem  vermesi,  ne  Fransız  Devrimi’nin  evrensel  özgürlük isteği  ve  ne  de  Avusturya’nın  iyi  huylu  evrensel emperyalizmi.  Aslında  Bismarck’ın  Almanya’sı,  bir  ulus-devletin  beklentilerini  de  temsil  etmiyordu;  çünkü  Almanya, Avusturyalı  Almanları  isteyerek  dışarda  bırakmıştı. </p>
<p class="calibre1">Bismarck’ın  “Reich”ı,  başlıca  amacı  kendi  gücünü  artırmak olan daha büyük bir Prusya için bir kandırmacaydı. </p>
<p class="calibre1">Entelektüel  köklerden  yoksun  olması,  Alman  dış</p>
<p class="calibre1">politikasının amaçsızlığının başlıca nedenidir. Bu kadar uzun süre  topraklarının  Avrupa’nın  başlıca  savaş  alanı  olmasının anısı,  Alman  ulusunda  iyice  yerleşmiş  bir  güvensizlik duygusu  yarattı.  Her  ne  kadar  Bismarck’ın  imparatorluğu şimdi  kıtanın  en  güçlü  devleti  ise  de,  Alman  liderler,  her zaman  belirsiz  bir  şekilde  tehdit  edildiklerini  hissederlerdi. </p>
<p class="calibre1">Bunu,  kavgacı  nutuklarla  birlikte,  askeri  yönden  hazırlıklı olma </p>
<p class="calibre1">tutkuları </p>
<p class="calibre1">da </p>
<p class="calibre1">göstermektedir. </p>
<p class="calibre1">Alman </p>
<p class="calibre1">askeri</p>
<p class="calibre1">planlamacıları,  her  zaman  Almanya’nın  bütün  komşuları  ile aynı  anda  savaşa  tutuşacağı  varsayımına  göre  hareket etmişler. Bu en kötü senaryoya göre kendilerini hazırlayarak, bunun  gerçek  olmasına  da  yardımcı  oldular.  Bütün komşularının  oluşturduğu  koalisyonu  yenecek  kadar  güçlü olan  bir  Almanya’nın,  bu  komşularından  herhangi  birini ezebilecek  durumda  olacağı  açıktı.  Sınırlarındaki  çok  büyük askeri  yığınakları  gören  Almanya’nın  komşuları,  ortak</p>
<p class="calibre1"><a id="p325"></a>savunma  için  bir  araya  geldiler  ve  Almanya’nın  güvenlik arayışını,  onun  güvenlikten  yoksun  olmasının  nedeni  haline dönüştürdüler. </p>
<p class="calibre1">Akıllı ve ölçülü bir politika, korkunç tehlikeyi erteleyebilir ve belki de önleyebilirdi. Ancak Bismarck’ın yerine gelenler, onun  gösterdiği  ılımlılığı  bırakarak  gittikçe  artan  bir  şekilde acı kuvvete dayanır oldular. En çok sevdikleri slogan şuydu: Almanya,  bir  çekiç  olarak  hizmet  edecektir,  yoksa  Avrupa diplomasisinin örsü olarak değil. Ulusal benliğini bulabilmek için  bu  kadar  enerji  harcayan  Almanya,  sanki  yeni  devletin hangi  amaca  hizmet  edeceğini  düşünmeye  zaman bulamamıştı.  Almanya,  kendi  ulusal  çıkarı  kavramını geliştirmeyi  asla  başaramamıştır.  O  anın  heyecanı  ile sürüklenen  ve  yabancıların  psikolojisine  karşı  olağanüstü  bir hassasiyetsizliği  olan  Bismarck’tan  sonraki  Alman  liderleri, kararsızlıkla  haşinliği  birleştirerek  ülkelerini  ilk  önce yalnızlığa, sonra da savaşın içine atmışlardır. </p>
<p class="calibre1">Bismarck,  Alman  gücünün  açıkça  ortaya  konmasını önlemek için çok çaba harcamıştır. Birçok ortağını zapt etmek amacıyla karışık ittifaklar sistemini kullanmış ve görünmeyen uyumsuzluklarının  bir  savaşa  dönüşmesini  önlemeğe çalışmıştı.  Bismarck’ın  yerine  gelenlerin,  böyle  karışık  işler için  ne  sabrı,  ne  de  kurnazlığı  vardı,  İmparator  I.  Wilhelm 1888’de  ölünce,  oğlu  Frederick  (ki  liberal  davranışları</p>
<p class="calibre1"><a id="p326"></a>Bismarck’ı  çok  endişelendirmişti),  gırtlak  kanserine yenilinceye  kadar  sadece  doksan  sekiz  gün  ülkeyi  yönetti. </p>
<p class="calibre1">Onun  yerine  oğlu  II.  Wilhelm  geçti.  Aşırı  duygusal davranışları,  gözlemcilerde,  Avrupa’nın  en  güçlü  devletinin yöneticisinin,  olgunlaşmamış  ve  kararsız  bir  kişi  olduğu şeklinde  endişeler  yarattı.  Psikologlar,  Wilhelm’in  huzursuz kişiliğini  kabadayılığını,  doğuştan  kolunun  sakat  olmasına bağlamaktadırlar  ki,  bu  durum  yüksek  bir  askeri  geleneğe sahip  olan  Prusya  kraliyet  ailesi  için  ağır  bir  darbe  idi. </p>
<p class="calibre1">1890’da genç ve aceleci imparator, bu kadar büyük şahsiyetin gölgesi  altında  ülkeyi  yönetmeyi  reddederek  Bismarck’ı görevinden  aldı.  Bundan  sonra  Avrupa  barışı  için  en  önemli şey, Kaiser’in diplomasisiydi. Winston Churchill, Wilhelm’in ruh halini alaycı bir üslupla şöyle ortaya koydu:</p>
<p class="calibre1">“Yalnızca cakalı bir yürüyüş, poz atma ve çekilmemiş kılıcı şakırdatma.  Bütün  istediği  kendini  Napoleon  gibi  hissetmek ve  onun  savaşlarını  yapmadan  onun  gibi  olmak.  Kesinlikle bundan  daha  azı  yetmezdi.  Eğer  bir  volkanın  tepesi  isen, yapabileceğin  en  az  şey  biraz  duman  çıkarmaktır.  Böylece Kaiser de bütün uzaktan seyredenlere duman çıkardı, gündüz bir  bulut  sütunu,  geceleri  ateş  parlaması  gösterdi;  rahatsız olan  gözlemciler  de  yavaşça  ve  emin  olarak  ortak  savunma için bir araya geldiler. </p>
<p class="calibre1"><a id="p327"></a>...fakat  bütün  bu  poz  ve  süslerin  altında,  kendisini  tarihe ikinci  Büyük  Frederick  olarak  geçirmek  isteyen  çok  sıradan, boş ama, iyi niyetli bir adam vardı.” <a href="index_split_014.html#p1697">{214}</a></p>
<p class="calibre1">Kaiser’in  en  çok  istediği  şey,  Almanya’nın  öneminin  ve hepsinden  önemlisi  gücünün,  uluslararası  alanda  tanınması idi. Kendisinin ve çevresinin Weltpolitik veya küresel politika dediği  politikayı,  bu  terimi  tanımlanmadan  veya  bunun Alman ulusal çıkarları ile ilişkisini açıklamadan uygulamaya çalıştı. Sloganların gerisinde entelektüel bir boşluk yatıyordu; ve haşin dil, iç boşluğu maskeliyordu ve geniş sloganlar ise, ürkekliği  ve  yön  duygusunun  noksanlığını  örtüyordu. </p>
<p class="calibre1">Harekette  kararsızlıkla  birlikte  öğünme  alışkanlığı,  iki yüzyıllık  taşralılık  duygusunun  Almanlara  bıraktığı  mirastı. </p>
<p class="calibre1">Alman  politikası  akıllı  ve  sorumlu  olsaydı  bile,  Alman devinin  mevcut  uluslararası  çerçeveye  entegre  edilmesi  çok zor olurdu. Fakat kişiliklerin ve iç kurumların karışımı böyle bir bütünleşmeyi önledi ve onun yerine, Almanya’nın başına, korktuğu  her  şeyi  getirmekte  uzmanlaşan  pervasız  bir  dış</p>
<p class="calibre1">politika getirdi. </p>
<p class="calibre1">Bismarck’ın  görevden  alınmasından  sonraki  yirmi  yılda, Almanya  ittifaklarını  olağanüstü  bir  çabayla  tersine  çevirdi. </p>
<p class="calibre1">1898’de  Fransa  ve  Büyük  Britanya,  Mısır  yüzünden  savaşın eşiğinde  idiler.  XIX.  yüzyılın  büyük  bölümünde  Büyük Britanya  ile  Rusya  arasındaki  düşmanlık  uluslararası</p>
<p class="calibre1"><a id="p328"></a>ilişkilerde  sürekli  bir  faktördü.  Çeşitli  zamanlarda,  Büyük Britanya, Rusya’ya karşı devamlı müttefik arayışı içinde oldu ve  Japonya  ile  anlaşmadan  evvel  Almanya’yı  da  yokladı. </p>
<p class="calibre1">Kimse  Büyük  Britanya,  Fransa  ve  Rusya’nın  aynı  tarafta olabileceğini  düşünemezdi.  Oysa  on  yıl  sonra,  Almanya’nın ısrarlı ve tehdit edici diplomasisi sonucunda bu da gerçekleşti. </p>
<p class="calibre1">Manevralarının  karmaşıklığına  rağmen,  Bismarck,  hiçbir zaman,  güç  dengesinin  geleneklerinin  de  ötesine  gitme girişiminde  bulunmamıştı.  Yerine  gelenler,  açıkça  güç dengesinden  memnun  değillerdi  ve  anlamadıkları  şey,  kendi güçlerini  büyüttükçe,  Avrupa  denge  sisteminin  doğasına uygun  olarak  karşı  tarafın  bunu  karşılayacak  koalisyonlar kurması ve silah yığınağı yapması idi. </p>
<p class="calibre1">Alman liderler, diğer ülkelerin, halen Avrupa’nın en güçlü ulusu olan ve bir Alman hegemonyası korkusu saçan ulusuyla ittifak  yapmak  istememelerine  kızıyorlardı.  Alman  liderleri, komşularına  kendi  kuvvetlerinin  sınırlarını  ve  Alman dostluğunun  yararlarını  kabul  ettirmek  için  en  iyi  yolun kabadayı  taktikleri  olduğu  kanısındaydılar.  Bu  sataşma şeklindeki  yaklaşım,  tam  tersi  bir  sonuç  verdi.  Bismarck sonrası  Alman  liderleri,  kendi  ülkeleri  için  tam  güvenliğe ulaşmaya  çalışırken,  diğer  tüm  Avrupa  uluslarını  tam güvensizlikle  tehdit  ettiler  ve  hemen  hemen  otomatik  olarak karşı koalisyonları harekete geçirdiler. Bir yere egemen olmak</p>
<p class="calibre1"><a id="p329"></a>için  diplomatik  bir  kestirme  yol  yoktur,  tek  yol  savaştır.  Bu dersi,  Bismarck  sonrası  köylü  Alman  liderleri  ancak  küresel bir felaket olduğunda öğrendiler. </p>
<p class="calibre1">Anlaşılmayan  şey  şudur  ki,  imparatorluk  Almanya’sının tarihinin  büyük  bölümünde,  barış  için  başlıca  tehdidin, Almanya  değil,  Rusya  olduğu  düşünülmüştür,  İlk  önce Palmerston sonra da Disraeli, Rusya’nın Mısır ve Hindistan’a sızmak istediğine inanmıştı. 1913’te Alman liderleri arasında, Rus  ordularının  ayaklarının  altında  ezilecekleri  korkusu  o kadar  yaygındı  ki,  bu  korku,  bir  yıl  sonraki  kaderleri belirleyecek olan bu çatışmaya büyük katkıda bulundu. </p>
<p class="calibre1">Gerçekte,  Rusya’nın  bir  Avrupa  imparatorluğu  peşinde olduğu  şeklindeki  korkuyu  haklı  çıkaracak  herhangi  bir objektif  kanıt  yoktu.  Rusya’nın  böyle  bir  savaş  hazırlığı içinde  olduğu  hakkındaki  Alman  askeri  gizli  servisinin iddiaları, doğru olmakla birlikte konu dışıdır. Her iki ittifakın bütün  üyeleri,  yeni  demiryolu  teknolojisi  ve  seferberlik planlarıyla  doluydular  ve  devamlı  olarak  mevcut  sorunların hiçbirisiyle  kıyas  kabul  etmeyen  askeri  hazırlıklarla uğraşıyorlardı.  Fakat  bu  şevkle  yapılan  hazırlıklar, tanımlanabilen  herhangi  bir  hedefle  ilgili  olmadığından, büyük,  hatta  dev  ihtirasların  belirtisi  olarak  yorumlandılar. </p>
<p class="calibre1">1900-1909  arası  Alman  Şansölyesi  olan  Prens  von  Bülow, Büyük  Frederick’in  görüşlerini  benimseyerek  şöyle  dedi:</p>
<p class="calibre1"><a id="p330"></a>“Prusya’nın  bütün  komşuları  arasında  güç  ve  konum bakımından en tehlikelisi, Rus İmparatorluğu’dur.” <a href="index_split_014.html#p1697">{215}</a></p>
<p class="calibre1">Bütün  Avrupa,  toprak  genişliği  ve  inatçılığı  ile  Rusya’yı kesinlikle  ürkütücü  bir  ülke  olarak  gördüler.  Bütün  Avrupa ülkeleri,  tehdit  ve  karşı  tehdit  yolları  ile,  kendilerini  büyük gösterme  telaşı  içine  düşmüşlerdi.  Fakat  Rusya,  ancak  daha üstün  bir  kuvvetle  ve  genellikle  savaşlarla  durdurulabilen tamamen  kendisine  özgü  bir  ritimle  genişlemeye  devam etmiştir.  Birçok  kriz  devamınca,  akla  uygun  bir  uzlaşma, daima Rusya’nın erişebileceği bir yerde bulunmuştur. Ancak Rusya,  genellikle  taviz  vermektense,  yenilgi  riskini  göze almıştır.  1854  Kırım  Savaşı’nda,  1875-1878  Balkan Savaşları’nda ve 1904 Rus-Japon Savaşı öncesinde hep böyle olmuştur. </p>
<p class="calibre1">Bu eğilimlerin bir açıklaması, Rusya’nın kısmen Avrupalı, kısmen  de  Asyalı  olmasıdır.  Batı’da  Rusya,  Avrupa Düzeni’nin  bir  üyesiydi  ve  güç  dengesinin  çok  ayrıntılı kurallarına katılırdı. Fakat burada bile Rus liderleri, dengeye başvurmalarda  genellikle  çok  sabırsız  ve  istekleri karşılanmadığı </p>
<p class="calibre1">zaman </p>
<p class="calibre1">da </p>
<p class="calibre1">hemen </p>
<p class="calibre1">savaşa </p>
<p class="calibre1">girme</p>
<p class="calibre1">eğilimindeydiler:  Örneğin  1854  Kırım  Savaşı  başlangıcında, Balkan  Savaşları’nda  ve  tekrar  1885’te  Rusya  neredeyse Bulgaristan’la  savaşa  tutuşuyordu.  Orta  Asya’da,  Rusya  güç dengesinin uygulanmadığı zayıf prensliklerle karşı karşıya idi</p>
<p class="calibre1"><a id="p331"></a>ve Sibirya’da, Japonya ile karşılaşıncaya kadar, Amerika’nın meskûn  olmayan  topraklarda  yayılması  gibi,  boş  Asya topraklarında genişlemiştir. </p>
<p class="calibre1">Avrupa  forumlarında,  Rusya  güç  dengesi  adına  söylenen sözleri  dinler,  fakat  onun  kurallarına  her  zaman  uymazdı. </p>
<p class="calibre1">Avrupa  devletleri,  Türkiye  ve  Balkanlar’ın  geleceğinin Avrupa  Düzeni  tarafından  bir  çözüme  bağlanması  gerektiği görüşünü savunurken, Rusya, bu sorunu, tek taraflı olarak ve kuvvetle  halletme  peşinde  olmuştur.  1829  Edirne Antlaşması’nda,  1833  Hünkâr  iskelesi  Antlaşması’nda,  1853</p>
<p class="calibre1">Türkiye  ile  çıkan  anlaşmazlıkta  ve  1875-78  ve  1885  Balkan Savaşları’nda  durum  böyle  idi.  Rusya,  kendisi  bu  işleri yaparken,  Avrupa’nın  başka  tarafa  bakmasını  istemiş  ve Avrupa  bunu  yapmayınca  da  kızmıştır.  Aynı  sorun,  İkinci Dünya Savaşı’ndan sonra da çıkacak, Batılı müttefikler Doğu Avrupa’nın  geleceğinin  bir  bütün  olarak  Avrupa’yı ilgilendirdiğini  söylerken,  Stalin,  Doğu  Avrupa’nın  ve özellikle  Polonya’nın  Sovyetlerin  nüfuz  bölgesi  içinde olduğunu  ve  bu  sebeple  onların  geleceğinin  Batılı demokrasilere  danışılmadan  kararlaştırılması  gerektiği üzerinde  ısrarla  durmuştur.  Sonunda  Stalin,  kendisinden önceki çarlar gibi tek taraflı hareket edecek, bununla beraber kaçınılmaz  olarak  bir  Batılı  kuvvetler  koalisyonu,  Rusya’nın askeri  ilerlemesine  direnmek  için  ve  Rusya’nın  komşuları</p>
<p class="calibre1"><a id="p332"></a>üzerindeki  zorlamalarını  durdurmak  için  kurulacaktır.  II. </p>
<p class="calibre1">Dünya  Savaşı  sonrası  dönemde,  bu  tarihi  örneğin  yeniden kendisini göstermesi bir kuşak sürecektir. </p>
<p class="calibre1">İlerleme  halindeki  Rusya’da  sınır  kavramı  yoktu. </p>
<p class="calibre1">Kendisine  engel  olunduğu  zaman  bunu  hiç  unutmuyor  ve intikamını  almak  için  uygun  zamanı  kolluyordu.  XIX. </p>
<p class="calibre1">yüzyılın  büyük  bölümünde  Büyük  Britanya’ya,  Kırım Savaşı’ndan sonra Avusturya’ya, Berlin Kongresi’nden sonra Almanya’ya  ve  Soğuk  Savaş  boyunca  Birleşik  Devletler’e karşı  tavrı  böyle  olmuştur.  Sovyet  dönemi  sonrası  yeni Rusya’nın,  tarihi  imparatorluğunun  ve  uydularının  çöküşüne nasıl  tepki  göstereceği,  dağılma  şokunu  atlattıktan  sonra görülecektir. </p>
<p class="calibre1">Asya’da,  Rusya’nın  misyon  duygusu,  politik  ve  coğrafi engellerle  daha  da  az  sınırlandırılmıştı.  XVIII.  yüzyılın tamamında  ve  XIX.  yüzyılın  büyük  bölümünde,  Rusya, Uzakdoğu’da tek başına kalmıştır. Rusya, Japonya ile uğraşan ve  Çin’le  anlaşma  yapan  ilk  Avrupa  devleti  olmuştur.  Yeni topraklara yerleşen az sayıdaki göçmen ve askeri maceracılar tarafından gerçekleştirilen bu genişleme, Avrupa devletleri ile herhangi  bir  anlaşmazlık  yaratmamıştır.  Ara  sıra  Çin’le  olan çatışmalar da önemli değildi. Asi kabilelere karşı yardımından dolayı  Rusya  yönetimine  XVIII  ve  XIX.  yüzyıllarda  Çin tarafından  geniş  topraklar  verilmiştir  ve  bu  durum,  o</p>
<p class="calibre1"><a id="p333"></a>zamandan  beri  her  Çin  hükümetinin,  özellikle  de  komünist hükümetin  reddettiği  bir  dizi  “eşit  olmayan  antlaşma” </p>
<p class="calibre1">yapılmasına neden olmuştur. </p>
<p class="calibre1">Rusya’nın Asya topraklarındaki her yeni toprak işgali, yeni topraklar için iştahını daha da artırmıştır. 1903’te Rus Maliye Bakanı  ve  Çar’ın  arkadaşı  olan  Serge  Witte,  II.  Nikola’ya şöyle yazıyordu: “Çin’le muazzam büyüklükteki sınırımız ve bizim  istisnai  şekilde  uygun  durumumuz,  Rusya  tarafından Çin’in  önemli  bir  kısmının  yutulmasını  yalnızca  bir  zaman meselesi haline getirmiştir.” <a href="index_split_014.html#p1698">{216}</a> Osmanlı imparatorluğu ile olan soruna gelince, Rus liderleri, Uzakdoğu’nun kendi işleri olduğunu ve dünyanın geri kalan bölümünün müdahale hakkı olmadığı  tavrını  almışlardır.  Rusya’nın  bütün  cephelerdeki ilerlemesi  bazen  aynı  zamanda  olmuştur;  daha  çok, yayılmanın en az riskli olduğu yerlere göre değişmiştir. </p>
<p class="calibre1">Rus İmparatorluğu’nun politika oluşturma mekanizması da, İmparatorluk’un  ikili  doğasını  yansıtmaktadır.  Rus  Dışişleri Bakanlığı genellikle Batı üzerine uzman bağımsız memurların çalıştığı  Başbakanlık’ın  bir  bölümüydü. <a href="index_split_014.html#p1698">{217}</a>  Çoğunlukla Baltık Almanlarından olan bu memurlar, Rusya’yı, politikası Avrupa Düzeni çerçevesinde uygulanması gereken bir Avrupa devleti  olarak  görürlerdi.  Ancak  bu  bölümün  rolü,  Asya Bölümü  tarafından  tartışılırdı  ki,  bu  daire  de  eşit  şekilde bağımsız </p>
<p class="calibre1">ve </p>
<p class="calibre1">Rusya’nın </p>
<p class="calibre1">Osmanlı </p>
<p class="calibre1">İmparatorluğu’na, </p>
<p class="calibre1"><a id="p334"></a>Balkanlar’a  ve  Uzakdoğu’ya  karşı  politikalarında,  diğer  bir deyişle  Rusya’nın  ilerlemekte  olduğu  her  cepheden sorumluydu. </p>
<p class="calibre1">Başbakanlık  Bölümü’nün  aksine,  Asya  Bölümü  Rusya’yı Avrupa  Düzeni’nin  bir  parçası  olarak  kabul  etmiyordu. </p>
<p class="calibre1">Avrupa uluslarını, Rusya’nın isteklerinin gerçekleşmesine bir engel olarak gören Asya Bölümü, Avrupa uluslarını konunun dışında  görmüş  ve  mümkün  oldukça  Rusya’nın  amaçlarını, tek-taraflı antlaşmalar veya Avrupa’ya danışmadan başlatılan savaşlarla gerçekleştirme peşinde olmuştur. Avrupa, Balkanlar ve  Osmanlı  İmparatorluğu’nu  ilgilendiren  konuların  Avrupa düzeni  çerçevesinde  çözülmesi  konusunda  ısrar  ettikçe,  sık sık  anlaşmazlık  çıkması  kaçınılmaz  olmuş  ve  Rusya’nın kızgınlığı, başkasının işlerine burnunu sokan devletler olarak gördüğü  güçler  tarafından  engellenmekten  dolayı  artmıştır. </p>
<p class="calibre1">Kısmen  savunma,  kısmen  saldırı  şeklinde  olan  Rus genişlemesi genellikle bir belirsizlik taşımış ve bu belirsizlik Batılılar arasında Rusya’nın gerçek niyetleri hakkında Sovyet döneminde  de  devam  eden  tartışmalara  yol  açmıştır. </p>
<p class="calibre1">Rusya’nın  gerçek  maksadını  anlamada  devam  eden  bu güçlüğün  nedeni,  Rus  hükümetinin  komünist  dönemde  bile bir  XX.  yüzyıl  süper  gücünden  çok,  XVIII.  yüzyıl  otokratik sarayına  benzer  özellikler  taşımasıdır.  Ne  imparatorluk Rusya’sı,  ne  de  komünist  Rusya,  büyük  bir  dışişleri  bakanı</p>
<p class="calibre1"><a id="p335"></a>yetiştirmiştir. Nesselrode, Gorçakov, Giers, Lansdorf ve hatta Gromiko,  başarılı  ve  yetenekli  dışişleri  bakanı  olmalarına karşın,  uzun  vadeli  bir  politika  üretme  otoritesinden  yoksun idiler.  Hepsi  de  olumlu  tepkisi  için  birçok  temel  iç  sorunlar arasında  mücadele  etmek  zorunda  oldukları  ve  kolayca dikkati  dağılan  otokratın  hizmetkârları  durumundan  biraz daha  iyi  bir  konumdaydılar,  İmparatorluk  Rusya’sının,  bir Bismarck’ı,  Salisbury’si  veya  Roosevelt’i  yoktu;  kısacası dışişlerinin  bütün  yönleri  üzerinde  uygulama  yetkisine  sahip aktif bakanları yoktu. </p>
<p class="calibre1">Devletin  başındaki  Çar’ın  hâkim  bir  kişiliğe  sahip  olduğu zaman bile, Rus politika üretme sisteminin otokratik özelliği, tutarlı  bir  dış  politikanın  gelişmesini  önledi.  Çar  bir  kez kendisi  ile  kolay  çalışan  bir  dışişleri  bakanı  buldu  mu, Nesselrode,  Gorçakov  ve  Giers’de  oldu  gibi  onu  iyice benimserdi.  Bakanlar  arasında  bu  üçü  XIX.  yüzyılın  büyük bölümünde  hizmet  vermişlerdir,  ilerlemiş  yaşlarında  dahi, yabancı devlet adamları için çok değerli ve St. Petersburg’da görüşülmeye değer şahsiyetler olarak kabul edilirlerdi; çünkü Çar’a ulaşabilen tek resmi görevliler onlardı. Protokol başka bir  kişinin  Çar’la  görüşmesini  hemen  hemen  olanaksız yapıyordu. </p>
<p class="calibre1">Karar  vermeyi  daha  da  karışık  hale  getirmek  için,  Çar’ın yürütme  gücü  sık  sık  onun  aristokratik  hayat  tarzı  ile</p>
<p class="calibre1"><a id="p336"></a>çatışıyordu. </p>
<p class="calibre1">Örneğin </p>
<p class="calibre1">Garanti </p>
<p class="calibre1">Antlaşması’nın</p>
<p class="calibre1">imzalanmasından  hemen  sonraki  çok  önemli  dönemde,  III. </p>
<p class="calibre1">Aleksandr,  1887  Temmuzundan  Ekimine  kadar  dört  ay boyunca yatla gezmek, manevraları izlemek ve Danimarka’da karısının  akrabalarını  ziyaret  etmek  için  St.  Petersburg’dan uzak  kaldı.  Tek  karar  vericinin  ulaşılmaz  olması,  Rus  dış</p>
<p class="calibre1">politikasının  tökezlemesine  yol  açtı.  Çar’ın  politikaları genellikle  yalnızca  o  anın  heyecanına  göre  yürütülmekle kalmıyor, aynı zamanda ordu tarafından körüklenen milliyetçi dalgalanmalardan  da  büyük  çapta  etkileniyordu.  Orta Asya’daki  General  Kaufmann  gibi  askeri  maceracıların, dışişleri  bakanlarına  pek  aldırdıktan  yoktu.  Bir  önceki bölümde  açıklandığı  gibi,  Gorçakov  İngiliz  büyükelçilerine Orta Asya hakkında çok az bilgisi olduğunu söylerken, büyük olasılıkla doğruyu söylüyordu. </p>
<p class="calibre1">1894-1917  arasında  saltanat  süren  II.  Nikola  zamanında Rusya, keyfi kurumlarının bedelini ödemeye zorlandı. Nikola ilk  önce  Rusya’yı  Japonya  ile  felaketli  bir  savaşa  soktu  ve sonra  ülkesinin,  Almanya  ile  savaşı  kaçınılmaz  hale  getiren bir  ittifak  sisteminin  tutsağı  haline  düşmesine  izin  verdi. </p>
<p class="calibre1">Rusya’nın </p>
<p class="calibre1">enerjisi, </p>
<p class="calibre1">yayılmacılığa </p>
<p class="calibre1">yöneltilip, </p>
<p class="calibre1">dış</p>
<p class="calibre1">anlaşmazlıklarla  bu  enerji  tüketilirken,  ülkenin  politik  ve sosyal  yapısı  bir  darbede  çökecek  hale  geldi.  1905’te  Japon yenilgisi,  büyük  reformist  Peter  Stolypin’in  savunduğu  gibi, </p>
<p class="calibre1"><a id="p337"></a>içyapının  sağlamlaştırılması  için  zamanın  gittikçe  daraldığı konusunda  ilk  uyarıyı  yapmış  olmalıydı.  Rusya’nın gereksinimi  olan  şey  dinlenme  olduğu  halde,  yeniden  başka bir  dış  girişimde  bulundu.  Asya’da  engellenen  Rusya, Panslavizm rüyasına geri döndü ve bu sırada iyice kontrolden çıkmış olan İstanbul’a doğru baskıya başladı. </p>
<p class="calibre1">Hayret  edilecek  şey,  belli  bir  noktadan  sonra  yayılmacılık Rusya’nın  gücünü  attırmadı,  aksine  onun  düşüşe  geçmesine neden  oldu.  1849’da  Rusya  Avrupa’nın  en  güçlü  devleti olarak  kabul  ediliyordu.  Yetmiş  yıl  sonra  hanedanı  çöktü  ve Büyük Devlet kategorisinden geçici olarak silindi. 1848-1914</p>
<p class="calibre1">arasında  Rusya,  sömürgecilik  savaşları  hariç,  yarım düzineden  fazla  savaşa  karıştı  ki,  bu  sayı  başka  büyük devletlere  oranla  çok  fazlaydı.  1848’de  Macaristan’a müdahalesi  hariç,  bu  çatışmaların  her  birinde  ödenen  politik ve  mali  bedel,  olası  kazançlarının  çok  çok  üstündeydi.  Bu çatışmaların  her  biri,  bedelini  ödemiş  olmasına  rağmen, Rusya,  Büyük  Devlet  statüsünü  toprak  genişlemesi  ile  bir tutmaya  devam  etti;  toprak  açlığı  bitmek  bilmedi.  Oysa  bu kadar toprağa ne gereksinimi vardı, ne de hazmedebilirdi. Çar II. Nikola’nın yakın danışmanı Serge Witte, Çar’a şunu vaat ediyordu:  “Pasifik  kıyılarından  Himalaya  Dağları’na  kadar Rusya yalnızca Asya işlerine değil, Avrupa işlerine de hâkim olacaktır.” <a href="index_split_014.html#p1698">{218} </a>Endüstri Çağı’nda Büyük Devlet statüsü için</p>
<p class="calibre1"><a id="p338"></a>ekonomik, sosyal ve politik gelişme, Bulgaristan’da bir uydu veya Kore’de bir hamilikten daha avantajlı olurdu. </p>
<p class="calibre1">Gorçakov  gibi  birkaç  Rus  lideri,  Rusya  için  “toprak genişlemesinin,  zayıflığının  artması<a href="index_split_014.html#p1698">”{219}</a>  ile  aynı  anlamda olduğunu  fark  edebilecek  kadar  akıllıydı;  fakat  onların görüşleri,  Rusya’nın  yeni  toprak  elde  etme  düşkünlüğünü ılımlı hale getirmeye hiçbir zaman yetmedi. Sonuçta komünist imparatorluk da, temelde çarlarınki ile aynı sebeplerle çöktü. </p>
<p class="calibre1">Sovyetler Birliği, II. Dünya Savaşı’ndan sonra kendi sınırları gerisinde  kalmasını  bilseydi  ve  uydu  yörünge  diye  bilinen ilişkiler değil de Finlandiya ile olduğu gibi ilişkiler kursaydı, daha varlıklı bir devlet haline gelebilirdi. </p>
<p class="calibre1">İki  devasa  devlet,  güçlü  ve  sert  bir  Almanya  ile  dev  ve merhametsiz  bir  Rusya,  kıtanın  ortasında  birbirleri  ile sürtüştüğü  takdirde,  Almanya’nın  Rusya  ile  savaştan  bir  şey kazanamayacağı  gibi,  Rusya’nın  da  Almanya  ile  savaşta  her şeyini  kaybedebileceği  açıktı.  Buna  rağmen,  bir  çatışma çıkması olasıydı. Dolayısıyla Avrupa barışını devam ettirmek, bütün XIX. yüzyıl boyunca son derece olumlu bir şekilde ve maharetle dengeleyici rolünü oynayan tek ülkeye kalıyordu. </p>
<p class="calibre1">1890’da  “şahane  yalnızlık”  deyimi,  hâlâ  İngiliz  dış</p>
<p class="calibre1">politikasını  isabetle  tanımlayan  bir  deyimdi,  İngiliz yurttaşları,  ağırlığı  Kıta  üzerindeki  koalisyonlardan  birisinin egemen  olmasını  engelleyen  ülkelerini  gururla  Avrupa’nın</p>
<p class="calibre1"><a id="p339"></a>“dengesini  sağlayan  dümeni”  olarak  tanımlıyorlardı.  Bu ittifaklardan  birisine  katılmak  fikri,  İngiliz  devlet  adamları için  de,  Amerikan  yalnızlık  taraftarları  için  olduğu  kadar iticiydi.  Oysa  yalnızca  yirmi  beş  yıl  sonra,  yüzbinlerce İngiliz, Flanders’ın çamurlu tarlalarında Fransızların müttefiki olarak düşman Almanlara karşı savaşırken ölüyorlardı. </p>
<p class="calibre1">İngiliz  dış  politikasında  1890-1914  arasında  önemli  bir değişiklik  oldu.  Şu  husus  gariptir  ki,  geçiş  devresinin  ilk kısmında  Büyük  Britanya’yı  yöneten  insan,  İngiltere’nin  ve İngiliz dış politikasının geleneksel olan her şeyini temsil eden bir şahsiyetti. Salisbury Markisi, içerideki son kişi idi. Kraliçe I.  Elizabeth  zamanından  beri  ataları  İngiliz  kral  ve kraliçelerine üst düzeyde bakan olarak hizmet eden eski Cecil ailesinin oğlu idi. 1901-1910 arasında hüküm süren ve Cecil ailesiyle karşılaştırılan sonradan görme bir aileden gelen VII. </p>
<p class="calibre1">Edward’ın,  zaman  zaman  Salisbury’nin  kendisine  karşı kullandığı  laubali  konuşma  üslubundan  şikayet  ettiği bilinmektedir. </p>
<p class="calibre1">Salisbury’nin  politikada  yükselişi  önceden  öngörülmüş</p>
<p class="calibre1">olduğu  gibi  fazla  çaba  harcamadan  oldu.  Oxford’daki  Christ Church  okulundaki  eğitiminden  sonra,  genç  Salisbury Avrupa’yı  dolaştı,  Fransızcasını  ilerletti  ve  devlet  başkanları ile görüştü. Kırk sekiz yaşında, Hindistan’da genel vali olarak hizmet  yaptıktan  sonra  Disraeli’nin  dışişleri  bakanı  oldu  ve</p>
<p class="calibre1"><a id="p340"></a>günlük  görüşmelerin  büyük  bir  bölümünü  yürüttüğü  Berlin Kongresi’nde  önemli  bir  rol  oynadı.  Disraeli’nin  ölümünden sonra  Muhafazakâr  Parti’nin  liderliğini  üstlendi  ve Gladstone’un  son  1892-1894  hükümeti  hariç,  XIX.  yüzyılın son  on  beş  yılında  İngiliz  politikasında  en  hâkim  şahsiyet oldu. </p>
<p class="calibre1">Bazı  yönlerden  Salisbury’nin  durumu,  Başkan  George Bush’un durumuna da benziyordu; ancak onun hizmet süresi daha  uzundu.  Her  ikisi  de  iktidara  geldikleri  zaman,  gittikçe gerileyen  bir  dünya  devraldılar,  ancak  her  ikisi  de  bunun farkında  değildi.  Her  ikisi  de,  miras  aldıkları  şeyi  nasıl işleteceklerini  bilen  kişiler  olarak  iyi  bir  izlenim  bıraktılar. </p>
<p class="calibre1">Bush’un </p>
<p class="calibre1">dünya </p>
<p class="calibre1">görüşü, </p>
<p class="calibre1">Soğuk </p>
<p class="calibre1">Savaş </p>
<p class="calibre1">tarafından</p>
<p class="calibre1">şekillendirilmişti; bu dönemde yükselmiş ve meslek hayatının doruğunda  iken  başkanlığa  getirilmişti.  Salisbury’nin belirleyici  deneyimleri,  İngiliz  gücünün  denizaşırı  ülkelerde rakipsiz  ve  Anglo-Rus  rekabetinin  en  şiddetli  olduğu Palmerston döneminde elde edilmişti ki, onun liderliğinde bu ikisi de açık bir sona doğru yaklaşıyordu. </p>
<p class="calibre1">Salisbury  hükümeti  Büyük  Britanya’nın  nispi  olarak gerilemesiyle  uğraşmak  zorunda  kaldı,  İngiliz  büyük ekonomik  gücüne,  şimdi  Almanya  yetişmişti;  Rusya  ile Fransa, imparatorluk kurma çabalarını gittikçe artırıyordu ve hemen  hemen  her  yerde  İngiliz  İmparatorluğu’na  meydan</p>
<p class="calibre1"><a id="p341"></a>okuyorlardı. Her ne kadar Büyük Britanya halen üstün ise de, XIX.  yüzyıl  ortasındaki  egemen  durumu  gittikçe  azalıyordu. </p>
<p class="calibre1">Bush’un  önceden  göremediği  bir  duruma  göre  politikasında nasıl  beceri  ile  ayarlama  yapmışsa,  1890’larda  Büyük Britanya liderleri de beklenmeyen gerçeklere göre geleneksel politikalarını ayarlama gereksinimini kabul ettiler. </p>
<p class="calibre1">Şişman  olan  ve  yuvarlanarak  yürüyormuş  gibi  bir  fiziki görünüme  sahip  olan  Lord  Salisbury,  statükonun değiştirilmesinden  çok,  Büyük  Britanya’nın  bundan hoşnutluğunu  temsil  etmiştir.  “Şahane  yalnızlık”  deyiminin yaratıcısı  olarak  Salisbury,  diğer  imparatorluk  kuvvetlerine karşı  denizaşırı  ilişkilerde  kararlı  bir  tutum  almak  ve  Büyük Britanya’yı,  ancak  saldırganın  dengeyi  bozmasına  engel olmak  için  son  çare  olarak  gerekirse  kıta  ittifakları  içine sokmak şeklindeki geleneksel İngiliz politikalarını uygulama konusunda  söz  vermişti.  Salisbury’ye  göre,  Büyük Britanya’nın ada olması, onun açık denizde aktif olmasını ve geleneksel kıta ittifaklarına bulaşmamasını gerektiriyordu. Bir keresinde, açıkça “Biz balığız” demiştir. </p>
<p class="calibre1">Sonuçta  Salisbury,  Büyük  Britanya’nın  gereğinden  fazla genişlemiş  imparatorluğunun,  Uzak  ve  Yakındoğu’da Rusya’nın  ve  Afrika’da  Fransa’nın  baskısı  altında  olduğunu kabul  etmek  zorunda  kaldı.  Almanya  bile  sömürgecilik yarışına  giriyordu.  Fransa,  Almanya  ve  Rusya,  kıta  üzerinde</p>
<p class="calibre1"><a id="p342"></a>birbirleri ile devamlı anlaşmazlık halinde iseler de, denizaşırı ülkelerde  her  zaman  Büyük  Britanya  ile  çatışmaya  girdiler. </p>
<p class="calibre1">Çünkü  Büyük  Britanya,  yalnızca  Hindistan,  Kanada  ve Afrika’nın  büyük  bölümüne  sahip  olmakla  kalmıyor,  onları yönetmek  istememekle  beraber,  stratejik  nedenlerle  geniş</p>
<p class="calibre1">toprakların  başka  bir  büyük  devletin  eline  düşmelerini engellemek  için  çaba  gösteriyordu.  Salisbury  bu  hareketi, </p>
<p class="calibre1">“dağılma  halinde  İngiltere’nin  başka  bir  devletin  eline geçmemesini  istediği  topraklar  üzerine  bir  nevi  işaret koymak<a href="index_split_014.html#p1698">”{220}  </a>olarak  tanımlamıştır.  Bu  topraklar,  İran Körfezi,  Çin,  Türkiye  ve  Fas’tı.  1890’larda  Büyük  Britanya, Afganistan’da, Boğazlar üzerinde ve Kuzey Çin’de Rusya ile, Mısır  ve  Fas’ta  Fransa  ile  bitmez  tükenmez  çatışmalar dolayısıyla kendisini kuşatma altında hissediyordu. </p>
<p class="calibre1">1887  Akdeniz  Anlaşmaları  ile,  Büyük  Britanya,  dolaylı olarak  Almanya,  Avusturya-Macaristan  ve  İtalya’nın oluşturduğu  Üçlü  İttifak’la  ilişkiye  girdi.  Ümidi,  İtalya  ve Avusturya’nın,  Kuzey  Afrika’da  Fransa’yla  ve  Balkanlar’da Rusya’yla  baş  edebilmek  için  gücünü  arttırabileceği  idi. </p>
<p class="calibre1">Ancak  Akdeniz  Anlaşmalarının  geçici  bir  önlem  olduğu sonradan  anlaşıldı.  Usta  strateji  uzmanlarından  yoksun  yeni Alman  imparatorluğu,  bu  fırsattan  nasıl  yararlanabileceğini bilemedi.  Gelenekçiler  bunun  olmaması  için  çok  çaba harcıyorsa  da,  jeopolitik  gerçekler  yavaş  yavaş  Büyük</p>
<p class="calibre1"><a id="p343"></a>Britanya’yı  şahane  yalnızlığından  çıkarıyordu.  Kıta  ile  daha geniş  çapta  işbirliği  yapmak  için  ilk  hareket,  Alman imparatorluğu  ile  daha  sıcak  ilişkiler  kurmak  yönünde olmuştur.  Rusya  ve  Büyük  Britanya’nın  ümitsiz  bir  şekilde Almanya’ya  gereksinimi  olduğu  inancına  varan  Alman politika üreticileri, istedikleri şeyin ne olduğunu söylemeden veya  Rusya  ve  Büyük  Britanya’yı  birbirine  ittiklerini düşünmeden,  her  iki  ülkeyle  aynı  zamanda  sıkı  bir  pazarlık yapabileceklerini  düşündüler.  Bu,  ya  hep,  ya  hiç  girişimleri terslenince,  Alman  liderlerin  suratları  asıldı  ve  haşinleştiler. </p>
<p class="calibre1">Bu yaklaşım tarzı, yavaş ve adım adım ilerlemeyi hedef alan Fransa’nın  yaklaşım  tarzı  ile  tam  bir  zıtlık  oluşturuyordu. </p>
<p class="calibre1">Fransa, bir anlaşma önerisinde bulunmak amacıyla Rusya için yirmi yıl, Büyük Britanya için on beş yıl bekledi. Bismarck-sonrası  Almanya’nın  yaptığı  tüm  gürültüye  karşılık,  dış</p>
<p class="calibre1">politikası  çok  amatörce  ve  dar  görüşlü  idi;  kendisinin  neden olduğu  bir  sorunla  karşılaşınca  da  ürkek  bir  özellik gösteriyordu. </p>
<p class="calibre1">II. Wilhelm’in ilk diplomatik hareketi, 1890’da Bismarck’ı görevden aldıktan hemen sonra, Çar’ın Garanti Antlaşması’nı üç  yıl  daha  uzatma  önerisini  reddettiği  zaman  oldu. </p>
<p class="calibre1">Saltanatının hemen başında, Rusya’nın önerisini reddetmekle, Ka-iser  ve  danışmanları,  Bismarck’ın  birbiriyle  çakışan ittifaklar  sisteminin  kumaşındaki  en  önemli  ipliği  çekmiş</p>
<p class="calibre1"><a id="p344"></a>oldular.  Onları  motive  eden  üç  düşünce  vardı:  Birincisi, mümkün  olduğu  kadar  politikalarının  “basit  ve  şeffaf olmasını  sağlamak  istediler  (Yeni  Başbakan  Caprivi,  bir keresinde  kendisinin  Bismarck  gibi  bir  anda  sekiz  topu havada  tutabilecek  yetenekte  olmadığını  itiraf  etmişti); ikincisi,  Avusturya’nın  onlarla  ittifaklarının  en  üst  önceliğe sahip olduğu konusunda güvence vermek istediler; son olarak da  Garanti  Antlaşması’nı,  tercih  ettikleri  Büyük  Britanya  ile bir ittifak yapmanın önünde bir engel olarak gördüler. </p>
<p class="calibre1">Bu  düşüncelerden  her  biri,  II.  Wilhelm  Almanya’sını gittikçe yalnızlığa götürecek olan jeopolitik anlayıştan yoksun olunduğunu  gösterdi.  Karmaşıklık  Almanya’nın  bulunduğu yer ve tarihinin doğasında vardı; hiçbir “basit” politika bunun her yönünü hesaba katamazdı. Tam da Rusya ve Avusturya ile aynı  anda  antlaşma  yapılmasının  yarattığı  belirsizlik, Bismarck’a  yirmi  yıl  boyunca,  hiçbir  tarafla  bozuşmadan veya  bölgesel  Balkan  krizlerini  artırmadan,  Avusturya’nın korkularıyla  Rusya’nın  istekleri  arasında  dengeleyici  olarak hareket  etmek  olanağını  sağlamıştı.  Garanti  Antlaşması’na son  verilmesi  tamamen  zıt  bir  durum  yarattı:  Almanya’nın seçeneklerini  sınırlandırırken,  Avusturya’nın  maceracılığını teşvik etti. Rus Dışişleri Bakam Nikolai de Giers bu durumu hemen  anladı  ve  şöyle  not  düştü:  “Garanti  Antlaşması’nın</p>
<p class="calibre1"><a id="p345"></a>ortadan kaldırılması ile, Viyana, Bismarck’ın akıllı, iyi niyetli ve aynı zamanda sert kontrolünden kurtulmuş oldu. <a href="index_split_014.html#p1698">”{221}</a></p>
<p class="calibre1">Garanti  Antlaşması’nı  terk  etmekle  Almanya,  yalnızca Avusturya  karşısındaki  araçlarını  kaybetmekle  kalmadı, hepsinden  önemlisi  Rusya’nın  endişelerini  de  arttırdı. </p>
<p class="calibre1">Almanya’nın  Avusturya’ya  dayanması,  St.  Petersburg’da Avusturya’yı  Balkanlar’da  desteklemek  için  yeni  bir  eğilim olarak yorumlandı. Almanya bir kez kendisini, şimdiye kadar hayati bir çıkar görülmeyen bir bölgede Rusya’nın amaçlarına karşı  bir  engel  olma  durumuna  sokunca,  Rusya’nın  bu durumu dengelemek için bir karşı ağırlık arayacağı kesindi ki, Fransa buna dünden razı idi. </p>
<p class="calibre1">Rusya’nın  Fransa’ya  doğru  kayışı,  Almanya’nın  hemen Kaiser’in  Garanti  Antlaşması’nı  yenilemeyi  reddetmesinden sonra Büyük Britanya ile yaptığı bir sömürgecilik antlaşması ile  de  güçlendirilmiş  oldu.  Büyük  Britanya,  Almanya’dan Nil’in  kaynaklarının  olduğu  toprakları  ve  Zanzibar  dâhil Doğu Afrika’da bazı toprak parçalarını elde etmişti. Almanya ise, quid pro quo  olarak,  Caprivi  Şeridi  denen  ve  Güneybatı Afrika’yı  Zambezi  Nehri’ne  bağlayan  önemsiz  bir  arazi parçasını  ve  Alman  sahillerini  bir  deniz  hücumundan korumak  için  stratejik  değeri  olduğu  düşünülen  Kuzey Denizi’ndeki Helgoland Adası’nı aldı. </p>
<p class="calibre1"><a id="p346"></a>Bu, her iki taraf için hiç de kötü bir alışveriş değildi; ancak sonra  ortaya  çıkacak  bir  dizi  yanlış  anlamanın  ilki  oldu. </p>
<p class="calibre1">Londra  antlaşmayı,  Afrika  sömürgecilik  sorunlarını  çözmek için  bir  araç  olarak  görürken,  Almanya,  bir  Anglo-Alman ittifakının  başlangıcı  olarak  gördü  ve  Rusya  daha  da  ileri giderek,  antlaşmayı,  İngiltere’nin  Üçlü  İttifak’a  katılmasının ilk  adımı  olarak  yorumladı.  Böylece,  Berlin’deki  Rus büyükelçisi  Baron  Staal,  ülkesinin  tarihi  dostu  Almanya  ile geleneksel  düşmanı  Büyük  Britanya  arasındaki  paktı  şu endişeli cümlelerle Dışişleri Bakanlığı’na bildirdi:</p>
<p class="calibre1">“İnsan,  dünyanın  bir  noktasında,  birçok  çıkar  ve  pozitif yükümlülüklerle  karşı  karşıya  ise,  uluslararası  alanda çıkabilecek  bütün  büyük  sorunlarda  uyum  içinde  hareket etmesi  gerekeceği  hemen  hemen  şüphesizdir...  Gerçekte, Almanya ile antanta ulaşılmıştır, İngiltere’nin Üçlü  İttifak’ın diğer </p>
<p class="calibre1">devletleri </p>
<p class="calibre1">ile </p>
<p class="calibre1">ilişkilerini </p>
<p class="calibre1">de </p>
<p class="calibre1">etkilemesi</p>
<p class="calibre1">kaçınılmazdır.” <a href="index_split_014.html#p1698">{222}</a></p>
<p class="calibre1">Bismarck’ın  koalisyonlar  kâbusu  artık  geliyordu;  çünkü Garanti Antlaşması’nın sona ermesi Fransız-Rus anlaşmasına giden yolu açmıştı. </p>
<p class="calibre1">Almanya,  Fransa  ile  Rusya’nın,  hiçbir  zaman  bir  anlaşma yapamayacaklarını,  çünkü  Rusya’nın  Alsace-Lorraine  için çarpışmakta  ve  Fransa’nın  de  Balkan  Slavları  için  aynı  şeyi yapmakta  bir  çıkarı  olmadığını  hesaplıyordu.  Sonuçta, </p>
<p class="calibre1"><a id="p347"></a>Bismarck’tan  sonraki  imparatorluk  Almanya’sı  liderliğinin birçok hatalı algılamalarından birisi ortaya çıktı. Almanya bir kez  geri  dönülmez  bir  şekilde  Avusturya  tarafına  angaje olunca, Fransa ve Rusya’nın amaçları farklı olsa bile her ikisi de  önce  Almanya’yı  yenmeden  veya  zayıflatmadan  bu amaçlara  ulaşmalarının  mümkün  olmadığını  ve  birbirlerine ihtiyaçları  olduğunu  anladılar.  Fransa  bunu  yapmak zorundaydı;  çünkü  Almanya  savaş  yapmadan  Alsace-Lorraine’i </p>
<p class="calibre1">geri </p>
<p class="calibre1">vermezdi; </p>
<p class="calibre1">Rusya </p>
<p class="calibre1">ise, </p>
<p class="calibre1">Avusturya</p>
<p class="calibre1">İmparatorluğu’nun  Slav  olan  kesimlerini  Avusturya’yı yenmeden  alamazdı  ve  Almanya,  Garanti  Antlaşması’nı yenilemeyi  reddetmekle,  buna  karşı  direneceğini  belirtmişti. </p>
<p class="calibre1">Rusya’nın  Fransa’nın  yardımı  olmadan  Almanya’ya  karşı hiçbir şansı yoktu. </p>
<p class="calibre1">Almanya’nın </p>
<p class="calibre1">Garanti </p>
<p class="calibre1">Antlaşması’nı </p>
<p class="calibre1">yenilemeyi</p>
<p class="calibre1">reddetmesinden  sonra  bir  yıl  içinde,  Fransa  ve  Rusya karşılıklı  diplomatik  desteği  sağlayan  “Entente  Cerdial”i imzaladılar.  Saygıdeğer  Rus  Dışişleri  Bakanı  Giers, anlaşmanın Rusya’nın asıl düşmanının Almanya değil, Büyük Britanya  olduğu  temel  sorununu  çözmediğini  söyledi. </p>
<p class="calibre1">Bismarck’ın yalnızlığa ittiği ve bu yalnızlıktan kurtulmak için gösterdiği  çaba  içindeki  Fransa,  Fransız-Rus  anlaşmasına, Büyük  Britanya  ile  herhangi  bir  sömürge  anlaşmazlığında, </p>
<p class="calibre1"><a id="p348"></a>Rusya’ya  diplomatik  destek  vereceğine  dair  bir  hüküm eklenmesine razı oldu. </p>
</body>
</html>
