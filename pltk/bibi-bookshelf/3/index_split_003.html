<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">Fransız liderlere göre, bu İngiliz karşıtı hüküm, sonunda bir Alman karşıtı koalisyona dönüşecek bir oluşum için küçük bir giriş  ücreti  ödemek  gibi  bir  şeydi.  Bundan  sonraki  Fransız çabaları,  Fransa-Rus  Anlaşması’nın  bir  askeri  ittifaka dönüşmesi  yönünde  oldu.  Her  ne  kadar  Rus  milliyetçileri, Avusturya  İmparatorluğu’nun  parçalanmasını  hızlandırmak için  böyle  bir  anlaşmaya  olumlu  yaklaştılarsa  da,  Rus gelenekçileri bu konuda pek rahat değillerdi. Dışişleri Bakanı olarak Giers’in yerine geçen Kont Vladimir Lamsdorff, 1892</p>
<p class="calibre1">Şubatı’nın başında günlüğüne şunları yazıyordu:</p>
<p class="calibre1">“Onlar (Fransızlar) bizi, bir üçüncü tarafın saldırısı halinde ortak  askeri  hareketi  de  içeren  bir  anlaşma  için  önerilerle kuşatmaya  hazırlanıyorlar...  Fakat  iyi  bir  işi  abartmaya  ne gerek  var?  Bizim,  açlıkla  savaş,  iyi  olmayan  mali durumumuz,  tamamlanmamış  silahlanma  programımız, ümitsiz  vaziyetteki  taşıma  sistemimiz  ve  son  olarak nihilistlerin  kampındaki  yenilenen  hareket  için  barış  ve sükûna ihtiyacımız var. <a href="index_split_014.html#p1698">”{223}</a></p>
<p class="calibre1">Sonunda,  Fransız  liderler  Lamsdorff’un  kuşkularını giderdiler  veya  Çar  ona  öyle  emretti.  1894’te  askeri  bir anlaşma  imzalandı.  Bu  anlaşmaya  göre,  Fransa,  Almanya veya  Almanya  ile  birlikte  Avusturya,  Rusya’ya  saldırır  ise, </p>
<p class="calibre1"><a id="p349"></a>Rusya’ya  yardım  edeceğine  söz  veriyordu.  Rusya  ise Almanya  veya  Almanya  ile  birlikte  İtalya,  Fransa’ya  saldırır ise,  Fransa’yı  destekleyecekti.  1891  Fransız-Rus  Anlaşması diplomatik  bir  belgeyken  ve  Almanya’ya  karşı  olduğu  kadar Büyük </p>
<p class="calibre1">Britanya’ya </p>
<p class="calibre1">karşı </p>
<p class="calibre1">da </p>
<p class="calibre1">yapılmış </p>
<p class="calibre1">olduğu</p>
<p class="calibre1">savunulabilecekken,  bu  askeri  sözleşmenin  öngördüğü  tek düşman  Almanya’ydı.  George  Kennan’ın  sonradan  “kader ittifakı”  dediği  Fransa  ile  Rusya  arasındaki  1891  antantı  ve onu  takip  eden  1894  tarihli  askeri  antlaşma,  Avrupa’nın savaşa doğru koşmasında dönüm noktasını gösterdi. </p>
<p class="calibre1">Bu, güç dengesinin işlemesi için sonun başlangıcıydı. Güç dengesi  mekanizması,  aşağıdaki  şartların  en  az  birisinin  var olması  halinde  en  iyi  şekilde  işler:  Birincisi,  her  devlet, duruma  göre  herhangi  başka  bir  devletle  ittifak  yapmak  için kendisini  serbest  hissetmelidir.  XVIII.  yüzyılın  büyük bölümünde, denge, devamlı değişen ittifaklarla ayarlanmıştır. </p>
<p class="calibre1">1890’a  kadar  Bismarck  döneminde  de  bu  devam  etmiştir, ikincisi,  değişmez  ittifakların  varlığına  rağmen,  dengeyi sağlayan  devletin,  mevcut  koalisyonların  hiçbirinin  üstünlük elde </p>
<p class="calibre1">edememesini </p>
<p class="calibre1">sağlamasıdır </p>
<p class="calibre1">ki </p>
<p class="calibre1">Fransız-Rus</p>
<p class="calibre1">Anlaşması’ndan  sonra,  Büyük  Britanya  denge  unsuru  olarak hareketine  devam  etmiş  ve  her  iki  tarafı  da  çok  kızdırmıştır. </p>
<p class="calibre1">Üçüncüsü ise, katı ittifaklar var, fakat dengeyi sağlayacak bir devlet yoksa, ittifaklardaki bağlılığın az olması nedeniyle bir</p>
<p class="calibre1"><a id="p350"></a>sorun  çıktığında,  ya  taviz  verilerek,  ya  da  ittifaklarda değişiklik yapılarak dengenin korunmasıdır. </p>
<p class="calibre1">Bu şartlardan hiçbirisi yoksa diplomasi katılaşır. Bir tarafın kazancının  diğer  tarafın  kaybı  olduğu  bir  oyun  gelişir. </p>
<p class="calibre1">Silahlanma yarışı ve artan gerginlik kaçınılmaz bir hale gelir. </p>
<p class="calibre1">Soğuk  Savaş  zamanında  ve  Avrupa’da  Büyük  Britanya Fransız-Rus  ittifakına  girdiği  ve  böylece  1908’den  başlamak üzere üçlü itilafı oluşturdukları zaman durum böyle idi. </p>
<p class="calibre1">1891’den  sonraki  uluslararası  düzenin  tek  bir  meydan okumanın  ardından  katılaşmamış  olması,  olayın  Soğuk Savaş’a benzemeyen yönüdür. Esnekliğin üç elemanından her birinin  sırayla  yok  edilmesine  kadar  on  beş  yıl  geçti.  Üçlü itilafın oluşturulmasından sonra, güç dengesi sistemi işlemez oldu.  Kuvvet  gösterileri  istisna  değil,  kural  haline  geldi. </p>
<p class="calibre1">Uzlaşma  sanatı  olarak  diplomasi  sona  erdi.  Bir  krizle olayların  büsbütün  kontrolden  çıkması  sadece  bir  zaman meselesi idi. </p>
<p class="calibre1">Fakat  1891’de,  Fransa  ve  Rusya,  Almanya’ya  karşı güçlerini  birleştirmişken,  Almanya  hâlâ  II.  Wilhelm’in  çok arzu ettiği, ancak aceleciliğinin olanaksız kıldığı bir şey olan Büyük Britanya ile dengeleyici bir ittifak yapabileceğini ümit ediyordu.  1890  tarihli  sömürgecilik  anlaşması,  Rus büyükelçisinin </p>
<p class="calibre1">korktuğu </p>
<p class="calibre1">ittifakı </p>
<p class="calibre1">doğurmadı. </p>
<p class="calibre1">Bunun</p>
<p class="calibre1">gerçekleşmemesinin bir nedeni, kısmen İngiliz iç politikasıdır. </p>
<p class="calibre1"><a id="p351"></a>Yaşlı  Gladstone  1892’de  iktidara  son  kez  tekrar  gelince, despot  Almanya  veya  Avusturya  ile  herhangi  bir  işbirliği yapmayı reddederek Kaiser’in nazik egosunu yaraladı. </p>
<p class="calibre1">Ancak  Anglo-Alman  ittifakını  oluşturmak  için  yapılan birkaç  girişimin  başarısız  olmasının  ana  nedeni,  Alman liderlerinin  kendi  güvenliklerinin  gerçek  gereksinmelerini olduğu kadar, geleneksel İngiliz dış politikasını da anlamamış</p>
<p class="calibre1">olmalarıydı. 150 yıldan beri, Büyük Britanya kendisini, sonu belli  olmayan  bir  askeri  ittifakla  bağlamayı  reddetmiştir, İngiltere, yalnızca iki tür bağlantı yapabilirdi: Tanımlanabilir, açıkça  belirtilen  tehlikelere  karşı  sınırlı  askeri  ittifaklar  veya çıkarların  birbirine  paralel  olduğu  konularda,  diplomatik işbirliği yapmak için antant tipi düzenlemeler. Kuşkusuz, bir anlamda  İngilizlerin  antant  tanımlaması,  gereksiz  yere tekrarlanan sözden ibaretti: Büyük Britanya, işbirliği yapmak istediği zaman işbirliği yapardı. Fakat bir antant ortak hareket için  hukuki  yükümlülük  değilse  bile,  moral  ve  psikolojik bağlantılar  ve  kriz  halinde  müşterek  hareket  için  varsayım yaratırdı  ve  aynı  zamanda  Büyük  Britanya’yı,  Fransa  ve Rusya’dan uzak tutar veya hiç değilse onlarla yakınlaşmasını zorlaştırırdı. </p>
<p class="calibre1">Almanya,  böyle  resmi  olmayan  yöntemleri  reddetti.  II. </p>
<p class="calibre1">Wilhelm,  kendisinin  kıta  tipi  ittifak  dediği  türde  bir  ittifakta ısrar  etti.  1895’te  şöyle  diyordu:  “Eğer  İngiltere  müttefikler</p>
<p class="calibre1"><a id="p352"></a>veya  yardım  istiyorsa,  yükümlülüklere  girmeme  politikasını terk  etmeli  ve  kıta  tipi  güvenceler  veya  ittifaklar sağlamalıdır.” <a href="index_split_014.html#p1698">{224}</a>  Fakat  Kaiser,  kıta  tip  güvence  ile  ne demek  istiyordu?  Hemen  hemen  yüzyıla  yakın  bir  zaman sürdürülen  şahane  yalnızlık  politikasından  sonra,  Büyük Britanya  150  yıldan  beri  kaçındığı  devamlı  bir  kıta yükümlülüğü  altına  girmeye  açıkça  hazır  değildi.  Hele  de bunu  kıtada  en  güçlü  devlet  olma  yolunda  hızla  ilerleyen Almanya ile yapmaya hiç niyetli değildi. </p>
<p class="calibre1">Almanya’nın  resmi  güvence  için  baskı  yapmasının kendisine  zarar  veren  niteliğinin  nedeni,  Almanya’nın gerçekten  buna  gereksinimi  olmamasıydı;  çünkü  Almanya, ister tek başına, ister birlikte olsunlar, kıtadaki her düşmanını, Büyük  Britanya  taraf  olmadığı  sürece,  yenecek  kadar güçlüydü.  Büyük  Britanya’dan  istemesi  gereken  şey,  bir ittifak  değil,  fakat  bir  kıta  savaşında,  iyi  niyetli  tarafsızlığı olmalıydı.  Bunun  için  de  antant  tipi  bir  düzenleme  yeterli olurdu.  Gereksinimi  olmayan  bir  şey  istemekle  ve  Büyük Britanya’nın  istemediği  bir  şeyi  önermekle  (İngiliz İmparatorluğu’nu </p>
<p class="calibre1">savunmak </p>
<p class="calibre1">için </p>
<p class="calibre1">geniş </p>
<p class="calibre1">kapsamlı</p>
<p class="calibre1">yükümlülükler)  Almanya  Büyük  Britanya’da,  dünya hegemonyası peşinde olduğu kuşkusunu yarattı. </p>
<p class="calibre1">Almanların sabırsızlığı, bu talebin ardındaki niyet hakkında ciddi  kuşkular  besleyen  Büyük  Britanya’nın  iyice  kabuğuna</p>
<p class="calibre1"><a id="p353"></a>çekilmesine  neden  oldu:  “Alman  dostlarımın  açık  endişesini görmemezlikten  gelmeyi  sevmiyorum...”  diye  yazdı Salisbury.  “Fakat  onların  önerileri  ile  gereğinden  fazla yönlendirilmek  de  çok  akıllıca  bir  şey  değildir.  En  önemli adamları  gitti  ve  onlarla  uğraşmak  daha  hoş  ve  daha  kolay, fakat insan ihtiyar adamın (Bismarck) olaylara derinlemesine nüfuz etme yeteneğini de özlüyor.” <a href="index_split_014.html#p1699">{225}</a></p>
<p class="calibre1">Alman liderliği acele içinde ittifaklar ararken, Alman halkı daha  da  iddialı  bir  dış  politika  istiyordu.  Yalnızca  Sosyal Demokratlar bir müddet direndiler, sonra onlar da kamuoyuna yenilerek  1914’te  Almanya’nın  savaş  ilanını  desteklediler. </p>
<p class="calibre1">İleri gelen Alman sınıflarının Avrupa diplomasisinde herhangi bir  deneyimleri  yoktu.  Üzerinde  bu  kadar  ısrar  ettikleri Weltpolitik’de  ise,  daha  da  az  deneyimleri  vardı.  Prusya’nın Almanya’da  egemenliği  elde  etmesini  sağlayan  Junkerler, bunun utancını iki dünya savaşından sonra, özellikle Birleşik Devletler’de  taşıyacaklardı.  Gerçekte,  Junkerler  kıta politikasına  dayanan  ve  Avrupa  dışındaki  olaylarla  pek ilgilenmeyen  bir  sosyal  tabaka  olarak  belki  de  en  az  suçlu sayılması gereken topluluktu. Aslında onlar, birkaç yüzyıldan beri  Büyük  Britanya  ve  Fransa’da  gelişen  parlamento tamponu  gibi  bir  siyasi  sistemle  karşılaşmadan  milliyetçi heyecanın çekirdeğini oluşturan, yeni endüstriyel yönetim ve büyüyen  meslek  sahipleri  sınıfıydı.  Batı  demokrasilerinde, </p>
<p class="calibre1"><a id="p354"></a>güçlü  milliyetçi  akımlar,  parlamenter  kurumlar  tarafından kanalize  edilir;  Almanya’da  ise,  parlamento-dışı  baskı grupları içinde kendilerini ifade etmek zorunda kaldılar. </p>
<p class="calibre1">Almanya, son derece otokratik bir devlet olmasına karşın, kamuoyuna  karşı  olağanüstü  duyarlıydı  ve  milliyetçi  baskı gruplarından  çok  etkilendi.  Bu  gruplar,  diplomasi  ve uluslararası ilişkileri bir çeşit spor karşılaşması gibi gördüler; hükümeti  her  zaman  daha  sert  davranmaya,  daha  çok  toprak işgallerine,  daha  çok  sömürge  elde  etmeye,  daha  kuvvetli orduya  veya  daha  büyük  bir  donanma  bulundurmaya zorladılar. Karşılıklı alma-verme şeklinde normal diplomasiyi veya en küçük bir Alman ödününü, ağır bir aşağılanma olarak gördüler. Savaş ilan edildiği zaman görev başındaki başbakan olan  Theobald  von  Bethmann-Hollweg’in  politik  sekreteri Kurt  Rietzler,  şunu  söyledi:  “Zamanımızda  savaş  tehdidi... </p>
<p class="calibre1">zayıf  bir  hükümetin  kuvvetli  bir  milliyetçi  hareketle karşılaştığı ülkelerde iç politikada yatar... <a href="index_split_014.html#p1699">”{226}</a></p>
<p class="calibre1">Bu  duygusal  ve  politik  iklim,  çok  büyük  bir  Alman diplomatik gafına neden oldu, Krüger Telgrafı denilen olayla, imparator, İngilizlerle bir ittifak yapma seçeneğini, en azından yüzyılın  geri  kalan  bölümü  için  sona  erdirmiş  oldu.  1895’te İngiliz  sömürgeci  çıkarlarına,  özellikle  Cecil  Rhodes tarafından  desteklenen  bir  Albay  Jameson,  Güney  Afrika Transvaal’inde bağımsız Boer devletlerine bir saldırı başlattı. </p>
<p class="calibre1"><a id="p355"></a>Saldırı  tam  bir  başarısızlık  ve  bu  saldırıyla  doğrudan  ilgisi olmadığını  iddia  eden  Salisbury  hükümeti  için  utançla sonuçlandı.  Alman  milliyetçi  basını  bundan  büyük  sevinç duydu ve İngilizlerin daha da aşağılanmasını istedi. </p>
<p class="calibre1">Dışişleri  Bakanlığı’nda  önemli  bir  danışman  ve  aynı zamanda  “eminence  grise”*  olan  Friederick  von  Holstein, Almanya’nın  nasıl  can  alıcı  bir  düşman  olabileceğini göstererek  dost  bir  Almanya’nın  avantajlarını  İngilizlere öğretmek  için  bu  başarısız  baskını  fırsat  bildi.  Kendi  adına Kaiser  de  bu  kabadayılık  yapma  fırsatını  kaçırmak  istemedi. </p>
<p class="calibre1">1896 yılbaşı gününden hemen sonra, Transvaal Başkanı Paul Krüger’e  bir  mesaj  göndererek  “dışarıdan  yapılan  saldırıları püskürttüğü  için”  onu  kutladı.  Bu,  Büyük  Britanya’nın yüzüne  indirilmiş  bir  tokattı  ve  İngilizlerin  kendi  etki  alanı kabul ettiği bir bölgenin kalbinde Alman himayesi altında bir ülke  bulunması  korkusunu  yeniden  canlandırdı.  Gerçekte, Krüger telgrafı, ne Alman sömürgeciliğinin beklentilerini, ne de Alman dış politikasını temsil ediyordu; tamamen bir halkla ilişkiler  oyunu  idi  ve  amacına  ulaştı.  5  Ocak  tarihli  liberal Allgemeine Zeitung gazetesi şöyle yazıyordu: “Yıllardan beri hükümetin yaptığı hiçbir şey tam tatmin edici olmamıştı... O</p>
<p class="calibre1">telgraf, Alman milletinin ruhundan yazılmıştır...” <a href="index_split_014.html#p1699">{227}</a></p>
<p class="calibre1">Almanya’nın  dar  görüşlülüğü  ve  duyarsızlığı  bu  eğilimi hızlandırdı.  Kaiser  ve  etrafı,  Büyük  Britanya’ya  kur  yapmak</p>
<p class="calibre1"><a id="p356"></a>suretiyle  bir  ittifak  yapılamadığına  göre,  belki  Alman hoşnutsuzluğunun  neye  mal  olacağının  gösterilmesinin  daha ikna edici olabileceğine kendilerini inandırdılar. Almanya için şanssızlık,  bu  yaklaşımın,  İngiltere’yi  korkuttuğuna  dair tarihin hiçbir örnek gösterememesidir. </p>
<p class="calibre1">Alman  dostluğunun  değerini  göstermek  için  karşı  tarafı tedirgin  etme  şeklinde  başlayan  hareket,  zamanla  gerçek  bir stratejik  meydan  okumaya  dönüştü.  Hiç  bir  şey  İngiltere’yi, denizler  üzerindeki  egemenliğinin  tehdit  edilmesi  kadar amansız bir düşmana dönüştüremez. Almanya’nın yaptığı da aynen  buydu  ve  geri  dönülemez  bir  meydan  okumada bulunduklarının  farkında  değildiler.  1890’ların  ortalarında başlamak  suretiyle,  büyük  bir  donanmanın  inşası  için</p>
<p class="calibre1">“donanmacılar” öncülüğündeki iç baskılar arttı, sanayiciler ve deniz  subaylarından  oluşan  bu  baskı  grubunun  sayıları giderek  çoğaldı.  Donanmaya  verilen  ödeneklerin  yerinde olduğunu göstermek için Büyük Britanya ile gerginlik içinde olmak  lehlerine  olduğundan,  dünyanın  uzak  köşelerinde Büyük  Britanya  ile  anlaşmazlık  yaratabilecek  Samoa’nın statüsünden,  Sudan’ın  sınırlarına  ve  Portekiz  sömürgelerinin geleceğine  kadar  her  türlü  çatışma  olasılığını  öne  sürdükleri gibi,  Krüger  Telgrafı’nı  da  Tanrı’nın  bir  lütfu  olarak  kabul ettiler. </p>
<p class="calibre1"><a id="p357"></a>Böylece  çatışmaya  giden  bir  kısır  döngü  başladı.  Bir donanma  inşa  etmek  uğruna  (ki  sonraki  dünya  savaşında İngiliz  donanması  ile  sadece  bir  defa  önemsiz  bir  çatışma yapılmıştı) Almanya, Büyük Britanya’yı artan düşmanlarının listesine  eklemeyi  başardı.  Çünkü  İngilizlerin,  Avrupa’da  en güçlü orduya sahip olan kıta ülkesinin, denizlerde de İngiltere ile eşitlik istemesine karşı koyacağı açıktı. </p>
<p class="calibre1">Ancak </p>
<p class="calibre1">Kaiser </p>
<p class="calibre1">politikalarının </p>
<p class="calibre1">etkisinden </p>
<p class="calibre1">habersiz</p>
<p class="calibre1">görünüyordu.  Alman  tehditleri  ve  donanma  inşasının, İngilizlerde yarattığı rahatsızlık, ilk başta Fransa’nın Mısır’da Büyük  Britanya’yı  zorlaması  ve  Rusya’nın  Orta  Asya’da meydan  okuması  gerçeğini  değiştirmedi.  Rusya  ve  Fransa işbirliği  yapmaya  ve  Afrika,  Afganistan  ve  Çin’de  aynı zamanda  baskı  yapmaya  karar  vermişlerse  ne  olacaktı? </p>
<p class="calibre1">Almanlar onlara Güney Afrika’daki imparatorluğa saldırmak için  katılırsa  ne  olacaktı?  İngiliz  liderler,  şahane  yalnızlığın, hâlâ  uygun  bir  politika  olup  olmadığı  konusunda  kuşku duymaya başladılar. </p>
<p class="calibre1">Bu  grubun  en  önemli  sözcüsü,  Sömürgeler  Bakanı  Joseph Chamberlain idi. Salisbury’den bir kuşak genç olan bu atılgan şahsiyet,  yaşlı  soylular,  bir  önceki  yüzyılın  yalnızlık politikasına  sıkı  sıkıya  yapışmışlarken,  tercihen  Almanlarla olmak  üzere  bir  müttefik  arama  çağrısıyla  yirminci  yüzyılı temsil  ediyordu.  1899’un  Kasımında  yaptığı  önemli  bir</p>
<p class="calibre1"><a id="p358"></a>konuşmada,  Chamberlain  Büyük  Britanya,  Almanya  ve Birleşik  Devletler’den  oluşan  “Tentonic”*  bir  ittifak çağrısında  bulundu. <a href="index_split_014.html#p1699">{228}</a>  Chamberlain  bu  konuda  o  kadar emindi  ki,  Salisbury’nin  onayını  almadan,  planını Almanya’ya  gönderdi.  Fakat  Alman  liderler,  koşulların  ne olduğunun  önemli  olmadığı  gerçeğinden  ve  kendileri  için önemli  olması  gereken  şeyin,  bir  kıta  savaşı  çıktığında İngilizlerin tarafsız kalması olduğundan habersiz olarak resmi güvenceler için direndiler. </p>
<p class="calibre1">Ekim </p>
<p class="calibre1">1900’de, </p>
<p class="calibre1">Salisbury’nin </p>
<p class="calibre1">kötüleşen </p>
<p class="calibre1">sağlığı, </p>
<p class="calibre1">Başbakanlık  görevine  devam  etmekle  birlikte  Dışişleri Bakanlığı  görevini  bırakmasına  neden  oldu.  Dışişleri Bakanlığı’nda  yerine  geçen  Lord  Lansdowne,  Büyük Britanya’nın  artık  şahane  yalnızlık  politikası  ile  güvenliğini sağlayamayacağı konusunda Chamberlain ile aynı fikirde idi. </p>
<p class="calibre1">Fakat  Kabine  antant  tipi  bir  düzenlemeden  daha  ileriye gitmek  istemediğinden,  Almanya  ile  tam  anlamda  bir  resmi ittifak  yapmak  için  konsensüs  oluşturamadı:  “...Onların (İngiliz  ve  Alman  hükümetleri)  aynı  şekilde  ilgili  oldukları özel  sorunlarla  veya  dünyanın  belli  bölgeleriyle  ilgili  olarak izleyecekleri politikaya ilişkin bir anlayış... <a href="index_split_014.html#p1699">”{229} </a>Birkaç yıl sonra,  Fransa  ile  “Entente  Cordiale”e  giden  ve  Büyük Britanya’yı  Fransa’nın  yanında  Dünya  Savaşı’na  sokmaya yeterli olan aynı formüldü. </p>
<p class="calibre1"><a id="p359"></a>Ancak bir kez daha Almanya, ulaşılamaz olan bir şey için elde  edebileceği  buseyi  reddetti.  Yeni  Alman  Başbakanı Bülow,  İngiltere  ile  antant  tipi  bir  düzenlemeyi  reddetti; çünkü  özellikle  Alman  donanmasında  büyük  bir  artış  için parlamentoyu  ikna  etme  konusuna  öncelik  verdiği düşünülürse, jeopolitik manzaradan çok, kamuoyundan endişe ediyordu.  Donanma  programını,  Britanya’nın,  Almanya, Avusturya  ve  İtalya’dan  oluşan  Üçlü  İttifak’a  girmemesi halinde  kısamazdı.  Salisbury,  Bülow’un  ya  hep-ya  hiç yeminini  reddetti  ve  on  yıl  içinde  üçüncü  kez  Anglo-Alman anlaşma girişimi başarısızlıkla sonuçlandı. </p>
<p class="calibre1">İngiliz  ve  Alman  dış  politika  anlayışı  arasındaki  ana uyuşmazlık,  iki  liderin  uyuşmadaki  başarısızlığı  açıklayış</p>
<p class="calibre1">şeklinden  anlaşılmaktadır.  Bülow,  Büyük  Britanya’nın Almanya daha birleşmemişken, bir yüzyılı aşan bir zamandan beri  küresel  bir  politika  izlemekte  olduğunu  ihmal  ederek, Büyük Britanya’yı taşralılıkla suçlarken, baştan ayağa duygu yüklü idi:</p>
<p class="calibre1">“İngiliz  politikacıları  kıta  hakkında  çok  az  şey  biliyorlar. </p>
<p class="calibre1">Kıta  görüş  açısından,  Peru  veya  Siyam’daki  düşünceler hakkında  biz  ne  kadar  şey  biliyorsak  onlar  da  bizim hakkımızda  o  kadar  az  şey  biliyorlar.  Bilinçli  egoizmlerinde ve  kendilerine  körü  körüne  güvenlerinde  çok  saftırlar. </p>
<p class="calibre1"><a id="p360"></a>Başkalarındaki  kötü  niyeti  kabul  etmekte  zorlanırlar.  Çok sessiz, çok soğukkanlı ve çok iyimserdirler...” <a href="index_split_014.html#p1699">{230}</a></p>
<p class="calibre1">Salisbury’nin  cevabı,  heyecanlı  muhatabı  için  karmaşık stratejik  analizler  konusunda  bir  ders  niteliğindeydi. </p>
<p class="calibre1">Almanya’nın </p>
<p class="calibre1">Londra’daki </p>
<p class="calibre1">büyükelçisinin, </p>
<p class="calibre1">Büyük</p>
<p class="calibre1">Britanya’nın  tehlikeli  olan  yalnızlıktan  kurtulmak  için Almanya  ile  bir  ittifak  yapmaya  gereksinimi  olduğu yolundaki  nezaketsiz  yorumundan  söz  eden  Salisbury  şöyle yazıyor:</p>
<p class="calibre1">“Alman  ve  Avusturya  sınırlarını,  Rusya’ya  karşı  koruma zorunluluğunun  sorumluluğu,  İngiliz  Adaları’nı  Fransızlara karşı  korumaktan  daha  ağırdır...  Kont  Hatzfeldt  (Alman Büyükelçisi),  “yalnızlığın”  bizim  için  ciddi  bir  tehlike oluşturduğundan  söz  ediyor.  Pratik  olarak  hiç  böyle  bir tehlike hissettik mi? Devrimci bir savaşta yenilseydik, bunun nedeni  yalnızlığımız  olmayacaktı.  Çok  müttefikimiz  vardı; fakat  Fransız  İmparatoru  Manş  Denizi’ni  kontrol  altına alabilseydi,  onlar  bizi  kurtaramazdı.  O’nun  (Napoleon’un) saltanat  dönemi  hariç,  hiçbir  zaman  tehlikede  olmadık,  bu nedenle  sıkıntısını  çektiğimiz  iddia  olunan  “yalnızlığın”,  bir tehlike  içerip  içermediğine  karar  vermek  bizim  için olanaksızdır.  Var  olduğuna  inanmak  için  tarihi  hiçbir  neden bulunmayan bir tehlikeye karşı kendimizi savunmak amacıyla</p>
<p class="calibre1"><a id="p361"></a>yeni ve çok sıkıntı verici yükümlülükler altına girmek, hiç de akıllı bir iş olmayacaktır. <a href="index_split_014.html#p1699">”{231}</a></p>
<p class="calibre1">Büyük Britanya ve Almanya, İmparatorluk Almanya’sının, gerçekleştirilmesi  için  âdeta  yalvardığı  resmi  bir  küresel ittifakın  yapılmasını  zorunlu  kılacak  yeter  derecede  paralel çıkarlara  sahip  değillerdi,  İngilizler,  Almanya’nın  biraz  daha kuvvetlenmesi  halinde,  olası  müttefiklerinin  tarih  boyunca direnecekleri  bir  çeşit  despot  süper  güç  olacağından  endişe ediyorlardı. Aynı zamanda, Almanya da, Hindistan’a yönelik tehdit  gibi,  geleneksel  olarak  Alman  çıkarlarını  pek ilgilendirmediği  kabul  edilen  sorunlar  için  İngilizlerin yardımcısı olmak rolünü üslenmek fikrinden pek hoşlanmadı; Almanya,  İngiliz  tarafsızlığının  faydalarını  anlayamayacak kadar kibirliydi. </p>
<p class="calibre1">Dışişleri  Bakanı  Lansdowne’un  sonraki  hareketi,  Alman liderlerine,  ülkelerinin  Büyük  Britanya  için  vazgeçilmez olduğunun  şişirilmiş  bir  kendini  beğenmeden  başka  bir  şey olmadığını  gösterdi.  1902’de  Japonya  ile  bir  ittifak  yaparak Avrupa’yı  şaşkına  çevirdi.  Bu,  Richelieu’nün  Osmanlı Türkleriyle  yaptığından  beri  bir  Avrupa  devletinin,  Avrupa Konferansı  Düzeni  dışındaki  bir  ülkeye  yardım  için gitmesinin  ilk  örneğiydi.  Büyük  Britanya  ve  Japonya, herhangi biri, başka bir devletle Çin ve Kore yüzünden savaşa tutuşursa, diğer tarafın tarafsız kalacağı konusunda anlaştılar. </p>
<p class="calibre1"><a id="p362"></a>Ancak  taraflardan  birisi,  iki  düşman  devlet  tarafından saldırıya  uğrarsa,  diğer  taraf  ortağına  yardım  etmek  zorunda olacaktı,  ittifak  ancak  Japonya’nın  iki  düşmanla  çarpışması halinde  işleyeceğinden,  Büyük  Britanya,  nihayet  kendisini yabancı  düzenlemelere  bulaştırmadan,  Rusya’yı  durdurmaya istekli,  hatta  sabırsız  bir  müttefik  bulmuştu.  Üstelik  bu müttefikin bulunduğu yer, İngiltere için Rus-Alman sınırından daha büyük stratejik çıkarları olan Uzakdoğu’daydı. Japonya ise,  bu  ittifak  yokken,  Rus  desteğini  güçlendirmek  için  bir savaşı  kullanabilecek  olan  Fransa’ya  karşı  korunmuş</p>
<p class="calibre1">oluyordu.  Bundan  sonra,  Büyük  Britanya  artık  stratejik  bir ortak olarak Almanya ile ilgilenmemeğe başladı; gerçekten de zaman  içinde  Almanya’ya  jeopolitik  bir  tehdit  olarak  bakar oldu. </p>
<p class="calibre1">1912  gibi  geç  bir  tarihte,  hâlâ  Anglo-Alman  sorunlarının ortadan  kaldırılması  için  bir  fırsat  vardı.  Amirallik  Birinci Lordu  olan  Lord  Haldane,  gerginliği  yumuşatmak  konusunu tartışmak  için  Berlin’i  ziyaret  etti.  Haldane’e  verilen  talimat donanma konusunda Almanya ile bir uzlaşma yolu aramak ve bu  arada  İngiltere’nin  tarafsızlığını  belirtmekti:  ‘Taraflardan (İngiltere  ve  Almanya)  birisi,  kendisinin  saldırgan  olmadığı bir  savaşa  karışırsa,  diğer  taraf  savaşa  bu  şekilde  katılan Güç’e </p>
<p class="calibre1">en </p>
<p class="calibre1">azından </p>
<p class="calibre1">yardımsever </p>
<p class="calibre1">tarafsızlık</p>
<p class="calibre1">gösterecektir. <a href="index_split_014.html#p1700">”{232}  </a>Ancak  Kaiser  “Almanya  bir  savaş</p>
<p class="calibre1"><a id="p363"></a>yapmaya  zorlanırsa<a href="index_split_014.html#p1700">”{233}  </a>İngiltere’nin  tarafsız  kalmasında ısrar  etti  ki,  bu  da  Londra’da,  Almanya’nın  Rusya  veya Fransa’ya  karşı  bir  baskın  savaşı  başlatması  halinde, İngiltere’nin  tarafsız  kalması  isteniyor,  şeklinde  yorumlandı, İngilizler,  Kaiser’in  önerisini  kabul  etmeyi  reddedince,  o  da İngilizlerin  teklifini  reddetti;  Alman  Donanma  Kanunu Parlamento’dan geçti ve Haldane Londra’ya eli boş döndü. </p>
<p class="calibre1">Kaiser,  Büyük  Britanya’nın,  üstü  kapalı  bir  sözden  daha ileri  gidemeyeceğini  kavrayamadı;  halbuki  bu,  Almanya’nın bütün  gereksinimini  tam  da  karşılıyordu,  “İngiltere,  ancak donanmamızı  sınırlamamız  şartıyla  bize  elini  uzatmak niyetinde ise, bu içinde Alman halkına ve imparatoruna karşı küstahlık </p>
<p class="calibre1">taşıyan </p>
<p class="calibre1">bir </p>
<p class="calibre1">hakarettir. </p>
<p class="calibre1">Bu </p>
<p class="calibre1">öneri, </p>
<p class="calibre1">reddedilmelidir...” <a href="index_split_014.html#p1700">{234}</a>  diye  yazıyor  Kaiser.  Resmi  bir ittifaka  girmesi  için  İngiltere’nin  gözünü  korkutacağına inanan  Kaiser,  şöyle  övündü:  “İngilizlere,  silahlarımıza dokunurlarsa  granit  bir  kayaya  çarpmış  gibi  olacaklarını gösterdim.  Belki  bunu  yapmakla  nefretlerini  artırdım  ama saygılarını da kazanmış oldum ki, bu onları daha mütevazı bir tonla  ve  daha  şanslı  bir  şekilde  sonuçlanacak  görüşmelere başlamaya ikna edecektir.” <a href="index_split_014.html#p1700">{235}</a></p>
<p class="calibre1">Kaiser’in bir ittifak için gösterdiği bu aceleci ve emredici tavır,  Büyük  Britanya’nın  kuşkularını  daha  da  artırmaktan başka  bir  işe  yaramadı.  1899-1902  Boer  Savaşı’nda</p>
<p class="calibre1"><a id="p364"></a>Almanya’nın  Büyük  Britanya’yı  tedirgin  etmesinin  üzerine bir  de  Alman  donanma  programının  başlaması,  Büyük Britanya’nın dış politikasını bir kez daha gözden geçirmesine yol  açtı.  Yüz  elli  yıl  boyunca  Büyük  Britanya,  Avrupa dengesi  için  başlıca  tehdit  olarak  Fransa’yı.  kendisine  karşı bir  Alman  devleti,  genellikle  Avusturya  ve  bazen  de  Prusya ile birlikte direnilecek taraf olarak düşünmüştür. Rusya’yı ise, kendi  imparatorluğuna  karşı  en  büyük  tehlike  olarak görmüştür. Fakat bir kez Japonya ile anlaşma yaptıktan sonra, Büyük  Britanya,  önceliklerini  tekrar  gözden  geçirmeye başlamıştır.  Büyük  Britanya  1903’te,  Fransa  ile  başlıca sömürgecilik  sorunlarını  1904  “Entente  Cardiale”  ile sonuçlanan  sistematik  bir  çaba  ile  çözmek  için  uğraşmaya başladı.  Bu  anlaşma,  Almanya’nın  ısrarla  reddettiği  gayri resmi  işbirliği  niteliğindeydi.  Bu  anlaşmadan  hemen  sonra, Büyük  Britanya  Rusya  ile  de  benzer  bir  düzenleme  yapma olanağını araştırmaya başladı. </p>
<p class="calibre1">Antant  resmen  bir  sömürgecilik  anlaşması  olduğundan, İngilizlerin  geleneksel  “şahane  yalnızlık”  politikasına  teknik olarak  aykırı  değildi.  Oysa  bu  anlaşmanın  pratik  sonucu, Büyük  Britanya’nın  dengeleyici  rolünü  terk  etmesi  ve kendisini  birbirine  karşı  olan  iki  ittifaktan  birine  bağlaması oldu.  Temmuz  1903’te  Antant  görüşülürken,  Londra’da  bir Fransız  temsilcisi  Fransa’nın  Lansdowne’a  “quidpro  quo” </p>
<p class="calibre1"><a id="p365"></a>kuralına  uyarak  Büyük  Britanya’nın  üstündeki  Rus  baskısını azaltmak için elinden geleni yapacağını söyledi:</p>
<p class="calibre1">“...Avrupa  barışına  karşı  en  ciddi  tehlikeyi  Almanya oluşturuyor;  Fransa  ile  İngiltere  arasında  iyi  bir  anlayış</p>
<p class="calibre1">Alman emellerini kontrol altında tutmak için tek araçtır; böyle bir  anlaşma  sağlanabilirse,  İngiltere,  Fransa’nın  Rusya üzerinde  yararlı  bir  etki  gösterdiğini  görecek  ve  bu  suretle bizi  bu  ülkenin  yaratacağı  birçok  sorundan  kurtarmış</p>
<p class="calibre1">olacaktır.” <a href="index_split_014.html#p1700">{236}</a></p>
<p class="calibre1">On yıl içinde, önceden Garanti Antlaşması ile Almanya’ya bağlanmış  olan  Rusya,  Fransa’nın  askeri  bir  müttefiki olmuştu; bu sırada Almanya’nın aralıklarla anlaşma yapmaya çalıştığı  Büyük  Britanya  da,  Fransız  diplomatik  kampına katıldı.  Almanya,  kendisini  yalnız  bırakmakta  ve  üç  eski düşmanının kendisine karşı düşman bir koalisyon oluşturmak için bir araya getirmekte olağanüstü bir başarı gösterdi. </p>
<p class="calibre1">Yaklaşan tehlikenin farkında olan bir devlet adamı, önemli bir  karar  vermek  zorundadır:  Zamanla  tehlikenin  artacağına inanıyorsa,  daha  tomurcukken  onu  koparması  gerekir.  Eğer tehlikenin,  şartların  tesadüfi  bir  araya  gelmesinden  ortaya çıktığı  sonucuna  varırsa,  beklemesi  ve  zamanın  tehlikeyi kendiliğinden ortadan kaldırmasına izin vermesi daha iyi olur iki  yüzyıl  önce  Richelieu,  Fransa’nın  etrafındaki  düşman devletlerin  yarattığı  tehlikeyi  fark  etti  ve  gerçekten  de  bu</p>
<p class="calibre1"><a id="p366"></a>tehlikeden  kaçınmak,  politikasının  esasını  oluşturuyordu. </p>
<p class="calibre1">Fakat aynı zamanda bu olası tehlikenin çeşitli unsurlarını da anlamıştı. Vaktinden evvel yapılacak bir hareketin, Fransa’yı çevreleyen devletleri bir araya getireceğini düşündü. Böylece zamanı, müttefikiymiş gibi kullandı ve Fransa’nın düşmanları arasında henüz görünür olmayan farklılıkların ortaya çıkması için  bekledi.  Bunları  sağlamlaştırdıktan  sonra  ve  ancak bundan sonra Fransa’nın girmesine izin verdi. </p>
<p class="calibre1">Kaiser  ve  danışmanlarının  böyle  bir  politika  için  ne sabırları, ne de dirayetleri vardı. Almanya’nın kendisini tehdit altında hissettiği ülkeler gerçekte birbirlerinin doğal müttefiki oldukları  halde  durumu  böyleydi.  Almanya’nın  etrafının çevrilmesine  tepkisi,  esas  tehlikeyi  getiren  aynı  diplomasiyi daha  da  hızlandırmak  oldu.  Fransa’yı  aşağılamak  için  bazı sebepler bularak yeni “Entanta Cardiale”i bölmeye ve İngiliz desteğinin hayali ve etkisiz olduğunu göstermeye çalıştı. </p>
<p class="calibre1">Fas  olayında,  Almanya’nın  eline  Antant’ın  gücünü denemek için iyi bir fırsat geçti. Fas’ta Fransızların planları, Almanya’nın önemli ticari çıkarları olan Fas’ın bağımsızlığını sağlayan bir anlaşmaya aykırı idi. Kaiser, 1905 Martında bir deniz gezisi sırasında görüşünü belirtti. Tanca’da karaya çıkan Kaiser,  Almanya’nın  Fas’ın  bağımsızlığını  desteklemeye kararlı  olduğunu  ilan  etti.  Alman  liderler  bir  kumar oynuyordu.  Bu,  birincisi,  Birleşik  Devletler,  İtalya  ve</p>
<p class="calibre1"><a id="p367"></a>Avusturya’nın  açık  kapı  politikasını  destekleyeceği;  ikincisi, Rus-Japon  Savaşı’nın  kötü  sonucundan  sonra  Rusya’nın karışmayacağı  ve  üçüncüsü  ise,  Büyük  Britanya’nın  bir uluslararası  konferansta  Fransa’ya  karşı  yükümlülüklerinden kurtulacağı için çok memnun olacağı üzerine bina edilen bir kumardı. </p>
<p class="calibre1">Bütün  bu  tahminler  yanlış  çıktı  çünkü  Almanya  korkusu, başka  her  çeşit  düşünceyi  bastırdı.  “Entente  Cardiale”e yönelen  ilk  meydan  okumada,  Büyük  Britanya,  Fransa’yı sonuna  kadar  destekledi  ve  Fransa  kabul  edinceye  kadar Almanya’nın  bir  konferans  çağrısına  uymadı.  Avusturya  ve İtalya,  bir  savaşın  kenarına  bile  yaklaşmayacak  kadar isteksizdiler. Oysa Alman liderler, bu büyüyen anlaşmazlığa, Antant’ın  anlamsız  olduğunu  gösterecek  diplomatik  bir zaferden  daha  azının  bir  felaket  olacağı  gerekçesiyle,  çok prestij yatırımı yapmışlardı. </p>
<p class="calibre1">Tüm  saltanatı  boyunca,  Kaiser  sorun  çıkarmakta  ne  kadar başarılı  ise,  onları  sonuçlandırmakta  da  o  kadar  başarısızdı. </p>
<p class="calibre1">Dramatik  karşılaşmaları  heyecanlı  buluyordu;  fakat  uzun süren  çatışmaları  götürecek  kadar  sağlam  sinirlere  sahip değildi. II. Wilhelm ve danışmanları, Fransa’nın savaşa hazır olmadığı  merkezindeki  değerlemelerinde  haklı  idiler.  Fakat sonunda  görüldü  ki,  hiçbir  taraf  savaşa  hazır  değildi.  Bütün yapabildikleri,  Fransız  Dışişleri  Bakanı  Delcasse’in</p>
<p class="calibre1"><a id="p368"></a>görevinden alınması oldu ki bu da önemsizdi ve Delcasse, bir müddet  sonra  Fransız  politik  hayatındaki  önemli  rolünü koruyarak  başka  bir  pozisyonda  geri  döndü.  Anlaşmazlığın esasına  ilişkin  olarak  ise,  bol  bol  övünen  retoriğinin gerektirdiği  cesaretten  yoksun  olan  Alman  liderler,  altı  ay içinde </p>
<p class="calibre1">İspanya’nın </p>
<p class="calibre1">Algeciras </p>
<p class="calibre1">şehrinde </p>
<p class="calibre1">yapılması</p>
<p class="calibre1">kararlaştırılan bir konferansla atlatılmalarına izin verdiler. Bir ülke  savaş  tehdidinde  bulunduktan  sonra,  ileriki  bir  tarihte yapılacak  bir  konferansa  razı  olup  geri  çekilirse,  tehdidinin inandırıcılığını  otomatik  olarak  azaltır.  (Yarım  yüzyıl  sonra Kruşçev’in  Berlin  için  verdiği  ültimatomu  da  Batı demokrasileri bu şekilde etkisiz hale getirdiler.) Almanya’nın  kendisini  ne  derece  yalnızlığa  ittiği,  1906</p>
<p class="calibre1">Ocağı’nda  açılan  Algeciras  Konferansı  ile  iyice  açığa  çıktı. </p>
<p class="calibre1">Büyük  Britanya’nın  yeni  Liberal  hükümetinin  Dışişleri Bakanı olan Edvvard Grey, savaş çıkması halinde Fransa’nın yanında  yer  alacakları  konusunda  Londra’daki  Alman Büyükelçisini uyardı:</p>
<p class="calibre1">“...Fas  Anlaşması’ndan  dolayı  Almanya  Fransa’ya saldırırsa,  İngiltere’deki  halkın  duyguları  hiçbir  İngiliz hükümetinin  tarafsız  kalmasına  izin  vermeyecek  kadar şiddetli olacaktır... <a href="index_split_014.html#p1700">”{237}</a></p>
<p class="calibre1">Alman  liderlerinin  duygusallığı  ve  uzun  vadeli  hedefler ortaya  koymaktaki  beceriksizliği,  Algeciras  Konferansı’nı, </p>
<p class="calibre1"><a id="p369"></a>ülkeleri  için  diplomatik  bir  çatışmaya  çevirdi.  Birleşik Devletler,  İtalya,  Rusya  ve  Büyük  Britanya,  hepsi Almanya’nın  yanında  yer  almayı  reddettiler.  Bu  ilk  Fas krizinin  sonuçları,  Alman  liderlerinin  elde  etmeye çalıştıklarının  tam  tersi  idi.  “Entente  Cardiale”i  yıkacak yerde,  Fransız-İngiliz  askeri  işbirliğine  yol  açtı  ve  1907</p>
<p class="calibre1">Anglo-Rus Antantı’nın oluşumuna hız kazandırdı. </p>
<p class="calibre1">Algeciras’dan  sonra,  Büyük  Britanya,  şimdiye  kadar kaçındığı  bir  şey  olan  bir  kıta  ülkesi  ile  askeri  işbirliği yapmaya  razı  oldu.  İngiliz  ve  Fransız  deniz  kuvvetlerinin yetkilileri  arasında  görüşmeler  başladı.  Kabine,  bu  yeni hareketten  dolayı  huzursuz  idi.  Grey  Londra’daki  Fransız büyükelçisine,  risklere  karşı  önlem  alma  çabası  içinde  şöyle yazıyordu:</p>
<p class="calibre1">“Anlaştığımız  üzere,  uzmanlar  arasındaki  görüşmeler, henüz  çıkmamış  ve  belki  de  hiç  çıkmayacak  bir  olay dolayısıyla  harekete  geçmek  için  her  iki  hükümeti  de bağlayan </p>
<p class="calibre1">bir </p>
<p class="calibre1">anlaşma </p>
<p class="calibre1">değildir </p>
<p class="calibre1">ve </p>
<p class="calibre1">böyle</p>
<p class="calibre1">görülmemelidir. <a href="index_split_014.html#p1700">”{238}</a></p>
<p class="calibre1">Bu, İngiltere’nin kendisini, askeri hareket yapmak zorunda olduğu özel koşullara kendisini bağlamadığını göstermek için Londra’nın  kullandığı  geleneksel  kaçış  cümlesiydi.  Fransa parlamento  kontrolü  için  bu  sus  payını,  askerlerin görüşmelerinin,  hukuksal  taahhütler  ne  olursa  olsun,  kendi</p>
<p class="calibre1"><a id="p370"></a>gerçekliklerini getireceğini kabul etti. 15 yıl boyunca Alman liderler Büyük Britanya’ya bu tür bir hareket alanı bırakmayı reddetmişti. Fransızlar, İngiliz belirsizliği ile yaşayabilecek ve bir kriz zamanında günü kurtaracak bir moral yükümlülüğün geliştiğine güvenecek kadar politik dirayet sahibi idi. </p>
<p class="calibre1">1907  Anglo-Fransız-Rus  blokunun  ortaya  çıkması  ile, Avrupa  diplomasisi  oyununda  yalnız  iki  güç  kalmıştı:  Üçlü Antant ve Almanya-Avusturya ittifakı. Almanya’nın etrafının sarılması  tamamlanmıştı.  Anglo-Fransız  Antantı  gibi, İngilizlerin  Rusya  ile  anlaşması  da  bir  sömürge  uzlaşması şeklinde  başladı.  Birkaç  yıl,  Büyük  Britanya  ve  Rusya sömürge  anlaşmazlıklarını  bir  tarafa  bıraktılar.  1905’te Japonya’nın  Rusya’yı  yenmesi,  Rusya’nın  Uzakdoğu beklentilerini  kesin  olarak  yıktı.  1907  yazında,  İngiltere, kendisini  Afganistan  ve  İran’da  Rusya’ya  cömert  şartlar önerecek  kadar  güvenlikte  hissetti.  İran  üç  nüfuz  bölgesine ayırıldı: Kuzey bölgesi Rusya’ya veriliyor, orta bölge tarafsız ilan  ediliyor  ve  Büyük  Britanya  da  güneyde  kontrolü üstleniyordu. Afganistan da İngiliz nüfuz bölgesine giriyordu. </p>
<p class="calibre1">On yıl önce İstanbul’dan Kore’ye kadar dünyanın üçte birini kaplayan  anlaşmazlıklarla  bozulmuş  durumda  olan  Anglo-Rus  ilişkileri,  sonunda  sakindi,  İngilizlerin  Almanya  ile  ne derece  ilgilendiğini  şu  olay  da  göstermiştir  ki,  Rusya’nın işbirliğini  sağlamak  uğruna  İngiltere,  Rusya’yı  Çanakkale</p>
<p class="calibre1"><a id="p371"></a>Boğazı’ndan  uzak  tutma  konusundaki  kararlılığından vazgeçmeye  razı  olmuştur.  Dışişleri  Bakanı  Grey’in  işaret ettiği gibi: “Rusya ile iyi ilişkiler, ona Boğazlar’ı kapatmak ve Büyük Devletlerle yapılan her konferansta ağırlığımızı Rusya aleyhine  koymak  şeklindeki  eski  politikamızın  terk edilmesinin zorunlu olduğu anlamına gelir. <a href="index_split_014.html#p1700">”{239}</a></p>
<p class="calibre1">Bazı tarihçiler<a href="index_split_014.html#p1700">{240}, </a> gerçek Üçlü İtilafın iki sömürgecilik anlaşması  olduğunu  ve  Büyük  Britanya’nın  Almanya’yı çevrelemek değil, kendi imparatorluğunu korumak çabasında olduğunu iddia etmişlerdir. Ancak Büyük Britanya’nın, dünya hegemonyasını  kurmak  amacıyla  ilerleyen  Almanya’yı engellemek  için  Üçlü  İtilafa  girdiğine  şüphe  bırakmayan Crowe Memorandumu denilen klasik bir belge vardır, İngiliz Dışişleri  Bakanlığı’nın  ileri  gelen  bir  analisti  olan  Sir  Eyre Crowe,  kendisine  göre  niçin  Almanya  ile  uyuşmanın olanaksız  ve  Fransa  ile  antantın  ise,  tek  seçenek  olduğunu açıklamıştır.  Crowe  Memorandumu,  Bismarck  sonrası Almanya’da  hiçbir  belgenin  ulaşamadığı  bir  analiz düzeyindedir.  Çatışma,  strateji  ile  kaba  kuvvet  arasında  idi. </p>
<p class="calibre1">Çok büyük güç farkı olmadığı sürece, ki böyle bir şey yoktu, stratejisi üstündür; çünkü düşmanı, önüne gelen soruna hemen bir  çözüm  bulmak  zorundayken,  kendisi  eylemlerini planlayabilir. Büyük Britanya ile Fransa ve Rusya arasındaki belli  başlı  farklılıktan  belirten  Crowe,  bu  devletlerin, </p>
<p class="calibre1"><a id="p372"></a>tanımlanabilir  ve  bu  nedenle  sınırlı  hedefleri  olduğu  için onlarla  uzlaşılabileceği  değerlendirmesini  yaptı.  Alman  dış</p>
<p class="calibre1">politikasını  bu  kadar  tehditkâr  yapan  şey,  Güney  Afrika’dan Fas  ve  Yakındoğu’ya  kadar  dağılmış  bölgeleri  içeren  bir alanda, sonu gelmeyen küresel meydan okumaların arkasında her  hangi  bir  mantıki  gerekçenin  bulunmamasıydı.  Buna  ek olarak,  Almanya’nın  bir  deniz  gücü  kurma  çabası,  “İngiliz İmparatorluğu’nun  ayakta  kalma  çabası  ile  çatışma halindeydi.” </p>
<p class="calibre1">Crowe’a  göre,  Almanya’nın  sınır  tanımayan  hareket  tarzı çatışmayı kaçınılmaz hale getirdi: “En büyük kara askeri gücü ile en büyük donanma gücünün bir devlette birleşmesi, bütün dünyayı,  bu  kâbustan  kurtulmak  için  bir  araya  gelmeye zorlayacaktır.” <a href="index_split_014.html#p1700">{241}</a></p>
<p class="calibre1">Realpolitik’in  ilkelerine  uygun  olarak,  Crowe,  istikrarı belirleyenin, hareket nedeni değil, yapı olduğunu ileri sürdü: Almanya’nın niyeti esas itibariyle konu dışı idi; önemli olan yetenekleri idi. Crowe iki hipotez ileri sürdü:</p>
<p class="calibre1">“Almanya  kesin  olarak  genel  bir  politik  hegemonya  ve deniz  üstünlüğü  istiyor,  böylece  komşularının  bağımsızlığını ve nihai olarak da İngiltere’nin varlığını tehdit ediyor. Yahut da  açıkça  belirtilmiş  bir  amacı  olmayan  ve  şu  anda  sadece uluslar  konseyinin  ileri  gelen  bir  devleti  olarak  meşru pozisyonunu  ve  nüfuzunu  kullanmak  isteyen  Almanya,  dış</p>
<p class="calibre1"><a id="p373"></a>ticaretini  geliştirmek,  Alman  kültürünün  yararlarını  yaymak, ulusal  enerjisinin  alanını  genişletmek  ve  nerede,  ne  zaman barışçıl  bir  fırsat  ortaya  çıkarsa  bütün  dünya  üzerinde  yeni Alman çıkarları yaratmak istiyor... <a href="index_split_014.html#p1701">”{242}</a></p>
<p class="calibre1">Crowe,  bu  farkların  bir  önemi  olmadığını,  çünkü  sonunda Almanya’nın büyüyen gücünün doğasında var olan heveslerin bunları ezip geçeceğini ısrarla belirtiyordu:</p>
<p class="calibre1">“...ikinci  plan  (devlet  yönetiminden  kısmen  yardım  gören yarı-bağımsız  gelişme)  herhangi  bir  safhada  birincisiyle birleşebilir  veya  bu  bilinçli  olarak  planlanabilir.  Bunun  da ötesinde,  gelişme  planı  gerçekleştirilecekse,  Almanya’nın payına  düşen  pozisyon,  önceden  düşünülmüş  kötü  niyetle yapılmış bir bilinçli fetih sonucu olsaydı, korkunç bir tehlike oluşturacaktı.” <a href="index_split_014.html#p1701">{243}</a></p>
<p class="calibre1">Her  ne  kadar  Crowe  Memorandumu  Almanya  ile uzlaşmaya  karşı  olmanın  ötesine  gitmediyse  de  işaret  etmek istediği  şey  açıktı:  Almanya  denizlerde  üstünlük  macerasını terk etmez ve Weltpolitik’ini ılımlı hale getirmez ise, Büyük Britanya’nın  ona  karşı  koymak  için  Rusya  ve  Fransa’ya katılacağı  kesindi.  Üstelik  bunu,  önceki  yüzyıllarda  Fransız ve  İspanyol  isteklerine  son  verirken  takındığı  amansız  bir azimle yapacaktı. </p>
<p class="calibre1">Büyük Britanya, Alman gücünün daha da büyümesine izin vermeyeceğini açıkça ortaya koydu. 1909’da Dışişleri Bakanı</p>
<p class="calibre1"><a id="p374"></a>Grey, Almanya’nın deniz kuvvetleri oluşturmayı yavaşlatması (ancak  durdurmaması)  karşılığında,  Büyük  Britanya’nın, Fransa  ve  Rusya’ya  karşı  bir  Alman  savaşında  tarafsız kalması  konusundaki  bir  Alman  önerisine  karşı  verdiği cevapta  bunu  vurgulamıştı.  Grey,  önerilen  anlaşmanın</p>
<p class="calibre1">“...Avrupa’da  Alman  hegemonyasının  kurulmasına  hizmet edeceğini </p>
<p class="calibre1">ve </p>
<p class="calibre1">bu </p>
<p class="calibre1">maksat </p>
<p class="calibre1">oluştuktan </p>
<p class="calibre1">sonra </p>
<p class="calibre1">çok</p>
<p class="calibre1">yaşamayacağını” düşünüyordu. </p>
<p class="calibre1">“Bu,  gerçekte,  Almanya’ya  canı istediği  zaman  bize  karşı da  kullanabileceği  bir  Avrupa  birliği  kurmasına  yardımcı olmak  için  çıkarılan  bir  davetiyedir.  Almanya  için  diğer devletleri  gözden  çıkarırsak,  sonunda  hücuma  uğramamız kaçınılmaz olacaktır. <a href="index_split_014.html#p1701">”{244}</a></p>
<p class="calibre1">Üçlü  itilafın  yaratılmasından  sonra,  1890’larda  Büyük Britanya  ile  Almanya  arasında  oynanan  kedi-fare  oyunu  çok ciddi  boyutlar  kazandı  ve  bu  oyun,  statükocu  bir  güç  ile dengede  değişiklik  isteyen  başka  bir  güç  arasındaki mücadeleye  dönüştü.  Diplomatik  esnekliğin  artık  fayda etmediği  bu  durumda,  güç  dengesini  değiştirecek  tek  yol, daha çok silah veya savaşta zaferden başka bir şey değildi. </p>
<p class="calibre1">İki  ittifak,  birbirine  karşı  gittikçe  büyüyen  bir  güvensizlik denizinin iki yakasından bakıyorlardı. Soğuk Savaş devresine benzemeyen  bir  şekilde,  iki  taraf  da  savaştan  korkmuyordu. </p>
<p class="calibre1">Gerçekte, tarafların bütün kozlarını oynayacakları bir noktaya</p>
<p class="calibre1"><a id="p375"></a>gelmekten  kaçınmak  yerine,  birbirlerine  bağlılıklarını  devam ettirmek  çabası  içinde  idiler.  Karşılıklı  efelenme, diplomasinin standart metodu olmuştu. </p>
<p class="calibre1">Ancak bir felaketi önlemek için hâlâ bir şans vardı; çünkü ittifakları  bölen  konular  arasında  bir  savaşı  haklı  gösterecek çok az neden mevcuttu. Üçlü itilafın hiçbir üyesi, Fransa’nın Alsace-Lorraine’i  geri  alması  için  savaşa  girmezdi;  en heyecanlı  zamanında  bile  Almanya’nın,  Avusturya’nın Balkanlar’daki bir saldırı savaşını desteklemesi olası değildi. </p>
<p class="calibre1">Kendini  tutma  politikası,  savaşı  geciktirebilir  ve  özellikle Üçlü itilafın oluşmasının sebebinin Almanya korkusu olduğu düşünülürse,  doğal  olmayan  ittifakların  zamanla  dağılmasına neden olabilirdi</p>
<p class="calibre1">XX. yüzyılın ilk on yılının sonunda, güç dengesi, düşman koalisyonlar  oluşturacak  şekilde  dejenere  oldu.  Bu koalisyonlar o kadar katı idiler ki, hangi amaç için bir araya geldiklerini bile unutmuş görünüyorlardı. Rusya, kaybedecek hiçbir  şeyleri  olmadığından,  genel  bir  savaş  riskine  aldırış</p>
<p class="calibre1">etmeyen  milliyetçiler,  hatta  terörist  grupların  fraksiyonların kaynadığı  Sırbistan’a  bağlanmıştı.  Fransa,  Rus-Japon Savaşı’ndan sonra kendine güvenini tekrar kazanmak isteyen Rusya’ya  açık  çek  vermişti.  Almanya,  Sırbistan’dan  gelen kışkırtmalara  karşı,  Slav  eyaletlerini  korumak  için  ümitsizce çaba  harcayan  Avusturya’ya  aynı  şeyi  yaptı.  Avrupa</p>
<p class="calibre1"><a id="p376"></a>devletleri,  pervasız  Balkan  müşterilerinin  tutsağı  haline getirilmelerine  izin  verdiler,  istekleri  sınırsız  ve  küresel sorumluluk  duygusu  yetersiz  olan  bu  ele  avuca  sığmaz ulusları  dizginlemek  bir  yana,  kendilerine  engel  olunursa onların  ittifak  değiştirecekleri  paranoyasına  kendilerini kaptırdılar. Birkaç yıl için krizlerle başa çıkılabildi; ancak her yeni  kriz,  kaçınılmaz  sonu  daha  da  yaklaştırdı.  Almanya’nın Üçlü  itilafa  tepkisi  ise,  aynı  hatayı  tekrar  tekrar  işlemekteki inatçı  kararlılığını  bir  kez  daha  ortaya  koydu;  her  sorun, düşmanları  azim  ve  kuvvetten  yoksun  iken,  Almanya’nın kesin  kararlı  ve  güçlü  olduğunu  ispat  etmek  için  bir kabadayılık  testine  dönüştürüldü.  Ancak  her  yeni  Alman meydan  okuması,  Üçlü  itilafın  bağlarını  daha  da sağlamlaştırdı. </p>
<p class="calibre1">1908  de,  Bosna-Hersek  hakkında  bir  uluslararası  kriz patlak  verdi.  Bu  kriz,  tarihin  tekerrürden  ibaret  olduğunu göstermek  bakımından  yeniden  anlatılmaya  değer.  Bosna-Hersek,  Avrupa’nın  en  geri  bölgelerinden  birisiydi;  kaderi Berlin  Kongresi’nde  belirsiz  bir  statüde  bırakılmıştı;  çünkü kimse  ne  yapılacağını  bilmiyordu.  Osmanlı  ve  Habsburg İmparatorlukları arasındaki sahipsiz bölge, Katolik, Ortodoks ve  İslam  dinlerini,  Hırvat,  Sırp  ve  Müslüman  halklarını içeriyordu ve o zamana kadar bir devlet veya kendini yöneten bir  topluluk  olmamıştı.  Bu  gruplardan  hiçbirisinden</p>
<p class="calibre1"><a id="p377"></a>diğerlerine  bağımlı  olmaları  istenmezse,  ancak  o  zaman yönetilebilirlerdi.  Bosna-Hersek,  nihai  bağımsızlık  sorunu çözülmeden  bu  çok  uluslu  düzenlemeye  bırakıldı;  herhangi bir  ciddi  meydan  okuma  olmadan,  otuz  yıl  boyunca, Avusturya  yönetimi  ve  yöresel  otonomi  ile  Türk  egemenliği altında  kaldı.  Avusturya,  burasını  tamamen  topraklarına katmak  için  otuz  yıl  bekledi;  çünkü  çok  dil  konuşulan  bu karışık  topluluğun  beklentileri,  kaos  içinde  yönetim deneyimlerine karşın, Avusturya’nın bile çözemeyeceği kadar karışıktı. Sonunda Bosna-Hersek’i topraklarına kattığı zaman, bunu,  tutarlı  herhangi  bir  politik  amacı  gerçekleştirmek  için değil, Sırbistan’a (ve dolaylı olarak Rusya’ya) karşı bir puan kazanmak  için  yaptı.  Sonuç  olarak  Avusturya,  nazik  nefret dengesini altüst etti. </p>
<p class="calibre1">Üç  kuşak  sonra,  1992’de  aynı  temel  ihtiraslar  benzer sorunlar  üzerinde  tekrar  patladı  ve  fanatikler  ve  bölgenin değişken tarihini bilenler hariç, herkesin aklını karıştırdı. Bir kez  daha,  hükümetteki  ani  değişiklik  Bosna-Hersek’i kaynayan  kazana  çevirdi.  Bosna  bağımsız  devlet  olarak  ilan edilir  edilmez,  bütün  milliyetler  egemenlik  için  birbirine düştüler,  özellikle  de  Sırplar  hesapları  acımasız  bir  şekilde kapattılar. </p>
<p class="calibre1">Rus-Japon  Savaşı’nın  ardından  Rusya’nın  zayıflığından yararlanan  Avusturya,  otuz  yıl  önceki  Berlin  Kongresi’nden</p>
<p class="calibre1"><a id="p378"></a>kalma,  büyük  devletlerin  Avusturya’ya  Bosna-Hersek’i topraklarına  katma  izni  veren  gizli  bir  ekini  uyguladı.  O</p>
<p class="calibre1">zamana  kadar  Avusturya,  de  facto  kontrolle  tatmin  olmuştu; çünkü daha fazla Slav uyruk istemiyordu. Fakat 1908’de, Sırp kışkırtmalarının </p>
<p class="calibre1">etkisi </p>
<p class="calibre1">altında </p>
<p class="calibre1">imparatorluğunun</p>
<p class="calibre1">eriyeceğinden  korkan  ve  Balkanlar’da  devam  eden üstünlüğünü  göstermek  için  bazı  başarılara  gereksinimi olduğunu  düşünen  Avusturya  kararını  değiştirdi.  Aradan geçen  otuz  yıl  içinde,  Rusya  Bulgaristan’da  egemen konumunu  yitirdi  ve  Üç  İmparatorlar  Ligi’nin  süresi  bitti. </p>
<p class="calibre1">Rusya,  pek  de  haksız  olmayarak,  unutulmuş  bir  anlaşmadan yararlanarak  Avusturya’ya  bir  Rus  savaşının  kurtardığı toprakları alması için izin verilmesi karşısında çok kızdı. </p>
<p class="calibre1">Fakat kızgınlık başarıyı sağlamaz, özellikle de hedef zaten ödüle sahip durumda ise. İlk kez Almanya, Avusturya’yı tam olarak destekledi ve Rusya bu toprak ilhakına karşı çıkarsa bir Avrupa  savaşını  göze  almaya  hazır  olduğu  işaretini  verdi. </p>
<p class="calibre1">Sonra  sorunu  daha  da  hassaslaştıracak  şekilde  Almanya, Rusya  ve  Sırbistan’dan,  Avusturya’nın  hareketini  tanımasını istedi. Rusya bu hareketi yutmak zorunda kaldı; çünkü Büyük Britanya  ve  Fransa  bir  Balkan  sorunu  yüzünden  savaşa girmeğe  hazır  değildiler  ve  Rusya  da,  Rus-Japon  Savaşı’nın yenilgisinin  ardından  bu  kadar  az  bir  süre  geçmişken  tek başına savaşa girişecek durumda değildi. </p>
<p class="calibre1"><a id="p379"></a>Böylece  Almanya,  kendisini,  Rusya’nın  yolu  üzerine  ve şimdiye kadar hayati bir çıkar belirtmediği bir bölgede engel olarak  koydu.  Gerçekten  de  o  zamana  kadar  Rusya, Almanya’yı,  burada  Avusturya’nın  ihtiraslarını  ılımlı  hale getirecek bir devlet olarak kabul ediyordu. Almanya, yalnızca pervasızlığını  değil,  ciddi  bir  tarih  hafızası  eksikliğini  de göstermiş  oldu.  Yalnızca  elli  yıl  önce,  Bismarck,  Rusya’nın Avusturya tarafından Kırım Savaşı’nda aşağılanmasını hiçbir zaman  affetmeyeceğini  isabetli  bir  şekilde  tahmin  etmişti. </p>
<p class="calibre1">Şimdi  Almanya,  Berlin  Kongresi’nde  başlayan  Rusya  ile bozuşma ve dargınlığını daha da şiddetlendirecek şekilde aynı hatayı yapıyordu. </p>
<p class="calibre1">Büyük  bir  ülkeyi,  onu  zayıflatmadan  aşağılamak  daima tehlikeli  bir  oyundur.  Her  ne  kadar  Almanya,  Rusya’ya, Alman  iyi  niyetinin  önemini  öğrettiğini  sanıyorsa  da,  Rusya bir daha hiçbir zaman eli-ayağı bağlı olarak yakalanmamaya yemin  etti.  Bu  iki  büyük  kıta  devleti,  Amerikan  argosunda</p>
<p class="calibre1">“Chicken”  (Tavuk,  korkak)  denilen  bir  oyunu  başlatmış</p>
<p class="calibre1">oldular. Bu oyunda, iki sürücü, son hızla arabalarını birbirinin üzerine  sürerken,  bir  taraf  kendi  sinirlerinin  sağlamlığına güvenir ve diğer tarafın son anda direksiyonu kıracağını ümit eder. Maalesef bu oyun, I. Dünya Savaşı öncesi Avrupası’nda birkaç  değişik  olayda  oynanmıştır.  Her  birinde  çatışma önlenmiş,  oyunun  güvenli  olduğu  yönündeki  ortak  inanç</p>
<p class="calibre1"><a id="p380"></a>kuvvetlenmiştir.  Fakat,  tek  bir  hatanın  geri  dönülemez  bir felaket yaratacağı gerçeğini herkes unutmuştur. </p>
<p class="calibre1">Almanya, sanki olası her düşmanı taciz etmek zorundaymış</p>
<p class="calibre1">gibi veya onlara kendilerini savunmak için bağlarını daha da sağlamlaştırmaları için olanak tanımak istercesine, bu kez de Fransa’ya  meydan  okudu.  1911’de,  artık  Fas’ın  etkili  sivil yöneticisi  olan  Fransa,  yöresel  karışıklığa  karşı  bir  önlem olarak,  Fez  şehrine  asker  göndermek  suretiyle  Algeciras anlaşmasını  açıkça  bozmuş  oldu.  Milliyetçi  Alman  basınının çıkardığı  büyük  yaygara  üzerine  Kaiser,  Fas’ın  Agadir limanına  “Panther”  adındaki  hücumbotunu  gönderdi.  2</p>
<p class="calibre1">Temmuz  1911  tarihinde  Rheinisch  Wesfalische  Zeitung gazetesi şunları yazdı: “Hurraa! Nihayet harekete geçildi. Bu kurtarıcı  hareket,  her  yerdeki  kötümser  havayı  ortadan kaldırmalıdır.” <a href="index_split_014.html#p1701">{245}</a>  Münchener  Neueste  Nachrichten gazetesi,  hükümetin  enerjik  bir  şekilde  yürümeye  devam etmesini  istiyordu.  “Bu  politika  yüzünden  bugün öngöremediğimiz durumlar ortaya çıksa bile...” <a href="index_split_014.html#p1701">{246} </a>Gazete, açıkça Almanya’yı Fas için savaş riskini göze almaya teşvik ediyordu. </p>
<p class="calibre1">Tumturaklı bir şekilde “Panter sıçraması” denilen hareket, Almanya’nın  kendi  yarattığı  etrafının  çevrilmişliğini  kırmak için  daha  önce  gösterdiği  çabalar  ne  sonuç  verdi  ise,  aynı sonucu  verdi.  Bir  kez  daha  Almanya  ve  Fransa  savaşın</p>
<p class="calibre1"><a id="p381"></a>eşiğine  geldiler;  Almanya’nın  amaçları  yine  her  zamanki kadar  kötü  tanımlanmıştı.  Bu  kez  ne  çeşit  tazminat isteniyordu?  Bir  Fas  limanı  mı?  Yahut  Fas’ın  Atlantik kıyısının bir parçasını mı? Veyahut başka bir yerde sömürge mi?  Fransa’nın  gözünü  korkutmak  istiyordu;  fakat  bu  hedef için nasıl hareket edeceğini bilemiyordu. </p>
<p class="calibre1">Gelişen  ilişkileri  içinde,  Büyük  Britanya  1906’da Algeciras’ta  yaptığından  daha  kesin  bir  şekilde  Fransa’yı destekledi,  İngiliz  kamuoyundaki  değişiklik,  o  zamanki Maliye  Bakanı  David  Lloyd  George’un  aldığı  tavırla  da gösterilmiş  oldu.  Pasifizmiyle  şöhret  yapmış,  aynı  zamanda Almanya ile iyi ilişkileri savunan Lloyd George, buna rağmen yaptığı konuşmada şu uyarıda bulundu:</p>
<p class="calibre1">“Eğer durum, bizim yüzyıllarca yaptığımız kahramanlıklar ve başarılarla kazandığımız büyük ve faydalı pozisyonumuzu barışın  korunması  için  bırakmamızı  istemek  raddesine gelirse...  bu  fiyata  barış,  bizim  gibi  büyük  bir  ülkenin katlanmayı hoş göremeyeceği bir aşağılanma olur.” <a href="index_split_014.html#p1701">{247}</a></p>
<p class="calibre1">Avusturya  bile,  bir  Kuzey  Afrika  macerası  için  geleceğini tehlikeye  atmaya  gerek  görmediğinden,  güçlü  müttefikine soğuk bir şekilde arkasını döndü. Geri çekilen Almanya, Orta Afrika’da  büyük,  fakat  değersiz  bir  toprak  parçası  alırken, Almanya’nın  milliyetçi  basını  homurdanıyordu.  3  Kasım 1911’de Berliner Tageblatt gazetesi şöyle yazıyordu: “Birkaç</p>
<p class="calibre1"><a id="p382"></a>Kongo bataklığı için bir savaş riskini göze aldık. <a href="index_split_014.html#p1701">”{248} </a>Oysa burada  eleştirilmesi  gereken  şey,  elde  edilen  yeni  toprak parçalarının  değeri  değil,  fakat  her  birkaç  yılda,  mantıklı  bir amaç  ortaya  koymadan  başka  bir  ülkeyi  tehdit  etmek  ve  her keresinde,  düşman  koalisyonların  ortaya  çıkmasına  neden olacak şekilde etrafa korku salmak olmalıydı. </p>
<p class="calibre1">Alman  taktikleri  nasıl  basmakalıp  ise,  Anglo-Fransız cevapları  da  öyle  idi.  1912’de  Büyük  Britanya,  Fransa  ve Rusya,  askerler  arası  görüşmelere  başladılar.  Bu  görüşmeler çok  önemliydi  ve  tek  sınırlama,  tarafları  hukuken  taahhüt altına  sokmadığı  şeklindeki  resmi  İngiliz  sınırlamasıydı. </p>
<p class="calibre1">Ancak  bu  sınırlama  bile,  Fransız  donanmasının  Akdeniz’e hareket  edip  ve  Büyük  Britanya’nın  da  Fransızların  Atlantik kıyılarını  savunma  sorumluluğunu  üstlenmesiyle  yalancı çıkarılmıştır.  İki  yıl  sonra,  bu  anlaşmadan,  Büyük Britanya’nın  Birinci  Dünya  Savaşı’na  girmesi  için  bir  nevi moral yükümlülük olarak yararlanılacaktır. Çünkü, Fransa’nın Marş  Denizi  kıyılarının,  İngiliz  desteğine  güvenilerek savunmasız bırakıldığı iddia edilmiştir. (28 yıl sonra 1940’ta Birleşik  Devletler  ile  Büyük  Britanya  arasında  benzer  bir anlaşma  da  Büyük  Britanya’nın  Pasifik  donanmasını Atlantik’e  göndermesini,  Birleşik  Devletler’in  İngilizlerin savunmasız  Asya  topraklarını  Japon  saldırısına  karşı</p>
<p class="calibre1"><a id="p383"></a>koruması için verdiği moral yükümlülüğe dayanarak mümkün kılmıştır.)</p>
<p class="calibre1">1913’te  Alman  liderleri,  düzensiz  ve  anlamsız manevralarından </p>
<p class="calibre1">birini </p>
<p class="calibre1">daha </p>
<p class="calibre1">yaparak </p>
<p class="calibre1">Rusya’nın</p>
<p class="calibre1">hoşnutsuzluğunu  doruğa  çıkardılar.  Bu  kez  Almanya,  Türk ordusunu yeniden organize etmek ve İstanbul’un kumandasını ele  almak  için  bir  Alman  generali  göndermeyi  kabul  etti.  II. </p>
<p class="calibre1">Wilhelm  eğitim  heyetini  gösterişli  bir  merasimle  göndererek bu  sorunu  dramatize  etti.  “Alman  Bayrağı’nın,  yakında Boğaz’ın surları üzerinde dalgalanacağı” <a href="index_split_014.html#p1701">{249} </a>umudunu dile getirdi. </p>
<p class="calibre1">Hiçbir  olay  Rusya’yı,  Almanya’nın  Boğazlar  üzerindeki iddiası  kadar  kızdıramazdı;  o  Boğazlar  ki  Avrupa  tarafından bir  yüzyıldır  Rusya’ya  yasaklanmıştı.  Rusya  Boğazların kontrolünün  Osmanlı  Türkiye’si  gibi  zayıf  bir  devlet tarafından  yapılmasını  içine  zor  sindirmişken,  Çanakkale Boğazı’nın  başka  bir  Büyük  Devlet  tarafından  kontrol  altına alınmasına hiçbir zaman razı olamazdı. Rus Dışişleri Bakanı Sergei  Sazonov,  Aralık  1913’te  Çar’a  şöyle  yazıyor:</p>
<p class="calibre1">“Boğazları  güçlü  bir  devlete  terk  etmek,  Güney  Rusya’nın bütün  ekonomik  gelişmesini  bu  devletin  eline  vermek demektir. <a href="index_split_014.html#p1701">”{250}</a>  II.  Nikola  İngiliz  büyükelçisine  şunları söylüyordu:  “Almanya,  İstanbul’da  Rusya’yı  Karadeniz’de kilitleyecek  bir  pozisyon  hedefliyor.  Bu  politikayı</p>
<p class="calibre1"><a id="p384"></a>uygulamaya  girişirse,  savaş  tek  alternatif  olsa  dahi,  Rusya bütün gücü ile buna direnecektir. <a href="index_split_014.html#p1701">”{251}</a></p>
<p class="calibre1">Her ne kadar Almanya görünüşü kurtaracak bir formül ile Alman  kumandanını  İstanbul’dan  çekti  ise  de  (mareşalliğe yükseltildi  ki,  Alman  geleneğine  göre  artık  kıta  hizmeti yapamazdı)  tamir  edilemez  zarar  yapılmış  oldu.  Rusya, Almanya’nın </p>
<p class="calibre1">Bosna-Hersek </p>
<p class="calibre1">sorununda </p>
<p class="calibre1">Avusturya’yı</p>
<p class="calibre1">desteklemesinin  bir  sapma  olmadığını  anladı.  Bu  gelişmeleri bir kabadayılık sınavı olarak gören Kaiser, 25 Şubat 1914’te başbakanına  şunları  söylüyordu:  “Rus-Prusya  ilişkileri ebediyen  ölmüştür!  Biz  düşmanız  artık.” <a href="index_split_014.html#p1701">{252}  </a>Altı  ay  sonra Birinci Dünya Savaşı patlak verdi. </p>
<p class="calibre1">Bu arada katılığı ve kavgacı tarzıyla sonraki Soğuk Savaş</p>
<p class="calibre1">sistemine  benzer  bir  uluslararası  sistem  oluştu.  Fakat gerçekte, Birinci Dünya Savaşı öncesi dünyadaki uluslararası düzen, Soğuk Savaş dünyasından çok daha değişkendi. Atom çağında, yalnızca Birleşik Devletler ve Sovyetler Birliği genel bir  savaşı  başlatmak  için  teknik  araçlara  sahiptiler  ve  böyle bir  savaşta  riskler,  büyük  bir  felaketi  içerdiğinden,  bu  süper güçlerin hiçbirisi bu kadar korkunç bir gücü, ne kadar yakın olursa  olsun  hiçbir  müttefikine  vermeye  cesaret  edemedi. </p>
<p class="calibre1">Tersine Birinci Dünya Savaşı öncesi iki ana koalisyonun her bir  üyesi,  yalnızca  bir  savaşı  başlatabilecek  pozisyonda</p>
<p class="calibre1"><a id="p385"></a>olmakla  kalmayıp,  aynı  zamanda  kendisini  desteklemeleri için diğerlerine şantaj da yapabilecek durumdaydı. </p>
<p class="calibre1">İttifaklar sistemi, bir müddet için belli bir kontrol sağladı. </p>
<p class="calibre1">Fransa,  asıl  Avusturya  ile  olan  anlaşmazlığında,  Rusya’yı kontrol  altında  tuttu.  Almanya  da,  Avusturya’nın  Rusya’ya karşı  durumunda  aynı  rolü  oynadı.  1908  Bosna  krizinde, Fransa,  bir  Balkan  sorunu  dolayısıyla  savaşa  girmeyeceğini açıkça  belirtti.  1911  Fas  krizinde,  Fransız  Cumhurbaşkanı Calliux’ya, bir sömürgecilik krizini kuvvet kullanarak çözmek için  yapılacak  herhangi  bir  Fransız  girişimine  Rusya’nın destek  vermeyeceği  açıkça  söylendi.  1912  Balkan  Savaşı kadar  geç  bir  tarihte,  Almanya,  Avusturya’yı,  Alman desteğinin  sınırlı  olduğu  konusunda  uyardı.  Büyük  Britanya, Sırbistan  tarafından  yönetilen,  uçarı  ve  ne  yapacağı  belli olmayan  Balkan  Ligi  adına  hareketlerini  ılımlılaştırması amacıyla  Rusya  üzerinde  baskı  yaptı.  1913  Londra Konferansı’nda  Büyük  Britanya,  Avusturya  tarafından  hoş</p>
<p class="calibre1">görülmeyecek  bir  şey  olan  Sırbistan’ın  Arnavutluk’u topraklarına katmasını önledi. </p>
<p class="calibre1">Bununla  beraber  1913  Londra  Konferansı,  Birinci  Dünya Savaşı  öncesi  uluslararası  sistemin  anlaşmazlıkları  son  kez yumuşattığı  konferans  olmuştur.  Sırbistan,  Rusya’nın  pek sıcak olmayan desteğinden hoşnut değildi; Rusya ise, Büyük Britanya’nın  tarafsız  hakem  pozu  takınmasına  ve  Fransa’nın</p>
<p class="calibre1"><a id="p386"></a>savaşa  girme  konusundaki  açık  isteksizliğine  kızmaktaydı. </p>
<p class="calibre1">Rus  ve  Güney  Slav  baskıları  ile  dağılmanın  son  aşamasına gelmiş  olan  Avusturya,  Almanya’nın  onu  artık  enerjik  bir şekilde  desteklememesinden  dolayı  rahatsızdı.  Sırbistan, Rusya  ve  Avusturya,  müttefiklerinden  daha  fazla  destek beklemekteydiler;  Fransa,  Büyük  Britanya  ve  Almanya, bundan  sonraki  krizde,  daha  kuvvetle  desteklemedikleri takdirde, ortaklarını kaybedeceklerinden korktular. </p>
<p class="calibre1">Sonradan  büyük  devletlerden  her  birisi,  arabulucu  bir tutumun  kendilerini  zayıf  ve  güvenilmez  olarak  göstereceği ve ortaklarının, onları düşman koalisyonlarla tek başına karşı karşıya  bırakıp  terk  edeceği  korkusuyla  paniğine  kapıldılar. </p>
<p class="calibre1">Ülkeler,  tarihi  ulusal  çıkarlarının  veya  herhangi  bir  rasyonel uzun  vadeli  stratejik  hedefin  gerektirmediği  düzeyde  riskler almaya  başladılar.  Richelieu’nün  araçlar  amaçlara  uygun olmalıdır,  sözü  hemen  hemen  her  gün  çiğnenir  oldu. </p>
<p class="calibre1">Almanya,  hiçbir  ulusal  çıkar  olmadığı  halde,  Viyana’nın Güney  Slav  politikasını  destekler  görünmek  için  bir  dünya savaşı  riskini  göze  aldı.  Rusya,  Sırbistan’ın  sadık  müttefiki olarak görünmek için Almanya’yla ölümüne savaşmak riskini kabullendi.  Almanya  ve  Rusya’nın  birbirleriyle  alıp veremediği  bir  şey  yoktu;  çatışmaları,  üçüncü  taraflar  adına idi. </p>
<p class="calibre1"><a id="p387"></a>1912’de  yeni  Fransız  Cumhurbaşkanı  Raymond  Poincare, Balkanlar’la ilgili olarak Rus Büyükelçisine şu bilgiyi verdi:</p>
<p class="calibre1">“Rusya savaşa girerse Fransa da girecektir; çünkü biliyoruz ki Avusturya’nın  arkasında  Almanya  vardır.” <a href="index_split_014.html#p1701">{253}</a>  Rus Büyükelçisi  ülkesine  “Tamamen  yeni  bir  Fransız  görüşüne göre,  Avusturya  tarafından  toprak  ele  geçirilmesi  genel Avrupa </p>
<p class="calibre1">dengesini </p>
<p class="calibre1">ve </p>
<p class="calibre1">sonuçta </p>
<p class="calibre1">Fransız </p>
<p class="calibre1">çıkarlarını</p>
<p class="calibre1">etkiliyor<a href="index_split_014.html#p1701">”{254}  </a>şeklinde  bir  rapor  gönderdi.  Aynı  yıl  İngiliz Dışişleri  Bakanlığı  Müsteşarı  Sir  Arthur  Nicholson,  St. </p>
<p class="calibre1">Petersburg’daki İngiliz büyükelçisine şöyle yazıyordu: “Kesin bir  yön  seçmeye  mecbur  bırakılmadan,  gergin  ip  üzerinde dans  etmek  anlamına  gelen  bugünkü  politikamıza  ne  kadar zaman  daha  devam  edebileceğimizi  bilemiyorum.  Ben  de sizinle  aynı  korkuya  kapılıyorum:  Rusya,  bizimle uğraşmaktan </p>
<p class="calibre1">bıkıp </p>
<p class="calibre1">da </p>
<p class="calibre1">Almanya’yla </p>
<p class="calibre1">uzlaşırsa </p>
<p class="calibre1">ne</p>
<p class="calibre1">yaparız? <a href="index_split_014.html#p1702">”{255}</a></p>
<p class="calibre1">Pervasızlıkta  kimseye  pabuç  bırakmamak  için  Kaiser, 1913’te  Avusturya’ya  bundan  sonraki  krizde  Almanya’nın gerekirse bir savaşa kadar Avusturya’nın arkasında olacağına söz verdi. 7 Temmuz 1914’te Alman Şansölyesi dört haftadan daha  az  bir  süre  sonra  fiili  savaşa  gidecek  olan  politikayı açıkladı:  “Biz  onları  (Avusturyalıları)  ileri  sürersek,  bizi savaşa  ittiler,  diyeceklerdir;  vazgeçirmek  istersek,  güç durumunda onları terk etmiş gibi olacağız. O zaman, kollarını</p>
<p class="calibre1"><a id="p388"></a>açmış  onları  bekleyen  Batı  devletlerine  döneceklerdir  ve  biz de  son  müttefikimizi  böylece  kaydetmiş  olacağız. <a href="index_split_014.html#p1702">”{256}</a></p>
<p class="calibre1">Avusturya’nın, Üçlü itilaftan ne gibi bir çıkar bekleyebileceği kesin olarak belirtilmemişti. Bunun gibi, Avusturya’nın, onun Balkanlar’daki  pozisyonunun  altını  oymak  peşinde  olan Rusya’nın  içinde  bulunduğu  bir  gruba  katılacağı  da  yoktu. </p>
<p class="calibre1">Tarihi  olarak  şu  husus  açıktır  ki,  ittifaklar,  savaş  olduğunda bir devletin gücünü artırmak için oluşturulur; I. Dünya Savaşı yaklaşırken,  savaş  için  en  önemli  sebep,  ittifakları güçlendirmekti. </p>
<p class="calibre1">Hiçbir  büyük  ülke  lideri,  ellerindeki  teknolojinin  veya heyecanla  kurdukları  koalisyonların  etkilerini  kavrayamadı. </p>
<p class="calibre1">Hâlâ  göreceli  olarak  yakın  olan  Amerikan  İç  Savaşı’nda verilen  büyük  kayıplardan  habersiz  görünüyorlardı;  kısa  ve kesin bir çatışma olacağını sanıyorlardı, ittifaklarının rasyonel politik hedeflere uymaması halinde kendi bildikleri uygarlığın mahvolmasına  yol  açabilecekleri  hiçbir  zaman  akıllarına gelmedi.  Her  iki  ittifakın  da  geleneksel  Avrupa  Konferansı Düzeni  diplomasinin  çalışmasına  izin  veremeyecekleri  kadar fazla  şeyi  tehlikedeydi.  Bunun  yerine,  Büyük  Devletler  bir diplomatik kıyamet günü makinesi yapmayı başardılar; ancak ne yaptıklarının farkında değillerdi. </p>
<p class="calibre1"><a id="p389"></a> </p>
<p class="calibre1"></p>
<p class="calibre1"><a id="p390"></a><img src="index-390_1.jpg" class="calibre2"/></p>
<p class="calibre1">Paul  von  Hindenburg,  eski  imparator  II  Wilhelm  ve  Ench Ludendorff, 1917</p>
<p class="calibre1"><b class="calibre3"> </b></p>
<p class="calibre1"><b class="calibre3">8</b></p>
<p class="calibre1"><b class="calibre3">Girdaba Doğru:</b></p>
<p class="calibre1"><b class="calibre3">Askeri Kıyamet Günü Makinesi</b></p>
<p class="calibre1">Birinci  Dünya  Savaşı’nın  çıkışının  insanı  hayrete  düşüren tarafı, şimdiye kadar üstesinden gelinmiş birçok krizden daha basit bir kriz olmasına rağmen, küresel bir felaketi ateşlemiş</p>
<p class="calibre1">olması değil, bu işin bu kadar uzun sürmüş olmasıdır. 1914’te, bir tarafta Almanya ve Avusturya-Macaristan ile öbür tarafta Üçlü  İtilaf  arasındaki  mücadele  çok  tehlikeli  boyutlara varmıştı.  Bütün  belli  başlı  ülkelerin  devlet  adamları,  birbiri ardından  gelen  krizlerin  çözülmesini  gittikçe  daha  da</p>
<p class="calibre1"><a id="p391"></a>zorlaştıran bir diplomatik kıyamet günü makinesinin inşasına yardımcı  olmuşlardır.  Askeri  liderler  ise,  karar  verme  için mevcut  zamanı  stratejik  planlar  eklemek  suretiyle  daraltarak bu tehlikeye büyük ölçüde katkıda bulundular. Askeri planlar sürate  dayandığından  ve  diplomasi  mekanizması  ise, geleneksel  olarak  ağır  işlediğinden,  zaman  baskısı  altında krizi önlemek olanaksız hale gelmişti, işi daha da kötü yapan nokta,  askeri  planlamacıların,  hazırladıkları  planların etkilerini  politikadaki  çalışma  arkadaşlarına  yeteri  ölçüde açıklamamış olmalarıdır. </p>
<p class="calibre1">Askeri  planlama,  özerk  hale  gelmişti.  Bu  yönde  ilk  adım, 1892’de Fransız-Rus askeri anlaşması için yapılan görüşmeler sırasında  atıldı.  O  zamana  kadar  ittifak  görüşmeleri,  casus belli  (savaş  nedeni)  veya  düşman  tarafından  yapılan  hangi belirli  eylemlerin  müttefikleri  savaşa  girmeye  zorlayacağı üzerinde  yapılmıştı.  Hemen  hemen  değişmez  bir  şekilde tanım, kimin ilk hareketi yaptığı ile aynıydı. </p>
<p class="calibre1">Mayıs  1892’de,  Rus  görüşmeci  General  Nikolai  Obruçev, Dışişleri  Bakanı  Giers’e  casus  belli’yi  tanımlamak  için kullanılan  geleneksel  metodun  yerini  nasıl  modern teknolojiye  bıraktığını  açıklayan  bir  mektup  gönderdi. </p>
<p class="calibre1">Obruçev’e göre, önemli olan kimin önce seferber olduğuydu, kimin  ilk  ateşi  açtığı  değildi:  “Seferberlik  hareketine</p>
<p class="calibre1"><a id="p392"></a>başlanılması,  artık  barışçı  bir  hareket  sayılamaz;  tam  tersine en kesin savaş hareketidir.” <a href="index_split_014.html#p1702">{257}</a></p>
<p class="calibre1">Seferberliği </p>
<p class="calibre1">ağırdan </p>
<p class="calibre1">alan </p>
<p class="calibre1">taraf, </p>
<p class="calibre1">ittifaklarından</p>
<p class="calibre1">faydalanamaz ve düşmanına, her bir düşmanını tek tek yenme olanağı sağlar. Bütün müttefiklerin aynı anda seferber olması, Avrupa liderlerinin aklında o kadar önemli bir hareket halini aldı  ki,  ciddi  diplomatik  yükümlülüklerin  anahtarı  haline dönüştü, ittifakların amacı, artık savaş fiilen başladıktan sonra destek  güvencesi  sağlamak  değil,  fakat  her  müttefikin mümkün  olan  en  erken,  mümkünse  düşmandan  hemen  önce seferber  olma  güvencesi  vermekti.  Bu  şekilde  kurulan ittifaklar  birbirleriyle  çatıştığı  zaman,  seferberliğe  dayalı tehditler  artık  geri  çevrilemezdi;  çünkü  işin  ortasında seferberliği  durdurmak,  hiç  başlatmamış  olmaktan  daha tehlikeliydi. Diğer taraf devam ederken bir tarafın durması, o taraf için her geçen gün artan bir dezavantaj oluştururdu. Her iki  taraf  da  aynı  anda  durmaya  çalışırsa  da,  bu  teknik bakımdan  o  kadar  zordur  ki,  hemen  hemen  kesin  olarak diplomatlar  daha  seferberliği  nasıl  durduracakları  hususunda anlaşmaya varmadan önce seferberlik tamamlanmış olur. </p>
<p class="calibre1">Bu  kıyamet  günü  süreci,  casus  belli’yi  etkili  bir  şekilde politik  kontrolden  çıkardı.  Her  kriz,  seferberlik  kararı şeklinde,  bir  savaşa  doğru  hızlanma  mekanizması  taşıyordu ve her savaşın genel bir savaş olacağı da kesindi. </p>
<p class="calibre1"><a id="p393"></a>Savaşın  otomatik  olarak  hızlanması  olasılığına  taraftar olmamak  bir  yana,  Obruçev  bunu  sevinçle  karşıladı.  En  son istediği  şey,  bölgesel  bir  anlaşmazlıktı.  Çünkü  Almanya, Rusya  ile  Avusturya  arasındaki  bir  savaşın  dışında  kalırsa, hemen  savaştan  sonra  barış  şartlarını  dikte  edecek  bir konumda  ortaya  çıkardı.  Obruçev’in  fantezisine  göre, Bismarck’ın Berlin Kongresi’nde yaptığı da buydu:</p>
<p class="calibre1">“Bizim  diplomasimiz,  başka  hiçbir  diplomasinin  olmadığı kadar,  Rusya’nın,  örneğin  sadece  Almanya  veya  Avusturya yahut  Türkiye  ile  izole  edilmiş  bir  çatışmaya  girmesine dayanır. Bu bağlamda Berlin Kongresi, bizim için yeterli bir ders  olmuştur  ve  bize,  kime  en  tehlikeli  düşmanımız  olarak bakmamız gerektiğini öğretmiştir: Bizimle doğrudan doğruya savaşan  mı,  yoksa  zayıflamamızı  bekleyip  sonra  barış</p>
<p class="calibre1">şartlarını dikte eden mi?... <a href="index_split_014.html#p1702">”{258}</a></p>
<p class="calibre1">Obruçev’e  göre,  her  savaşın  bir  genel  savaşa  dönüşmesi, Rusya’nın  çıkarmadır.  Fransa’yla  iyi  kurulmuş  bir  ittifakın Rusya için faydası, bölgesel bir savaşı önleme olasılığıdır:</p>
<p class="calibre1">“Her Avrupa savaşının başlangıcında, anlaşmadığı lokalize etmek  ve  etkisini  mümkün  olduğu  kadar  sınırlamak  için diplomatlar büyük çaba gösterirler. Fakat Avrupa’nın şimdiki silahlanmış  ve  düzeni  altüst  olmuş  durumunda,  Rusya, savaşın herhangi bir şekilde lokalize edilmesi çabasına kuşku ile  bakmalıdır.  Çünkü  bu  durum,  yalnızca  tereddüt  eden  ve</p>
<p class="calibre1"><a id="p394"></a>ortaya  çıkmayan  düşmanlarımız  için  değil,  aynı  zamanda kararsız müttefiklerimiz için de olasılıkları artırır.” <a href="index_split_014.html#p1702">{259}</a></p>
<p class="calibre1">Başka bir deyişle, sınırlı amaçlar için yapılan bir savunma savaşı, Rusya’nın ulusal çıkarlarına karşıydı. Her savaş toptan bir  savaş  olmalıydı;  askeri  planlamacılar,  politik  liderlere başka seçenek tanımamalıydı:</p>
<p class="calibre1">“Bir  savaşın  içine  çekildik  mi,  artık  savaşı  bütün kuvvetlerimizle  götürmekten  ve  her  iki  komşumuzla  birden savaşmaktan  başka  yol  yoktur.  Bütün  silahlanmış  kitlelerin savaşa  girmek  için  hazır  olması  karşısında,  en  belirleyici nitelikteki  bir  savaştan  başka  çeşit  bir  savaş  düşünülemez. </p>
<p class="calibre1">Öyle bir savaş ki, uzun bir zaman için Avrupa devletlerinin ve özellikle  Rusya  ve  Almanya’nın  gelecekteki  göreceli  politik pozisyonlarını belirlesin.” <a href="index_split_014.html#p1702">{260}</a></p>
<p class="calibre1">Savaş  sebebi  ne  kadar  önemsiz  olursa  olsun  savaş  toptan olmalıdır, başlangıcı bir komşuyu içeriyorsa, Rusya diğerinin de  savaşın  içine  çekilmesi  için  elinden  geleni  yapmalıdır. </p>
<p class="calibre1">Hayret  edilebilecek  bir  şekilde,  Rus  Genelkurmayı,  biriyle savaşmak  yerine,  hem  Almanya  ve  hem  de  Avusturya-Macaristan’la  aynı  zamanda  savaşmayı  yeğlemekteydi. </p>
<p class="calibre1">Obruçev’in  fikirlerini  taşıyan  bir  askeri  antlaşma,  4  Ocak 1894’te  imzalanmıştır.  Fransa  ve  Rusya,  Üçlü  İttifak’ını herhangi  bir  üyesinin  hangi  nedenle  olursa  olsun  seferber olması  halinde,  kendileri  seferber  olmak  için  anlaştılar. </p>
<p class="calibre1"><a id="p395"></a>Kıyamet  günü  makinası  tamamlanmıştı.  Almanya’nın müttefiki  İtalya,  Savoy  yüzünden  Fransa’ya  karşı  seferber olur ise, Rusya da Almanya’ya karşı seferber olmak zorunda kalacaktı; Avusturya, Sırbistan’a karşı seferber olursa, Fransa Almanya’ya  karşı  seferber  olmak  zorundaydı.  Bir  noktada, herhangi  bir  devletin,  herhangi  bir  nedenle  seferber  olacağı kesin  olduğuna  göre,  genel  bir  savaşın  patlaması,  ancak  bir zaman  meselesi  oluyordu;  çünkü  sadece  bir  büyük  devletin seferber olması, tümü için kıyamet günü makinasını harekete geçirmeye yetiyordu. </p>
<p class="calibre1">Çar III. Aleksandr oynanmakta olan bahislerin çok yüksek olduğunu anladı. Giers ona, “…Fransızların, Almanya’yı yok etmesine yardımımızdan dolayı bizim kazancımız ne olacak?” </p>
<p class="calibre1">diye  sorduğunda  şöyle  cevap  verdi:  “Kazancımız,  şimdiki şekliyle  Almanya’nın  ortadan  kaybolmasıdır.  Onun  yerine, eskiden  olduğu  gibi,  küçük,  zayıf  devletler  ortaya çıkacaktır. <a href="index_split_014.html#p1702">”{261}  </a>Alman  savaş  nedenleri  de  aynı  şekilde büyük ve sınırsızdı. Çok güvenilen Avrupa dengesi, ölümüne bir savaşa dönüşmüştü; fakat hiç bir ilgili devlet adamı, böyle bir  nihilizmi  haklı  gösterecek  herhangi  bir  neden gösteremezdi  veya  böyle  bir  yargının  hangi  politik  amaca hizmet ettiğini açıklayamazdı. </p>
<p class="calibre1">Rus  plancıların  bir  teori  olarak  ileri  sürdükleri  bu  noktayı Obruçev,  Fransız-Rus  askeri  ittifakını  görüşmekteyken, </p>
<p class="calibre1"><a id="p396"></a>Alman Genelkurmayı, bir hareket planına dönüştürmüştü bile. </p>
<p class="calibre1">İmparatorluk  generalleri,  Alman  titizliği  ile  seferberlik düşüncesini  en  uç  noktasına  kadar  götürdüler.  Alman Genelkurmay  Başkanı  Alfred  von  Schlieffen  de  Rus  ve Fransız  meslektaşları  kadar  seferberlik  programlarına  tutku şeklinde  bağlı  idi.  Fakat  Fransız  ve  Rus  liderleri  seferberlik zorunluluğunu tanımlamakla ilgilenirlerken, Schlieffen bütün dikkatini bu kavramın uygulanması üzerine odaklaştırdı. </p>
<p class="calibre1">Politik  çevrenin  kaprislerine  bir  şey  bırakmayı  reddeden Schlieffen,  Almanya’yı  etrafının  çevrilmiş  olmasından kurtaracak kusursuz bir plan yaratmaya çabaladı. Bismarck’ın yerine  gelenlerin,  onun  karmaşık  diplomasisini  terk  etmeleri gibi,  Schlieffen  de  1864-70  arasında  Bismarck’ın  üç  hızlı zaferinin  mimarı  Helmuth  von  Moltke’nin  stratejik kavramlarını fırlatıp attı. </p>
<p class="calibre1">Moltke,  Bismarck’ın  kâbusu  olan  düşman  koalisyonlara politik bir çözüm bulunması seçeneğini açık tutan bir strateji geliştirmişti.  İki  cepheli  bir  savaş  olduğunda,  Moltke  Alman ordusunu,  Doğu  ve  Batı  arasında  aşağı  yukarı  eşit  şekilde bölmeyi  ve  her  iki  cephede  de  savunma  savaşı  vermeyi planlamıştı.  Fransa’nın  başlıca  hedefi  Alsace-Lorraine’i yeniden  ele  geçirmek  olduğundan  onun  saldıracağı  kesindi. </p>
<p class="calibre1">Eğer  Almanya  bu  saldırıyı  püskürtürse,  Fransa,  bir  uzlaşma barışı  istemeye  zorunlu  olabilirdi.  Fransa-Prusya  Savaşı’nda, </p>
<p class="calibre1"><a id="p397"></a>düşman  başşehri  kuşatma  altında  tuttuğu  müddetçe,  barış</p>
<p class="calibre1">yapmanın  zorluğunu  öğrenmiş  olan  Moltke,  özellikle  askeri harekâtları Paris’e doğru genişletmeye karşı uyarıda bulundu. </p>
<p class="calibre1">Moltke,  Doğu  cephesi  için  de  aynı  stratejiyi  önerdi:  Yani Rus  saldırısını  püskürtmek  ve  Rus  ordusunu  stratejik bağlamdan  yeterli  bir  uzaklığa  kadar  sürmek  ve  sonra  bir uzlaşma  barışı  önermek.  Önce  hangi  cephede  zafer kazanılırsa,  diğer  cephedeki  ordulara  yardım  edilecekti. </p>
<p class="calibre1">Böylece,  savaşın  büyüklüğü,  fedakârlıklar  ve  politik  çözüm, bir nevi denge içinde tutulacaktı<a href="index_split_014.html#p1702">.{262}</a></p>
<p class="calibre1">Fakat  Bismarck’ın  yerine  gelenlerin  birbiri  ile  çakışan ittifakların  belirsizliğinden  rahatsız  olmaları  gibi,  Schlieffen de  Moltke’nin  planını,  askeri  inisiyatifi  Almanya’nın düşmanlarını  bıraktığı  gerekçesiyle  reddetti.  Schlieffen, Moltke’nin  kesin  zafer  yerine  politik  uzlaşmayı  yeğlemesini de  onaylamıyordu.  Gerçekte  kayıtsız  şartsız  teslim  anlamına gelen şartların empoze edilmesinden yana olan Schlieffen, bir cephede  çabuk  ve  kesin  zafer  kazandıracak  ve  sonra  bütün Alman kuvvetlerini diğer düşman üzerine yöneltecek, böylece iki cephede de kesin bir sonuç sağlayacak bir plan hazırladı. </p>
<p class="calibre1">Doğu’da  o  cepheyi  dışarıda  bırakacak  çabuk  bir  darbe, Rusya’nın  en  az  altı  hafta  süren  seferberliğinin  yavaşlığı nedeniyle  olasılık  dışı  kalınca,  Schlieffen  Rus  ordusu  tam olarak  seferber  olana  kadar  ilk  önce  Fransız  ordusunu  yok</p>
<p class="calibre1"><a id="p398"></a>etmeğe  karar  verdi.  Alman  sınırlarındaki  ağır  Fransız tahkimatını atlamak için, Belçika’nın tarafsızlığını çiğneyerek Alman  ordularını  Belçika  toprakları  üzerinden  geçirmek fikrini  uygun  buldu.  Paris’i  alıp  Fransız  ordusunu  sınır boyunca kendi tahkimatı içinde arkadan kuşatmış olacaktı. Bu esnada, Almanya Doğu’da savunmada kalacaktı. </p>
<p class="calibre1">Bu plan, parlak olduğu kadar da pervasız bir plandı. En az tarih  bilgisi,  Büyük  Britanya’nın  Belçika  işgal  edilirse kesinlikle  savaşa  gireceğini  göstermeliydi.  Oysa  bu  gerçek Kaiser  ve  Alman  Genelkurmayının  gözünden  tamamen kaçmış </p>
<p class="calibre1">görünüyordu. </p>
<p class="calibre1">1892’de </p>
<p class="calibre1">Schlieffen </p>
<p class="calibre1">Planı’nın</p>
<p class="calibre1">hazırlanmasından  yirmi  yıl  sonra,  Alman  liderler  bir  Avrupa savaşında desteğini kazanmak veya hiç değilse tarafsız olması için İngiltere’ye sayısız önerilerde bulundular. Ancak bunların hepsi  Alman  askeri  planlamacıları  tarafından  boşa çıkarılıyordu.  Büyük  Britanya,  Benelux  Ülkeleri’nin bağımsızlığı  için  savaştığı  kadar,  devamlı  olarak  ve amansızca hiçbir ülke için savaşmamıştı; Büyük Britanya’nın XIV. Louis ve Napoleon’a karşı yaptığı savaşlardaki azimkâr hareket tarzı, bunun tanığı idi. Bir kez savaşa girdi mi, Fransa yenilse bile sonuna kadar savaşa devam edebilirdi. Schlieffen Planı  ise,  başarısızlık  olasılığını  hiç  içermiyordu.  Almanya, Fransız ordusunu yok edemezse –ki bu olası idi– ne olacaktı? </p>
<p class="calibre1">Fransızların  iç  hatları  ve  Paris’ten  bütün  ülkeye  yayılan</p>
<p class="calibre1"><a id="p399"></a>demiryolları vardı; Alman ordusu harap olmuş bir ülke içinde yürüyerek  ilerlemek  zorunda  olacaktı.  Belçika’yı  işgal etmekle  bir  politik  uzlaşma  barışı  olasılığını  ortadan kaldırdıktan  sonra,  Almanya,  her  iki  cephede  de  Moltke’nin savunma  stratejisine  dönmek  zorunda  kalacaktı.  Bismarck’ın dış politikasının başlıca amacı, iki cephede savaştan kaçınmak ve  Moltke’nin  askeri  stratejisi  ise,  savaşı  sınırlamak  iken, Schlieffen  her  şeyi  ortaya  koyarak  sürdürülen  bir  iki  cepheli savaşta ısrar ediyordu. </p>
<p class="calibre1">En olası anlaşmazlık kaynağı Doğu Avrupa’da iken Alman askeri  tahkimatının  Fransa  üzerinde  odaklanması  sonucu, Bismarck’ın  uykularını  kaçıran  “iki  cepheli  savaş  olursa  ne yapacağız?”  sorusu,  Schlieffen’in  uykularını  kaçıran  “iki cepheli savaş olmazsa ne yaparız?” sorusuna dönüştü. Fransa, bir  Balkan  savaşında  tarafsızlığını  ilan  ederse,  Avrupa’yı bölen  çizginin  diğer  tarafından  olan  Obruçev’in  çoktan açıkladığı  üzere,  Almanya,  Rus  seferberliği  tamamlandıktan sonra,  bir  Fransız  savaş  ilanı  tehlikesi  ile  karşı  karşıya kalabilirdi.  Diğer  taraftan  ise,  eğer  Almanya,  Fransa’nın, tarafsızlık  önerisini  görmemezlikten  gelirse,  Schlieffen  planı Almanya’yı  savaşan  durumunda  olmayan  bir  Fransa  elde etmek  için,  savaşan  durumunda  olmayan  Belçika’ya saldırmak  gibi  rahatsızlık  veren  bir  duruma  sokacaktı.  Bu nedenle  Schlieffen’in,  Fransa  kenarda  kalırsa,  Fransa’ya</p>
<p class="calibre1"><a id="p400"></a>saldırmak  için  bir  neden  icat  etmesi  gerekiyordu.  Böylece Schlieffen,  Almanya’nın  Fransa’yı  tarafsız  kabul  etmesi  için yerine  getirilmesi  mümkün  olmayan  bir  kriter  yarattı. </p>
<p class="calibre1">Almanya,  Fransa’nın  önemli  kalelerinden  birini  Almanya’ya bırakması  halinde,  diğer  bir  deyişle,  ancak  Fransa  kendisini Almanya’nın  insafına  terk  ederse  ve  Büyük  Devlet  olma pozisyonundan  vazgeçerse,  Fransa’yı  tarafsız  olarak  kabul edecekti. </p>
<p class="calibre1">Genel politik ittifakların kötü karışımı ve tabancanın tetiği gibi hassas askeri stratejiler, çok kan dökülmesini kaçınılmaz hale  getirdi.  Güç  dengesinin,  XVIII  ve  XIX.  yüzyıllardaki esnekliğinden  eser  bile  kalmadı.  Savaş  nerede  patlarsa patlasın  (ki  Balkanlar’da  olacağı  hemen  hemen  kesindi), Schlieffen planı, bu savaşın ilk çatışmalarının Batı’da, bu ilk krizden  çıkarları  etkilenmeyen  ülkeler  arasında  olmasını öngörmüştü.  Dış  politika,  şimdi  her  şeyin  tek  bir  zar  atışına bağlı olduğu bir askeri stratejiye boyun eğmişti. Savaşa daha düşüncesizce  ve  daha  teknokratik  bir  yaklaşım  tahayyül etmek zordu. </p>
<p class="calibre1">Her  ne  kadar  her  iki  tarafın  da  askeri  liderleri  savaşın  en tahrip  edici  cinsten  olmasında  ısrar  ediyorlarsa  da, uygulayacakları  askeri  teknoloji  ışığında  savaşın  politik sonuçları  hakkında  garip  bir  sessizlik  içinde  idiler. </p>
<p class="calibre1">Planladıkları  ölçüde  bir  savaştan  sonra  Avrupa  neye</p>
<p class="calibre1"><a id="p401"></a>benzeyecekti?  Hazırladıkları  katliamdan,  hangi  değişiklik haklı  çıkacaktı?  Rusya’nın  Almanya  üzerinde  veya Almanya’nın Rusya üzerinde değil bir genel savaşı, bölgesel bir savaşı dahi haklı gösterecek tek bir belirli isteği yoktu. </p>
<p class="calibre1">Her  iki  tarafın  da  diplomatları  büyük  ölçüde  sessiz  idiler; ülkelerinin </p>
<p class="calibre1">zaman </p>
<p class="calibre1">bombasının </p>
<p class="calibre1">politik </p>
<p class="calibre1">etkilerini</p>
<p class="calibre1">anlayamadıklarından  ve  her  ülkedeki  milliyetçi  politikalar onların  askeri  kurumlara  karşı  çıkmalarını  önlediğinden,  bu sessiz kalma yönündeki tertip, bütün büyük ülkelerde politik liderlerin  askeri  ve  politik  hedefler  arasında  bağlantıyı sağlayan askeri planlar talep etmelerine engel oldu. </p>
<p class="calibre1">Hazırlamakta  oldukları  felaketi  düşününce,  Avrupa liderlerin  izledikleri  felaket  yolunda  gösterdikleri  kayıtsızlık ürkütücü idi. Ancak birkaç uyarma işitildi ki, bunlardan birisi eskiden Rusya içişleri bakanı olup, sonradan Devlet Konseyi üyesi  olan  Peter  Durnovo’dan  geldi.  Savaştan  altı  ay  önce, Şubat  1914’te  Çar’a  yazdığı  memorandumda  şöyle  bir kehanette bulunuyordu:</p>
<p class="calibre1">“İngiltere’nin  bir  kıta  savaşında  önemli  bir  görev  alma yeteneğinin  olmaması  ve  insan  gücü  zayıf  Fransa’nın, olasılıkla  katı  savunma  taktiklerine  başvuracağı  gerçeği karşısında,  askeri  tekniğin  bugünkü  durumu  göz  önüne alındığı  takdirde  çok  büyük  kayıplar  verileceği  de düşünülürse,  savaşın  esas  yükü  kuşkusuz  bizim  üzerimizde</p>
<p class="calibre1"><a id="p402"></a>olacaktır.  Çok  güçlü  Alman  savunmasında  gedik  açacak vuruş, bizim vuruşumuz olacaktır...” <a href="index_split_014.html#p1702">{263}</a></p>
<p class="calibre1">Durnovo’nun  görüşüne  göre,  bu  fedakârlıklar  boşuna olacaktı; çünkü Rusya, geleneksel jeopolitik düşman İngiltere yanında  savaşmakla,  hiçbir  sürekli  toprak  kazancı  elde edemezdi.  Büyük  Britanya,  Orta  Avrupa’da  Rusya’nın  bazı kazançlarını kabul edebilirse de, Polonya’dan alınacak tek bir toprak  parçası  Rusya  imparatorluğu  içindeki  şimdiden kuvvetli merkezkaç eğilimleri yalnızca büyültmekle kalacaktı. </p>
<p class="calibre1">Bu  toprakların  nüfusunun  Ukrayna  nüfusuna  eklenmesinin, bağımsız  Ukrayna  isteklerini  tahrik  edeceğini  söylüyordu Durnovo.  Böylece  zafer,  Çar’ın  imparatorluğunu,  küçük Rusya  durumuna  indirmeye  yetecek  kadar  etnik  huzursuzluk aşılamak gibi gülünç bir sonuç verecekti. </p>
<p class="calibre1">Rusya, yüzyıllık hayali olan Çanakkale Boğazı’nı alsa bile, Durnovo bu başarının stratejik bakımdan boş olacağını iddia ediyordu:</p>
<p class="calibre1">“Yine de bize açık denize bir çıkış sağlamayacaktır; çünkü diğer  tarafta,  hemen  hemen  hepsi  karasularından  oluşan, üzerine  birçok  ada  serpiştirilmiş  bir  deniz  vardır  ki,  örneğin İngiliz donanması, Boğazlar olsun ya da olmasın her giriş ve çıkışı bize kapatmakta hiçbir zorluk çekmez.” <a href="index_split_014.html#p1702">{264}</a></p>
<p class="calibre1">Bu  basit  jeopolitik  gerçeğin  nasıl  olup  da  İstanbul’u fethetmek isteyen üç kuşak Rus’un ve onları önlemeye kararlı</p>
<p class="calibre1"><a id="p403"></a>İngilizlerin  gözünden  kaçtığını  anlamak  bir  sır  olarak kalacaktır.  Durnovo,  bir  savaşın  Rusya’ya,  daha  da  az ekonomik  kazanç  sağlayacağını  da  söylüyordu.  Nereden bakılırsa  bakılsın,  maliyetinin,  getirisinden  fazla  olacağı açıktı.  Bir  Alman  zaferi  Rus  ekonomisini  yok  edeceği  gibi, bir Rus zaferi de Alman ekonomisini kuruturdu ve hangi taraf kazanmış  olursa  olsun,  tazminat  için  geride  hiçbir  şey bırakmayacaktı:</p>
<p class="calibre1">“Savaşın,  Rusya’nın  sınırlı  mali  olanaklarının  ötesinde masraflar  gerektireceği  kesindir.  Müttefik  ve  tarafsız ülkelerden  kredi  almamız  gerekecektir;  fakat  bunlar karşılıksız  olmayacaktır.  Savaşın  aleyhimize  felaketle sonuçlanması  halinde  ne  olacağını  şimdi  tartışmak istemiyorum.  Yenilginin  mali  ve  ekonomik  sonuçları  ise,  ne hesaplanabilir,  ne  de  şimdiden  görülebilir;  kuşkusuz  bütün ulusal  ekonomimizin  toptan  mahvına  sebep  olacaktır.  Zafer bile, bize son derece aleyhte bir mali gelecek vaat etmektedir; tamamen  mahvolmuş  bir  Almanya,  savaş  masraflarımız  için bize  ödemesi  gereken  tazminatı  ödeyecek  durumda olmayacaktır,  İngiltere’nin  çıkarı  düşünülerek  dikte  edilmiş</p>
<p class="calibre1">barış  antlaşması,  uzun  vadede  bile  Almanya’ya  bizim  savaş</p>
<p class="calibre1">masraflarımızı  karşılayabilecek  yeterli  bir  ekonomik toparlanma imkânı tanımayacaktır.” <a href="index_split_014.html#p1702">{265}</a></p>
<p class="calibre1"><a id="p404"></a>Durnovo’nun  savaşa  karşı  olmasının  en  önemli  nedeni, savaşın  kaçınılmaz  olarak  sosyal  devrime  neden  olacağı şeklindeki tahminidir ki, bu ilk önce yenilen ülkede olacak ve oradan da yenen ülkeye sıçrayacaktır:</p>
<p class="calibre1">“Bütün  çağdaş  yıkıcı  eğilimlerinin  hepsinin  uzun  ve dikkatli  bir  araştırmasına  dayanan  kesin  inancımız  odur  ki, yenilen ülkede, doğası gereği sonradan savaştan zaferle çıkan ülkeye  de  yayılacak  sosyal  bir  devrimin  patlak  vermesi kaçınılmazdır.” <a href="index_split_014.html#p1702">{266}</a></p>
<p class="calibre1">Çar’ın, </p>
<p class="calibre1">belki </p>
<p class="calibre1">de </p>
<p class="calibre1">hanedanını </p>
<p class="calibre1">kurtarabilecek </p>
<p class="calibre1">bu</p>
<p class="calibre1">memorandumu  gördüğüne  dair  bilgi  bulunmuyor.  Diğer Avrupa  başşehirlerinde  buna  benzer  analizlerin  yapıldığına dair  de  bir  kayıt  yoktur.  Durnovo’nun  görüşlerine  en  yakın görüşler,  Almanya’yı  savaşa  götürecek  olan  Başbakan Bethmann-Hollweg’in  nükteli  birkaç  sözüdür.  1913’te,  vakit çoktan  geçmişken,  Alman  dış  politikasının  Avrupa’nın  geri kalan  bölümü  için  niçin  huzursuzluk  verici  olduğunu  çok yerinde olarak şöyle belirtmişti:</p>
<p class="calibre1">“Herkese  kafa  tut,  herkesin  yolunu  kes  ve  bu  şekilde davranarak  gerçekte  kimseyi  zayıflatmış  olma.  Sebep: amaçsızlık,  küçük  prestij  merakı  ve  her  çeşit  popülist heves. <a href="index_split_014.html#p1702">”{267}</a></p>
<p class="calibre1">Aynı  yıl,  Bethman-Hollweg  yirmi  yıl  önce  uygulanmaya konsaydı ülkesini kurtaracak bir başka kural ortaya koydu:</p>
<p class="calibre1"><a id="p405"></a>“Rusya ve İngiltere’ye karşı ihtiyatlı bir politika izleyerek Fransa’yı  kontrol  altında  tutmalıyız.  Doğal  olarak  bu,  bizim şovenistleri hoşnut etmeyecektir ve popüler de değildir. Fakat yakın  gelecekte  Almanya  için  başka  alternatif  görmüyorum. </p>
<p class="calibre1"><a href="index_split_014.html#p1702">“{268}</a></p>
<p class="calibre1">Bu  satırlar  yazıldığı  zaman,  Avrupa  çoktan  girdaba  doğru yönelmiş  durumda  idi.  Birinci  Dünya  Savaşı’nı  başlatan krizin yeri, Avrupa güç dengesi ile ilgisi olmayan bir yerdi ve casus  belli,  izlenen  diplomasi  ne  kadar  pervasızsa,  o  da  o kadar rastlantı sonucuydu. </p>
<p class="calibre1">28  Haziran  1914’te,  Habsburg  tahtının  varisi  Franz Ferdinand, </p>
<p class="calibre1">Avusturya’nın </p>
<p class="calibre1">1908’de </p>
<p class="calibre1">Bosna-Hersek’i</p>
<p class="calibre1">topraklarına  katma  cesaretinin  bedelini  hayatı  ile  ödedi. </p>
<p class="calibre1">Suikastın  yapılış  tarzı  bile,  Avusturya’nın  dağılmasına damgasını  vuran  trajiklik  ile  saçmalığın  karışımından kaçınamamıştı.  Genç  Sırp  terörist,  Franz  Ferdinand’ı  ilk girişiminde  öldürmeyi  başaramadı.  Onun  yerine  Arşidük’ün arabasının  şoförünü  yaraladı.  Vali’nin  konutuna  gelip, Avusturyalı  idarecileri  ihmallerinden  dolayı  cezalandırdıktan sonra, Franz Ferdinand yanında karısı olduğu halde şoförünü hastanede  ziyarete  karar  verdi.  Asil  çiftin  yeni  şoförü, hastaneye  giderken  yanlış  bir  yola  saptı  ve  girdiği  sokaktan geri  geri  çıkarken  bir  kaldırım  kahvesinde  hayal  kırıklığını içki ile yatıştırmaya çalışan şaşkın bir vaziyetteki suikastçının</p>
<p class="calibre1"><a id="p406"></a>tam  önünde  durdu.  Kurbanlarının  kendiliğinden  ayağına gelmiş  olduğunu  gören  katil,  ikinci  girişimde  başarısız değildi. </p>
<p class="calibre1">Bir  kaza  ile  başlayan  olay,  bir  Yunan  trajedisinin kaçınılmazlığı  ile  büyük  bir  yangına  dönüştü.  Arşidük’ün karısı asil kandan olmadığı için Avrupa krallarından hiçbirisi cenaze  törenine  gelmedi.  Taçlı  devlet  başkanları  bir  araya gelselerdi  ve  görüş  alışverişi  fırsatını  bulmuş  olsalardı, sonuçta  bir  terörist  eylem  üzerine  savaşa  girmekte  daha isteksiz olabilirlerdi. </p>
<p class="calibre1">Ancak  Kaiser  şimdi  aceleyle  fitili  Avusturya’nın  eline tutuşturmuştur.  Kralların  zirve  toplantısı  bile  Avusturya’nın fitili ateşlemesini önleyemezdi. Bir önceki yıl, bundan sonraki krizde  Avusturya’yı  destekleme  sözü  verdiğini  hatırlayan Kaiser,  5  Temmuz  1914’te  Avusturya  büyükelçisini  öğle yemeğine  davet  etti  ve  Sırbistan’a  karşı  hızla  harekete geçilmesini  istedi.  6  Temmuz’da,  Bethmann-Hollweig Kaiser’in  sözünü  doğruladı:  “Avusturya,  Sırbistan’la arasındaki  ilişkileri  açıklığa  kavuşturmak  için  ne  yapılması gerektiğine  karar  vermelidir;  fakat  Avusturya’nın  kararı  ne olursa  olsun,  Almanya’nın  bir  müttefik  olarak  arkasında olacağından hiç kuşku duymaması gerekir.” <a href="index_split_014.html#p1703">{269}</a></p>
<p class="calibre1">Avusturya, uzun zamandan beri ardından koştuğu açık çeki sonunda  elde  etmişti  ve  bu  çeki  kullanabileceği  gerçek  bir</p>
<p class="calibre1"><a id="p407"></a>olay  da  vardı.  Kabadayılığının  tam  sonuçları  konusunda  her zaman  duyarsız  olan  II.  Wilhelm,  Norveç  fiyordlarında  bir deniz  gezintisine  çıkmıştı  (o  günlerde  henüz  radyo  icat edilmemişti).  Gerçekten  kafasında  ne  vardı  bilinmiyor;  fakat bir Avrupa savaşı çıkacağını tahmin etmediği açıktı. Kaiser ve başbakanı,  Rusya’nın  savaş  için  henüz  hazır  olmadığını  ve Sırbistan  aşağılanırken  1908’de  olduğu  gibi  bir  kenarda kalacağını  tahmin  ettiler.  Ne  olursa  olsun,  Rusya’ya  karşı elindeki kozları oynamak için şimdiki durumlarının, birkaç yıl sonraya oranla daha iyi olduğuna inanıyorlardı. </p>
<p class="calibre1">Olası düşmanlarının psikolojisini yanlış tahmin konusunda kırılmamış  rekorların  sahibi  olan  Alman  liderler,  Büyük Britanya’yı bir anlaşmaya zorlamak için kuvvetli bir donanma inşa  etmeye  ve  Fas  için  savaş  tehdidi  ile  Fransa’yı yalnızlaştırmaya  çalıştıkları  zaman  olduğu  gibi,  şimdi  de önlerinde  büyük  fırsatlar  olduğuna  inandılar.  Avusturya’nın zaferinin,  Rusya’yı  Üçlü  itilafı  aldatarak  etrafındaki  gittikçe daralan çemberi kırmaya iteceği varsayımından hareket eden Almanlar,  uzlaşmaz  olarak  gördükleri  Fransa’yı  göz  ardı ettiler  ve  zaferlerini  boşa  çıkarır  diye  Büyük  Britanya’nın arabuluculuğundan  da  kaçındılar.  Bütün  beklentilerinin aksine, eğer savaş patlak verirse, Büyük Britanya’nın tarafsız kalacağına  veya  geç  müdahale  edeceğine  kendilerini inandırdılar.  Ancak  savaş  patladığında,  Rus  Dışişleri  Bakanı</p>
<p class="calibre1"><a id="p408"></a>olan Serge Sazonov, Rusya’nın bu kez niçin gerilemeyeceğini şöyle açıkladı:</p>
<p class="calibre1">“Kırım  Savaşı’ndan  beri  Avusturya’nın  bizim  hakkımızda ne  hissettiği  konusunda  hayal  kurmamıza  olanak  yok. </p>
<p class="calibre1">Ülkesinin  ayakta  sallanan  yapısını  payandalamak  ümidi  ile Balkanlar’da yağmacı politikasını başlattığı gün, bizimle olan ilişkisi  de  gittikçe  dostane  olmaktan  uzaklaştı.  Yine  de Avusturya’nın Balkan politikasının, Almanya’nın sempatisine sahip  olduğu  ve  Berlin  tarafından  cesaretlendirildiği  açık olarak  ortaya  çıkana  kadar,  bu  tatsızlığı,  içimize sindirebildik.” <a href="index_split_014.html#p1703">{270}</a></p>
<p class="calibre1">Rusya,  bölgedeki  en  güvenilir  müttefiki  olan  Sırbistan’ın aşağılanması  suretiyle  Slavlar  arasındaki  saygınlığının  yok edilmesi için yapılan bir Alman manevrası olarak yorumladığı bu  harekete  karşı  direnmesi  gerektiğini  hissetti.  Sazonov şöyle yazıyor:</p>
<p class="calibre1">“Şu husus açıktır ki, riski ve sorumluluğu üzerine almış dar görüşlü bir bakanın acele bir kararı ile değil, fakat bir şekilde onun  onayı  olmadan  Avusturya-Macaristan’ın  uygulamaya hiçbir  zaman  cesaret  edemeyeceği  Alman  hükümetinin mutabakatı  ile  inceden  inceye  ve  dikkatle  hazırlanmış  bir planla karşı karşıyayız. <a href="index_split_014.html#p1703">”{271}</a></p>
<p class="calibre1">Başka  bir  Rus  diplomat,  Bismarck  Almanya’sı  ile  Kaiser Almanya’sı  arasındaki  farkı  sonradan  nostaljik  bir  şekilde</p>
<p class="calibre1"><a id="p409"></a>anlatıyor:</p>
<p class="calibre1">“Büyük Savaş, Almanlaşmış bir Orta Avrupa isteyen Pan-Cermen  görüşü  ile  Avusturya-Macaristan’ın  Balkanlar’a nüfuz </p>
<p class="calibre1">etme </p>
<p class="calibre1">politikasının </p>
<p class="calibre1">Almanya </p>
<p class="calibre1">tarafından</p>
<p class="calibre1">cesaretlendirilmesinin kaçınılmaz sonucu olmuştur. Bismarck zamanında, bu olamazdı. Olanlar, Bismarck’ın üstlendiğinden çok  daha  zor  bir  göreve,  üstelik  de  bir  Bismarck  olmadan sonları Alman idarecilerinin ihtirasının bir sonucudur.” <a href="index_split_014.html#p1703">{272}</a></p>
<p class="calibre1">I</p>
<p class="calibre1">Rus  diplomatlar,  Almanlara  layık  olmadıkları  bir  saygı gösteriyorlardı;  çünkü  1914’te  Kaiser  ve  danışmanlarının elinde, önceki krizler sırasında sahip olduklarından daha geniş</p>
<p class="calibre1">çaplı bir plan yoktu. Arşidük’ün öldürülmesinin yarattığı kriz kontrolden  çıktı;  çünkü  hiçbir  lider,  geri  adım  atmaya  hazır değildi  ve  her  ülke,  uzun  vadeli  ortak  çıkarlar  genel kavramından  çok,  resmi  ittifak  yükümlülüklerini  yerine getirmekle  ilgileniyordu.  Avrupa’da  eksik  olan,  büyük devletleri  birbirine  bağlayacak  Mettemich  sisteminde  veya Bismarck’ın </p>
<p class="calibre1">Realpolitik’min </p>
<p class="calibre1">soğukkanlı </p>
<p class="calibre1">diplomatik</p>
<p class="calibre1">esnekliğinde var olan kapsayıcı değerler sistemiydi. I. Dünya Savaşı, </p>
<p class="calibre1">ülkelerin </p>
<p class="calibre1">antlaşma </p>
<p class="calibre1">gereklerini </p>
<p class="calibre1">yerine</p>
<p class="calibre1">getirmemelerinden  değil,  aksine  harfi  harfini  yerine getirmelerinden dolayı başlamıştır. </p>
<p class="calibre1"><a id="p410"></a>I.  Dünya  Savaşı’nın  başlangıcının  birçok  ilginç  yönünden bir tanesi, en garip olanlarından birisi, başlangıçta hiçbir şey olmamasıdır. Avusturya, kısmen Viyana’nın Macar Başbakanı Stephan  Tisza’nın,  imparatorluğu  riske  etmek  hususundaki isteksizliğini yenmek için zamana gereksinimi olduğundan işi ağırdan  aldı.  Sonunda  Tisza  kabul  edince,  Viyana  kırk  sekiz saatlik  bir  ültimatomu  23  Temmuz’da  Sırbistan’a  verdi. </p>
<p class="calibre1">Ültimatomda  öyle  ağır  şartlar  öne  sürülüyordu  ki,  bunların reddedileceği  kesindi.  Ancak  gecikme,  Arşidük’ün  katli dolayısıyla  duyulan  ve  bütün  Avrupa’ya  yayılan  öfkenin faydalarından yararlanamamasına sebep oldu. </p>
<p class="calibre1">Meşruiyete  duyulan  bağlılık  nedeniyle,  Metternich Avrupası’nda,  Rusya’nın,  Avusturya  tahtına  doğrudan  varis bir prensin katli dolayısıyla Avusturya’nın Sırbistan’a karşılık vermesini  onaylayacağına  kuşku  yoktur.  Fakat  1914’lerde, meşruiyet  artık  ortak  bir  bağ  değildi.  Rusya’nın,  müttefiki Sırbistan’a  duyduğu  sempati,  Franz  Ferdinand’ın  katline öfkelenmesinden daha önemliydi. </p>
<p class="calibre1">Suikastı  izleyen  bütün  bir  ay,  Avusturya  diplomasisi  işi ağırdan  aldı.  Sonra  felakete  doğru  bir  haftadan  daha  az  bir zaman  içine  sığdırılan  çılgın  bir  yarış  başladı.  Avusturya ültimatomu,  olayları  politikacıların  kontrolünden  çıkardı. </p>
<p class="calibre1">Ültimatom bir kez verilince, büyük devletlerin herhangi birisi geri  dönülmez  bir  seferberlik  yarışını  başlatacak  durumda</p>
<p class="calibre1"><a id="p411"></a>idiler.  Hayret  edilecek  şey,  seferberlik  makinesini  ilk işletmeye  başlatan  ülkenin,  seferberlik  planları  ile  hiç  ilgisi olmayan  bir  ülke  olmasıdır.  Bütün,  büyük  devletler  arasında yalnızca  Avusturya’nın  askeri  planları,  modası  geçmişti  ve hıza dayanmıyordu. Savaşın hangi hafta başlayacağı, orduları Sırbistan’a  karşı  er  veya  geç  savaşabilecek  olan Avusturya’nın  savaş  planlarına  göre  hiç  önemli  değildi. </p>
<p class="calibre1">Avusturya’nın  Sırbistan’a  ültimatom  vermesinin  nedeni arabuluculuğu </p>
<p class="calibre1">önlemekti; </p>
<p class="calibre1">yoksa </p>
<p class="calibre1">askeri </p>
<p class="calibre1">hazırlıktan</p>
<p class="calibre1">hızlandırmak için değildi. Avusturya’nın seferberliği başka bir büyük  devleti  de  tehdit  etmiyordu;  çünkü  tamamlanması  bir ayı alırdı. </p>
<p class="calibre1">Böylece savaşı kaçınılmaz kılan seferberlik planlan, ancak Batı’da  önemli  savaşlar  bittikten  sonra  ordusu  savaşmaya başlayan  bir  ülke  tarafından  harekete  geçirilmiş  oldu.  Diğer taraftan, Avusturya’nın hazırlığı ne safhada olursa olsun, eğer Rusya  Avusturya’yı  tehdit  etmek  istiyorsa  bazı  birliklerini seferber etmesi gerekirdi ki, bu davranış da Almanya’yı geri dönülmez  bir  şekilde  harekete  geçirecekti.  (Ancak  hiçbir politik  lider  bu  tehlikeyi  kavramış  görünmemektedir.) Temmuz  1914’teki  paradoks,  savaşmak  için  politik  nedeni olan  ülkeler,  katı  seferberlik  plânlarına  bağlı  değilken, Almanya ve Rusya gibi katı planları olan ülkelerin savaşmak için politik nedenleri olmaması idi. </p>
<p class="calibre1"><a id="p412"></a>Bu  olaylar  zincirini  durdurmak  için  en  iyi  konumda  olan Büyük  Britanya  ise  tereddüt  etti.  Her  ne  kadar  Üçlü  itilafı korumada  önemli  çıkarı  varsa  da,  Balkan  krizinde  hemen hemen hiçbir çıkarı yoktu. Savaştan ürküyordu; Almanya’nın zaferinden  ise  daha  da  çok  korkuyordu.  Büyük  Britanya niyetini  açıkça  ilan  etseydi  ve  genel  bir  savaşa  gireceğini Almanya’nın  anlamasını  sağlasaydı,  Kaiser  çatışmadan kaçınabilirdi. Sazonov’un sonradan açıkladığı görüş böyle idi:</p>
<p class="calibre1">“1914’te Sir Edward Grey benim ısrarla talep ettiğim gibi, Büyük  Britanya’nın  Fransa  ve  Rusya  ile  dayanışma  içinde olduğunu açıkça  ve  zamanında  ilan  etmiş  olsa  idi,  sonuçları Avrupa  uygarlığının  varlığını  tehlikeye  sokan  bu  korkunç felaketten insanlığı kurtarmış olabilirdi.” <a href="index_split_014.html#p1703">{273}</a></p>
<p class="calibre1">İngiliz  liderler,  müttefiklerini  desteklemekte  tereddüt ettikleri  izlenimini  vererek  Üçlü  itilafı  riske  etmek istemiyorlardı  ve  bununla  ters  olarak  tam  zamanında arabulucu  olarak  müdahale  seçeneğini  açık  tutmak  için Almanya’yı  da  tehdit  etmek  istemiyordu.  Sonuç  olarak, Büyük  Britanya  iki  işi  birden  yapmaya  çalışırken  hiçbirini başaramamak  durumuyla  karşılaştı.  Fransa  ve  Rusya’nın yanında  savaşa  girmek  için  hukuken  bir  taahhüdü  yoktu. </p>
<p class="calibre1">Grey,  11  Haziran  1914’te,  Arşidük’ün  katlinden  iki  haftadan biraz  fazla  bir  zaman  önce,  Avam  Kamarası’na  böyle  bir güvence veriyordu:</p>
<p class="calibre1"><a id="p413"></a>“Avrupa  devletleri  arasında savaş  çıkması  halinde,  Büyük Britanya’nın  savaşa  katılıp  katılmayacağı  konusunda  karar verecek, </p>
<p class="calibre1">Hükümet’in </p>
<p class="calibre1">veya </p>
<p class="calibre1">Parlamento’nun </p>
<p class="calibre1">hareket</p>
<p class="calibre1">serbestisini  kısıtlayacak  veya  engelleyecek  herhangi  bir yayınlanmamış anlaşma yoktur...” <a href="index_split_014.html#p1703">{274}</a></p>
<p class="calibre1">Kuşkusuz  bu  hukuken  doğru  idi.  Fakat  sorunun  bir  de görülmeyen  moral  boyutu  vardı.  Fransız  donanması,  Büyük Britanya’yla  yapılan  deniz  anlaşması  dolayısıyla  Akdeniz’de idi; sonuç olarak Britanya savaş dışında kalırsa, Kuzey Fransa kıyıları  Alman  donanmasına  açık  kalacaktı.  Kriz  geliştikçe, Bethmann-Hollweg,  Büyük  Britanya  tarafsız  kalmaya  söz verirse </p>
<p class="calibre1">Alman </p>
<p class="calibre1">donanmasının </p>
<p class="calibre1">Fransa’ya </p>
<p class="calibre1">karşı</p>
<p class="calibre1">kullanılmayacağı  sözünü  verdi.  Fakat  Grey,  1909’da  bir Avrupa  savaşında,  Britanya’nın  tarafsız  kalması  şartıyla, Almanya’nın  donanmasını  kuvvetlendirme  çalışmalarını yavaşlatacağı  şeklindeki  Alman  önerisini  reddetmesiyle,  bu pazarlığı  reddetmiş  oldu.  Fransa’nın  yenilmesinden  sonra, Büyük  Britanya’nın  Almanya’nın  insafına  terk  edilmiş</p>
<p class="calibre1">olacağı konusunda endişeleri vardı:</p>
<p class="calibre1">“Böyle  şartlar  altında  kendimizi  tarafsızlığa  bağlamayı içeren  önerisini  bir  an  bile  düşünemeyeceğimizi  Alman Başbakanı’na bildirmelisiniz. </p>
<p class="calibre1">…Fransa’nın  aleyhine  böyle  bir  pazarlığı  kabul  etmemiz, bu  ülkenin  asla  yeniden  elde  edemeyeceği  iyi  ününü</p>
<p class="calibre1"><a id="p414"></a>kirletecektir. </p>
<p class="calibre1">Başbakan </p>
<p class="calibre1">aynı </p>
<p class="calibre1">zamanda, </p>
<p class="calibre1">Belçika’nın </p>
<p class="calibre1">tarafsızlığı</p>
<p class="calibre1">karşılığında  ne  gibi  bir  yükümlülük  veya  çıkar  üzerinde pazarlık  edebileceğimizi  de  soruyor.  Bu  pazarlığı  da düşünemeyiz.” <a href="index_split_014.html#p1704">{275}</a></p>
<p class="calibre1">Grey’in çıkmazı, ülkesinin kamuoyu baskısı ile geleneksel dış politikası arasında kapana kısılmış olmasıydı. Bir tarafta, bir  Balkan  sorunu  için  savaşa  girmenin  kamuoyu  tarafından desteklenmemesi,  bir  arabuluculuğu  akla  getiriyordu;  öbür tarafta,  Fransa  yenilirse  veya  İngiliz  ittifakına  güvenini yitirirse,  Almanya  İngilizlerin  daima  karşı  olduğu  hâkim pozisyona geçebilirdi. Sonuçta, İngiliz halkının savaşa verdiği desteğin  kristalize  olmasına  kadar  zaman  gerekecekse  de, Almanya  Belçika’yı  istila  etmese  bile,  Büyük  Britanya’nın, Fransa’nın  askeri  çöküşünü  önlemek  için  savaşa  girmesi yüksek bir olasılıktı. Bu arada, Büyük Britanya arabuluculuk girişiminde bulunabilirdi. Ancak Almanya’nın İngilizlerin en yerleşmiş  dış  politika  prensiplerinden  biri  olan  Benelüx Ülkeleri’nin  bir  büyük  devletin  eline  düşmemesi  prensibine meydan okuma kararı, İngilizlerin kuşkularını sona erdirdi ve savaşın bir uzlaşmayla bitmemesini garanti etti. </p>
<p class="calibre1">Grey,  krizin  ilk  safhalarında  taraf  tutmamakla,  Büyük Britanya’nın,  kendisine  bir  çözüm  için  araya  girme  imkânı verebilecek  bir  tarafsızlık  iddiasını  koruyabileceğine</p>
<p class="calibre1"><a id="p415"></a>inanıyordu.  Geçmiş  deneyim  de  bu  stratejiyi  destekliyordu. </p>
<p class="calibre1">Yirmi  yıl  boyunca  gittikçe  yükselen  gerilimlerin  sonucu, değişmez  bir  şekilde  bir  konferans  olmuştu.  Ancak  önceki krizlerin  hiçbirinde  bir  seferberlik  olmamıştı.  Bütün  Büyük Devletler seferberlik için hazırlanırken, geleneksel diplomatik metotlar  için  gerekli  zaman  kalmamıştı.  Böylece,  seferberlik planlarının  diplomatik  manevra  olanaklarını  ortadan kaldırdığı  kritik  doksan  altı  saat  içinde  İngiliz  Kabinesi seyirci rolünü üstlendi. </p>
<p class="calibre1">Avusturya’nın  ültimatomu,  zaten  kendisine  haksızlık edildiğini  düşündüğü  sırada  Rusya’yı  duvara  sıkıştırdı.  Türk yönetiminden,  Rusya  tarafından  yapılan  birkaç  savaşla kurtarılan  Bulgaristan,  Almanya’ya  yanaşıyordu.  Bosna-Hersek’i  topraklarına  katan  Avusturya’nın,  Balkanlar’da Rusya’nın  son  önemli  müttefiki  olan  Sırbistan’ı  himayesi altına almaya çalıştığı görülüyordu. Son olarak, Almanya’nın İstanbul’a yerleşmesi ile Rusya Panslavizm çağının, her şeyi kapsayan </p>
<p class="calibre1">‘Tentonic” </p>
<p class="calibre1">hegemonyası </p>
<p class="calibre1">ile </p>
<p class="calibre1">son </p>
<p class="calibre1">bulup</p>
<p class="calibre1">bulmayacağını merak eder oldu. </p>
<p class="calibre1">Bu  durumda  bile,  Çar  II.  Nikola,  Almanya’ya  karşı  bütün kozlarını oynamak hevesinde değildi. 24 Temmuz’da yapılan Bakanlar Kurulu toplantısında Rusya’nın bütün seçeneklerini gözden geçirdi. Maliye Bakanı Peter Bark, Çar’a şöyle rapor verdi:  “Savaş  dünya  için  bir  felaket  olacaktır  ve  bir  kez</p>
<p class="calibre1"><a id="p416"></a>patladıktan  sonra  durdurmak  çok  zordur.”  Bark  şunu  da ekledi:  “Alman  imparatoru,  birçok  kez,  samimi  arzusunun Avrupa  barışını  korumak  olduğu  hususunda  bana  güvence verdi.”  Bakanlara  “Alman  İmparatoru’nun  Rus-Japon Savaşı’ndaki  ve  ondan  sonraki  dönemde  Rusya’nın  yaşadığı iç  karışıklıklar  süresince  çok  sadık  davrandığını”  hatırlattı. </p>
<p class="calibre1"><a href="index_split_014.html#p1704">{276}</a></p>
<p class="calibre1">Bu  görüşleri  çürüten  güçlü  Tarım  Bakanı  Alexsander Krivoşin oldu. Krivoşin Rusya’nın kendisine karşı gösterilen küçümsemeyi  unutmama  eğilimini  bir  kez  daha  göstererek, Kaiser’in  kuzeni  Çar  Nikola’ya  yazdığı  nazik  mektuplara rağmen,  1908  Bosna  krizinde  Almanya’nın  Rusya’ya  karşı zorbalık  yaptığını  ileri  sürdü.  O  halde  “kamuoyu  ve Parlamento, Rusya’nın hayati çıkarlarının söz konusu olduğu kritik  anda,  İmparatorluk  Hükümeti’nin  niçin  cesaretle hareket  etmediğim  anlamayabilir...  Bizim  aşırı  basiretli davranışlarımız,  maalesef  Orta  Avrupa  Devletleri’ni yatıştırmaya yeterli olmadı.” <a href="index_split_014.html#p1704">{277}</a></p>
<p class="calibre1">Krivoşin’in  iddiası,  Rusya’nın  Bulgaristan  Büyükelçisinin gönderdiği  mesajla  da  desteklendi.  Eğer  Rusya  geri  adım atarsa “Slav dünyası ve Balkanlar’daki saygınlığımız bir daha geri  dönmemek  üzere  yok  olacaktır.” <a href="index_split_014.html#p1704">{278}  </a>Hükümet başkanları,  kendilerinin  cesaretlerini  sorgulayan  argümanlara karşı olağanüstü bir duyarlılık gösterirler. Sonuçta Çar, felaket</p>
<p class="calibre1"><a id="p417"></a>önsezisini  bastırarak,  savaş  riskine  rağmen,  Sırbistan’ı desteklemeye karar verdi, fakat seferberlik emrini durdurdu. </p>
<p class="calibre1">Sırbistan,  25  Temmuz’da  Avusturya’nın  ültimatomuna beklenmeyen ölçüde yatıştırıcı şekilde cevap verdiği ve birisi hariç Avusturya’nın bütün isteklerini kabul ettiği zaman deniz gezisinden henüz dönen Kaiser, krizin sona erdiğini düşündü. </p>
<p class="calibre1">Fakat Avusturya’nın, düşüncesizce yapmış olduğu destekleme önerisini kullanma kararlılığını hesaba katmamıştı. Hepsinden önemlisi,  Büyük  Devletlerin  savaşın  eşiğine  bu  kadar yaklaştığı  bir  sırada,  seferberlik  planlarının  diplomasiyi  ezip geçmesi olasılığının yüksek olduğunu unutmuştu. </p>
<p class="calibre1">12  Ağustos’a  kadar  askeri  harekâta  hazır  olamayacağı halde,  Avusturya  28  Temmuz’da  Sırbistan’a  savaş  ilan  etti. </p>
<p class="calibre1">Aynı  gün,  Çar  Avusturya’ya  karşı  kısmi  seferberlik  emrini verdi ve şaşkınlıkla gördü ki, son elli yıldan beri Avusturya, Rusya’nın  Balkanlar  üzerindeki  emellerinin  önünden  duran ülke  olduğu  halde  ve  tüm  bu  zaman  içinde  askeri  kurmay okullarında okutulanların temelini bir bölgesel Avusturya-Rus savaşı  oluşturmasına  rağmen,  genelkurmayın  hazırladığı  tek plan,  aynı  anda  hem  Almanya,  hem  de  Avusturya’ya  karşı yapılacak  genel  bir  seferberlik  planı  idi.  Bir  aptallar cennetinde yaşadığının farkında olmayan Rus dışişleri bakanı, 28  Temmuz’da  Berlin’e  şöyle  bir  güvence  vermeye  çalıştı:</p>
<p class="calibre1">“Aldığımız  askeri  tedbirler  Avusturya’nın  savaş  ilanının  bir</p>
<p class="calibre1"><a id="p418"></a>sonucudur...  bir  tanesi  dahi  Almanya’ya  yöneltilmiş</p>
<p class="calibre1">değildir.” <a href="index_split_014.html#p1704">{279}</a></p>
<p class="calibre1">Obruçev’in  teorilerini  takip  edenler  dâhil  Rus  askeri liderleri, Çar’ın kısmi seferberlik istemesi karşısında dehşete düştüler.  Onlar  genel  bir  seferberlik  ve  şimdiye  kadar  askeri hiçbir adım atmamış olan Almanya ile savaş istiyorlardı, ileri gelen  generallerden  biri  Sazonov’a  şunları  söyledi:  “Savaş</p>
<p class="calibre1">kaçınılmaz oldu ve daha kılıcımızı çekmeye vakit bulamadan savaşı kaybetme tehlikesiyle karşı karşıyayız. <a href="index_split_014.html#p1704">”{280}</a></p>
<p class="calibre1">Çar generallerine göre ne kadar tereddütlü ise, Almanya’ya göre  de  o  kadar  kararlı  idi.  Bütün  Alman  planları,  altı  hafta içinde Fransa’yı devirmek ve sonra büyük bir olasılıkla henüz seferberliğini  tamamlamamış  olan  Rusya’ya  dönmek varsayımına dayanıyordu. Herhangi bir Rus seferberliği, hatta kısmi  olanı  dahi,  bu  zaman  tarifesini  kısaltacak  ve Almanya’nın  zaten  riskli  olan  kumarını  kazanma  şansını azaltacaktı.  Buna  uygun  olarak,  29  Temmuz’da  Almanya Rusya’dan seferberliğini durdurmasını istedi ve aksi takdirde Almanya’nın  da  aynı  şeyi  yapacağım  söyledi.  Herkes  de biliyordu ki, Alman seferberliği savaş demekti. </p>
<p class="calibre1">Çar,  bu  öneriyi  kabul  edemeyecek  kadar  zayıftı.  Kısmi seferberliği  durdurmak,  bütün  Rus  askeri  planlamasını  çorap söküğü  gibi  çözerdi  ve  generalleri  de  onu  iş  işten  geçtiğine inandırdılar.  30  Temmuz’da  Nikola  tam  seferberlik  ilan  etti. </p>
<p class="calibre1"><a id="p419"></a>31  Temmuz’da,  Almanya  bir  kez  daha  Rus  seferberliğinin durdurulmasını  talep  etti.  Bu  talep  yerine  getirilmeyince, Almanya  Rusya’ya  savaş  ilan  etti.  Tüm  bunlar,  krizin  özü hakkında  St.  Petersburg  ile  Berlin  arasında  tek  bir  ciddi politik  fikir  alışverişi  yapılmadan  ve  Almanya  ile  Rusya arasında elle tutulur, gözle görülür bir sorun yokken oldu. </p>
<p class="calibre1">Almanya  şimdi,  savaş  planlarının,  derhal  Fransa’ya saldırmasını  gerektirdiği  sorunuyla  karşı  karşıyaydı.  Fransa, ülkesinin  kayıtsız  şartsız  desteğini  vererek  Rusya’yı uzlaşmayı kabul etmemesi için cesaretlendirmesi dışında tüm kriz  boyunca  sessiz  kalmıştı.  Sonunda,  yirmi  yıldır  düzmece duygusallığın onu nereye getirdiğini kavrayan Kaiser, Alman seferberliğini  Fransa’dan  Rusya’ya  çevirmeye  gayret  etti. </p>
<p class="calibre1">Askerleri  dizginleme  gayreti,  Çar’ın  evvelce  benzer  şekilde Rusya’nın  seferberlik  alanını  sınırlama  çabası  kadar  boşuna idi. Alman Genelkurmayı, yirmi yıllık plânlamayı çöpe atmak konusunda  Rus  meslektaşlarından  daha  arzulu  değildi; gerçekte, tıpkı Rus meslektaşları gibi onların da alternatif bir planları yoktu. Hem Çar, hem de imparator, savaşın eşiğinden dönmek istedilerse de bunu nasıl yapacaklarını bilmiyorlardı: Çar’ın kısmi seferberlik yaptırması önlenmişti; Kaiser’in ise, yalnızca Rusya’ya karşı seferberlik yaptırması engellenmişti. </p>
<p class="calibre1">Her ikisi de, kendileri tarafından kurulmamış olan ve bir kez</p>
<p class="calibre1"><a id="p420"></a>harekete  geçince  artık  durdurulamayan  askeri  mekanizma tarafından kösteklenmişti. </p>
<p class="calibre1">1 Ağustos’ta, Almanya, Fransa’ya, tarafsız kalma niyetinde olup olmadığını sordu. Fransa olumlu cevap verirse, Almanya iyi  niyetinin  bir  işareti  olarak  Verdun  ve  Toulon  kalelerini isteyecekti.  Fakat  Fransa,  oldukça  anlaşılmaz  bir  şekilde, ülkesinin  ulusal  çıkartan  doğrultusunda  hareket  edeceği cevabını verdi. Kuşkusuz, Almanya’nın Fransa ile savaşmayı haklı  gösterecek  özel  bir  sorunu  yoktu.  Fransa,  Balkan krizinde  seyirci  kalmıştı.  Burada  bir  kez  daha,  seferberlik planları  itici  güçtü.  Böylece,  Almanya  bazı  Fransız  sınır ihlallerini  bahane  ederek  3  Ağustos’ta  savaş  ilan  etti.  Aynı gün, Schlieffen planını uygulayan Alman birlikleri Belçika’yı işgal  etti.  Ertesi  gün,  4  Ağustos’ta,  Büyük  Britanya,  Alman liderler  hariç,  hiç  kimseyi  şaşırtmayan  bir  karar  aldı  ve Almanya’ya savaş ilan etti. </p>
<p class="calibre1">Büyük  devletler,  ikinci  derecede  bir  Balkan  krizini  bir dünya  savaşına  dönüştürmeyi  başardılar.  Bosna  ve  Sırbistan sorunu  yüzünden  çıkan  sorun,  Avrupa’nın  diğer  tarafındaki Belçika’nın  işgaline  ve  Büyük  Britanya’nın  kaçınılmaz  bir şekilde  savaşa  girmesine  neden  oldu.  İşin  komik  olan  tarafı, Batı cephesinde önemli çatışmalar yapılana kadar, Avusturya birliklerinin henüz Sırbistan’a saldırmamış olmaları idi. </p>
<p class="calibre1"><a id="p421"></a>Almanya,  savaşta  kesinlik  olmadığını,  çabuk  ve  kesin  bir zafer  tutkusunun  işi,  kendisini  tüketen  bir  yıpratma  savaşına götürdüğünü </p>
<p class="calibre1">çok </p>
<p class="calibre1">geç </p>
<p class="calibre1">öğrendi. </p>
<p class="calibre1">Schlieffen </p>
<p class="calibre1">planını</p>
<p class="calibre1">uygulamakla, Almanya risk almasının esas amacı olan Fransız ordusunun  ortadan  kaldırılmasını  gerçekleştiremeden  İngiliz tarafsızlığı  ümitlerini  ortadan  kaldırdı,  işin  şaşılacak  tarafı, Almanya’nın  yaşlı  Moltke’nin  öngördüğü  gibi,  Batı’daki saldırı  savaşını  kaybetmesi  ve  Doğu’daki  savunma  savaşını kazanması  idi.  Sonunda  Almanya,  önce  Moltke’nin stratejisinin  üzerine  kurulmuş  olduğu  uzlaşma  yoluyla  barış</p>
<p class="calibre1">ihtimalini  ortadan  kaldıran  bir  politika  izledikten  sonra, Batı’da  da  Moltke’nin  savunma  stratejisini  benimsemeye mecbur kaldı. </p>
<p class="calibre1">Avrupa  Konferansı  Düzeni,  siyasi  liderler  çekildiği  için başarısız oldu. Sonuç olarak, bütün XIX. yüzyıl boyunca bir soğuma  dönemi  sağlayan  veya  gerçek  çözüme  kavuşturan Avrupa  Düzeni  yöntemi  denenmedi  bile.  Avrupalı  liderler, diplomatik  arabuluculuk  için  gerekli  olan  zaman  hariç,  her ihtimali  düşündüler.  Ayrıca  Bismarck’ın  özdeyişini  de unuttular:  “Yazıklar  olsun  o  lidere  ki,  savaşın  sonundaki düşünceleri savaşın başındakiler kadar makul değildir.” </p>
<p class="calibre1">Olaylar birbirini izlerken 20 milyon insan öldü; Avusturya-Macaristan  İmparatorluğu  ortadan  kalktı;  savaşa  giren  dört hanedandan  üçü  -  Alman,  Avusturya  ve  Rusya  -  devrildiler. </p>
<p class="calibre1"><a id="p422"></a>Yalnızca  İngiliz  krallık  hanedanı  ayakta  kaldı.  Sonradan,  bu büyük  yangını  tam  olarak  neyin  başlattığını  hatırlamak  çok zordu.  Herkesin  bildiği  şey,  bu  çok  büyük  aptallığın oluşturduğu küllerden, her ne kadar katliamın yarattığı ihtiras ve  yorgunluklar  arasında  yeni  sistemin  doğasını  ayırt  etmek zor ise de, bir Avrupa sisteminin kurulması gerektiğiydi. </p>
<p class="calibre1"><a id="p423"></a> </p>
<p class="calibre1"></p>
<p class="calibre1"><a id="p424"></a><img src="index-424_1.jpg" class="calibre2"/></p>
<p class="calibre1">Woodrow Wilson, George Clemanceau, Vittorio Emanuelle Orlando</p>
<p class="calibre1">ve David Lloyd George Versay’da (1919)</p>
<p class="calibre1"><b class="calibre3"> </b></p>
<p class="calibre1"><b class="calibre3">9</b></p>
<p class="calibre1"><b class="calibre3">Diplomasinin Yeni Yüzü:</b></p>
<p class="calibre1"><b class="calibre3">Wilson ve Versay Antlaşması</b></p>
<p class="calibre1">11  Kasım  1918  tarihinde,  İngiliz  Başbakanı  David  Lloyd George,  Almanya  ile  itilaf  Devletleri  arasında  bir  ateşkes anlaşması  imzalandığını  şu  sözlerle  açıkladı:  “Bu  tarihi sabahta,  öyle  ümit  ediyorum  ki,  bütün  savaşları  sona erdirdiğimizi söyleyebiliriz. <a href="index_split_014.html#p1704">”{281} </a>Gerçekte, Avrupa daha da felaketli bir savaştan sadece yirmi yıl uzaktaydı. </p>
<p class="calibre1"><a id="p425"></a>Birinci  Dünya  Savaşı’nda  hiçbir  şey  planlandığı  gibi gitmediğinden,  ulusların,  kendilerini  gözü  kapalı  felaketin içine  attıkları  umutların  boşluğu  kadar,  barış  arayışının  da yine boş ve verimsiz olması kaçınılmazdı. Savaşa katılan her ülke,  bu  savaşın  kısa  bir  savaş  olacağını  tahmin  etmişti  ve barış anlaşmasının şartlarının da, son yüzyılda bütün Avrupa anlaşmazlıklarını  sona  erdiren  diplomatik  bir  kongre  yoluyla kararlaştırılmasını  istemişlerdi.  Fakat  kayıplar  dehşet  verici boyutlara  ulaşınca,  aralarındaki  çatışmanın  başlangıcındaki Balkanlar’da  nüfuz  çekişmesi,  Alsace-Lorraine’nin  kimin olacağı  ve  donanma  yarışı  gibi  siyasi  sorunları  unuttular. </p>
<p class="calibre1">Avrupa </p>
<p class="calibre1">devletleri, </p>
<p class="calibre1">çektiklerinin </p>
<p class="calibre1">sorumlusu </p>
<p class="calibre1">olarak</p>
<p class="calibre1">düşmanlarının  doğasında  bulunan  kötülüğü  gösteriyorlar  ve uzlaşmanın  gerçek  barışı  getirmeyeceğine  inanıyorlardı; düşman ya toptan yenilmeliydi veya savaş iyice tükeninceye kadar sürdürülmeliydi. </p>
<p class="calibre1">Avrupa  liderleri,  savaş  öncesi  uluslararası  düzenin uygulamalarına  devam  etmiş  olsalardı,  uzlaşma  barışı  1915</p>
<p class="calibre1">yılı baharında yapılmış olurdu. Tarafların karşılıklı saldırıları çok kan akıtmıştı ve bütün cephelerde taraflar kımıldayamaz hale gelmişlerdi. Fakat savaşın patlamasından bir hafta önce, seferberlik  planlarının  diplomasiyi  sindirmesi  gibi,  şimdi  de kayıpların  derecesi  akılcı  bir  uzlaşmanın  önünde  bir  engel oluşturuyordu.  Bunun  yerine,  Avrupa’nın  liderleri  barış</p>
<p class="calibre1"><a id="p426"></a>şartlarını  ağırlaştırmaya  devam  ettiler  ve  bu  suretle  onları savaşa sürükleyen yetersizlik ve sorumsuzluklarını artırmakla kalmadılar,  aynı  zamanda  uluslarının  bir  yüzyıla  yakın  bir zaman beraber yaşadıkları dünya düzenini de yok ettiler. </p>
<p class="calibre1">1914-15  kışında,  askeri  strateji  ile  dış  politikanın birbirleriyle  olan  teması  kayboldu.  Çatışanların  hiçbirisi,  bir uzlaşma  barışı  aramaya  cesaret  edemedi.  Fransa,  Alsace-Lorraine’i  geri  almadan  anlaşmaya  razı  olamazdı;  Almanya ise,  elde  ettiği  toprakları  geri  vermeyi  öngören  bir  barış</p>
<p class="calibre1">düşünemezdi.  Bir  kez  savaşa  daldıktan  sonra,  Avrupa’nın liderleri  kardeş  katili  olmaktan  o  kadar  etkilenmişler,  genç kuşaklarının  tamamının  yok  edilmesinden  dolayı  o  kadar çılgına  dönmüşlerdi  ki,  zaferin  kendisi,  bu  zaferin  üzerinde kurulduğu,  yıkıntılar,  ne  kadar  büyük  olursa  olsun,  bir  ödül oldu.  Katliam  derecesindeki  saldırılar,  tarafların  askeri bakımdan kımıldayamaz duruma geldiğini gösterdi ve modern teknolojinin  gelişinden  önce  mümkün  olmayan  kayıplar verdirdi.  Yeni  müttefikler  bulma  çabaları,  politik  çıkmazı iyice derinleştirdi. Her yeni müttefik, İtilaf Devletleri yanında İtalya  ve  Romanya,  İttifak  Kuvvetleri  yanında  Bulgaristan, tahmin  edilen  ganimetten  payını  istedi  ki,  bu  durum, diplomasi  için  ne  kadar  esneklik  kalmışsa  sonunda  onu  da ortadan kaldırdı. </p>
<p class="calibre1"><a id="p427"></a>Barış şartları, gittikçe nihilistik bir karakter almaya başladı. </p>
<p class="calibre1">XIX.  yüzyılın  gizli  işler  çeviren  aristokrat  diplomasisi, kitlesel  seferberliklerin  olduğu  çağda  anlamsız  kaldı,  İtilaf Devletleri tarafı, özellikle de Amerika savaşa girdikten sonra, savaşı  tanımlarken  moral  sloganlar  kullanıyorlardı:  “Bütün savaşlara son verecek savaş” veya “Dünyayı, demokrasi için güvenli  bir  yer  yapmak.”  Bu  amaçlardan  ilki,  çok  şey  vaat etmesine  karşın  anlaşılabilirdi.  Çünkü,  uluslar  değişik kombinezonlar  içinde  bin  yıldan  beri  savaş  yapıyorlardı.  Bu sloganın  pratik  yorumu,  Almanya’nın  tam  olarak  silahtan arındınlması idi. ikinci slogan –demokrasiyi yaymak– Alman ve  Avusturya  iç  kurumlarının  devrilmesini  gerektiriyordu. </p>
<p class="calibre1">Dolayısıyla  İtilaf  Devletleri’nin  her  iki  sloganı  da,  sonuna kadar savaş anlamına geliyordu. </p>
<p class="calibre1">Napoleon  Savaşları’nda  Pitt  Planı  ile  Avrupa  dengesi üzerine  damgasını  vuran  Büyük  Britanya,  tam  bir  zafer  için yapılan baskıları destekliyordu. 1914 Aralı-ğında, Almanların Belçika’dan  çekilme  karşılığında  Belçika  Kongosu’nun verilmesi  konusunda  yaptıkları  nabız  yoklaması,  İngiliz Dışişleri  Bakanı  Grey  tarafından,  İtilaf  Devletleri’nin  ileride</p>
<p class="calibre1">“Almanya’dan  gelecek  bir  saldırıya  karşı  güvence<a href="index_split_014.html#p1704">”{282}</a></p>
<p class="calibre1">verilmesinin gerektiği gerekçesi ile reddedildi. </p>
<p class="calibre1">Grey’in  sözü,  İngilizlerin  tavrında  bir  değişikliğe  işaret etmekteydi.  Savaşın  patlamasından  kısa  bir  süre  önceye</p>
<p class="calibre1"><a id="p428"></a>kadar,  Büyük  Britanya,  güvenliğini,  güçlüye  karşı  zayıfı desteklemek suretiyle koruduğu güç dengesi ile bir tutmuştu. </p>
<p class="calibre1">1914’te  Büyük  Britanya  gittikçe  artan  bir  şekilde  bu  rolden rahatsız  olmaya  başlamıştır.  Almanya’nın  tek  başına,  kıtanın geri  kalan  devletlerinin  bir  arada  sahip  olduklarından  daha kuvvetli  bir  duruma  geldiğini  sezinleyen  Büyük  Britanya, Avrupa’daki  kavganın  dışında  kalmak  şeklindeki  geleneksel rolünü  artık  oynayamayacağını  hissetti.  Almanya  Avrupa’da bir  hegemonya  tehdidi  oluşturduğu  için  status  quo  ante’ye dönmenin  ana  problemi  hafifletmeye  yaramayacağını  anladı. </p>
<p class="calibre1">Böylece,  Büyük  Britanya  da  artık  uzlaşma  kabul  etmeyecek ve Almanya’nın devamlı zayıf konumda kalması, özellikle de Alman  Açık  Deniz  Filosu’nda  büyük  bir  azaltma  ile sonuçlanacak  kendi  “güvenceleri”  üzerinde  ısrar  etti  ki,  bu, Almanya’nın  tamamen  yenilmeden  hiçbir  zaman  kabul edemeyeceği bir şeydi. </p>
<p class="calibre1">Almanya’nın şartları ise, daha belirli ve daha jeopolitik idi. </p>
<p class="calibre1">Ancak yine karakteristik oran duygusundan yoksunluklarıyla, Alman  liderlerinin  istedikleri  de  aşağı  yukarı  kayıtsız  şartsız teslim anlamına geliyordu. Batı’da, Kuzey Fransa’nın kömür madenlerinin  ilhakını  ve  Anvers  Limanı  dâhil  Belçika üzerinde  askeri  kontrol  istiyorlardı  ki,  bunlar  İngiltere’nin amansız  düşmanlığı  için  yeterli  idi.  Doğu’da,  Almanya yalnızca 5 Kasım 1916’da “irsi ve anayasal hanedana dayalı, </p>
<p class="calibre1"><a id="p429"></a>bağımsız  bir  devlet<a href="index_split_014.html#p1704">”{283}  </a>kurmayı  vaat  ettiği  Polonya  için resmi  koşullar  belirtti  ki,  bu  suretle  Rusya  ile  bir  uzlaşma barışı  ümidini  ortadan  kaldırmış  oluyordu.  (Almanya’nın ümidi,  Polonya’ya  bağımsızlık  vaadi  ile  beş  tümene  yetecek kadar  Polonyalı  bir  gönüllüler  ordusu  toplayabileceği  idi; fakat çıka çıka 3000 gönüllü çıktı)<a href="index_split_014.html#p1704">.{284} </a>Rusya’yı yendikten sonra, Almanya 3 Mart 1918’de Brest-Litovsk Antlaşması’nı empoze etti ki, buna göre, Rusya’nın üçte birini topraklarına katıyor ve Ukrayna üzerinde himaye oluşturuyordu. Sonunda Weltpolitik  ile  ne  demek  istediğini  tanımlayan  Almanya, Avrupa  üzerinde  en  azından  bir  hegemonya  kurmaya  karar verdiğini gösteriyordu. </p>
<p class="calibre1">Birinci Dünya Savaşı, fiili savaşa kadar bütün kararlardan önce  bir  büyükelçilikten  diğer  büyükelçiliğe  notaların  ve krallar arasında telgrafların alınıp verilmesi şeklinde tipik bir kabine savaşı olarak başladı. Fakat savaş ilan edildikten sonra ve  Avrupa  başkentleri  bağırıp  çağıran  kalabalıklarla  dolup taşınca,  artık  sorun  başbakanlıklar  arasındaki  bir  sorun olmaktan çıkmış, halk kitlelerinin kavgası haline dönüşmüştü. </p>
<p class="calibre1">Savaşın ilk iki yılından sonra, her iki taraf da denge nosyonu ile  uzaktan  yakından  ilgisi  olmayan  şartlar  ileri  sürmeye başlamışlardı. </p>
<p class="calibre1">Herkesin hayalinin ötesinde olan şey, her iki tarafın da aynı zamanda  hem  yenen  ve  hem  de  yenilen  taraf  olabileceğiydi:</p>
<p class="calibre1"><a id="p430"></a>Almanya  Rusya’yı  yenecek  ve  Fransa  ve  İngiltere’yi  ciddi şekilde  zayıflatacaktı;  fakat  sonunda,  çok  ihtiyaç  duyulan Amerikan yardımı ile Batı İtilaf Devletleri savaştan muzaffer olarak  çıkacaktı.  Napoleon  savaşlarının  sonrası,  dengeye dayanan  ve  ortak  değerlerle  korunan  barış  içinde  geçen  bir yüzyıl  olmuştur.  I.  Dünya  Savaşı  sonrası  ise,  sosyal çalkantılar, ideolojik çatışma ve bir başka dünya savaşı oldu. </p>
<p class="calibre1">Savaşın  başlangıcındaki  heyecan,  Avrupa  halkları hükümetlerinin,  kan  dökme  yeteneklerinin  zafer  veya  barış</p>
<p class="calibre1">yapma yetenekleri ile orantılı olmadığını anlamaya başlayınca kendiliğinden  uçtu  gitti.  Sonuç  olarak  ortaya  çıkan  girdapta, birliktelikleri Kutsal ittifak günlerinde Avrupa barışını ayakta tutan  Doğu  Sarayları  devrildi.  Avusturya-Macaristan İmparatorluğu, tamamen tarihten silindi. Rusya imparatorluğu Bolşevikler  tarafından  devralındı  ve  yirmi  yıl  boyunca Avrupa’nın  dışına  çekildi.  Almanya,  birbiri  ardına  gelen yenilgi, </p>
<p class="calibre1">ihtilal, </p>
<p class="calibre1">enflasyon, </p>
<p class="calibre1">ekonomik </p>
<p class="calibre1">çöküntü </p>
<p class="calibre1">ve</p>
<p class="calibre1">diktatörlüklerle  çalkalandı  durdu.  Fransa  ve  Büyük  Britanya da düşmanlarının zayıf durumundan yararlanamadı. Düşmanı, savaştan  önceki  jeopolitik  durumuna  göre  daha  da  kuvvetli yapan  bir  barış  için,  genç  kuşaklarının  en  iyilerini  feda etmişlerdi. </p>
<p class="calibre1">Bu büyük sorun tam boyutları iyice belirginleşmeden önce, Avrupa Konferansı Düzeni’nden bu zamana ne kalmışsa onu</p>
<p class="calibre1"><a id="p431"></a>bir  kerede  ve  tamamen  ortadan  kaldırmak  üzere  yeni  bir oyuncu  sahneye  çıktı.  Savaşın  yıkıntıları  ve  üç  yıl  boyunca kan  dökmenin  yarattığı  düş  kırıklığı  arasında,  Amerika yorgun  Avrupalı  müttefikler  için  hayal  edilemeyecek  bir güven, güç ve idealizm ile uluslararası arenaya adımını attı. </p>
<p class="calibre1">Amerika’nın savaşa girmesi teknik bakımdan toptan zaferi sağladı  fakat  Avrupa’nın  üç  yüzyıldan  beri  tanıdığı  ve korumak  için  savaşa  girdiği  dünya  düzeni  ile  çok  az  ilişkisi olan  amaçlar  için  bunu  yapmıştı.  Amerika  güç  dengesi kavramını  beğenmiyordu  ve  Realpolitik  uygulamasını  ahlak dışı  buluyordu.  Uluslararası  düzen  için  Amerika’nın  kriteri, demokrasi,  ortak  güvenlik  ve  self-determinasyon  idi  ki, bunların  hiçbirisi,  daha  önceki  hiçbir  Avrupa  anlaşmasında yer almış şeyler değildi. </p>
<p class="calibre1">Amerikalılar için, kendi felsefeleri ile Avrupa düşünce tarzı arasındaki </p>
<p class="calibre1">uyumsuzluk </p>
<p class="calibre1">kendi </p>
<p class="calibre1">inançlarının </p>
<p class="calibre1">değerini</p>
<p class="calibre1">gösteriyordu.  Wilson’ın  dünya  düzeni  düşüncesi,  Eski Dünya’nın  kural  ve  deneyimlerinden  radikal  bir  kopuşla, Amerika’nın  insanlığın  esas  olarak  barışsever  bir  doğası olduğu  ve  dünyanın  temelinde  uyum  olduğu  inancından kaynaklanmaktaydı:  Demokratik  devletlerin,  tanım  olarak barışsever  oldukları  ve  self-determinasyon  hakkı  olan insanların  artık  savaşmaya  veya  diğerlerine  baskı  yapmaya gerek  duymayacakları  da  bunu  takip  ediyordu.  Dünyanın</p>
<p class="calibre1"><a id="p432"></a>bütün  halklarının,  bir  kez  barış  ve  demokrasinin  nimetlerini tattıktan  sonra,  kazançlarını  savunmak  için  tek  bir  vücut halinde ayağa kalkacakları açıktı. </p>
<p class="calibre1">Avrupalı  liderlerinin,  böyle  fikirleri  içine  alan  düşünce kategorileri  yoktu.  Ne  iç  kurumları,  ne  de  uluslararası düzenleri,  insanın  özünde  iyi  olduğunu  kabul  eden  politik teoriler  üzerine  oturtulmuştu.  Gerçekte  bu  kurumlar,  insanın açık  bencilliğini,  daha  yüksek  bir  iyiliğin  hizmetine  koymak üzere  düşünülmüştü.  Avrupa  diplomasisi,  devletlerin barışsever  doğasına  değil,  kırılması  veya  dengelenmesi gereken  savaş  eğilimine  dayandırılmıştı,  ittifaklar,  soyut  bir barışı  korumak  için  değil,  belirli  ve  tanımlanabilir  hedeflere varmak için oluşturulmuştu</p>
<p class="calibre1">Wilson’ın self-determinasyon ve ortak güvenlik doktrinleri, Avrupalı  diplomatları,  tamamen  yabancısı  oldukları  bir sahaya çekmiştir. Bütün Avrupa düzenlemelerinin gerisindeki varsayım, sınırların güç dengesini daha iyi hale getirmek için düzenlenebileceğiydi;  çünkü  güç  dengesinin  gerekleri, düzenlemeden </p>
<p class="calibre1">etkilenen </p>
<p class="calibre1">halkın </p>
<p class="calibre1">tercihlerinden </p>
<p class="calibre1">önce</p>
<p class="calibre1">gelmekteydi.  Pitt’in,  Napoleon  Savaşları’nın  sonunda, Fransa’yı  çevrelemek  için  “büyük  halk  topluluklarını öngörmesi de, bu şekilde mümkün olmuştu. </p>
<p class="calibre1">Örneğin  bütün  XIX.  yüzyıl  boyunca,  Büyük  Britanya  ve Avusturya,  Osmanlı  İmparatorluğu’nun  dağılmasına  karşı</p>
<p class="calibre1"><a id="p433"></a>koydular;  çünkü  ortaya  çıkacak  küçük  ulusların,  uluslararası düzeni bozacağı inancında idiler. Onların düşüncelerine göre, küçük  ulusların  deneyimsizliği,  bölgesel  etnik  çekişmeleri büyütecek ve göreceli zayıflıkları da büyük devletlere onlara sataşma  cesareti  verecekti,  İngiliz  ve  Avusturyalıların görüşüne  göre,  küçük  devletlerin  ulusal  hırslarının,  daha önemli  olan  barıştan  sonra  düşünülmesi  gerekirdi.  Denge adına,  Fransa’nın,  Belçika’nın  Fransızca  konuşan  Wallon bölgesini  topraklarına  katması  önlendi  ve  Almanya’nın Avusturya  ile  birleşme  cesareti  kırıldı.  (Bismarck’ın  ise, Almanya’nın Avusturya ile birleşmemesi için kendi nedenleri vardı.)</p>
<p class="calibre1">Wilson,  bu  yaklaşımı  tamamen  reddetti  ve  o  tarihten  beri de  Birleşik  Devletler  bu  düşünceyi  reddetmektedir. </p>
<p class="calibre1">Amerika’nın  görüşüne  göre,  savaşlara  neden  olan  self-determinasyon  prensibinin  varlığı  değil,  bu  prensibin yokluğudur;  istikrarsızlığı  güç  dengesi  yokluğu  değil,  onun peşinden  koşmak  yaratır.  Wilson,  barışın  ortak  güvenlik prensibi  üzerine  kurulmasını  önerdi.  Kendisinin  ve takipçilerinin  görüşüne  göre,  dünya  güvenliği  için  ulusal çıkarların değil, hukuki bir kavram olarak barışın savunulması gerekliydi. Barışın bozulup bozulmadığını belirlemek için de uluslararası bir kuruma gereksinim vardı ki, bu da Wilson’ın Milletler Cemiyeti’ydi. </p>
<p class="calibre1"><a id="p434"></a>Böyle  bir  kuruluşun  ilk  kez  güç  dengesi  diplomasisinin kalesi  sayılan  Londra’da  ortaya  çıkması  hayret  vericidir.  Bu fikrin arkasındaki amaç, yeni bir dünya düzeni için girişimde bulunmak değil, fakat İngiltere’nin Amerika’yı, eski düzenin savaşına  girmeye  ikna  edecek  akılcı  bir  neden  bulma arayışıdır.  1915  Eylülü’nde,  Dışişleri  Bakanı  Grey,  İngiliz uygulamasında  devrim  sayılabilecek  bir  şekilde,  Wilson’ın yakın  arkadaşı  Albay  House’a  bir  mektup  yazarak,  idealist Amerikan  başkanının  reddetmeyeceğine  inandığı  bir  öneride bulundu:</p>
<p class="calibre1">Grey,  başkanın,  silahsızlandırmayı  zorla  uygulayacak  ve anlaşmazlıkları  barışçı  yollardan  çözecek  bir  Milletler Cemiyeti ile ne derecede ilgilendiğini sordu:</p>
<p class="calibre1">“Başkan,  antlaşmayı  bozan  herhangi  bir  devlete  karşı durmayı üstlenen  bir  Milletler  Cemiyeti  mi  öneriyor...  yoksa anlaşmazlık  halinde,  savaştan  başka  bir  çözüm  metodu benimseyen bir Milletler Cemiyeti mi düşünüyor? <a href="index_split_014.html#p1704">”{285}</a></p>
<p class="calibre1">200  yıl  boyunca  sonu  nereye  varacağı  belli  olmayan ittifaklardan uzak duran Büyük Britanya’nın, böyle birdenbire bu  tür  bağlantılara  hevesli  olması  olacak  şey  değildi.  Ancak Büyük  Britanya’nın  Alman  tehdidine  karşı  hemen  galip gelme  arzusu  o  kadar  büyüktü  ki,  dışişleri  bakanı  hayal edilebilecek  sonu  belirsiz  bir  ortak  güvenlik  doktrinini  gözü kapalı ileri sürebildi. Önerdiği dünya kuruluşunun her üyesi, </p>
<p class="calibre1"><a id="p435"></a>nerede  ve  nereden  gelirse  gelsin,  saldırıya  karşı  koymak  ve anlaşmazlıklarını  barış  yoluyla  çözmeyi  reddeden  ulusları cezalandırma yükümlülüğü altına da giriyordu. </p>
<p class="calibre1">Grey,  adamını  iyi  tanıyordu.  Wilson  gençliğinden  beri, Amerikan  federal  kurumlarının,  nihai  bir  “insanlık parlamentosu”  için  bir  model  olması  gerektiğine  inanıyordu; başkanlığının ilk zamanlarında, Batı yarımküresinde bir Pan-Amerikan  paktı  için  zemin  yoklamıştı.  Grey,  tam  olarak oldukça  açık  olan  düşüncesini  kabul  eden  çabuk  bir  cevap alınca, herhalde şaşırmamış, bilakis minnettar olmuştur. </p>
<p class="calibre1">Bu  karşılıklı  mektup  alıp  verişi,  Büyük  Britanya  ile Amerika arasındaki “özel ilişki”nin en erken göstergesi olup, Büyük  Britanya  savaştan  sonra  eski  gücünü  kaybetmesine rağmen,  bu  ilişki  dolayısıyla  Washington  üzerinde  özel nüfuzunu koruyabilmiştir. Ortak dil ve kültür mirası incelikle birleşince,  İngiliz  liderler  kendi  fikirlerini  Amerikan  karar verme  sürecine  öyle  bir  aşıladı  ki,  bunlar  Washington’un kendi  düşüncelerinin  bir  parçası  olarak  göründüler.  Böylece Mayıs 1916’da, Wilson ilk kez olarak bir dünya kuruluşu için planını,  kendi  fikri  olduğuna  hiçbir  şüphesi  olmadan  ileri sürmüştür. Aslında öyleydi de, çünkü Grey Wilson’ın benzer inançlarından  tamamen  haberdar  olarak  o  öneride bulunmuştu. </p>
<p class="calibre1"><a id="p436"></a>İlk  doğuşuna  bakılmazsa,  Milletler  Cemiyeti  fikri,  özünde bir  Amerikan  kavramıdır.  Aslında  Wilson’ın  tasarladığı  şey, </p>
<p class="calibre1">“denizlerin  bütün  dünya  ulusları  tarafından  ortak  olarak  ve engellenmeden  kullanılması  güvencesinin  bozulmamasını sağlayacak  ve  anlaşmalara  aykırı  olarak  uyarmadan  veya dünya  kamuoyunu  nedenleri  hakkında  bilgilendirmeden çıkarılacak  savaşlara  engel  olacak  –bu,  toprak  bütünlüğü  ve politik  bağımsızlık  demektir–  bir  evrensel  uluslar birliği<a href="index_split_014.html#p1705">”{286} </a>kurmaktı. </p>
<p class="calibre1">Ancak  başlangıçta,  Wilson,  Amerika’nın  bu  “evrensel birlik”e  katılmasını  önermekten  kaçındı.  Sonunda  Ocak 1917’de  hayret  uyandıracak  bir  şekilde  Monroe  Doktrini’ni bir  model  gibi  kullanarak,  ilk  hareketi  yaptı  ve  Amerika’nın üyeliğini savundu:</p>
<p class="calibre1">“Ulusların uyum içinde, Başkan Monroe’nun doktrinini bir dünya  doktrini  olarak  kabul  etmelerini  öneriyorum:  Hiçbir ulus  kendi  politikasını  başka  bir  ulusa  veya  halka  kabul ettirme  peşinde  olmasın...  Bütün  uluslar  bundan  böyle, kendilerini  kuvvet  çekişmesine  götürecek  karmaşık  ittifaklar yapmaktan kaçınsın... <a href="index_split_014.html#p1705">”{287}</a></p>
<p class="calibre1">Meksika,  XIX.  yüzyılda  topraklarının  üçte  birini  alan  ve birliklerini  Meksika’ya  gönderen  ülkenin  başkanının,  şimdi kardeş  ülkelerin  toprak  bütünlüğü  ve  uluslararası  işbirliğinin</p>
<p class="calibre1"><a id="p437"></a>klasik bir örneği olarak Monroe Doktrini’ni sunmasına büyük olasılıkla çok şaşırmıştır. </p>
<p class="calibre1">Wilson  idealizminin,  görüşlerinin  doğasındaki  değer yargıları  dolayısıyla,  Avrupa’da  başarılı  olacağı  inancı  kısa ömürlü oldu. Wilson, baskı ile ilave argümanlar ileri sürmeye tamamen  hazır  olduğunu  gösterdi.  Amerika’nın  Nisan 1917’de  savaşa  girmesinden  hemen  sonra  Albay  House’a şöyle  yazıyordu:  “Savaş  bitince  onları  kendi  düşünce tarzımıza zorlayabiliriz; çünkü o zaman, diğer şeylerle birlikte mali  bakımdan  da  avucumuzun  içinde  olacaklardır. <a href="index_split_014.html#p1705">”{288}</a></p>
<p class="calibre1">İtilaf  Devletleri’nin  birkaçı,  Wilson’ın  fikrine  cevap  verme işini  ağırdan  aldılar.  Her  ne  kadar  geleneklerine  bu  kadar karşıt görüşleri onaylamak zorlarına gidiyorsa da, açıkça karşı tavır alamayacak kadar da Amerika’ya muhtaçtılar. </p>
<p class="calibre1">1917  Ekimi  kadar  geç  bir  tarihte,  Wilson,  House’u,  ilan etmiş  olduğu  bir  dünya  otoritesi  tarafından  korunan  toprak ilhakı  ve  tazminat  olmaksızın  barışçıl  düşünceleri  yansıtan savaş  amaçları  formüle  etmelerini  istemek  maksadıyla Avrupalılara  gönderdi.  Birkaç  ay  Wilson,  kendi  görüşlerini ileri  sürmekten  kaçındı;  çünkü  House’a  açıkladığı  gibi, Amerika  toprak  taleplerinin  adil  olup  olmadığı  hakkında kuşku  ifade  ettiği  takdirde,  Fransa  ve  İtalya’nın  karşı çıkacağından çekiniyordu. <a href="index_split_014.html#p1705">{289}</a></p>
<p class="calibre1"><a id="p438"></a>Sonunda  8  Ocak  1918’de  Wilson  kendi  görüşlerini  ortaya koydu. Kongre’nin bir ortak oturumunda yaptığı konuşmada, olağanüstü  bir  belagatle  Amerika’nın  savaş  amaçlarını  iki kısma  ayrılan  14  nokta  şeklinde  açıkladı.  Sekiz  noktayı yapılması  zorunlu  hususlar  olarak  şöyle  sıraladı:  Açık diplomasi,  denizlerin  serbestliği,  genel  silahsızlanma,  ticari engellerin kaldırılması, sömürgecilikle ilgili taleplerin tarafsız bir  şekilde  çözümlenmesi,  Belçika’nın  yeniden  kurulması, Rus topraklarının boşaltılması ve taçtaki en değerli mücevher olarak Milletler Cemiyeti’nin kurulması. </p>
<p class="calibre1">Wilson,  geri  kalan  daha  spesifik  altı  noktayı  yapılması</p>
<p class="calibre1">“zorunlu”  değil  de  “gerekli”  şeklinde  sundu.  Alsace-Lorraine’in  Fransa’ya  geri  verilmesi  sürpriz  bir  şekilde zorunlu  olmayan  kategorideydi.  Çünkü  bu  bölgenin  geri alınması yarım yüzyıldan beri Fransız dış politikasının esasını oluşturuyordu  ve  savaşta  benzeri  görülmemiş  fedakârlıklara sebep  olmuştu.  Diğer  “arzu  edilen”  amaçlar,  Avusturya-Macaristan  ve  Osmanlı  imparatorluklarının  azınlıklarına özerklik </p>
<p class="calibre1">verilmesi, </p>
<p class="calibre1">İtalya’nın </p>
<p class="calibre1">sınırlarının </p>
<p class="calibre1">yeniden</p>
<p class="calibre1">düzenlenmesi, </p>
<p class="calibre1">Balkanlar’ın </p>
<p class="calibre1">boşaltılması, </p>
<p class="calibre1">Boğazlar’ın</p>
<p class="calibre1">uluslararası  statüye  kavuşturulması  ve  denize  çıkışı  olan bağımsız </p>
<p class="calibre1">Polonya’nın </p>
<p class="calibre1">yeniden </p>
<p class="calibre1">kurulması </p>
<p class="calibre1">şeklinde</p>
<p class="calibre1">belirlenmişti.  Acaba  Wilson,  bu  altı  şartın  uzlaşma  konusu yapılabileceğini  mi  söylemek  istemişti?  Polonya’nın  denize</p>
<p class="calibre1"><a id="p439"></a>çıkışının  ve  İtalya’nın  sınırlarının  düzeltilmesinin,  self-determinasyon  prensibi  ile  uzlaştırılması  gerçekten  zor olacaktı  ve  bu  nedenle  de  Wilson’ın  planının  moral simetrisindeki ilk çatlaklar bunlardı. </p>
<p class="calibre1">Wilson  sunuşunu,  Amerika’nın  yeni  dünya  düzenini kurarken yararlanacağı uyum sağlama ruhu adına Almanya’ya hitap ederek tamamladı ki, bu, tarihi savaş amaçlarını dışarıda bırakan bir tavırdı:</p>
<p class="calibre1">“Biz onun (Almanya) başarılarını veya bilgi düzeyini yahut barışçı  girişimlerini  kıskanmıyoruz  ki.  Bu  konulardaki durumu çok parlak ve imrenilecek düzeydedir. Onu incitmek veya  hukuka  uygun  nüfuz  ve  gücünün  önüne  set  çekmek  de istemiyoruz.  Bizimle  ve  diğer  barışsever  dünya  ulusları  ile adil,  hukuka  uygun  ve  dürüst  anlaşmalarla  işbirliğine  istekli oldukça,  biz  onunla  ne  silahlarla,  ne  de  düşmanca  ticaret düzenlemeleri  ile  savaşmak  niyetindeyiz.  Ondan  tek istediğimiz,  dünya  halkları  arasında  eşit  bir  yer  kabul etmesidir... <a href="index_split_014.html#p1705">”{290}</a></p>
<p class="calibre1">Şimdiye  kadar  hiç  böyle  devrim  yaratacak  amaçlar, bunların  nasıl  uygulanacağını  gösteren  bu  kadar  az  yol gösterici  ilke  ile  ileri  sürülmemişti.  Wilson’ın  tasarladığı dünya,  yenen  veya  yenilen  fark  etmeksizin,  güce  değil, prensiplere;  çıkarlara  değil,  hukuka  dayanacaktı;  diğer  bir deyişle,  tarihi  deneyimin  ve  büyük  devletlerin  çalışma</p>
<p class="calibre1"><a id="p440"></a>metodunun  tam  tersi  yapılacaktı.  Bunun  bir  sembolü, Wilson’ın  kendisinin  ve  Amerika’nın  savaştaki  rolünü tanımlama </p>
<p class="calibre1">şekliydi. </p>
<p class="calibre1">Amerika, </p>
<p class="calibre1">Wilson </p>
<p class="calibre1">“müttefik” </p>
<p class="calibre1">kelimesinden  nefret  ettiği  için,  tarihin  en  vahşi  savaşlardan birisinin “bir tarafı” lehine savaşa katılmıştı ve sanki başlıca arabulucuymuş  gibi  hareket  ediyordu.  Şunu  söylemek  ister gibiydi:  Savaş,  belli  özel  şartların  gerçekleşmesi  için yapılmadı;  fakat  Almanya’nın  belli  bir  tavır  takınmasını sağlamak için yapıldı. Yani savaş jeopolitik nedenlerle değil, bir tavır değişikliği için yapıldı. </p>
<p class="calibre1">Ateşkesten  sonra,  28  Aralık  1918’de  Londra’da Guildhall’da  yaptığı  bir  konuşmada  Wilson,  güç  dengesini, istikrarsız  ve  “kıskanç  bir  gözlemciliğe  ve  çıkarların çatışmasına” dayalı bir sistem olarak açıkça kınadı:</p>
<p class="calibre1">“Onlar  (İtilaf  Kuvvetleri  askerleri)  eski  düzenden kurtulmak  ve  yeni  bir  düzen  kurmak  için  savaştılar.  Eski düzenin  merkezi  ve  karakteristiği,  güç  dengesi  denilen istikrarsız  bir  şeydi,  bir  kılıcın  şu  veya  bu  tarafta  çekilmiş</p>
<p class="calibre1">olması  ile  sağlanan  bir  denge;  birbiri  ile  çatışan  çıkarların sağladığı bir denge... Bu savaşta çatışan insanlar, bazı şeylerin şimdi son bulmasını ve bir daha hiç olmamasını isteyen özgür ulusların insanlarıydı. <a href="index_split_014.html#p1705">”{291}</a></p>
<p class="calibre1">Wilson,  Avrupa  uluslarının  her  şeyi  yüzlerine  gözlerine bulaştırdıkları konusunda kuşkusuz haklı idi. Ancak I. Dünya</p>
<p class="calibre1"><a id="p441"></a>Savaşı çöküntüsünün nedeni güç dengesinin kendisinden çok, Avrupa’nın  güç  dengesi  uygulamasından  çekilmiş  olmasıdır. </p>
<p class="calibre1">I. Dünya Savaşı öncesinin Avrupa liderleri, tarihi güç dengesi prensiplerine  önem  vermediler  ve  son  kozların  oynanmasını önleyebilecek  olan  periyodik  düzenlemeleri  de  yapmadılar. </p>
<p class="calibre1">Onun yerine, geleceğin Soğuk Savaş’ından daha da az esnek iki  kutuplu  bir  dünya  ortaya  koydular  ki,  bu  sistem,  nükleer çağın  felaket  önleyici  sisteminden  de  yoksundu.  Dengeye sahte bağlılık gösteren Avrupa liderleri, kendi kamuoylarının en  milliyetçi  unsurlarını  hoşnut  etmeye  çalıştılar.  Ne  politik, ne  de  askeri  düzenlemeleri  esneklik  sağlayabildi.  Status  quo ile  büyük  yangın  arasında  bir  güvenlik  supabı  yoktu.  Bu durum  çözülemeyecek  krizlere  yol  açtı  ve  halkların  kesin tutum almaları sonucunda geri çekilmeyi de önledi. </p>
<p class="calibre1">Wilson, XX. yüzyılın bazı önemli sorunlarını isabetle tespit etti.  Özellikle  de  kuvvetin  nasıl  barışın  emrine verilebileceğini buldu. Fakat onun bulduğu çözümler, çok kez belirlenen  problemleri  de  içeriyordu.  Çünkü  devletler arasındaki  rekabeti,  öncelikle  self-determinasyon  ve ekonomik  hareketi  teşvik  edecek  nedenlerin  yokluğuna bağlamıştı. Oysa tarih, birçok başka çatışma nedeni olduğunu gösteriyor.  Bunlardan  en  sık  görüleni  ve  en  belirgin  olanı, ulus  olarak  kendini  dev  aynasında  görmek  ve  yöneticisini veya yönetici grubunu yüceltmektir. Böyle davranışlarla alay</p>
<p class="calibre1"><a id="p442"></a>eden  Wilson,  demokrasinin  yaygınlaştırılmasının  bunları önleyeceğini  ve  self-determinasyonun  da  onları  odak noktasından yoksun bırakacağı kanısındaydı. </p>
<p class="calibre1">Wilson’ın ortak güvenlik önlemi, dünya uluslarının saldırı, adaletsizlik  ve  aşırı  bencilliğe  karşı  birleşeceği  varsayımına dayanıyordu. 1917’nin başlarında Senato’da Wilson, devletler arasında  eşit  hakların  kurulmasının,  her  bir  devletin  temsil ettiği  güce  bakılmaksızın  ortak  güvenlik  yoluyla  barışı korumanın ön şartı olduğunu söyledi:</p>
<p class="calibre1">“Hak,  tek  bir  kuvvete  değil,  barışın  onların  uyumlarına dayandığı uluslararası ortak  güce  dayanmalıdır.  Toprak  veya kaynakların  eşitliği  elbette  söz  konusu  değildir.  Halkların, normal  barışçı  yollarla  ve  hukuka  uygun  gelişmelerle kazanılmamış  haklarında  da  eşitlik  olamaz.  Fakat  kimse, hakların  eşitliğinden  başka  bir  şey  talep  etmiyor  veya beklemiyor,  insanlık  şimdi  yaşama  özgürlüğü  bekliyor, karşılıklı güç dengesi değil.” <a href="index_split_014.html#p1705">{292}</a></p>
<p class="calibre1">Wilson,  saldırıya  karşı  direnmenin,  jeopolitik  gereklere değil,  moral  gereklere  dayanacağı  bir  dünya  düzeni öneriyordu.  Uluslar,  yapılan  hareketin  tehdit  edici  olup olmadığını  değil,  adil  olup  olmadığını  soracaklardı.  Her  ne kadar  Amerika’nın  müttefikleri  bu  yeni  düzenlemeye inanmamış  iseler  de,  karşı  koyamayacak  kadar  kendilerini zayıf hissediyorlardı. Amerika’nın müttefikleri, güce dayanan</p>
<p class="calibre1"><a id="p443"></a>dengenin  nasıl  hesaplanacağını  biliyorlardı  veya  bu  konuyu düşünmüşlerdi;  ancak  moral  kurallar  bazına  oturtulan dengenin  nasıl  değerlendirileceğini  bilmedikleri  gibi,  bunu başka kimse de bilmiyordu. </p>
<p class="calibre1">Amerika  savaşa  girmeden  önce,  Avrupa  demokrasileri, Wilson’ın  düşünceleri  hakkında  kuşku  duyduklarını  açıkça söylemeye  hiçbir  zaman  cesaret  edemediler;  gerçekte Wilson’ın  suyuna  giderek  onu  savaşa  sokuncaya  kadar ellerinden  gelen  her  şeyi  yaptılar,  İtilaf  Devletleri  Amerika kendi taraflarında yer alıncaya kadar çok kötü durumda idiler. </p>
<p class="calibre1">Büyük  Britanya,  Fransa  ve  Rusya’nın  birleşmiş  kuvvetleri, Almanya’yla  başa  çıkmakta  yeterli  değildi  ve  Rus  Devrimi sonrasında,  Amerika’nın  savaşa  girmesinin,  Rusya’nın çöküşünü  dengelemekten  başka  bir  faydası  olmayacağından da korkuyorlardı. Rusya ile yapılan Brest-Litovsk Antlaşması da,  Almanya’nın,  kaybedenlerin  geleceği  hakkında  ne düşündüğünü ortaya koydu. Bir Alman zaferi korkusu, Büyük Britanya  ve  Fransa’yı,  idealist  Amerikan  ortağı  ile  savaşın amaçlarını görüşmekten alıkoydu. </p>
<p class="calibre1">Ateşkesten  sonra,  İtilafçılar,  kendilerini,  çekincelerini belirtecek  kadar  iyi  durumda  hissettiler.  Bir  Avrupa ittifakının, zafer sonrasında zorlandığı veya kopma noktasına geldiği  de  ilk  kez  görülmüyordu.  (Örneğin,  Viyana Kongresi’nde öyle bir an geldi ki, galip devletler birbirlerini</p>
<p class="calibre1"><a id="p444"></a>savaşla  tehdit  ettiler.)  Yine  de  I.  Dünya  Savaşı’nın  galipleri verdikleri kayıplarla o kadar zayıflamış ve Amerikan devine o kadar  muhtaç  durumda  idiler  ki,  onunla  hırçın  bir  diyaloga girmeyi  veya  Amerika’nın  barış  anlaşmasından  çekilmesini göze alamadılar. </p>
<p class="calibre1">Bu  durum,  şimdi  kendini  gerçekten  acıklı  bir  durumda bulan  Fransa  için  özellikle  doğru  idi.  İki  yüzyıl  boyunca Avrupa’nın  efendisi  olmak  için  savaşan  Fransa,  savaş</p>
<p class="calibre1">sonrasında  artık  sınırlarını  yenilmiş  bir  düşmana  karşı  bile koruyabilme yeteneği olduğuna güvenmeyen bir devlet haline düşmüştü. Fransız liderleri, içgüdüsel olarak Almanya’yı zapt etmenin  bu  harap  olmuş  toplumun  olanakları  dışında olduğunu anladılar. Savaş Fransa’yı tüketmişti ve barışın daha da  çok  felaket  getireceği  önsezisi  vardı.  Var  olmak  için savaşan Fransa, şimdi de kişiliği için kavga veriyordu. Fransa yalnız kalmaya cesaret edemedi; ancak en güçlü müttefiki de güvenliği  hukuki  bir  sürece  döndürecek  olan  prensipler üzerine dayalı bir barış kurulmasını öneriyordu. </p>
<p class="calibre1">Zafer, Fransa’yı, rövanşın ülkeye çok pahalıya mal olduğu ve  hemen  hemen  yüzyıllık  bir  sermayeyi  tükettiği  acı gerçeğiyle  yüz  yüze  getirdi.  Fransa,  Almanya  ile karşılaştırıldığı  zaman  kendisinin  ne  kadar  zayıf  olduğunu biliyordu;  fakat  başkaları,  özellikle  Amerika  buna  inanmaya hazır  değildi.  Böylece,  zaferin  hemen  öncesinde,  Fransa’nın</p>
<p class="calibre1"><a id="p445"></a>moralinin  bozulması  sürecini  çabuklaştıran  bir  Fransız-Amerikan  diyalogu  başladı.  Modern  dönemdeki  İsrail  gibi Fransa  da,  panik  içinde  zayıf  tarafını,  aşırı  hassasiyet  ve inatçılıkla sakladı ve yine İsrail gibi, sürekli olarak yalnızlık tehlikesi içinde yaşadı. </p>
<p class="calibre1">Her  ne  kadar  müttefikleri,  Fransa’nın  korkusunu abarttığında  ısrar  ettilerse  de,  Fransız  liderler  durumlarını daha  iyi  biliyorlardı.  1880’de,  Fransızlar  Avrupa  nüfusunun</p>
<p class="calibre1">%  15,7’sini  oluştururken,  bu  oran  1900’de  %  9.7’ye  düştü. </p>
<p class="calibre1">1920’de Fransa’nın nüfusu 41 milyon iken, Almanya’nınki 65</p>
<p class="calibre1">milyon  idi.  Bu  durum,  Almanya’ya  karşı  yatıştırıcı politikasını  eleştirenlere  Fransız  devlet  adamı  Briand’ın, Fransa’nın  doğum  oranına  göre  dış  politikayı  yürüttüğü argümanıyla cevap vermesine sebep oluyordu. </p>
<p class="calibre1">Fransa’nın göreceli ekonomik gerilemesi ise, daha da içler açışıydı. 1850’de Fransa, kıtadaki en büyük sanayi devleti idi. </p>
<p class="calibre1">1880’de,  Almanya’nın  çelik,  kömür  ve  demir  üretimi Fransa’nınkini  geçti.  1913’te  Fransa,  Almanya’nın  279</p>
<p class="calibre1">milyon  tonuna  karşı,  41  milyon  ton  kömür  üretti;  1930’larm sonunda  eşitsizlik,  Fransa’nın  47  milyon  tonuna  karşı Almanya’nın 351 milyon tonuna kadar büyüdü<a href="index_split_014.html#p1705">.{293}</a></p>
<p class="calibre1">Yenilen  düşmanın  hâlâ  güçlü  olması,  Viyana  sonrası  ile Versay  sonrası  uluslararası  düzenler  arasındaki  en  önemli farklılığa  işaret  etmekteydi;  bunun  nedeni,  Versay’dan  sonra</p>
<p class="calibre1"><a id="p446"></a>galipler arasında birlik olmamasıydı. Bir kuvvetler koalisyonu Napoleon’u  yendi  ve  imparatorluk  Almanya’sına  üstün gelmek  için  de  bir  kuvvetler  koalisyonuna  ihtiyaç  vardı. </p>
<p class="calibre1">Yenildikten  sonra,  hem  Fransa  1815’te,  hem  de  Almanya 1918’de,  koalisyon  devletlerinden  herhangi  biriyle,  belki  de ikisiyle  tek  başına  baş  edebilecek  kadar  güçlü  kalmışlardı. </p>
<p class="calibre1">Aradaki  fark,  1815’te  Viyana  Kongresi’ndeki  barış</p>
<p class="calibre1">mimarlarının  birliklerini  koruyup  Dörtlü  İttifak’ı  kurmuş</p>
<p class="calibre1">olmalarıydı  ve  bu  ittifak  herhangi  bir  revizyonist  rüyayı, kâbusa  döndürecek  kadar  karşı  konulmaz  güçte  bir koalisyondu.  Versay  sonrası  dönemde,  galipler  müttefik olarak  kalmadılar;  Amerika  ve  Sovyetler  Birliği  tamamen çekildiler  ve  Büyük  Britanya  da  Fransa’yla  ilgili  konularda çok kararsızdı. </p>
<p class="calibre1">Versay sonrası döneme kadar, Fransa, 1871’de Almanya’ya yenilmesinin bir istisna olmadığını anlayamamıştı. Fransa’nın Almanya ile eşitliğini ve tek başına dengeyi koruması için tek yol,  Almanya’yı  küçük  devletlere  bölmekti;  belki  de  XIX. </p>
<p class="calibre1">yüzyıl  Alman  Konfederasyonu’nu  yeniden  oluşturmaktı. </p>
<p class="calibre1">Gerçekten  de  Fransa,  Ren  bölgesinde  ayrılıkçılığı cesaretlendirerek  ve  Saar  maden  ocaklarını  işgal  ederek  bu amacı takip de etti. </p>
<p class="calibre1">Ancak Almanya’nın bölünmesine iki engel vardı. Birincisi, Bismarck  Almanya’yı  çok  iyi  bir  şekilde  kurmuştu.  Onun</p>
<p class="calibre1"><a id="p447"></a>kurduğu  Almanya,  iki  dünya  savaşı  yenilgisine,  1923’te Fransızların  Ruhr’u  işgaline  ve  II.  Dünya  Savaşı’ndan  sonra Sovyetlerin  Doğu  Almanya’da  kurdukları  ve  bir  kuşak yaşayan  uydu  devlete  rağmen,  birlik  duygusunu  korudu. </p>
<p class="calibre1">Berlin  Duvarı  1989’da  yıkıldığında,  Fransız  Cumhurbaşkanı Mitterand, Almanya’nın birleşmesini engellemek için bir ara Gorbaçov’la  işbirliği  yapmayı  da  düşündü.  Fakat  Gorbaçov böyle  bir  serüvene  girmeyecek  kadar  iç  sorunlarla  meşguldü ve Fransa da tek başına bir girişimde bulunacak kadar güçlü değildi. Benzer bir Fransız zayıflığı, 1918’de de Almanya’nın bölünmesini  engelledi.  Fransa  bu  işe  hazır  olsa  bile, müttefikleri,  özellikle  de  Amerika,  self-determinasyon prensibinin  bu  kadar  kabaca  bozulmasına  hoşgörü  ile bakamazdı.  Fakat  aynı  şekilde,  Wilson  da  bir  uzlaşma  barışı konusunda  ısrarlı  olmaya  hazır  değildi.  Sonunda,  Wilson, Ondört  Nokta’da  söz  verilen  eşit  işlem  prensibi  ile bağdaşmayan, cezai nitelikli birkaç hükmü kabul etti. </p>
<p class="calibre1">Amerikan  idealizmi  ile  Fransa’nın  kâbuslarını  uzlaştırma girişimini,  insan  yaratıcılığının  çaresiz  kaldığı  bir  durum olduğu </p>
<p class="calibre1">anlaşıldı. </p>
<p class="calibre1">Wilson, </p>
<p class="calibre1">Milletler </p>
<p class="calibre1">Cemiyeti’nin</p>
<p class="calibre1">oluşturulması  için  Ondört  Nokta  doktrininde,  barış</p>
<p class="calibre1">antlaşmasından  arta  kalan  bazı  hukuki  sorunları  çözeceğini düşündüğü  değişiklik  yapmayı  kabul  etti.  Fransa,  güvenliği için uzun süreli bir Amerikan taahhüdünü sağlamak ümidiyle, </p>
<p class="calibre1"><a id="p448"></a>yaptığı  fedakârlıklara  karşılık  birkaç  cezai  hükümle yatıştırılmış  oldu.  Nihai  olarak,  hiçbir  ülke  amacını gerçekleştiremedi: Almanya uzlaştırılamadı, Fransa güvenliğe kavuşturulamadı  ve  Birleşik  Devletler  de  düzenlemeden çekildi. </p>
<p class="calibre1">Wilson,  Ocak-Haziran  1919  tarihleri  arasında  Paris’te toplanan Barış Konferansı’nın yıldızı idi. Avrupa’ya seyahatin gemi  ile  bir  hafta  aldığı  o  günlerde,  Wilson’ın  danışmanları, Amerikan  başkanının  aylarca  Washington’dan  uzak kalamayacağı uyarısında bulundular. Gerçekten de Wilson’ın yokluğunda  Kongre’deki  gücü  gittikçe  zayıfladı  ki,  bunun bedeli  özellikle  barış  antlaşmasını  onaylanması  safhasında çok  ağır  oldu.  Wilson’ın  Washington’dan  uzak  kalması  bir tarafa,  devlet  başkanlarının  görüşmelerin  detayıyla  bizzat uğraşmaları,  hemen  hemen  her  zaman  yanlış  bir  şeydir. </p>
<p class="calibre1">Böylece,  normalde  dışişlerinin  uğraşacağı  konulara  hâkim olmaya çalışırlar ve ikinci derecede memurların ilgilenmeleri gereken konulara çekilirler; fakat yalnız devlet başkanlarının karar  verebileceği  konulardan  uzak  kalırlar.  Egosu  iyice gelişmemiş hiç kimse en yüksek makamlara ulaşamayacağına göre, uzlaşma güçleşir ve kilitlenmeler de tehlikeli hale gelir, iç pozisyonları, en azından görünürde başarı elde edilmesine bağlı  olan  temsilcilerle  yapılan  görüşmelerde,  çabalar</p>
<p class="calibre1"><a id="p449"></a>çoğunlukla  problemin  özüne  değil,  farklılıkları  gözden saklamak üzerine yoğunlaşır. </p>
<p class="calibre1">Paris’te Wilson’ın kaderi de buydu. Her geçen ay, onu daha önce  hiç  ilgilenmediği  detaylar  üzerinde  sıkı  pazarlıklar yapmaya  itti.  Paris’te  kalışı  uzadıkça,  sorunları  bir  sonuca bağlama arzusundaki acelecilik de arttı ve tamamen yeni bir uluslararası  düzen  arzusunun  da  önüne  geçti.  Ortaya  çıkan sonuç, barış antlaşması görüşmelerinde kullanılan prosedürün kaçınılmaz  sonucuydu.  Zamanın  çoğu  toprak  ayarlamaları görüşmeleri  ile  geçtiğinden,  Milletler  Cemiyeti,  Wilson’ın moral prensipleri ile anlaşmanın fiili şartları arasında gittikçe genişleyen açıklığı giderecek bir çeşit deus ex machina olarak ortaya çıktı. </p>
<p class="calibre1">İngiltere’yi temsil eden kurnaz Galli David Lloyd George, Barış  Konferansı’ndan  çok  kısa  zaman  önce  halkına</p>
<p class="calibre1">“Almanya’yı  kemikleri  çatırdayıncaya  kadar  sıkıştıracağım” </p>
<p class="calibre1">diye  söz  vermişti.  Fakat,  uçarı  bir  Almanya  ve  sinirli  bir Fransa  ile  karşılaşınca,  bütün  dikkatini,  Clemenceau  ile Wilson  arasında  manevra  yapmaya  yoğunlaştırdı.  Sonuçta, herhangi  bir  haksızlığın  daha  sonra  düzeltileceği  mekanizma olarak  Milletler  Cemiyeti’ni  ileri  sürerek  bazı  cezai hükümlerle yetindi. </p>
<p class="calibre1">Fransa  adına  tartışmalara  katılan  Georges  Clemenceau, hem yaşlı hem de savaşlarla yıpranmış bir şahsiyet idi. Lakabı</p>
<p class="calibre1"><a id="p450"></a>“kaplan”  olan  Clemenceau,  III.  Napoleon’un  tahttan indirilmesinden,  Yüzbaşı  Dreyfuss’un  kurtarılmasına  kadar onlarca  yıl  süren  iç  savaşlarda  yer  almıştı.  Ancak  Paris Konferansı’nda,  yırtıcı  yeteneklerinin  yeterli  olmayacağı  bir görev üstlenmişti. Bismarck’ın eserini bir şekilde bozacak bir barış  için  çaba  harcayan  ve  kıta  üzerinde  Richelieu  tarzı üstünlük  iddiasını  tekrarlayan  Clemenceau,  hem  uluslararası sistemin  hoşgörüsünü  zorladı,  hem  de  kendi  toplumunun yeteneklerini  aştı.  Zaman,  150  yıl  önceye  çevrilemezdi. </p>
<p class="calibre1">Hiçbir devlet Fransa’nın amaçlarını paylaşmadı ve tam olarak da  kavrayamadı.  Clemenceau’nun  elde  ettiği  şey,  hayal kırıklığı ve Fransa’nın geleceği hakkında gittikçe artan moral bozukluğu idi. </p>
<p class="calibre1">İtalya  Başbakanı  Vittorio  Orlando,  “Dört  Büyüklerin” </p>
<p class="calibre1">sonuncusunu temsil ediyordu. Her ne kadar başarılı ise de, sık sık  enerjik  Dışişleri  Bakanı  Sidney  Sonni-no’nun  gölgesinde kalıyordu,  İtalyan  görüşmecilerin  Paris’e  yeni  bir  dünya düzenini  kurmak  için  değil,  ganimet  toplamak  için  gelmiş</p>
<p class="calibre1">oldukları açıktı, itilaf Devletleri, 1915 Londra Antlaşması ile Güney  Tirol’ü  ve  Dalmaçya  kıyılarını  vaat  ederek  İtalya’yı savaşa  girmeğe  ikna  etmişlerdi.  Güney  Tirol,  Avusturya-Alman  hâkimiyetinde  ve  Dalmaçya  kıyıları  da  Slav olduğundan,  İtalya’nın  istekleri  doğrudan  doğruya  self-determinasyon  prensibi  ile  çatışıyordu.  Yine  de  Orlando  ve</p>
<p class="calibre1"><a id="p451"></a>Sonnino, büyük bir kızgınlık içindeki devletler, Güney Tirol’ü (Dalmaçya  değil)  İtalya’ya  verene  kadar  konferansı kilitlediler.  Bu  “uzlaşma”  gösterdi  ki,  Ondört  Nokta  kaya üzerine kazılmamıştı ve böylece diğer birtakım düzenlemeler için  set  kapakları  açılmış  oldu.  Bu  düzenlemeler,  eski  güç dengesi  sistemini  geliştirmediği  veya  yeni  bir  denge yaratmadığı  gibi  self-determinasyon  prensibine  de  tamamen ters düşüyordu. </p>
<p class="calibre1">Paris Konferansı’nda, Viyana Kongresi’nin aksine, yenilen devletler  temsil  edilmiyordu.  Sonuç  olarak,  görüşmelerle geçen  aylar,  Almanları  kasvetli  bir  belirsizlik  havası  içine sokuyor  galip  gelselerdi  hayali  kurmalarına  neden  oluyordu. </p>
<p class="calibre1">Wilson’ın  Ondört  Nokta  doktrinini  ezbere  tekrarlıyorlardı galip  gelselerdi  kendi  barış  programlarının  acımasız  olacağı kesin olmakla beraber, İtilaf Devletleri’nin nihai anlaşmasının nispeten </p>
<p class="calibre1">yumuşak </p>
<p class="calibre1">olacağı </p>
<p class="calibre1">hususunda </p>
<p class="calibre1">kendilerini</p>
<p class="calibre1">aldatıyorlardı. Bu sebeple, Haziran 1919’da barışın mimarları eserlerini  açıkladıkları  zaman  Almanlar  büyük  bir  şaşkınlığa düştüler  ve  düzenlemeyi  yıkmak  için  yirmi  yıl  süren sistematik bir çalışmaya giriştiler. </p>
<p class="calibre1">Paris  Konferansı’na  davet  edilmeyenler  arasında  bulunan Lenin’in  Rusya’sı,  nihai  amacı  Rusya’daki  iç  savaşa müdahale  etmek  için  bazı  ülkeler  tarafından  oluşturulan  bir kapitalist  oyunu  olduğu  gerekçesi  ile  tüm  anlaşmaya  karşı</p>
<p class="calibre1"><a id="p452"></a>saldırıya  geçti.  Böylece,  bütün  savaşlara  son  vermek  için yapılan  savaşı  sonuçlandıran  barış,  Avrupa’nın  en  güçlü  iki devletini  içermiyordu:  Almanya  ve  Rusya.  Bu  ülkeler, Avrupa’nın  nüfusunun  yarıdan  fazlasını  ve  en  büyük  askeri potansiyelini  oluşturuyorlardı.  Yalnızca  bu  gerçek  bile, Versay düzenlemesini başarısızlığa mahkûm edebilirdi. </p>
<p class="calibre1">Konferansın prosedürü de, geniş kapsamlı bir yaklaşım için cesaret  vermiyordu.  Dört  Büyükler  –Wilson,  Clemenceau, Lloyd George ve Orlando– konferansa hâkim kişiler idi; fakat yüzyıl  önce  Viyana  Kongresi’nde  büyük  devletlerin bakanlarının  yaptığı  gibi  Paris  Konferansı’nda  görüşmelerin gidişi  üzerinde  tam  kontrol  kuramıyorlardı.  Viyana’daki görüşmeciler,  her  şeyden  önce  bütün  çabalarını  yeni  bir  güç dengesi  oluşturulması  üzerine  yoğunlaştırmışlardı  ve  bunun için de Pitt planı genel bir taslak görevi görüyordu. Paris’teki liderlerin dikkatleri ise, sahnede oynanan esas oyun dışındaki bitmez tükenmez oyunlara çekildi durdu. </p>
<p class="calibre1">Konferansa  yirmi  yedi  ülke  davet  edilmişti.  Bütün  dünya halkları  için  bir  forum  olarak  tasarlanan  konferans,  sonunda herkesin  katıldığı  bir  kavgaya  dönüştü.  Büyük  Britanya, Fransa, </p>
<p class="calibre1">İtalya </p>
<p class="calibre1">ve </p>
<p class="calibre1">Birleşik </p>
<p class="calibre1">Devletler’in </p>
<p class="calibre1">hükümet</p>
<p class="calibre1">başkanlarından  oluşan  Yüksek  Konsey  konferansı  oluşturan sayısız  komisyon  ve  komite  üzerindeki  en  yüksek  organdı. </p>
<p class="calibre1">Buna ek olarak bir de Beşler Konseyi vardı ki, bu konsey de</p>
<p class="calibre1"><a id="p453"></a>Yüksek  Konsey  ile  Japon  hükümet  başkanından  ve  Onlar Konseyi de, Beşler Konseyi ve onların dışişleri bakanlarından oluşuyordu.  Daha  küçük  ülkelerin  delegeleri,  ilgilendikleri konular üzerinde daha elit gruplara seslenmekte serbest idiler. </p>
<p class="calibre1">Bu  durum,  konferansın  demokratik  doğasını  belirtmekte  ise de, aynı zamanda çok zaman alıyordu. </p>
<p class="calibre1">Konferanstan  önce  gündem  kararlaştırılmadığından, delegeler sorunların hangi sıra içinde görüşüleceği hususunda herhangi  bir  bilgi  sahibi  olmadan  geldiler.  Böylece,  Paris Konferansı elli sekiz komiteyle işe başladı ve çoğu da toprak sorunlarıyla uğraştı. Her bir ülke için ayrı bir komite kuruldu. </p>
<p class="calibre1">Buna ek olarak, savaş suçları ve savaş suçluları, tazminatlar, limanlar,  suyolları  ve  demiryolları  ve  son  olarak  Milletler Cemiyeti  için  birer  komite  oluşturuldu.  Hepsi  birlikte konferansın komite üyeleri 1646 oturum yaptılar. </p>
<p class="calibre1">İkinci  derecedeki  konular  üzerinde  yapılan  bitmez tükenmez  tartışmalar,  barışın  istikrarlı  bir  barış  olması  için düzenlemenin  kapsayıcı  bir  kavrama  dayanması  ve  özellikle de  Almanya’nın  gelecekteki  rolü  hakkında  uzun  vadeli  bir görüş  belirlenmesi  gerektiği  gerçeğini  belirsizleştirdi.  Teorik olarak  Amerikan  ortak  güvenlik  ve  self-determinasyon prensipleri bu rolü oynayacaktı. Pratikte ise, konferansın asıl konusu,  yani  çözülemeyen  konu,  Amerika’nın  uluslararası düzen  kavramı  ile  Avrupalıların  özellikle  de  Fransızların</p>
<p class="calibre1"><a id="p454"></a>uluslararası  düzen  kavramı  arasındaki  fark  idi.  Wilson, uluslararası  anlaşmazlıkların  bünyesel  nedenleri  olduğu görüşünü  reddetti.  Uyum  içinde  yaşamayı  doğal  kabul  eden Wilson,  birbirleri  ile  çatışan  çıkarlar  yanılsamasını  ortadan kaldıran  ve  dünya  toplumu  duygusunun  gelişmesine  izin veren kurumlar oluşturmaya çaba sarf etti. </p>
<p class="calibre1">Birçok  Avrupa  savaşı  toprakları  üzerinde  yapılan  ve birçoğuna da bizzat katılan Fransa’yı, çatışan ulusal çıkarların hayali olduğuna veya bu zamana kadar insanlıktan gizlenmiş</p>
<p class="calibre1">olan büyük bir uyum olduğuna inandırmak mümkün değildi. </p>
<p class="calibre1">Elli  yıl  içinde  tanık  olduğu  iki  Alman  işgali,  Fransa’yı  bir başka işgal olasılığından korkar hale getirmişti. Güvenliği için elle tutulur gözle görülür güvenceler istiyor, insanlığın ahlaki gelişmesini sağlamayı başkalarına bırakıyordu. Ancak bu tür güvenceler,  ya  Almanya’nın  zayıflatılması  veya  bir  savaş</p>
<p class="calibre1">olduğunda  diğer  ülkelerin,  özellikle  Birleşik  Devletler’in  ve Büyük  Britanya’nın,  Fransa’nın  yanında  yer  alacağına  dair güvence vermesi idi. </p>
<p class="calibre1">Almanya’nın parçalanmasına Amerika karşı koyduğuna ve ortak güvenlik ise, Fransa için şimdilik pek belirsiz olduğuna göre,  Fransa’nın  problemlerine  tek  çözüm,  Amerika’nın  ve İngiltere’nin  Fransa’yı  savunacaklarına  dair  taahhütte bulunmaları idi. Ancak her iki Anglosakson ülke de bu sözü vermekte  son  derece  isteksizdiler.  Görünürde  böyle  bir</p>
<p class="calibre1"><a id="p455"></a>güvence olmadığına göre, Fransa bu problemine çare aramak zorunda bırakıldı. Amerika’yı coğrafya koruyordu ve Alman donanmasının  teslim  olması,  İngilizlerin  denizlerin  kontrolü konusundaki endişesini gidermişti. Galipler arasında yalnızca Fransa’dan,  güvenliğini  dünya  kamuoyuna  bırakması isteniyordu. Fransa’nın baş görüşmecisi Andre Tardieu şöyle diyordu:</p>
<p class="calibre1">“Büyük  Britanya  ve  Birleşik  Devletler  için  olduğu  gibi, Fransa  için  de  bir  güvenlik  bölgesi  yaratmak  zorunluluğu vardır...  Bu  bölgeyi,  deniz  kuvvetleri  güçlü  olan  ülkeler, Alman  donanmasını  bertaraf  etmek  suretiyle  sağlayabilirler. </p>
<p class="calibre1">Okyanus  tarafından  korunmayan  ve  savaşa  hazırlanan milyonlarca Almanı bertaraf edemeyecek olan Fransa için bu bölge,  Ren’in  müttefik  kuvvetler  tarafından  işgali  ile sağlanabilir.” <a href="index_split_014.html#p1705">{294}</a></p>
<p class="calibre1">Ren  Havzası’nın  Almanya’dan  ayrılması  şeklindeki Fransız  talebi,  Amerikan  inançlarına  ters  düşüyordu:  “Böyle bir  barış,  savunduğumuz  bütün  prensiplere  karşı  olur. <a href="index_split_014.html#p1706">”{295}</a></p>
<p class="calibre1">Amerikan  delegeleri,  Ren  Havzası’nın  Almanya’dan ayrılmasının  ve  oraya  sürekli  bir  müttefik  kuvvetinin yerleştirilmesinin, devamlı bir Alman düşmanlığı yaratacağını söylediler,  İngiliz  delegesi  Philip  Kerr,  Tardieu’ya  Büyük Britanya’nın  bağımsız  bir  Ren  devletini  “bir  karışıklık  ve zayıflık  kaynağı  olarak”  gördüğünü  söyledi,  “...bölgesel</p>
<p class="calibre1"><a id="p456"></a>anlaşmazlıklar </p>
<p class="calibre1">olursa </p>
<p class="calibre1">nereye </p>
<p class="calibre1">yönelecekler? </p>
<p class="calibre1">Bu</p>
<p class="calibre1">anlaşmazlıklardan  savaş  çıkarsa,  ne  İngiltere,  ne  de Dominyonlar,  son  savaşta  olduğu  gibi,  Fransa  ile  derin  bir dayanışma içinde olmayacaktır. <a href="index_split_014.html#p1706">”{296}</a></p>
<p class="calibre1">Fransız liderler, Almanların küskünlüklerinden değil büyük güçlerinden </p>
<p class="calibre1">endişe </p>
<p class="calibre1">ediyorlardı. </p>
<p class="calibre1">Tardieu </p>
<p class="calibre1">görüşünü</p>
<p class="calibre1">değiştirmedi:</p>
<p class="calibre1">“Siz  İngiltere’nin  askerlerini  vatan  topraklarından  uzakta kullanmak  istemediğini  söylüyorsunuz.  Bu  bir  sorundur, İngiltere  her  zaman  Hindistan’da  ve  Mısır’da  birlikler bulundurmaktadır. Neden? Çünkü İngiltere biliyor ki sınırları Dover’da  başlamıyor...  Bizden  işgalden  vazgeçmemizi istemenin,  İngiltere  ve  Birleşik  Devletler’den  donanmasının savaş gemilerini batırmasını istemekten farkı yoktur. <a href="index_split_014.html#p1706">”{297}</a></p>
<p class="calibre1">Fransa’nın  tampon  bölge  gereksinimi  karşılanmazsa, Büyük  Britanya  ve  Birleşik  Devletler’le  ittifak  yapmak  gibi bir güvenceye ihtiyacı olacaktı. Eğer gerekli ise, Fransa ortak güvenlik  kavramının  geleneksel  bir  antlaşma  ile  aynı sonuçları  doğuran  bir  sistem  olarak  yorumlanmasına  da hazırdı. </p>
<p class="calibre1">Wilson  Milletler  Cemiyeti’ni  kurmaya  o  kadar  hevesliydi ki, zaman zaman Fransızların umutlarını arttıran teoriler ileri sürdü.  Birkaç  kez,  Milletler  Cemiyeti’ni  anlaşmazlıkları karara bağlayan, sınırları değiştiren ve uluslararası ilişkilerde</p>
<p class="calibre1"><a id="p457"></a>çok ihtiyaç olan esnekliği telkin eden bir uluslararası yüksek mahkeme  olarak  tanımladı.  Wilson’ın  danışmanlarından  biri olan  Dr.  Isaiah  Bowman,  1918  Aralığında  onları  Paris Konferansı’na  getiren  gemide  Wilson’ın  düşüncelerini  bir memorandumda  özetledi.  Milletler  Cemiyeti  şunları sağlayacaktı:</p>
<p class="calibre1">“Toprak  bütünlüğü,  buna  ek  olarak  bir  adaletsizlik yapıldığı  veya  şartların  değiştiği  kanıtlanabilirse,  sonradan şartların  ve  sınırların  değiştirilebilmesi.  İhtiraslar  zamanla yatışacağından  böyle  bir  değişikliği  zaman  içinde  yapmak daha  kolay  olacaktır  ve  sorunlar  uzun  bir  savaştan  hemen sonra  yapılan  bir  barış  konferansının  ışığından  çok,  adaletin ışığı  altında  tekrar  görülebilir...  Böyle  bir  yöntemin  karşıtı, Büyük  Devletler  ve  güç  dengesi  düşüncesini  korumak demektir  ki,  böyle  bir  düşünce  daima  saldırı,  bencillik  ve savaş getirmiştir. <a href="index_split_014.html#p1706">“{298}</a></p>
<p class="calibre1">14  Şubat  1919’da  yapılan  ve  bütün  üyelerin  hazır bulunduğu </p>
<p class="calibre1">toplantıda </p>
<p class="calibre1">Wilson </p>
<p class="calibre1">Milletler </p>
<p class="calibre1">Cemiyeti</p>
<p class="calibre1">Sözleşmesi’ni açıkladıktan sonra, karısına hemen hemen aynı kelimelerle şöyle dedi:</p>
<p class="calibre1">“Şimdi eskiden olduğundan daha çok farkına varıyorum ki, bu bizim, şimdi yapmaya çalıştığımız antlaşmada kaçınılmaz olan  hata  ve  yanlışları  düzeltebilecek  olan  Milletler</p>
<p class="calibre1"><a id="p458"></a>Cemiyeti’ni </p>
<p class="calibre1">kurmaya </p>
<p class="calibre1">doğru </p>
<p class="calibre1">attığımız </p>
<p class="calibre1">ilk </p>
<p class="calibre1">gerçek</p>
<p class="calibre1">adımdır.” <a href="index_split_014.html#p1706">{299}</a></p>
<p class="calibre1">Wilson’ın  tasarladığı  gibi,  Milletler  Cemiyeti’nin  barışı koruma  ve  adaletsizlikleri  düzeltmek  olmak  üzere  iki  görevi olacaktı.  Ancak  Wilson  büyük  bir  kararsızlık  içinde  idi. </p>
<p class="calibre1">Avrupa sınırlarının, bir mahkemeye başvurularak veya sadece hukuki  yollarla  değiştirildiğine,  tarihte  bir  tek  örnek  bulmak dahi  olanaksızdı;  hemen  hemen  her  olayda  sınırlar  ulusal çıkar  adına  değiştirilmiştir  veya  savunulmuştur.  Diğer taraftan,  Wilson,  Amerikan  halkının  Versay  Antlaşması hükümlerini savunmak için askeri bağlantılar yapmaya henüz hazır  olmaktan  çok  uzak  olduğunun  da  iyice  farkında  idi. </p>
<p class="calibre1">Aslında,  Wilson’ın  düşünceleri  uygulamaya  konulursa  bir dünya  hükümetine  benzer  kurumlara  dönüşüyordu  ki, Amerikan  halkı  bu  fikre  küresel  bir  polis  gücü  olmak fikrinden daha da az hazırdı. </p>
<p class="calibre1">Wilson, dünya hükümeti veya saldırıya karşı nihai yaptırım olarak  askeri  kuvvetten  çok,  dünya  kamuoyunu  devreye sokarak  bu  problemi  aşmak  istedi.  1919  Temmuzunda  Barış</p>
<p class="calibre1">Konferansı’nda şöyle diyordu:</p>
<p class="calibre1">“Bu  araçla  (Milletler  Cemiyeti)  biz,  öncelikle  ve  özellikle bir  büyük  güce  dayanıyoruz  ki,  bu  da  dünya  kamuoyunun moral gücüdür.” <a href="index_split_014.html#p1706">{300}</a></p>
<p class="calibre1"><a id="p459"></a>Kamuoyunun  baş  edemediği  durumlarda  ise,  ekonomik baskının </p>
<p class="calibre1">sorunu </p>
<p class="calibre1">halledeceği </p>
<p class="calibre1">kesindi. </p>
<p class="calibre1">Bowman</p>
<p class="calibre1">memorandumuna göre:</p>
<p class="calibre1">“Disiplini  gerektiren  durumlarda,  savaşın  alternatifi boykottur; suçlu görülen devletle, posta ve telgraf hizmetleri dâhil tüm ticaret durdurulabilir.” <a href="index_split_014.html#p1706">{301}</a></p>
<p class="calibre1">Hiç  bir  Avrupa  devleti  daha  önce  böyle  bir  mekanizmayı çalışırken görmemişti ve çalışabileceğine de inanmıyordu. Ne taraftan  bakılırsa  bakılsın,  bu  Fransa’dan  çok  şey  bekleniyor demekti.  Fransa,  yalnız  ayakta  kalabilmek  için  savaşta  çok can ve servet kaybına uğramıştı ve sonuçta Doğu Avrupa’da bir  boşluk  ve  kendisinden  daha  güçlü  bir  Almanya  ile  karşı karşıya kalmıştı. </p>
<p class="calibre1">O  halde  Fransa  için  Milletler  Cemiyeti’nin  yalnızca  bir amacı  vardı,  o  da  gerektiğinde  Almanya’ya  karşı  askeri yardımı  harekete  geçirmekti.  Eski  ve  zamanla  tükenmiş  bir ülke  olan  Fransa,  ortak  güvenliğin  temel  varsayımına inanamıyordu.  Bu  varsayıma  göre,  bütün  devletler,  tehdidi aynı  şekilde  değerlendirecek  ve  buna  karşı  nasıl  karşı koyulacağı  konusunda  da  aynı  sonuçlara  varacaktı.  Ortak güvenlik  sistemi  başarısız  olursa,  Amerika  ve  belki  Büyük Britanya  son  çare  olarak  kendilerini  tek  başına savunabilirlerdi. Fakat Fransa için son çare diye bir şey yoktu; başlangıçta  doğru  karar  vermesi  gerekecekti.  Ortak</p>
<p class="calibre1"><a id="p460"></a>güvenliğin esas varsayımı yanlış çıkarsa, Fransa, Amerika’nın aksine,  başka  bir  geleneksel  savaş  yapacak  durumda olmayacak ve haritadan silinecekti. Bu nedenle, Fransa genel bir  güvence  değil,  fakat  özel  durumuna  uygun  bir  garanti istiyordu.  Bunu  da  vermeyi  Amerikan  delegasyonu kararlılıkla reddediyordu. </p>
<p class="calibre1">Her  ne  kadar  Amerika’nın  prensiplerini  ilan  etmekten öteye  bir  taahhüt  altına  girme  konusunda  gösterdiği isteksizlik,  iç  baskıların  ışığı  altında  anlaşılır  gibi  ise  de,  bu durum,  Fransa’nın  kötü  bir  şey  olacağı  önsezisini kuvvetlendirmekten  başka  bir  işe  yaramadı.  Wilson’ın devamlı  olarak  yeni  uluslararası  düzen  modeli  olarak  ileri sürdüğü Monroe Doktrini’ni savunmak için Amerika, kuvvet kullanmakta  tereddüt  etmemişti.  Ancak  Birleşik  Devletler, Avrupa’nın  güç  dengesinin  Almanya  tarafından  tehdit edilmesinde  çekingen  davranmıştı.  Bu  durum,  Birleşik Devletler  için  Avrupa  dengesinin,  Batı  yarımküresindeki şartlardan  daha  az  önemli  bir  güvenlik  çıkarı  olduğunu göstermiyor muydu? İlgili komitedeki Fransız temsilcisi Leon Bourgeous, bu farklılığı ortadan kaldırmak için, Almanya’nın Versay </p>
<p class="calibre1">Antlaşması’nı </p>
<p class="calibre1">çiğnemesi </p>
<p class="calibre1">halinde, </p>
<p class="calibre1">Milletler</p>
<p class="calibre1">Cemiyeti’ne  bir  uluslararası  ordu  veya  herhangi  bir  askeri mekanizma  sağlayacak  bir  otomatik  uygulama  sistemi</p>
<p class="calibre1"><a id="p461"></a>üzerinde  ısrarlı  oldu.  Fransa’nın  ilgilendiği  tek  savaş  nedeni buydu. </p>
<p class="calibre1">Bir an Wilson, önerilen Milletler Cemiyeti Antlaşmasından söz ederken, bunu, “dünya tapu senetleri”nin<a href="index_split_014.html#p1706">{302}</a> güvencesi olarak  bahsederek  bu  kavramı  onaylar  gibi  oldu.  Ancak Wilson’ın  etrafındakiler  dehşete  düştüler.  Çünkü  biliyorlardı ki  Senato,  hiçbir  zaman  devamlı  bir  uluslararası  ordu  veya daimi  bir  askeri  bağlantıyı  onaylamayacaktı.  Wilson’ın danışmanlarından  birisi,  saldırıya  karşı  koymak  için  güç kullanılmasını  şart  koşan  bir  hükmün  Anayasa’ya  karşı olacağını bile ileri sürdü:</p>
<p class="calibre1">“Böyle  bir  hüküm  Birleşik  Devletler’in  imzaladığı  bir antlaşmada  varsa,  Anayasa’ya  göre  savaş  ilan  etme  yetkisi yalnız  Kongre’ye  ait  olduğundan  geçersiz  olacaktır.  Bir anlaşma  hükmünün  kaçınılmaz  sonucu  olarak  otomatik  bir şekilde  çıkacak  bir  savaş,  Kongre  tarafından  ilan  edilen  bir savaş olmayacaktır. <a href="index_split_014.html#p1706">“{303}</a></p>
<p class="calibre1">Bu  demekti  ki,  Birleşik  Devletler’le  yapılan  hiçbir  ittifak, bağlayıcı değildir. </p>
<p class="calibre1">Wilson  süratle  yön  değiştirerek,  su  katılmamış  ortak güvenlik  doktrinine  döndü.  Fransız  önerisini  redderken, Wilson  devamlı  bir  yaptırım  mekanizmasının  gerekli olmadığını, çünkü cemiyetin bütün dünyada büyük bir güven duygusu yaratacağını söyledi. Ayrıca şunu ekledi:</p>
<p class="calibre1"><a id="p462"></a>“Tek  metot...  bizim  cemiyete  üye  olan  devletlerin  iyi niyetine  inanmamızdır...  Tehlike  geldiği  zaman  biz  de geleceğiz; fakat bize güvenmeniz gerek.” <a href="index_split_014.html#p1706">{304}</a></p>
<p class="calibre1">Güven,  diplomatlar  arasında  bol  bulunan  bir  şey  değildir. </p>
<p class="calibre1">Devletlerin ayakta kalmaları tehlikede iken, özellikle bu ülke Fransa  gibi  tehlikeli  bir  yerde  bulunuyorsa,  devlet  adamları elle  tutulur  gözle  görülür  güvenceler  ararlar.  Amerikan argümanının </p>
<p class="calibre1">inandırıcılığı, </p>
<p class="calibre1">alternatif </p>
<p class="calibre1">yokluğundan</p>
<p class="calibre1">kaynaklanıyordu; Cemiyetin taahhütleri her ne kadar belirsiz olursa  olsun,  hiç  yoktan  iyiydi,  İngiliz  delegesi  Larol  Cecil, Leon  Bourgeois’nın,  anlaşmada  bir  yaptırım  mekanizması olmazsa,  cemiyete  girmenin  reddedileceği  tehdidine  karşı verdiği  ters  cevapta,  “Amerika’nın  Milletler  Cemiyeti’nden bir çıkarı yoktur... Avrupa işlerini kendi haline bırakıp kendi işine  bakabilir;  Amerika’nın  destek  önerisi,  gerçekte  Fransa için bir armağandır... <a href="index_split_014.html#p1707">”{305} </a>dedi. </p>
<p class="calibre1">Birçok şüphe ve önseziyle etrafı kuşatılmış olsa da, Fransa sonunda  İngilizlerin  kabulü  zor  mantığına  boyun  eğdi  ve Milletler Cemiyeti’nin Ana Sözleşmesi’nin 10. maddesindeki gereksiz  yere  tekrarlanan  sözlerden  ibaret  olan  hükme  razı oldu:  “Konsey,  bu  taahhüdün  (yani  toprak  bütünlüğünün korunması)  hangi  vasıtalarla  yerine  getirileceği  hakkında öneride bulunacaktır. <a href="index_split_014.html#p1707">”{306}</a> Yani acil bir durumda, Milletler Cemiyeti  mutabık  olabileceği  konuda  mutabık  olacaktı. </p>
<p class="calibre1"><a id="p463"></a>Kuşkusuz  bu,  dünya  uluslarının  bu  sözleşme  olmadan  da yapabileceği  bir  şeydi  ve  özellikle  tanımlanan  şartlarda karşılıklı  yardım  yükümlülüğünü  getirerek  geleneksel ittifakların çözüm bulmaya çalıştığı sorun da buydu. </p>
<p class="calibre1">Fransız  memorandumu,  güvenlik  konusunda  cemiyetin önerilen hükümlerinin yetersiz olduğunu vurguladı:</p>
<p class="calibre1">“1914’te  Büyük  Britanya  ile  Fransa  arasında  etkili  olmuş</p>
<p class="calibre1">ve gerçekten de çok sınırlı savunmaya dönük askeri anlaşma yerine,  iki  ülke  arasında  Cemiyetin  ana  sözleşmesinde genel hükümlerden  başka  bir  bağ  olmasaydı,,  İngilizlerin müdahalesi  bu  kadar  hızlı  olmayacak  ve  böylece Almanya’nın  zaferi  kaçınılmaz  olacaktı.  O  halde,  bugünkü koşullarda  Milletler  Cemiyeti  ana  sözleşmesinin  getirdiği yardım çok geç kalacaktır.” <a href="index_split_014.html#p1707">{307}</a></p>
<p class="calibre1">Amerika’nın  Cemiyet  ana  sözleşmesine,  güvenlikle  ilgili somut  herhangi  bir  hüküm  koymayacağı  iyice  anlaşıldıktan sonra,  Fransa  çabalarını  Almanya’nın  parçalanması  için harcamaya  başladı.  Askerden  arındırılmış  bir  tampon  bölge olarak bağımsız bir Ren Cumhuriyeti’nin kurulmasını önerdi ve  böyle  bir  devletin  kuruluşunu  teşvik  için  de  onun  savaş</p>
<p class="calibre1">tazminatından  muaf  tutulmasını  istedi.  Birleşik  Devletler  ve Büyük  Britanya  duraklayınca,  Fransa  en  azından  cemiyet kurumlarının  gelişmesine  ve  yaptırım  mekanizmasının</p>
<p class="calibre1"><a id="p464"></a>denenmesine kadar Ren Devleti’nin Almanya’dan ayrılmasını önerdi. </p>
<p class="calibre1">Fransa’yı  yatıştırma  gayreti  ile,  Wilson  ve  İngiliz  liderler, Almanya’nın parçalanması yerine, yeni düzenlemeyi güvence altına  alan  bir  antlaşma  önerdiler.  Amerika  ve  Büyük Britanya,  Almanya  anlaşmayı  bozduğu  takdirde  savaşa gitmeyi  kabul  edebilirlerdi.  Bu,  Viyana  Kongresi’nde müttefiklerin kendilerini Fransa’ya karşı güvence altına almak için  yaptıkları  anlaşmanın  aynısı  idi.  Fakat  arada  önemli  bir fark  vardı.  Napoleon  savaşlarından  sonra,  müttefikler gerçekten bir Fransız tehdidine inanmışlardı ve ona karşı bir güvence  oluşturmak  peşinde  idiler;  I.  Dünya  Savaşı’ndan sonra Büyük Britanya ve Birleşik Devletler, Alman tehdidine gerçekten inanmıyorlardı; bunun gerekli olduğuna inanmadan veya uygulamaya kesin kararlı olmadan güvence veriyorlardı. </p>
<p class="calibre1">İngilizlerin verdiği güvenceyi “benzeri görülmemiş” olarak nitelendiren  Fransız  baş  görüşmecisi  çok  sevinçli  idi.  Büyük Britanya’nın  ara  sıra  geçici  anlaşmalara  girdiğini,  fakat şimdiye  kadar  hiçbir  zaman  devamlı  yükümlülük  altına girmediğini  söylüyordu:  “İngiltere  zaman  zaman  yardım yapmıştır;  fakat  hiçbir  zaman  önceden  bu  konuda  kendisini bağlamamıştır. <a href="index_split_014.html#p1707">”{308}</a> </p>
<p class="calibre1">Tardieu, </p>
<p class="calibre1">Amerika’nın </p>
<p class="calibre1">önerdiği</p>
<p class="calibre1">taahhüdü  de  tam  bir  yalnızlık  politikasından  önemli  bir ayrılma olarak değerlendirmiştir<a href="index_split_014.html#p1707">.{309}</a></p>
<p class="calibre1"><a id="p465"></a>Resmi güvence konusunda çok ısrarlı olan Fransız liderleri, </p>
<p class="calibre1">“benzeri  görülmemiş”  Anglosakson  kararlarının,  Fransa’yı, Almanya’nın  parçalanması  talebinden  vazgeçirmek  için başvurulan  bir  taktik  olduğunun  farkında  olmadılar.  Dış</p>
<p class="calibre1">politikada,  “benzeri  görülmemiş”  terimi  her  zaman  kuşku uyandıran  bir  terimdir.  Çünkü  yeniliğin  fiili  alanı,  tarih,  iç kurumlar ve coğrafya ile sınırlıdır. </p>
<p class="calibre1">Tardieu, Amerikan delegasyonunun reaksiyonunu bilseydi, güvencenin  ne  kadar  yüzeysel  olduğunu  anlayacaktı. </p>
<p class="calibre1">Wilson’ın  danışmanları,  şeflerine  karşı  direnişte  birlik içindeydiler.  Yeni  diplomasi,  özellikle  de  bu  tip  ulusal taahhütten  kurtulmak  için  yaratılmamış  mıydı?  Amerika sonunda  geleneksel  bir  ittifaka  girmek  için  mi  savaşmıştı? </p>
<p class="calibre1">House günlüğüne şöyle yazıyor:</p>
<p class="calibre1">“Başkanın  dikkatini,  böyle  bir  antlaşmanın  tehlikelerine çekmem gerektiğini  düşündüm.  Diğer  hususlarla  birlikte,  bu antlaşma  Milletler  Cemiyeti’ne  doğrudan  doğruya  bir  darbe olabilirdi.  Cemiyetin,  tam  da  bu  antlaşmanın  önerdiği  işi yapması  gerekiyordu  ve  devletlerin  birbirleriyle  böyle antlaşmalar  yapmaları  gerekli  ise,  o  zaman  Milletler Cemiyeti’ne ne gerek vardı?” <a href="index_split_014.html#p1707">{310}</a></p>
<p class="calibre1">Bu  haklı  bir  soruydu.  Çünkü  Milletler  Cemiyeti  reklam edildiği  gibi  çalışacak  ise,  özel  güvence  gereksizdi  ve güvence  gerekli  ise,  cemiyet  kuruluş  amacına  uygun</p>
</body>
</html>
