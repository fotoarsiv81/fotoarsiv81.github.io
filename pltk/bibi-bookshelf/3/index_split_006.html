<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">dışlanamayacağını  ısrarla  tekrarladı.  Özellikle  Yugoslavya, Polonya,  Yunanistan,  İsveç  ve  Türkiye’yi  belirtirken, Ribbentrop  ve  Hitler’in  önüne  koyduğu  Hint  Okyanusu etrafındaki  büyük  topraklardan  dikkati  çekecek  bir  şekilde uzak durdu. <a href="index_split_014.html#p1718">{443}</a></p>
<p class="calibre1">Molotov’un  cüretkâr  ve  inatçı  tutumunun  nedeni,  hemen hemen  çözülemeyecek  bir  durumu  çözmek  için  Stalin’e zaman kazandırmaktı. Hitler ona, Büyük Britanya’yı yenmek için  ortaklık  öneriyordu.  Fakat  bu  işten  sonra,  Sovyetler Birliği’nin  hepsi  eski  Anti-Komintern  Pakt  üyesi  olan  Üçlü Pakt’ın  ortakları  ile  yapayalnız  kalacağını  düşünmek  için hayal  gücünü  çok  kullanmasına  gerek  yoktu.  Diğer  taraftan, Sovyet  yardımı  olmadan  Büyük  Britanya  yenilirse,  Hitler’le kaçınılmaz  olan  çatışma  için  Sovyetler  Birliği’nin  stratejik durumunu iyileştirmesi iyi olurdu. </p>
<p class="calibre1">Sonunda, Stalin hangi yolu izleyeceğine karar vermedi. 25</p>
<p class="calibre1">Kasım’da,  Molotov  Üçlü  Pakt’a  katılmak  için  Stalin’in öngördüğü </p>
<p class="calibre1">şartları </p>
<p class="calibre1">Ribbentrop’a </p>
<p class="calibre1">bildirdi: </p>
<p class="calibre1">Almanya</p>
<p class="calibre1">Finlandiya’dan  birliklerini  çekecek  ve  bu  ülkede  Sovyetler Birliği’ne hareket serbestliği tanıyacak; Bulgaristan Sovyetler Birliği ile bir askeri ittifaka katılacak ve Sovyet üslerine izin verecek;  Türkiye’den,  Çanakkale  Boğazı  dâhil  toprakları üzerinde  Sovyet  üsleri  kurulmasını  kabullenmesi  istenecekti. </p>
<p class="calibre1"><a id="p698"></a>Sovyetler  Birliği’nin  stratejik  amaçlarını  kuvvet  kullanarak yerine  getirmek  istemesi  halinde,  Almanya  karışmayacaktı. </p>
<p class="calibre1">Hitler’in  kendi  önerisi  olan  Batum  ve  Bakü’nün  güneyinin Sovyet  çıkar  alanı  olması  teklifini  ise,  Stalin,  İran  ve  İran Körfezi’ni  de  içine  alacak  şekilde  tanımlıyordu.  Japonya’ya gelince,  bu  ülke  Sahalin  adası  üzerindeki  maden  çıkarma hakkı  iddiasını  terk  edecekti<a href="index_split_014.html#p1718">.{444}  </a>Stalin,  bütün  bunlarla orantılı  olarak  herhangi  bir  Sovyet  ödünü  önermediği  için Almanya’nın doğuya doğru genişlemesini önleyecek olan bu şartların kabul edilmeyeceğini biliyordu. </p>
<p class="calibre1">Dolayısıyla  Stalin’in  Hitler’e  cevabı,  Sovyet  çıkar bölgesinin neresi olduğu hususunda Hitler’e bir işaret vermesi ve hiç olmazsa diplomatik yolla bu amacın gerçekleşmemesi için  direnileceği  yolunda  bir  uyarıda  bulunması  bakımından faydalı  olmuştur.  Sonraki  on  yıl  içinde,  çarların  taktiğini kullanan Stalin, yerine göre anlaşmalarla yerine göre kuvvetle bu  çıkar  bölgesini  kurmak  için  çalışmıştır.  25  Kasım memorandumunda  ana  hatları  belirtilen  hedeflerin  izleyicisi olmuştur; önce Hitler’e karşı ve son safhada da demokrasilere karşı bunları izlemiştir. Sonra, hayatının sonuna doğru Stalin, her  zaman  Sovyet  nüfuz  bölgesi  olarak  tanımladığı  alanları korumak  için  demokrasilerle  büyük  bir  pazarlığın  tam kıyısında görülmüştür (Bkz. Bölüm 20). </p>
<p class="calibre1"><a id="p699"></a>Hitler  için  artık  ok  yaydan  çıkmıştı.  Molotov’un  Berlin’e gelişi gibi erken bir tarihte, Hitler, Sovyetler Birliği’ne saldırı için bütün hazırlıkların yapılması emrini vermiştir. Uygulama planı  onaylanana  kadar  nihai  karar  ertelenecekti<a href="index_split_014.html#p1718">.{445}</a></p>
<p class="calibre1">Hitler’in  aklına  takılan  soru,  Sovyetler  Birliği’ne,  Büyük Britanya’yı  yendikten  sonra  mı,  yoksa  yenmeden  önce  mi saldırılacağıydı.  Molotov’un  ziyareti  de  bu  konuyu çözümledi.  14  Kasım’da,  Molotov’un  Berlin’den  hareket ettiği  gün,  Hitler,  kurmay  planlarının,  1941  yılının  yazında Sovyetler  Birliği’ne  saldırı  yapılacak  şekilde  harekât planlarına dönüştürülmesi emrini verdi. 25 Kasım’da Stalin’in cevabını  alınca  buna  cevap  verilmemesini  emretti.  Zaten Stalin de cevap verilmesini istememişti. Rusya’yla savaş için yapılan Alman askeri hazırlıkları hız kazanmaya başladı. </p>
<p class="calibre1">Stalin’in  uyguladığı  taktiklerin,  Hitler  kişiliğindeki  birisi üzerinde etkilerini tam olarak anlayıp anlamadığı konusu çok tartışılmıştır.  Büyük  olasılıkla,  düşmanının  öldürücü sabırsızlığını,  olduğundan  daha  az  tahmin  etmişti.  Öyle görünüyor  ki,  Stalin  Hitler’in  de  kendisi  gibi  serinkanlı  ve dikkatli  bir  hesap  adamı  olduğunu  düşünmüş  ve  batıdaki savaşı  bitirmeden  Rusya’nın  geniş  topraklarına  ordularını salmayacağını  hesaplamıştı.  Stalin,  bu  tahmininde  yanıldı. </p>
<p class="calibre1">Hitler, irade gücünün bütün zorlukların üstesinden geleceğine inanıyordu.  Hitler’in  direnmeye  karşı  tipik  reaksiyonu, </p>
<p class="calibre1"><a id="p700"></a>konuyu  kişisel  bir  çatışmaya  dönüştürmesiydi,  Hitler,  hiçbir zaman şartların olgunlaşmasını bekleyemezdi; çünkü bekleme sonucunda  oluşacak  şartların  kendi  iradesine  üstün  geleceği endişesini duyardı. </p>
<p class="calibre1">Stalin,  yalnızca  daha  sabırlı  değildi,  aynı  zamanda  bir komünist  olarak  tarihi  güçlere  karşı  daha  saygılı  idi.  Hemen hemen  otuz  yılı  bulan  iktidarında,  hiçbir  zaman  her  şeyi  bir tek  zar  atışına  bırakmamıştır  ve  hatalı  olarak  Hitler’in  de böyle  yapacağını  sanmıştır.  Bu  sırada  Stalin,  Sovyet birliklerinin acele olarak konuşlandırılmasının Almanların bir erken  saldırısına  neden  olacağından  endişe  ediyordu. </p>
<p class="calibre1">Hitler’in, onu Üçlü Pakt’a sokmak için gösterdiği aceleciliği de,  Nazilerin  1941  yılını  Büyük  Britanya’yı  dize  getirmek için daha çok çaba harcamaya harcayacakları şeklinde yanlış</p>
<p class="calibre1">yorumladı.  Göründüğü  kadarıyla,  Stalin  1942  yılının Almanya  ile  savaş  yapmaya  karar  verme  yılı  olacağına inanmıştı. </p>
<p class="calibre1">Stalin’in </p>
<p class="calibre1">biyografisini </p>
<p class="calibre1">yazan </p>
<p class="calibre1">Dmitri</p>
<p class="calibre1">Volkogonov’un  bana  söylediğine  göre,  Stalin  1942  yılında Almanlarla  bir  erken  savaş  yapma  olasılığını  açık  tutuyordu ki, bu da Sovyet ordularının 1941 yılında batı sınırına yakın konuşlandırılmasını  açıklıyor.  Hitler’in,  saldırıdan  önce başlıca  taleplerini  sıralamasını  bekleyen  Stalin,  hiç  değilse 1941’de bu talepleri karşılamak için bazı ödünler vermeyi de göze almıştı. </p>
<p class="calibre1"><a id="p701"></a>Bütün bu hesaplamaları yanlış çıktı; çünkü Hitler’in akılcı bir  hesap  adamı  olduğu  varsayımından  hareket  ediyordu. </p>
<p class="calibre1">Hâlbuki  Hitler,  kendisini  normal  risk  hesaplarıyla  bağlı saymıyordu. Hitler’in yönetim döneminde hiçbir yıl yoktu ki, etrafındakilerin  çok  tehlikeli  olduğunu  söylemediği  bir  iş</p>
<p class="calibre1">yapılmasın:  1934-35’te  silahlanma;  1936  Ren  bölgesinin yeniden  işgali;  1938  Avusturya  ve  Çekoslovakya’nın  işgali; 1939’da  Polonya’ya  saldırı  ve  1940’ta  Fransa’ya  karşı  sefer. </p>
<p class="calibre1">Hitler’in  1941’i  bir  istisna  yapmaya  niyeti  yoktu.  Kişiliği düşünülürse,  Sovyetler  Birliği’nin  en  az  düzeydeki  şartlarla Üçlü Pakt’a girmesi ve Ortadoğu’da Büyük Britanya’ya karşı askeri bir harekâta katılması halinde, Hitler tatmin olabilirdi. </p>
<p class="calibre1">Sonra  da  Büyük  Britanya  yenilmiş  ve  Sovyetler  Birliği  de izole edilmiş olacağına göre, Hitler’in bütün hayatının tutkusu olan şeyi gerçekleştirmek için doğuya yöneleceği kesindi. </p>
<p class="calibre1">Stalin  tarafından  yapılacak  en  zekice  manevra  bile, sonunda  ülkesini  Polonya’nın  bir  yıl  önce  düştüğü  duruma düşmekten kurtaramadı. Polonya hükümeti, 1939’da Polonya koridoru  ve  Danzig’e  rıza  göstererek  ve  sonra  Sovyetler Birliği  aleyhindeki  Nazi  kampanyasına  katılarak  Alman saldırısından  korunabilirdi;  ama  bütün  bunların  sonrasında, Polonya yine Hitler’in merhametine terk edilmiş bir durumda olurdu.  Şimdi  bir  yıl  sonra,  öyle  görünüyordu  ki  Sovyetler Birliği  Nazi  önerilerine  boyun  eğmek  (tam  izolasyon  ve</p>
<p class="calibre1"><a id="p702"></a>Büyük  Britanya’ya  karşı  riskli  bir  savaşa  katılmak)  suretiyle Alman  saldırısına  karşı  biraz  süre  kazanabilirdi  Ancak, sonunda yine de bir Alman saldırısı ile karşı karşıya kalacaktı. </p>
<p class="calibre1">Çelikten sinirlere sahip olan Stalin, Almanya’ya karşı ikili politikasını  sürdürdü:  Hem  hiçbir  tehlike  yokmuş  gibi  savaş</p>
<p class="calibre1">hammaddesi  sağlayarak  Almanya  ile  işbirliği  yaptı,  hem  de jeopolitik bakımdan Almanya’ya karşı tavır aldı. Her ne kadar Üçlü  Pakt’a  girmeye  niyeti  yoksa  da,  bu  pakta  girmesinin Japonya’ya  sağlayacağı  tek  faydayı  bu  ülkeye  tanıdı  ve Japonya’nın arkasını serbest bırakmak suretiyle onun Asya’da maceralar aramasını olası kıldı. </p>
<p class="calibre1">Hitler’in  generallerine  verdiği  brifingde  Sovyetler Birliği’ne  yapılacak  bir  saldırının,  Japonya’ya,  Birleşik Devletler’e  karşı  açıkça  meydan  okuma  imkânı  vereceğini söylediğinden  habersiz  olsa  da,  Stalin,  aynı  sonuca  kendisi vardı  ve  bu  özendirici  durumu  ortadan  kaldırmaya  koyuldu. </p>
<p class="calibre1">13  Nisan  1941’de,  Moskova’da  Japonya  ile  bir  saldırmazlık antlaşması  imzaladı.  Artan  Asya  gerginliği  karşısında,  18  ay önce  Polonya  krizi  zamanında  uyguladıklarıyla  temelde  aynı olan  taktikleri  kullandı.  Her  iki  olayda  da  saldırganın  iki cephede birden savaşma riskini ortadan kaldırdı ve başka bir yerde  kapitalist  iç  savaşı  körükleyerek,  savaşın  Sovyet toprakları dışında olmasını sağladı. Hitler-Stalin Paktı ona iki yıllık  bir  zaman  kazandırmıştı  ve  Japonya  ile  yaptığı</p>
<p class="calibre1"><a id="p703"></a>saldırmazlık antlaşması ise, altı ay sonra Uzakdoğu ordusunu Moskova savaşına sokmasını olası kıldı ki, bu durum savaşın kendi lehine dönmesinde en önemli etken oldu. </p>
<p class="calibre1">Saldırmazlık paktını yaptıktan sonra, Stalin şimdiye kadar görülmemiş  bir  şey  yaptı  ve  Japon  Dışişleri  Bakanı  Yosuke Matsuoka’yı  tren  istasyonunda  uğurlamaya  geldi.  Stalin’in anlaşmaya verdiği önemi gösteren bu jest, aynı zamanda ona bu  fırsattan  yararlanarak  bütün  kordiplomatiğin  huzurunda artan  pazarlık  gücü  ile  birlikte  Almanya  ile  görüşme çağrısında  bulunma  olanağı  sağladı.  Stalin  Matsuoka’ya istasyonda  herkesin  işitebileceği  bir  şekilde  şunları  söyledi:</p>
<p class="calibre1">“Japonya  ve  Sovyetler  işbirliği  yaparlarsa,  Avrupa  problemi doğal bir yoldan çözülebilir.” Bunu söylerken Stalin belki de doğu  sınırı  güvenlik  içindeyken  Avrupa’daki  pazarlık gücünün iyileşmiş olduğunu söylemek istiyordu; ama belki de Almanya’nın,  Japonya’nın  arkasını  Birleşik  Devletler’le savaş  yapması  amacıyla  serbest  bırakması  için  Sovyetler Birliği  ile  savaşa  tutuşmasına  gerek  olmadığını  söylemek istiyordu. </p>
<p class="calibre1">Japon  Dışişleri  Bakanı  “yalnız  Avrupa  problemi  değil” </p>
<p class="calibre1">diye  cevap  verince,  Stalin  “Bütün  dünya  problemleri çözülebilir...” diye doğruladı. Başkaları savaştığı ve Sovyetler Birliği  onların  başarıları  dolayısıyla  ödüllendirildiği  sürece, diye düşünmüş olmalı. </p>
<p class="calibre1"><a id="p704"></a>Stalin, Berlin’e mesajının gitmesini sağlamak için, Alman Büyükelçisi  von  der  Schulenburg’a  koluyla  sarılarak  şunu söyledi:  “Biz  dost  kalmalıyız  ve  siz  şimdi  bu  amaç  için  her şeyi  yapmalısınız.”  Askeriye  dâhil  her  kanalı  kullandığına emin  olmak  için  de  bu  kez  Alman  askeri  ataşesine  doğru yürüyerek  yüksek  sesle,  “Ne  olursa  olsun,  biz  sizinle  daima dost kalacağız<a href="index_split_014.html#p1718">”{446}</a> dedi. </p>
<p class="calibre1">Stalin’in  Almanya’nın  tavrıyla  ilgilenmek  için  her  türlü nedeni  vardı.  Molo-tov’un  Berlin’de  üstü  kapalı  olarak söylediği  gibi,  bir  Sovyet  güvencesini  kabul  etmesi  için Bulgaristan üzerinde baskı yapıyordu. Stalin, Nisan 1941’de, hem  Yugoslavya  ile  bir  dostluk  ve  saldırmazlık  anlaşması imzalamak  için,  hem  de  Almanya,  Yunanistan’a  saldırmak için  Yugoslavya’dan  transit  geçit  hakkı  istediği  zaman görüşmeler  yaptı.  Bu,  Alman  baskısına  karşı  direnmek  için Yugoslavya’ya cesaret veren bir hareketti. Olaylar öyle gelişti ki, Alman orduları Yugoslavya sınırını geçmeden birkaç saat önce Yugoslavya-Sovyet anlaşması imzalandı. </p>
<p class="calibre1">Stalin’in bir devlet adamı olarak başlıca zayıf tarafı, bütün düşmanlarının  kendisi  gibi  soğukkanlı  bir  hesap  adamı olduğunu  sanma  eğilimiydi.  Kendisi  bu  özelliğinden  çok gurur  duyardı.  Stalin’in  bu  eğilimi,  onun  uzlaşmaz tutumunun,  karşı  taraf  üzerindeki  etkisini  olduğundan  az tahmin  etmesine  ve  çok  seyrek  olmakla  beraber,  uzlaşma</p>
<p class="calibre1"><a id="p705"></a>konusundaki  çabalarının  alanını  olduğundan  çok  tahmin etmesine  neden  olmuştur.  Onun  bu  tavrı,  savaştan  sonra demokrasilerle ilişkilerini de bozmuştur. 1941’de Almanların Sovyet sınırını geçeceği son ana kadar, bir görüşme başlatarak saldırıyı  savuşturacağına  çok  inanmıştı.  Yapılabilseydi,  bu görüşmelerde  birçok  ödün  vermeye  hazır  olduğunu  gösteren birçok gösterge de vardı. </p>
<p class="calibre1">Kuşkusuz,  Stalin  için  Almanya’dan  gelebilecek  bir saldırıyı  saptırmak  için  çaba  göstermedi  denemez.  6  Mayıs 1941’de,  Sovyet  halkına  Stalin’in  başbakanlık  görevini Molotov’dan  aldığı  ve  Molotov’un  başbakan  yardımcısı  ve dışişleri bakanı olarak kaldığı bildirildi, ilk kez olarak Stalin, devlet  işlerinin  günlük  yürütülmesinde  sorumluluk  üslenmek için Komünist Partisi kovuğundan dışarı çıkıyordu. </p>
<p class="calibre1">Yalnızca  çok  tehlikeli  şartlar,  yeğlediği  hükümet  etme metodu  olan  esrarengiz  felaket  havasını  terk  etmek  için Stalin’i  harekete  getirebilirdi.  O  zamanki  Dışişleri  Bakanı Müsteşarı Andrei Vişinski’nin Vichy Fransa’sı büyükelçisine söylediğine </p>
<p class="calibre1">göre, </p>
<p class="calibre1">Stalin’in </p>
<p class="calibre1">başbakanlığa </p>
<p class="calibre1">gelmesi, </p>
<p class="calibre1">“Kuruluşundan beri Sovyetler Birliği’nde olan en büyük tarihi olaydır. <a href="index_split_014.html#p1718">”{447}  </a>Von  der  Schulenburg,  Stalin’in  amacını tahmin ettiğini düşünmüştür. Ribbentrop’a şunları söylemişti:</p>
<p class="calibre1">“Bence Stalin’in, kendi kişisel çabasıyla Sovyetler Birliği için en  önemli  yeri  elde  etmeyi  dış  politika  hedefi  olarak</p>
<p class="calibre1"><a id="p706"></a>belirlemiş  olduğu  kesinlikle  varsayılabilir.  Kesinlikle  şuna inanıyorum ki, ciddi olarak gördüğü bir uluslararası durumda, Stalin,  Sovyetler  Birliği’ni  Almanya  ile  bir  çatışmadan  uzak tutmayı kendisi için bir gaye olarak ortaya koymuştur.” <a href="index_split_014.html#p1718">{448}</a></p>
<p class="calibre1">Bundan  sonraki  birkaç  hafta,  Alman  büyükelçisinin tahminlerinin  ne  kadar  doğru  olduğunu  göstermiştir. </p>
<p class="calibre1">Almanya’ya  bir  güvence  sinyali  göndermek  için,  TASS</p>
<p class="calibre1">Ajansı,  8  Mayıs’ta,  batı  sınırları  boyunca  olağan  dışı  bir Sovyet  askeri  yığınağı  yapıldığını  inkâr  etmiştir.  Sonraki haftalarda, Londra’da sürgündeki Avrupa hükümetlerinin her biri ile diplomatik ilişkilerini kesmiştir. Tamamen incitici bir açıklamayla,  bundan  böyle  onların  işlerinin  Alman Büyükelçiliği  kanalıyla  yapılması  gerektiği  belirtilmiştir. </p>
<p class="calibre1">Stalin  aynı  anda  işgal  edilen  ülkelerin  bazılarında  Almanya tarafından kurulan kukla hükümetleri tanımıştır. Özetle, Stalin bütün  Alman  toprak  işgallerini  tanıyarak  Almanya’ya güvence vermek yolunu izlemiştir. </p>
<p class="calibre1">Stalin,  saldırı  için  herhangi  olası  bir  bahaneyi  ortadan kaldırmak  istediğine  göre,  ileri  hatlardaki  Sovyet  askeri birliklerinin  en  üst  alarma  geçirilmesine  izin  veremezdi, İngiliz  ve  Amerikalıların,  bir  Alman  saldırısının  yanında olacağı  uyanlarına  aldırış  etmemiştir.  Bu  tutumunda, Anglosaksonların  onu  Almanya  ile  savaşa  tutuşturmak istemelerinden kuşkulu olmasının da kısmen etkisi vardır. Her</p>
<p class="calibre1"><a id="p707"></a>ne  kadar  Stalin,  Rus  toprakları  üzerinde  uçan  Alman  keşif uçaklarına  ateş  açılmasını  yasakladı  ise  de,  cephenin  çok gerisinde  sivil  savunma  egzersizlerine  ve  yedeklerin  askere çağrılmasına izin verdi. Göründüğü kadarıyla Stalin, herhangi bir  son  dakika  anlaşması  için  en  iyi  şansının,  özellikle  de karşı önlemler alındığından, belirleyici bir fark yaratmayacak olan güvenceler vermekte olduğuna karar vermişti. </p>
<p class="calibre1">13 Haziran’da, Alman saldırısından dokuz gün önce, TASS</p>
<p class="calibre1">Ajansı,  tekrar  savaşın  yakın  olduğu  yolundaki  yaygın söylentileri  yalanlayan  resmi  bir  açıklama  yayınladı. </p>
<p class="calibre1">Açıklamada,  Sovyetler  Birliği’nin  Almanya  ile  olan  mevcut anlaşmalarına sadık kalmayı planladığı belirtildi. Açıklamada ayrıca,  bütün  anlaşmazlık  konusu  sorunların  yeni görüşmelerle  daha  iyi  düzenlenmesi  olasılığının  her  zaman var  olduğu  da  ima  ediliyordu.  Stalin’in  önemli  ödünler vermeye  hazır  olduğu,  22  Haziran’da  von  der  Schulenburg, Molotov’a,  Alman  savaş  ilanını  getirdiği  zaman  Molotov’un gösterdiği  tepkiden  de  anlaşılabilirdi.  Molotov,  Sovyetler Birliği’nin  Almanya’ya  güvence  vermek  için  bütün birliklerini  sınırdan  çekmeye  hazır  olduğunu  söyleyerek durumu protesto etti. Bütün diğer talepler de görüşülebilirdi. </p>
<p class="calibre1">Molotov,  karakteri  olmayan  bir  şekilde  savunma  durumuna geçerek “Biz bunu kesinlikle hak etmedik” <a href="index_split_014.html#p1718">{449}</a> dedi. </p>
<p class="calibre1"><a id="p708"></a>Görünüşe göre, Stalin, Alman savaş ilanı ile o derece şok olmuştu  ki,  on  gün  depresyona  benzeyen  bir  duruma  düştü. </p>
<p class="calibre1">Ancak 3 Temmuz’da kumandayı tekrar eline alarak önemli bir radyo  konuşması  yaptı.  Stalin,  Hitler’in  aksine  doğuştan  iyi bir hatip değildi. Çok seyrek olarak halka hitap eder ve bunu yaparken  de  çok  fazla  bilgiçlik  taslardı.  Bu  konuşmasında, Rus  halkının  önünde  çok  büyük  bir  görev  olduğunun vurgulanması  üzerinde  durdu.  Onun  bu  tavrı,  işin büyüklüğüne  rağmen  yapılabileceği  duygusunu  ve  kararını açığa vurdu. </p>
<p class="calibre1">Stalin,  “tarihte,  ne  geçmişte,  ne  de  şimdi  yenilmez  ordu olmadığını”  söyledi.  Bütün  makinelerin,  lokomotif  ve vagonların tahrip edilmesi ve Alman hatları gerisinde gerilla kuvvetleri oluşturulması konusunda emirler çıkaran Stalin, bir muhasebeci  gibi  bir  sürü  rakam  okudu.  Retoriğe  tek  kayışı konuşmanın  başındaydı.  Stalin  daha  önce  hiçbir  zaman halkına  kişisel  düzeyde  hitap  etmemişti  ve  bundan  sonra  da etmedi:  “Yoldaşlar,  vatandaşlar,  kardeşlerim,  kara  ve  deniz kuvvetlerimizin  çarpışan  mensupları!  Dostlarım,  size  hitap ediyorum!.. <a href="index_split_014.html#p1718">”{450}</a></p>
<p class="calibre1">Hitler,  sonunda  her  zaman  istediği  savaşa  kavuşmuştu. </p>
<p class="calibre1">Böylece,  büyük  bir  olasılıkla  yine  istediği  kötü  kaderini  de belirlemiş oldu. Şimdi bir kuşak içinde ikinci kez iki cephede birden savaşan Alman liderler, ikinci kez başarısız oluyorlardı</p>
<p class="calibre1"><a id="p709"></a>ve  70  milyon  Alman  1941  Aralık’ında  Amerika’nın  da katılımı  ile  700  milyona  varan  bir  düşman  kalabalığı  ile çarpışıyordu.  Görünüşe  göre,  Hitler  bile  önlerindeki  işin büyüklüğü  karşısında  korkudan  dehşete  düşmüştü.  Saldırı başlamadan  birkaç  saat  önce  etrafındakilere  şunları söylemiştir:  “Önceden  görülmemiş,  arkasında  ne  olduğu bilinmeyen  karanlık  bir  odanın  kapısını  açıyor  gibi hissediyorum kendimi.” <a href="index_split_014.html#p1718">{451}</a></p>
<p class="calibre1">Stalin,  Hitler’in  mantıklılığı  üzerine  kumar  oynadı  ve kaybetti;  Hitler,  Stalin’in  hemen  çökeceği  varsayımı  üzerine kumar  oynadı  ve  o  da  kaybetti.  Ancak  Stalin’in  hatası düzeltilebilir nitelikteyken, Hitler’in hatası değildi. </p>
<p class="calibre1"><a id="p710"></a> </p>
<p class="calibre1"></p>
<p class="calibre1"><a id="p711"></a><img src="index-711_1.jpg" class="calibre2"/></p>
<p class="calibre1">Franklin Delano Roosevelt ve Winston Churchill</p>
<p class="calibre1">Atlantik Bildirisi Toplantısı’nda, Ağustos 1941</p>
<p class="calibre1"><b class="calibre3"> </b></p>
<p class="calibre1"><b class="calibre3">15</b></p>
<p class="calibre1"><b class="calibre3">Amerika Tekrar Arenaya</b></p>
<p class="calibre1"><b class="calibre3">Giriyor: Franklin Delano Roosevelt</b></p>
<p class="calibre1">Kamuoyu yoklamalarıyla yöneltilen çağdaş politik liderler için,  Roosevelt’in  yalnızlık  politikasını  benimseyen  halkını bir  savaşa  katılmaya  ikna  etmekteki  rolü,  bir  demokraside liderliğin  etkisi  hakkında  bir  ders  vermektedir.  Eninde sonunda Avrupa güç dengesine yöneltilen tehdide son vermek ve  Almanya’nın  dünya  hegemonyası  amacına  ulaşmasına engel  olmak  için  Amerika’nın  müdahalesi  gerekecekti. </p>
<p class="calibre1">Amerika’nın  büyüyen  gücünün,  onu  bir  gün  uluslararası arenaya  iteceği  esasen  beklenen  bir  şeydi.  Bu  işin  bu  kadar</p>
<p class="calibre1"><a id="p712"></a>hızlı  ve  kesin  olmasını  sağlamak  ise,  Franklin  Delano Roosevelt’in başarısıdır. </p>
<p class="calibre1">Bütün  büyük  liderler  yollarında  yalnız  yürürler. </p>
<p class="calibre1">Yalnızlıkları,  çağdaşlarının  görmediği  sorunları  zamanında farkına  varma  yeteneklerinden  ileri  gelmektedir.  Roosevelt, yalnızlık  politikasını  benimseyen  halkını,  aralarındaki anlaşmazlıklar,  daha  birkaç  yıl  önce  Amerikan  güvenliğini ilgilendirmeyen  ve  Amerikan  değerlerine  uygun  düşmeyen ülkeler  olarak  görülen  ülkeler  arasındaki  bir  savaşa  soktu. </p>
<p class="calibre1">1940’tan  sonra,  Roosevelt,  daha  birkaç  yıl  önce  büyük  bir çoğunlukla  bir  dizi  tarafsızlık  yasası  çıkaran  Kongre’yi, Büyük Britanya’ya devamlı olarak artan bir şekilde Amerikan yardımı  yapılması  yetkisini  vermeye  ikna  etti  ki,  bu  yardım, açıkça savaşan durumundan, bir adım geride ve bazen de bu sınırı  geçen  nitelikteydi.  Son  olarak,  Japonya’nın  Pearl Harbor’a  saldırısı  Amerika’nın  son  tereddütlerini  de  ortadan kaldırdı. Roosevelt, kendisinin dokunulamaz olduğu görüşünü iki yüzyıldır bir hazine gibi koruyan bir toplumu, bir Mihver Devletleri  zaferinin  korkunç  tehlikelerine  inandırmayı başardı.  Bu  kez,  Amerikan  müdahalesinin,  devamlı uluslararası bağlantıların ilk adımı olmasını da sağladı. Savaş</p>
<p class="calibre1">esnasında  Roosevelt’in  liderliği,  ittifakı  bir  arada  tuttu  ve bugüne  kadar  uluslararası  topluma  hizmet  etmeye  devam eden çokuluslu kurumları şekillendirdi. </p>
<p class="calibre1"><a id="p713"></a>Belki  Abraham  Lincoln  hariç,  hiçbir  başkan  Amerikan tarihinde  bu  kadar  kesin  bir  değişiklik  yapamamıştır. </p>
<p class="calibre1">Roosevelt  yemin  ederek  işe  başladığı  zaman  ulusal  bir kararsızlık </p>
<p class="calibre1">devri </p>
<p class="calibre1">yaşanıyordu; </p>
<p class="calibre1">Amerikalıların, </p>
<p class="calibre1">Yeni</p>
<p class="calibre1">Dünya’nın sonsuz gelişme yeteneğine duyduğu inanç, Büyük Ekonomik Depresyon’la sarsılmıştı. Etrafındaki demokrasiler aksıyordu  ve  Sağ’da  Sol’da  antidemokratik  hükümetler çoğalıyordu. </p>
<p class="calibre1">Roosevelt  içeride  ümidi  yerleştirdikten  sonra,  kader  ona dünyada  demokrasiyi  savunma  görevini  de  vermişti.  Kimse, Roosevelt’in  bu  konuda  yaptıklarını  Isaiah  Berlin  kadar  iyi anlatamamıştır:</p>
<p class="calibre1">“(Roosevelt)  geleceğe  sakin  bir  gözle  bakıyordu;  sanki şöyle  diyor  gibiydi:  Gelsin,  ne  olursa  olsun  sonuçta  hepsi bizim büyük değirmenimizin öğüteceği un olacaktır. Hepsini, yararlı hale getireceğiz! Ümidini kaybetmiş dünya, bir tarafta kötü  karakterli  ve  öldürücü  derecede  etkili  olan  ve  her  şeyi mahvetmeğe  hazır  fanatikler,  öbür  tarafta  kaçışan  korkmuş</p>
<p class="calibre1">insanlar,  amacını  tanımlayamayan  ve  şevkten  yoksun vatanperverler  olarak  ikiye  ayrılmıştı.  Roosevelt,  kontrol elinde  olduğu  müddetçe,  bu  müthiş  akıma  göğüs  germe yeteneğine inandı. Diktatörlerin karakterlerine, enerjilerine ve becerilerine sahipti ve bizim tarafımızdaydı. <a href="index_split_014.html#p1719">”{452}</a></p>
<p class="calibre1"><a id="p714"></a>Roosevelt,  Wilson  yönetiminde  deniz  kuvvetleri  bakan yardımcılığı  görevinde  bulunmuş  ve  1920  seçimlerinde Demokratların  başkan  yardımcısı  adayı  olmuştu.  De  Gaulle, Churchill  ve  Adenauer  gibi  birçok  lider,  kamu  hayatından çekildikten  sonraki  devrede  yalnızlıkla  uzlaşmak  durumunda kalmışlardı.  Roosevelt,  1921’de  çocuk  felcine  yakalandığı zaman  yalnızlıkla  karşılaştı.  Çok  büyük  bir  irade  gücü göstererek  sakatlığını  yendi  ve  kol  değneklerinin  yardımıyla ayakta  durmayı,  hatta  bir  iki  adım  atmayı  öğrendi.  Bu hareketi,  onun  sanki  felçli  değilmiş  gibi  halkın  karşısına çıkmasını  sağlıyordu.  1945’teki  Yalta  Konferansı’na  kadar, nutuklarını  hep  ayakta  durarak  söylerdi:  Medya  da Roosevelt’in  çabalarına  katkıda  bulunarak  onun  rolünü vakarla oynamasına yardımcı olduğundan Amerikan halkının büyük  çoğunluğu  onun  sakatlığının  derecesini  fark  edemedi veya algılanması acımayla karışmadı. </p>
<p class="calibre1">Kendi farklı konumunu korumak için çekiciliğini kullanan coşkulu  bir  lider  olan  Roosevelt’in,  politik  bir  yönetici  ve hayalperest  karışımı  bir  kişiliği  vardı.  Çoğu  zaman  ülkeyi analizlerden  esinlenerek  değil,  içgüdülerine  göre  yönetti  ve birbirinin  zıttı  kuvvetli  duygular  uyandırdı<a href="index_split_014.html#p1719">.{453}  </a>İsaiah Berlin  tarafından  özetlendiği  üzere,  Roosevelt’in  ciddi karakter kusurları vardı ve bunlar ilkesizliği, vicdansızlığı ve alaycılığı da içeriyordu. Yine de Berlin, sonuçta Roosevelt’in</p>
<p class="calibre1"><a id="p715"></a>olumlu  özelliklerinin  dramatik  şekilde  daha  ağır  bastığını söylüyor:</p>
<p class="calibre1">“Onu izleyenleri çeken şey,  ender  görülen  ve  ilham  veren özellikleriydi:  iyi  kalpliydi  ve  geniş  bir  politik  ufka,  hayal gücüne  ve  içinde  yaşadığı  zamanı  ve  XX.  yüzyılda  işleyen büyük </p>
<p class="calibre1">yeni </p>
<p class="calibre1">güçlerin </p>
<p class="calibre1">yönünü </p>
<p class="calibre1">anlama </p>
<p class="calibre1">yeteneğine</p>
<p class="calibre1">sahipti...” <a href="index_split_014.html#p1719">{454}</a></p>
<p class="calibre1">Amerika’yı  uluslararası  liderlik  rolüne  götüren  başkandı; bütün dünyada savaş veya barış, ilerleme veya yerinde sayma onun vizyonuna ve kararına bağlıydı. </p>
<p class="calibre1">Amerika’nın  Birinci  Dünya  Savaşı’na  karışmadan ikincisine aktif olarak katılmaya gidişi uzun ve zor bir süreç oldu.  Bunun  nedeni,  Amerikan  ulusunun,  tekrar  yalnızlık politikasına </p>
<p class="calibre1">dönmüş </p>
<p class="calibre1">olmasıdır. </p>
<p class="calibre1">Amerikan </p>
<p class="calibre1">halkının, </p>
<p class="calibre1">uluslararası  işlere  karşı  duyduğu  nefretin  derinliği  de Roosevelt’in </p>
<p class="calibre1">başarısının </p>
<p class="calibre1">büyüklüğünü </p>
<p class="calibre1">daha </p>
<p class="calibre1">iyi</p>
<p class="calibre1">göstermektedir.  Roosevelt’in  politikalarını  yürüttüğü  geçmiş</p>
<p class="calibre1">tarihe kısa bir bakış bu bakımdan gereklidir. </p>
<p class="calibre1">1920’lerde  Amerika’nın  tavrı  kararsızdı;  evrensel  olarak uygulanabilir  prensiplerini  ortaya  koymak  isteği  ile  bu prensipleri  yalnızcı  dış  politika  yönünde  doğrulama gereksinimi  arasında  saat  sarkacı  gibi  gidip  geliyordu. </p>
<p class="calibre1">Amerikalılar,  dış  politikalarının  geleneksel  temalarını  daha fazla  vurguyla  tekrarlamaya  başladılar:  Özgürlüğün</p>
<p class="calibre1"><a id="p716"></a>uygulayıcısı  olarak  Amerikan  misyonunun  tek  olması, demokratik  dış  politikanın  moral  üstünlüğü;  kişisel  ve uluslararası  ahlak  arasındaki  kesin  ilişki;  açık  diplomasinin önemi ve güç dengesinin yerine Milletler Cemiyeti’nde ifade edildiği şekliyle uluslararası konsensüsün geçmesi. </p>
<p class="calibre1">Bütün  bu  evrensel  ilkeler,  Amerikan  yalnızlık  politikasını savunmak için sayılmıştır. Amerikalılar, hâlâ Batı yarımküresi dışında  olan  herhangi  bir  şeyin  kendi  güvenliklerini etkileyebileceğine  inanma  yeteneğine  sahip  değillerdi.  1920</p>
<p class="calibre1">ve  1930’ların  Amerika’sı,  uzak,  savaşan  toplumların çatışmalarına  katılmayı  zorunlu  kıldığından,  kendi  ortak güvenlik  doktrinini  reddetmişti.  Versay  Antlaşması’nın hükümleri  intikamcı  ve  tazminatlar  da  kendine  zarar  verici nitelikte  değerlendirilmişti.  Fransızlar  Ruhr’u  işgal  ettikleri zaman, Amerikalılar Ren bölgesinde kalan işgal kuvvetlerini geri  çekmek  için  bunu  fırsat  bildi.  Amerika’nın  farklılığına olan  Wilsoncu  inanç,  hiçbir  uluslararası  düzeninin gerçekleştiremeyeceği bir kriter getirdiğinden, hayal kırıklığı da bu düzenin doğasının bir parçası haline geldi. </p>
<p class="calibre1">Savaş sonuçlarının yarattığı düş kırıklığı, enternasyonalizm taraftarları ile yalnızcılık politikası taraftarları arasındaki farkı oldukça  törpüledi.  En  liberal  enternasyonalizm  taraftarları bile,  kusurlu  savaş  sonrası  düzenlemesinin  korunmasında Amerika’nın  bir  çıkan  olmadığını  fark  etmişlerdi.  Hiçbir</p>
<p class="calibre1"><a id="p717"></a>önemli grup, güç dengesi hakkında söylenebilecek iyi bir söz bulamıyordu.  Enternasyonalizm  diye  adlandırılan  şey, uluslararası  günlük  diplomasiye  katılmaktan  çok,  Milletler Cemiyeti  üyeliği  olarak  tanımlanıyordu.  En  koyu enternasyonalizm  taraftarları  bile,  Monroe  Doktrini’nin Milletler  Cemiyeti’nin  yerine  geçtiğini  ileri  sürdüler  ve Amerika’nın,  ekonomik  olanlar  dâhil,  yaptırımlara  katılması düşüncesinden kaçındılar. </p>
<p class="calibre1">Yalnızlık  politikası  taraftarları,  bu  tutumlarını  mantıklı sonuçlarına  kadar  götürdüler.  Milletler  Cemiyeti’ne, Amerikan dış politikasının iki direği olan Monroe Doktrini’ni ve  yalnızcılık  politikasını  tehlikeye  soktuğu  için  saldırdılar. </p>
<p class="calibre1">Cemiyetin Monroe Doktrini’ne aykırı olduğuna inanılıyordu, çünkü  ortak  güvenlik  cemiyete  Batı  yarımküresi  içindeki anlaşmazlıklara  müdahale  hakkı  tanıyor,  hatta  bunu gerektiriyordu. Cemiyet, yalnızcılık politikasına da aykırıydı; çünkü Amerika’ya Batı yarımküresi dışındaki anlaşmazlıklara da karışmak zorunluluğu getiriyordu. </p>
<p class="calibre1">Yalnızlık  politikası  taraftarları  bu  tutumların,  nihai kararlarına  kadar  korudular.  Bütün  Batı  yarımküresi,  bir şekilde  ortak  güvenliğin  işleme  alanı  dışında  tutulursa,  diğer dünya uluslarının da kendi bölgesel gruplarını kurmalarına ve onları cemiyetin alanı dışında tutmalarına kim engel olacaktı? </p>
<p class="calibre1">Bu  durumda,  Milletler  Cemiyeti,  bölgesel  olmakla  beraber, </p>
<p class="calibre1"><a id="p718"></a>yeniden güç dengesi sistemini canlandırmış olacaktı. Pratikte, enternasyonalizm  ve  yalnızlık  politikası  taraftarları,  aynı  dış</p>
<p class="calibre1">politikada birleşiyorlardı. Her iki taraf da Batı yarımküresinde yabancı  müdahaleye  ve  cemiyetin  bu  alan  dışında  zorlama mekanizmasına </p>
<p class="calibre1">katılmaya </p>
<p class="calibre1">karşıydılar. </p>
<p class="calibre1">Silahsızlanma</p>
<p class="calibre1">konferansını  destekliyorlardı  çünkü  savaşa,  silahların  neden olduğu  ve  silahların  azaltılmasının  barışa  yardımcı  olacağı noktasında açık bir uzlaşma vardı. Briand-Kellogg Paktı gibi, zorlama  öğesini  içermeyen,  uluslararası  kabul  görmüş  genel barışçı  çözüm  ilkelerine  taraftardılar.  Son  olarak,  Birleşik Devletler,  derhal  politik  sonuç  doğurmayacak  ve  üzerinde uyuşma  sağlanmış  olan  tazminat  ödeme  planları  hazırlamak gibi teknik ve genellikle mali konularda yardım yapmaya her zaman hazırdı. </p>
<p class="calibre1">Amerikan  düşüncesindeki  bir  ilkeyi  onaylamakla,  onun uygulanmasının  zorlanmasına  katılma  arasındaki  boşluk, 1921-22  Washington  Deniz  Konferansı’ndan  sonra  dramatik bir  şekilde  belirgin  hale  geldi.  Konferans,  iki  yönden önemliydi:  Birincisi,  deniz  silahlanmasında  Birleşik Devletler’e,  Büyük  Britanya’ya  ve  Japonya’ya  bir  tavan getiriyordu.  Birleşik  Devletler’in  deniz  gücü,  Büyük Britanya’nın deniz gücü kadar olabilecekti; Japonya’nınki ise, Birleşik </p>
<p class="calibre1">Devletler’in </p>
<p class="calibre1">deniz </p>
<p class="calibre1">gücünün </p>
<p class="calibre1">beşte </p>
<p class="calibre1">üçünü</p>
<p class="calibre1">geçemeyecekti.  Bu  hüküm,  Pasifik’te  Japonya’nın  yanında</p>
<p class="calibre1"><a id="p719"></a>Amerika’nın egemen bir güç olarak rolünü doğruluyordu. Bu bölgede  Büyük  Britanya’nın  rolü  ikinci  derecedeydi.  Daha önemlisi,  Japonya,  Birleşik  Devletler,  Büyük  Britanya  ve Fransa’dan </p>
<p class="calibre1">oluşan </p>
<p class="calibre1">ve </p>
<p class="calibre1">Dörtlü </p>
<p class="calibre1">Antlaşma </p>
<p class="calibre1">denilen</p>
<p class="calibre1">anlaşmazlıkların  barışçı  yollarla  çözümü  antlaşması,  1902</p>
<p class="calibre1">İngiliz-Japon  İttifakı’nın  yerini  alacak  ve  Pasifik’te  bir işbirliği  dönemi  başlatacaktı.  Fakat  Dörtlü  Antlaşma’nın imzacılarından  birisi  antlaşmanın  hükümlerine  uymazsa, diğerleri  ona  karşı  harekete  geçecekler  miydi?  “Dörtlü Antlaşma’da  savaş  yapma  zorunluluğu  getiren  hükümler yoktur...  Silahlı  güç,  ittifak  veya  savunmaya  katılmak  için yazılı  veya  moral  hiçbir  yükümlülük  yoktur...”  Başkan Harding,  şüpheci  Amerikan  Senatosu’na  bu  kelimelerle açıklıyordu antlaşmayı. <a href="index_split_014.html#p1719">{455}</a></p>
<p class="calibre1">Dışişleri  Bakanı  Charles  Evans  Hughes,  Amerika’nın, şartları ne olursa olsun antlaşmanın uygulanması için alınacak önlemlere katılmayacağını bütün imzacılara ayrıca bildirerek Başkan’ın  sözlerini  kuvvetlendirdi.  Fakat  Senato  hâlâ  tatmin olmamıştı.  Dörtlü  Antlaşmayı  onaylarken,  bu  antlaşmanın Birleşik  Devletler’i  saldırıya  karşı  koymak  için  silah kullanma  konusunda  hiçbir  şekilde  bağlamadığını  açıkça belirten  çekinceler  koydu. <a href="index_split_014.html#p1719">{456}</a>  Başka  bir  deyişle,  antlaşma kendi  erdemine  terk  edilmişti;  uymamanın  herhangi  bir</p>
<p class="calibre1"><a id="p720"></a>sonucu yoktu. Amerika, sanki bir antlaşma yokmuş gibi, her olay çıktığında konuyu karara bağlayacaktı. </p>
<p class="calibre1">Diplomasinin  yüzyıllardan  beri  rutin  olarak  kullandığı terminoloji çerçevesinde, ciddi bir antlaşmanın yaptırım hakkı içermediği  ve  yaptırımın  her  seferinde  Kongre’de  olay bazında görüşüleceği önerisi olağandışı bir şeydi. Bu durum, 1973  Ocak  ayında  imzalanan  Vietnam  Barış  Antlaşması dolayısıyla  Nixon  yönetimi  ile  Kongre  arasındaki görüşmelerin  habercisi  gibi  idi.  Bu  görüşmelerde  Kongre, Amerika’nın  her  iki  partiden  üç  yönetimi  boyunca  devam eden  savaş  için  yapılan  bir  anlaşmanın,  uygulama  ile  ilgili herhangi  bir  hak  getirmediğini  ileri  sürdü.  Bu  teoriye  göre, Amerika  ile  yapılan  anlaşmalar  Washington’un  o  andaki  ruh halini  yansıtır;  bu  anlaşmalardan  ne  sonuçlar  çıkacağı  yine Washington’un başka bir zamandaki ruh haline bağlıdır ki, bu tavrın  Amerika’nın  yükümlülüklerine  karşı  güveni  artıracak bir tavır olmadığı açıktır. </p>
<p class="calibre1">Senato’nun  koyduğu  çekince,  Başkan  Harding’in  Dörtlü Antlaşma’ya  duyduğu  ilgiyi  azaltmadı.  Başkan,  Filipinler’i koruması nedeniyle ve “beşeri gelişmede yeni ve daha iyi bir çağın  başlangıcının  işareti  olduğu”  gerekçesiyle  imza töreninde  antlaşmayı  övdü.  Uygulama  hükmü  içermeyen  bir antlaşmanın,  Filipinler  gibi  büyük  bir  ödülü  koruması  nasıl mümkün  olacaktı?  Politik  yelpazenin  karşı  ucunda  olmasına</p>
<p class="calibre1"><a id="p721"></a>karşın,  Harding,  standart  Wilson  mesajını  veriyordu.  Dünya, bu  antlaşmayı  çiğneyenleri  “aldatma  veya  alçaklığın iğrençliğini” <a href="index_split_014.html#p1719">{457}</a>  ilan  ederek  cezalandıracaktı.  Bununla beraber  Harding,  Amerika,  Milletler  Cemiyeti’ne  girmeyi reddettiği  sürece  dünya  kamuoyunun  bu  konuda  nasıl  karar vereceğini açıklamadı. </p>
<p class="calibre1">Onbirinci  bölümde,  Avrupa  üzerindeki  etkisi  tartışılan Briand-Kellogg  Paktı,  Amerika’nın,  ilkelerin  kendi  kendine uygulanacağını  düşünme  eğilimini  sergileyen  başka  bir örnektir.  Amerikan  liderleri,  altmış  iki  devletin  ulusal politikanın  bir  aracı  olarak  savaşı  reddetmeleri  dolayısıyla antlaşmanın  tarihi  niteliğini  ilan  ettilerse  de,  uygulanmasını zorlamak  bir  yana,  bir  uygulama  mekanizması  kabul edilmesine  bile  razı  olmadılar.  Aralık  1928’de,  Kongre karşısında  Başkan  Calvin  Coolidge  heyecanla  şunu  belirtti:</p>
<p class="calibre1">“Bu  antlaşmaya  uymak...  şimdiye  kadar  uluslar  arasında yapılmış herhangi bir anlaşmadan daha çok dünya barışı vaat etmektedir” <a href="index_split_014.html#p1719">.{458}</a></p>
<p class="calibre1">Ama  bu  ütopya  nasıl  gerçekleştirilecekti?  Coolidge’nin Briand-Kellogg </p>
<p class="calibre1">Paktı’nı </p>
<p class="calibre1">heyecanla </p>
<p class="calibre1">savunması, </p>
<p class="calibre1">enternasyonalistleri  ve  Milletler  Cemiyeti  taraftarlarını kışkırttı ve haklı olarak, savaş hukuk dışı ilan edildiğine göre tarafsızlık  kavramının  büsbütün  anlamını  yitirdiğini  ileri sürdüler.  Buna  göre,  mademki  Milletler  Cemiyeti  saldırganı</p>
<p class="calibre1"><a id="p722"></a>belirlemek için kurulmuştu, o halde uluslararası toplum onları hak  ettikleri  şekilde  cezalandırmak  zorundaydı.  Bu  görüşün taraftarlarından  biri  şöyle  soruyordu:  “Mussolini’nin saldırgan  niyetlerinin,  yalnızca  İtalyan  halkının  iyi  niyeti  ve kamuoyunun gücü ile kontrol altında tutulabileceğine inanan kimse var mı?” <a href="index_split_014.html#p1719">{459}</a></p>
<p class="calibre1">Bu  sorunun  cevabının  önceden  bilinmesi,  cevabın  kabul edilebilirliğini  arttırmadı.  Adını  taşıyan  antlaşma  daha tartışılırken, Dışişleri Bakanı Kellogg, Dışilişkiler Komisyonu önünde  yaptığı  bir  konuşmada,  anlaşmaya  uymayı  sağlamak için  hiçbir  zaman  kuvvet  kullanılmayacağım  vurgulamıştı. </p>
<p class="calibre1">Kuvvete dayanmanın, barışa doğru attığımız adımları ortadan kaldırmak  ihtiyacında  olduğumuz  bir  nevi  askeri  ittifaka dönüştüreceğini  söyledi.  Paktta  saldırının  bir  tanımı  da olmamalıydı; çünkü her tanımın yine de bir eksiği olacaktı ve paktın üslubunu bozacaktı<a href="index_split_014.html#p1719">.{460} </a>Kellogg için üslup yalnızca başlangıç değil, aynı zamanda bir hedefti:</p>
<p class="calibre1">“Meşru  savunma  içinde  hareket  ettiğini  ileri  süren  bir devlet,  antlaşmanın  imzacıları  önünde  olduğu  kadar,  dünya kamuoyu  önünde  de  haklı  olduğunu  kanıtlamalıdır.  Bu nedenle  antlaşmaya,  saldırganın  veya  meşru  savunmanın tanımını koymayı reddettim; çünkü şuna inanıyordum ki, her şeyi  kapsayan  hukuki  bir  tanımlama  önceden  yapılamaz... </p>
<p class="calibre1"><a id="p723"></a>Bunu yapmak, saldırgan devletin kendisinin masum olduğunu kanıtlamasını kolaylaştırmaz, tersine zorlaştırır.” <a href="index_split_014.html#p1719">{461}</a></p>
<p class="calibre1">Senato,  Kellogg’un  açıklamalarından  altı  yıl  önce, Harding’in  Dörtlü  Antlaşma’nın  niçin  yazılan  şeyi kastetmediğini  açıklayan  yorumundan  etkilendiğinden  daha fazla etkilenmedi. Senato antlaşmaya kendine ait üç “anlayış” </p>
<p class="calibre1">ekledi:  Senato’nun  görüşüne  göre,  antlaşma  ne  meşru savunma  hakkını,  ne  de  Monroe  Doktrini’ni  sınırlamakta, saldırı  kurbanlarına  yardım  etme  yükümlülüğü  de yaratmamaktadır.  Bu  demekti  ki,  her  öngörülebilen  çatışma, antlaşmanın  kapsamı  dışında  tutulmuştu.  Senato,  Briand-Kellogg  Paktı’nı  bir  prensip  açıklaması  olarak  onaylarken, pratikte  etkileri  olmadığında  ısrar  etti.  Bu  tutum  şöyle  bir soruya  da  neden  oldu:  Amerika’yı  bir  niyet  açıklamasına katmak, kaçınılmaz olarak ortaya çıkardığı çekincelere değer miydi? </p>
<p class="calibre1">Birleşik  Devletler,  ittifakları  reddeder  ve  Milletler Cemiyeti’nin  etkinliği  hakkında  kuşkular  yaratırsa,  Versay sistemi  nasıl  korunacaktı?  Kellogg’un  cevabı,  kendisini eleştirenlerinkinden  daha  da  az  orijinaldi  ve  bu  da  yine kamuoyunun gücü denen eski dosttu:</p>
<p class="calibre1">“Bu antlaşma ile, bütün devletler, ciddi olarak uluslararası anlaşmazlıkların  çözümünde  savaşın  bir  kurum  olarak kullanılmasını  reddederlerse,  dünya  bir  adım  daha  ileri</p>
<p class="calibre1"><a id="p724"></a>gidecek,  bir  kamuoyu  yaratacak,  antlaşmaya  uymak  için büyük  moral  güçleri  bir  araya  toplayacak  ve  dünyayı  bir başka  büyük  çatışmaya  sokmayı  daha  zor  hale  getirecek kutsal bir yükümlülük altına girecektir.” <a href="index_split_014.html#p1719">{462}</a></p>
<p class="calibre1">Dört  yıl  sonra,  Kellogg’un  yerine  geçen  Amerika’nın  iki savaş  arasında  yetiştirdiği  seçkin  ve  kültürlü  devlet  adamı Henry  Stimson,  saldırıya  karşı  Briand-Kellogg  Paktı’ndan daha  iyi  bir  çare  ortaya  koyamadı.  Kuşkusuz  o  da  kamuoyu gücünden destek alacaktı:</p>
<p class="calibre1">“Briand-Kellogg  Paktı,  kuvvet  kullanılan  yaptırımlar içermemektedir...  Onun  yerine,  kamuoyu  yaptırımına dayanmaktadır  ki,  bu  dünyanın  en  güçlü  yaptırımından  biri olabilir... Onunla alay edenler, Büyük Savaş’tan sonra dünya düşüncesindeki </p>
<p class="calibre1">gelişmeyi </p>
<p class="calibre1">doğru </p>
<p class="calibre1">olarak </p>
<p class="calibre1">takdir</p>
<p class="calibre1">edemeyenlerdir. <a href="index_split_014.html#p1719">”{463}</a></p>
<p class="calibre1">Avrupa ve Asya’yla karşılaştırıldığı zamanki konumu, uzak bir  ada  olan  Birleşik  Devletler  için,  Avrupa’nın anlaşmazlıkları, </p>
<p class="calibre1">anlaşılması </p>
<p class="calibre1">güç </p>
<p class="calibre1">ve </p>
<p class="calibre1">kendilerini</p>
<p class="calibre1">ilgilendirmeyen  şeylerdi.  Amerika,  kendi  güvenliğini etkilemeden  Avrupa  ülkelerini  tehdit  eden  sorunlardan soyutlanmasını sağlayan geniş bir güvenlik mesafesine sahip olduğundan,  gerçekte  Avrupa  ülkeleri,  Amerika’nın  emniyet supapları  görevini  görüyorlardı.  Aynı  mantık,  “şahane</p>
<p class="calibre1"><a id="p725"></a>yalnızlık” </p>
<p class="calibre1">döneminde </p>
<p class="calibre1">İngiltere’nin </p>
<p class="calibre1">günlük </p>
<p class="calibre1">Avrupa</p>
<p class="calibre1">politikalarından uzak yaşamasını sağlamıştı. </p>
<p class="calibre1">Ancak  Büyük  Britanya’nın  XIX.  yüzyıldaki  “şahane yalnızlığı”  ile  Amerika’nın  XX.  yüzyıldaki  yalnızlık politikası  arasında  temel  bir  fark  vardır.  Büyük  Britanya, Avrupa’nın  günlük  kavgalarından  uzak  kalmaya  çalışmıştır. </p>
<p class="calibre1">Ancak kendi güvenliğinin güç dengesine dayandığını anlamış</p>
<p class="calibre1">ve  Avrupa  diplomasisinin  geleneksel  metotlarını  kullanarak güç  dengesini  savunmaya  her  zaman  hazır  olmuştur.  Bunun aksine,  Amerika,  hiçbir  zaman  kuvvet  dengesinin  ve  Avrupa tarzı  diplomasinin  önemini  kabul  etmemiştir.  Tanrı’nın lütfuyla  benzeri  olmayan  ve  nihai  olarak  üstün  bir  konuma sahip  olduğuna  inanan  Amerika,  açıkça  uluslararası uygulamalarla  ilgilenmedi  ve  ilgilendiği  zaman  da  bunu yalnızca  genel  amaçlar  için  ve  kendi  özel  diplomasi  tarzına uygun olarak yaptı. Bu tarz, Avrupa’nınkinden daha geniş bir şekilde halka dönük, daha hukuki ve daha ideolojikti. </p>
<p class="calibre1">Dolayısıyla, iki savaş arası dönemde Avrupa ve Amerikan tarzı  diplomasilerin  birbirine  etkisi,  her  ikisinin  en  kötü yanlarının  birleşimi  olmuştur.  Kendilerinin  tehdit  edildiğini hisseden  Avrupa  ülkeleri,  özellikle  Fransa  ve  Doğu Avrupa’nın  yeni  devletleri,  Amerika’nın  ortak  güvenlik sistemini  ve  uluslararası  hakemliği  veya  savaş  ve  barışın hukuki  tanımımı  kabul  etmemişlerdir.  Başta  Büyük  Britanya</p>
<p class="calibre1"><a id="p726"></a>olmak üzere, Amerika’nın gündemini kabul eden devletler de, politikalarını  bu  baz  üzerinden  yönetme  deneyimine  sahip değildiler.  Bununla  beraber,  bütün  bu  devletlerin  hepsi  şunu da  çok  iyi  biliyorlardı  ki,  Amerikan  yardımı  olmadan Almanya  yenilemezdi.  Savaş  sona  erdiğinden  beri,  güç dengesi,  savaş  zamanı  müttefikleri  için  daha  da  az  elverişli duruma  gelmişti.  Almanya  ile  yeni  bir  savaşta,  özellikle Sovyetler  Birliği’nin  de  artık  sahnede  olmaması  dolayısıyla, Amerikan  yardımına  daha  acele  ve  daha  büyük  ve  olasılıkla geçen seferkinden daha erken ihtiyaç olacaktı. </p>
<p class="calibre1">Korku  ve  umudun  karışımının  pratik  sonucu,  Avrupa diplomasisinin, geleneksel olarak demirlediği yerden gittikçe uzaklara sürüklenmesi ve bu sürüklenmenin, duygusal olarak daha  çok  bağlanılan  Amerika’ya  doğru  olmasıdır.  Bu  durum çifte veto yaratıyordu. Fransa, Büyük Britanya olmadan hiçbir şey  yapamaz  ve  Büyük  Britanya  da,  Washington  tarafından kuvvetle  savunulan  görüşlere  aykırı  hareket  edemezdi. </p>
<p class="calibre1">Amerikan  liderlerinin,  hangi  şartlar  altında  olursa  olsun, Avrupa sorunları dolayısıyla savaş riskini hiçbir şekilde göze alamayacaklarına  dair  tükenmek  bilmeyen  konuşmalarına rağmen, bu böyleydi. </p>
<p class="calibre1">Amerika’nın  1920’li  yıllar  boyunca  Versay  sistemini savunma  yükümlülüğünü  devamlı  olarak  reddetmesi, uluslararası gerginliğin birdenbire patladığı 1930’lu yıllar için</p>
<p class="calibre1"><a id="p727"></a>korkunç  bir  psikolojik  hazırlık  yarattı,  ilerideki  yıllarda olacakların korkusu, 1931 yılında, Japonya Mançurya’yı istila edip, Çin’den ayırdığı ve bir uydu devlet yaptığı zaman ortaya çıktı. Birleşik Devletler, Japonya’nın hareketini kınadı; fakat yaptırımlara  katılmayı  reddetti.  Amerika,  Japonya’yı suçlarken  kendisine  özgü  bir  yaptırım  getirdi.  O  zaman  bu görevden kaçış gibi göründü ise de, on yıl sonra bu yaptırım Roosevelt’in  elinde  Japonya  ile  hesaplaşmak  için  bir  silaha dönüştü.  Bu  yaptırım,  kuvvet  kullanılarak  yapılan  toprak değişikliklerinin  tanınmaması  politikasıydı.  1932’de  Stimson ile başlatılan bu politika, 1941 yılının sonbaharında Roosevelt tarafından hayata geçirilerek, Japonya’dan, Mançurya ve işgal ettiği diğer yerlerden çekilmesi istendi. </p>
<p class="calibre1">Dünya krizi, 30 Ocak 1933’te Hitler’in Alman Şansölyesi konumuna  gelişi  ile  gerçekten  başladı.  Tarihin  şu  cilvesine bakın  ki,  Hitler’i  yere  sermek  için  çalışan  Franklin  Delano Roosevelt de, bu tarihten bir aydan biraz fazla olan bir zaman sonra  yemin  ederek  göreve  başladı.  Ancak  Roosevelt’in  ilk iktidar  döneminde  hiçbir  şey  böyle  bir  sonuca  işaret etmiyordu.  Roosevelt,  iki  savaş  arası  dönemin  beylik nutuklarını söylemekten ve eski başkanlar tarafından bırakılan yalnızlık  politikasının  temalarını  tekrar  etmekten  çok  seyrek ayrıldı. 20 Aralık 1933’te Woodrow Wilson Vakfı’nda yaptığı bir  konuşmada,  Roosevelt  1920’lerin  Deniz  Antlaşmalarının</p>
<p class="calibre1"><a id="p728"></a>süresinin  bitimine  yakında  gelineceğinden  bahsetti  ve  bu antlaşmaların  uzatılmasını,  bütün  saldırı  silahlarının kaldırılmasını ve Kellogg’a geri dönerek hiçbir ülkenin, diğer bir  ülkenin  topraklarına  girmemesi  yükümlülüğünü  kabul etmesini önerdi. </p>
<p class="calibre1">Konu,  önerdiklerinin  olası  ihlallerine  karşı,  Roosevelt’in önerdiği  çözüm  kadar  bilinen  bir  konuydu.  Bir  kez  daha, kamuoyunun kınaması, mevcut tek çare olarak önerildi:</p>
<p class="calibre1">“İstisnasız  her  devlet  ciddi  bir  yükümlülük  ile  böyle  bir anlaşmaya  girmediği  sürece,  saldırının  veya  saldırı  savaşı silahlarının ortadan kaldırılması hakkındaki genel bir anlaşma hiçbir  değer  ifade  etmez...  (O  halde)  dostlarım,  koyunları keçilerden ayırmak daha kolaydır... Bizim için yapılacak şey, bu  yeni  kuşağa,  bu  andan  itibaren,  hükümetler  tarafından yapılan  savaşların  yerine  halklar  tarafından  yapılan  barışın gelmesini  önermek  şeklinde  Woodrow  Wilson’un  meydan okumasını devam ettirmekten başka bir şey değildir.” <a href="index_split_014.html#p1720">{464}</a></p>
<p class="calibre1">Koyunlardan ayrıldıktan sonra keçilerin başına ne geleceği konusundan ise hiç bahis yoktu. </p>
<p class="calibre1">Roosevelt’in  önerisi,  ileri  sürüldüğü  zaman  gerçekleşmesi tamamen olanaksız bir öneriydi. Çünkü Hitler, Silahsızlanma Konferansı’nı  iki  ay  önce  terk  etmiş  ve  geri  dönmeyi  de reddetmişti.  Ne  olursa  olsun,  saldırı  silahlarını  yasaklamak, Hitler’in  gündeminde  yoktu.  Aynı  zamanda  Hitler,  yeniden</p>
<p class="calibre1"><a id="p729"></a>silahlanmayı  seçmesi  nedeniyle  global  bir  ayıplamayla  da karşılaşmadı. </p>
<p class="calibre1">Roosevelt’in  ilk  iktidar  dönemi,  Birinci  Dünya  Savaşı üzerindeki revizyonizmin en kuvvetli olduğu döneme rastlar. </p>
<p class="calibre1">1935’te  Kuzey  Dakota  Senatörü  Gerald  Nye  başkanlığında kurulan  özel  Senato  Komisyonu,  yayınladığı  1400  sayfalık raporda,  Amerika’nın  savaşa  girmesinin  suçunu  silah üreticilerine  yükledi.  Hemen  ardından  çıkan  Walter  Millis’in The  Road  to  War  (Savaşa  Giden  Yol)  adlı  kitabı  bu  tezi yaygınlaştırdı. <a href="index_split_014.html#p1720">{465}</a>  Bu  düşünce  ekolünün  etkisi  altında, Amerika’nın savaşa katılması, önemli veya daimi çıkarlarının ihlali, kötülük ve fesatlık olarak nitelendirildi. </p>
<p class="calibre1">Amerika’nın  kandırılarak  tekrar  savaşa  sokulmasını önlemek için, 1935-1937 arasında Kongre Tarafsızlık Yasaları denilen  üç  yasayı  kabul  etti.  Nye  Raporu’ndan  esinlenen  bu yasalar, savaşın sebebi ne olursa olsun, savaşanlara kredi veya başka  herhangi  bir  şekilde  mali  yardım  yapılmasını yasaklamakta  ve  kimin  kurban  olduğuna  bakılmaksızın taraflara  silah  ambargosu  konulmasını  öngörmekteydi.  Peşin para ile satın alınan askeri olmayan ticari eşyanın verilmesine ise,  ancak  Amerikan  olmayan  gemilerle  taşınması  koşuluyla izin  verilmekteydi. <a href="index_split_014.html#p1720">{466}</a>  Kongre  riski  reddetmekle  beraber, ticari  çıkarlara  engel  çıkarmak  da  istemiyordu.  Saldırganlar Avrupa’yı  ezerken,  Amerika  yasayla  hepsine  tek  bir</p>
<p class="calibre1"><a id="p730"></a>sınırlamalar  dizisi  getirerek  saldırganla  kurban  arasındaki farkı ortadan kaldırdı. </p>
<p class="calibre1">Ulusal çıkar, jeostratejik terimlerden çok hukuki terimlerle tanımlanmaya  başladı.  1936  yılının  Mart’ında,  Dışişleri Bakanı  Hull,  Avrupa  askeri  dengesini  altüst  eden  ve  Doğu Avrupa  ülkelerini  savunmasız  bırakan  Ren  bölgesinin  tekrar askerleştirilmesinin  önemini  Roosevelt’e  tamamen  hukuki terimlerle anlattı:</p>
<p class="calibre1">“Bu kısa analiz gösteriyor ki, Alman hükümetinin hareketi, hem Versay, hem de Locarno paktlarını ihlal etmektedir; fakat Birleşik  Devletler’i  ilgilendirdiği  kadarıyla,  Almanya  ile yapılan  25Ağustos  1921  tarihli  anlaşmamızın<a href="index_split_014.html#p1720">{467}</a>  ihlal edilmesi söz konusu değildir...” <a href="index_split_014.html#p1720">{468}</a></p>
<p class="calibre1">1936  büyük  seçim  zaferinden  sonra,  Roosevelt  mevcut çerçeveden  yavaş  yavaş  çıktı.  Gerçekte,  her  ne  kadar ekonomik  depresyonla  çok  uğraştı  ise  de,  Roosevelt, Churchill  hariç,  herhangi  bir  Avrupa  liderinden  daha  çok diktatörlerin  meydan  okumalarının  özünü  kavradığını gösterdi,  ilk  önce,  sadece  Amerika’nın  demokrasilerin davasına  moral  yönden  bağlılığını  ilan  etti.  Roosevelt,  bu eğitim sürecine 5 Ekim 1937’de Chicago’da yaptığı Karantina Konuşması  olarak  anılan  konuşma  ile  başladı.  Bu  konuşma, onun  Amerika’ya  yaklaşan  tehlikeyle  ilgili  olarak  ilk uyarışıydı  ve  bu  konuda  Amerika’nın  bazı  sorumluluklar</p>
<p class="calibre1"><a id="p731"></a>üstlenebileceği </p>
<p class="calibre1">yönündeki </p>
<p class="calibre1">ilk </p>
<p class="calibre1">resmi </p>
<p class="calibre1">açıklamasıydı. </p>
<p class="calibre1">Japonya’nın  Çin’deki  tekrarlanan  askeri  saldırısının,  bir önceki  yıl  Berlin-Roma  ekseninin  açıklanması  ile  birleşmesi de  Roosevelt’in  endişelerinin  küresel  bir  boyut  kazanmasına zemin hazırladı:</p>
<p class="calibre1">“Dünya  halkının  %10’u,  %90’ının  barış,  özgürlük  ve güvenliğini,  bütün  uluslararası  hukuku  ve  düzeni  bozmakla tehdit  ederek  tehlikeye  sokmaktadır...  Üzülerek  söylüyorum ki,  dünyada  yasa  tanımazlığın  bir  bulaşıcı  hastalık  gibi yayıldığı doğrudur.  Bir  bulaşıcı hastalık  yayılmaya  başladığı zaman,  toplum  sıhhatini  korumak  ve  yayılmayı  durdurmak için  hasta  olanların  karantinaya  alınmasını  onaylar  ve  buna katılır.” <a href="index_split_014.html#p1721">{469}</a></p>
<p class="calibre1">Roosevelt,  “karantina”  ile  ne  kastettiğini  ve  eğer  varsa aklından bu konuda ne gibi önlemler geçtiğini açıklamayacak kadar dikkatliydi. Konuşma, herhangi bir hareketi, üstü kapalı olarak  söyleseydi,  bu  durum  Kongre’nin  büyük  bir çoğunlukla  kabul  ettiği  ve  Başkan’ın  yeni  imzaladığı Tarafsızlık Yasaları ile bağdaşmazdı. </p>
<p class="calibre1">Karantina  Konuşması’nın,  Başkan’ın  niyetlerinin  açıklığa kavuşturulmasını  isteyen  yalnızlık  politikası  taraftarlarınca saldırıya  uğraması  sürpriz  olmadı.  Ateşli  bir  şekilde, </p>
<p class="calibre1">“barışsever”  uluslar  ile  “savaşçı”  uluslar  arasında  ayrım yapılmasının,  bir  Amerikan  değer  yargısı  anlamına  geldiğini</p>
<p class="calibre1"><a id="p732"></a>ve  bunun  da  müdahale  etmeme  politikasının  terk  edilmesine gidebileceğini,  Roosevelt’in  ve  Kongre’nin  ise  bu  politikaya bağlılık yükümlülüğü altında olduklarını ileri sürdüler, iki yıl sonra,  Roosevelt  konuşmanın  sebep  olduğu  gürültünün nedenini şöyle açıklıyordu:</p>
<p class="calibre1">“Ne  yazık  ki  bu  öneri  sağır,  hatta  düşman  ve  kızgınlık içinde  olan  kulaklara  düştü...  Savaş  kışkırtıcılığı  olarak tanıtıldı;  dışişlerine  müdahale  girişimi  olarak  kınandı;  hatta, olmayan  savaş  tehlikesini  ‘yatak  altında’  aramak  gibi  bir sinirlilik  göstergesi  olduğu  biçiminde  gülünç  duruma düşürüldü.” <a href="index_split_014.html#p1721">{470}</a></p>
<p class="calibre1">Roosevelt  tartışmayı,  kendisine  atfedilen  niyetleri  inkâr etmekle sonuçlandırabilirdi. Ancak şiddetli eleştiri saldırısına karşın,  bir  basın  toplantısında  Roosevelt  bir  çeşit  ortak savunma  seçeneğini  açık  tutmak  için  belirsiz  bir  şekilde konuştu.  O  zamanın  gazetecilik  uygulamasına  göre,  Başkan sık  sık  basınla  “Off-the-record”  (yazılmamak  koşuluyla)  bir araya gelirdi ve Başkan’ın isminin geçmemesi ve kendisinden alıntı yapılmaması koşuluna uyulurdu. </p>
<p class="calibre1">Yıllar sonra, tarihçi Charles Beard bu toplantılarla ilgili bir notu  yayınladı.  Bu  notta  görüldüğü  üzere,  Roosevelt  sorular karşısında  kaçamak  cevaplar  veriyor,  zikzaklar  çiziyor,  fakat hiçbir zaman Karantina Konuşması’nı inkâr etmiyordu; ancak yeni  yaklaşımın  ne  olduğunu  açıklamaktan  da  kaçınıyordu. </p>
<p class="calibre1"><a id="p733"></a><a href="index_split_014.html#p1721">{471}  </a>Roosevelt,  konuşmasının  saldırıyı  ahlaken  kınamanın ötesinde  bir  harekete  işaret  ettiğini  ısrarla  söylüyordu:</p>
<p class="calibre1">“Dünyada  henüz  denenmemiş  birçok  metot  vardır. <a href="index_split_014.html#p1721">”{472}</a></p>
<p class="calibre1">Bunun,  bir  plânı  olduğu  anlamına  mı  geldiği  kendisine sorulduğu zaman, Roosevelt “Size bir ipucu veremem. Siz bir tane  icat  etmek  zorundasınız.  Bir  planım  var. <a href="index_split_014.html#p1721">”{473}  </a>Hiçbir zaman bu planın ne olduğunu açıklamadı. </p>
<p class="calibre1">Devlet  adamı  Roosevelt,  yaklaşan  tehlikeyi  haber verebilirdi;  ancak  politik  lider  Roosevelt  Amerikan kamuoyunun  üç  akımı  arasında  yürümek  zorundaydı:  Bütün</p>
<p class="calibre1">“barışsever”  uluslar  için  açık  destek  verilmesi  taraftarı  olan küçük  bir  grup,  böyle  bir  desteğin  işi  savaşa  kadar götürmeyecek  bir  şekilde  yapılmasından  yana  olan  daha büyük bir grup ve Tarafsızlık Yasaları’nın kendisini ve ruhunu destekleyen büyük çoğunluk. Becerikli bir politik lider, daima mümkün  olduğu  kadar  çok  seçeneği  açık  tutmaya  çaba gösterir; nihai yönünü, olayların zoruyla gidilen bir yön değil, kendisinin  en  iyi  tercihi  olarak  göstermek  ister.  Hiçbir Amerikan  başkanı,  bu  çeşit  bir  taktik  kullanmakta Roosevelt’ten daha iyi değildi. </p>
<p class="calibre1">Roosevelt,  12  Ekim  1937’de  yaptığı  ve  çoğunlukla  iç sorunlar  üzerinde  durulan  Ocakbaşı  Sohbeti’nde  –Karantina Konuşması’ndan bir hafta sonra– üç grubu da tatmin etmeye çalıştı.  Barışa  bağlılığını  vurgulayan  Roosevelt,  1922</p>
<p class="calibre1"><a id="p734"></a>Washington  Deniz  Antlaşması  imzacılarının  yaklaşan konferansından  olumlu  bir  şekilde  bahsederek  Amerika’nın buna  katılmasını  “Çin  ve  Japonya  dâhil,  Amerika’nın  diğer imzacılarla işbirliği yapmak amacının<a href="index_split_014.html#p1721">”{474} </a>bir işareti olarak açıkladı.  Uzlaştırıcı  bir  dille  Japonya  dâhil  herkesle  barış</p>
<p class="calibre1">içinde  yaşama  arzusunu  belirtirken,  Japonya  ile  işbirliği mümkün  olmazsa,  bu  girişim  hiç  değilse  iyi  niyetlerini gösterecekti.  Roosevelt,  Amerika’nın  uluslararası  rolü konusunda da aynı derecede belirsizdi. Dinleyicilerine, Deniz Kuvvetleri  Bakan  Yardımcısı  olarak  savaş  deneyimlerini hatırlattı:</p>
<p class="calibre1">“...1913-1921  yıllarını  hatırlıyorum;  şahsen  dünya olaylarına  çok  yakındım  ve  bu  dönem  içinde,  ne  yapmak gerektiğini olduğu kadar, ne yapılmaması gerektiğini de iyice öğrenmiş oldum... <a href="index_split_014.html#p1721">”{475}</a></p>
<p class="calibre1">Roosevelt,  eğer  dinleyicileri,  onun  bu  belirsiz  sözlerini, savaş zamanı deneyimlerinin, ona başka işlere bulaşmamanın önemini  öğrettiği  şeklinde  yorumladıklarını  söyleseydi  bunu reddetmeyecekti. Diğer taraftan, Roosevelt’in demek istediği gerçekten bu idiyse, bunu açıkça söyleseydi popülaritesi daha çok  artacaktı.  Sonraki  hareketlerinin  ışığında,  Roosevelt’in, Wilson geleneğini daha gerçekçi metotlarla izleyeceğini işaret ettiği anlaşılmaktadır. </p>
<p class="calibre1"><a id="p735"></a>Açıklamalarına  karşı  gösterilen  düşmanca  tepkilere rağmen,  Roosevelt  Wil-son’un  eski  samimi  arkadaşı  Albay Edward  House’a  1937  yılının  Ekim’inde  “sokağa  çıkıp ayaklanmayı  durdurmak  için  etkimizi  kullanacağımız  yerde, evde  kalıp  bütün  kapı  ve  pencerelerimizi  kapamamız durumunda, savaşın bizim için daha tehlikeli olacağını halkın fark  etmesi  için<a href="index_split_014.html#p1721">”{476}  </a>çok  zaman  geçmesi  gerektiğini söylemişti.  Bu,  Birleşik  Devletler’in  saldırıyı  ortadan kaldırmak  için  henüz  tanımlanmamış  bir  şekilde  uluslararası işlere katılması gerektiğinin başka bir şekilde ifadesidir. </p>
<p class="calibre1">Roosevelt’in  önündeki  ilk  sorun,  yalnızlık  politikası taraftarı  duygulardaki  patlamaydı.  Ocak  1938’de  Temsilciler Meclisi  ülkenin  istila  edilmesi  olayı  hariç,  savaş  ilanı  için referandum  gerektiren  bir  anayasa  değişikliğini  neredeyse kabul  ediyordu.  Roosevelt  bunu  engellemek  için  kişisel ağırlığını koymak zorunda kaldı. Bu şartlar içinde, Roosevelt, basiretin cesaret anlamına geldiği bir örnek vermiş oldu. Mart 1938’de,  Birleşik  Devletler  Avusturya’nın  Almanya’ya Anschluss’una.  (katılmasına)  karşı  tepki  göstermedi;  baştan savma  protestolarla  yetinen  Avrupa  demokrasilerinin  yolunu izledi.  Münih  Konferansı’na  yol  açan  kriz  sırasında, Roosevelt  Amerika’nın  Hitler’e  karşı  ortak  cepheye girmeyeceğini  defalarca  vurgulamak  zorunluluğunu  hissetti. </p>
<p class="calibre1"><a id="p736"></a>Böyle  bir  olasılığı  üstü  kapalı  söyleyen  yardımcılarının  ve hatta yakın arkadaşlarının görüşünü de reddetti. </p>
<p class="calibre1">1938 Eylül ayının başlarında, Fransız-Amerikan ilişkilerini kutlamak  için  verilen  bir  akşam  yemeğinde,  Amerika’nın Fransa’daki Büyükelçisi William C. Bullitt, gereksiz ve tatsız bir laf etti: “Fransa ve Birleşik Devletler savaşta da barışta da beraberdirler<a href="index_split_014.html#p1721">”{477}</a>  dedi.  Bu  söz  yalnızlık  politikası taraftarlarının  yaygara  koparmasına  yetti.  Bu  sözden  haberi olmayan  Roosevelt  bu  tür  konuşmaların  büyükelçileri tarafından  yapıldığını,  Birleşik  Devletler’in  demokrasilerle ittifak  yaptığı  anlamının  çıkarılmasının  “yüzde  100</p>
<p class="calibre1">yanlış” <a href="index_split_014.html#p1721">{478}  </a>olduğunu  söyleyerek  durumu  düzeltmeye çalıştı. Aynı ay daha sonra, savaşın yakınlığı hissedilirken ve Chamberlain,  Hitler’le  iki  kez  görüştükten  sonra,  Roosevelt 26  ve  28  Eylül  tarihlerinde  Chamberlain’e,  ilgili  taraflar arasında,  mevcut  şartlar  altında  Çekoslovakya  üzerindeki baskıyı  artırmaktan  başka  bir  işe  yaramayacak  olan  bir konferans yapılmasını öneren iki mesaj gönderdi. </p>
<p class="calibre1">Münih,  Roosevelt’i,  Amerika’yı  Avrupa  demokrasileri  ile önce  politik,  sonra  da  maddi  olarak  ittifaka  sokmaya  sevk eden  bir  dönüm  noktası  oldu.  Bundan  sonra,  diktatörleri engellemek, onun karşı konulmaz bir prensibi haline geldi ve üç yıl sonra Amerika’nın ikinci Dünya Savaşı’na girmesi ile sonuçlandı.  Demokrasilerde  siyasi  liderlerle  halk  arasında</p>
<p class="calibre1"><a id="p737"></a>karşılıklı </p>
<p class="calibre1">etkileşim </p>
<p class="calibre1">daima </p>
<p class="calibre1">karmaşıktır. </p>
<p class="calibre1">Karışıklık</p>
<p class="calibre1">dönemlerinde  kendisini  bütünüyle  halkının  isteklerine  teslim eden  liderler,  geçici  olarak  popülaritelerini  arttırırlar.  Ancak bunun  bedeli,  gereksinimlerini  ihmal  ettiği  için  kendisinden sonra  gelecek  olanların  kınamasıdır.  Halkından  çok  ileride olan  bir  lider  ise,  etkisiz  kalacaktır.  Büyük  bir  lider  eğitici olmalıdır,  vizyonu  ile  etrafındakiler  arasında  köprü  görevi görmelidir;  fakat  aynı  zamanda,  halkının  kendi  seçtiği  yolda onu  izlemesini  mümkün  hale  getirmek  için  gerektiğinde yalnız yürümeyi de göze alabilmelidir. </p>
<p class="calibre1">Her  büyük  liderde,  kaçınılmaz  bir  şekilde  bir  aldatıcılık tarafı  vardır.  Bu  özellik,  bazen  işin  hedeflerini,  bazen  de büyüklüğünü basit gösterir. Fakat liderliğin nihai testi, halkın değerlerinin  özünü  ve  gereklerini  hayata  geçirmekte yatmaktadır.  Roosevelt’de  bu  özellikler  fazlasıyla  vardı. </p>
<p class="calibre1">Amerika’ya  kesinlikle  inanıyordu.  Nazizm’in,  hem  kötü  bir şey  olduğuna,  hem  de  Amerikan  güvenliğine  karşı  bir  tehdit oluşturduğuna inanıyordu ve olağanüstü bir kurnazlığı vardı. </p>
<p class="calibre1">Tek başına verdiği kararların yükünü omuzlamaya da hazırdı. </p>
<p class="calibre1">Bir  ip  cambazı  gibi,  her  adımını  dikkatli  ve  endişeli  bir şekilde atarak boşlukta ilerlemek zorundaydı. Bu boşluğun bir tarafında  kendi  amacı,  öbür  tarafında  da  halkının  gerçekliği vardı.  Liderin  görevi,  uzak  sahilin,  üzerinde  bulunulan kayalık sahilden daha güvenli olduğunu halkına göstermekti. </p>
<p class="calibre1"><a id="p738"></a>26  Ekim  1938’de,  Münih  Paktı’nın  imzalanmasından  dört haftadan daha az bir zaman geçmişti ki, Roosevelt Karantina Konuşması’na  geri  döndü.  Herald-Tribune  Forumu’na  radyo kanalıyla  hitap  eden  Roosevelt,  adını  vermediği,  fakat kolayca  bulunabilecek  saldırganlara  karşı  uyarıda  bulunarak onların “ulusal politikalarının, savaş tehdidini bilinçli bir araç olarak  kabul  ettiğini” <a href="index_split_014.html#p1721">{479}</a>  söyledi.  Bundan  sonra,  prensip olarak </p>
<p class="calibre1">silahsızlanmayı </p>
<p class="calibre1">desteklerken, </p>
<p class="calibre1">Amerika’nın</p>
<p class="calibre1">savunmasının kuvvetlendirilmesi çağrısında bulundu:</p>
<p class="calibre1">“...ısrarla şuna işaret ettik ki, ne biz, ne de başka bir devlet, komşu  ülkeler  dişlerinden  tırnaklarına  kadar  silahlanırken, silahsızlanmayı kabul edemez. Genel bir silahsızlanma yoksa, bizim de silahlanmaya devam etmemiz gerekir. Bu, atmaktan hoşlanmadığımız bir adımdır ve bu adımı atmayı istemiyoruz. </p>
<p class="calibre1">Fakat saldırı silahlarından genel olarak vazgeçilmesi tarihine kadar,  normal  ulusal  basiret  kuralları  ve  sağduyu  hazır olmamızı emreder.” <a href="index_split_014.html#p1722">{480}</a></p>
<p class="calibre1">Roosevelt  gizlice  biraz  daha  ileri  gitti.  1938  Ekim  ayı sonunda  İngiliz  hava  kuvvetleri  bakanı  ve  şahsi  dostu Başbakan Neville Chamberlain ile yaptığı iki ayrı konuşmada, Tarafsızlık Yasaları’nı etkisiz hale getirmek için bir proje ileri sürdü.  Yakın  zamanda  imzaladığı  kanunları  etkisiz  hale getirmek için, Kanada’da Amerikan sınırına yakın bir yerde, İngiliz-Fransız ortak yapımı uçak montaj fabrikaları kurmayı</p>
<p class="calibre1"><a id="p739"></a>önerdi. Birleşik Devletler bütün parçaları sağlayacak, montaj işini  ise,  İngiltere  ve  Fransa’ya  bırakacaktı.  Böyle  bir düzenleme  teknik  olarak  Tarafsızlık  Yasaları’nın  metnine uygun  olacaktı;  çünkü  parçalar  askeri  olmayan  sivil  ticari eşya  sayılacaktı.  Roosevelt  Chamberlain’in  temsilcilerine</p>
<p class="calibre1">“diktatörlerle  savaş  olduğunda  Amerikan  ulusunun  sınai kaynaklarının kendi arkasında olduğunu<a href="index_split_014.html#p1722">”{481}</a> söyledi. </p>
<p class="calibre1">Roosevelt’in  demokrasilere  yardım  planı,  onların  çökmüş</p>
<p class="calibre1">olan  hava  kuvvetlerini  yeniden  canlandıracaktı.  Çünkü  bu çapta bir projeyi gizli olarak yapmak mantıken olası değildi. </p>
<p class="calibre1">Fakat  o  andan  sonra,  Roosevelt’in  Britanya  ve  Fransa’ya yardımı,  ancak  Kongre  ve  kamuoyu  etkisiz  hale getirilemediği </p>
<p class="calibre1">veya </p>
<p class="calibre1">durdurulamadığı </p>
<p class="calibre1">zaman</p>
<p class="calibre1">sınırlandırılabilirdi. </p>
<p class="calibre1">1939’un </p>
<p class="calibre1">başlarında, </p>
<p class="calibre1">Roosevelt </p>
<p class="calibre1">Ulusa </p>
<p class="calibre1">Sesleniş</p>
<p class="calibre1">konuşmasında,  saldırgan  devletleri  İtalya,  Almanya  ve Japonya  olarak  açıkça  isimlendirdi.  Karantina  Konuşması konusuna  değinerek  “savaşı  gerektirmeyen  birçok  başka yöntem  vardır,  bizim  halkımızın  duygularını,  saldırgan hükümetlere  duyuracak  sade  kelimelerden  daha  kuvvetli  ve daha etkili metotlar.” <a href="index_split_014.html#p1722">{482}</a></p>
<p class="calibre1">1939  Nisan’ında,  Prag’ın  Nazi  işgaline  girmesinin  birinci ayı  içinde,  Roosevelt,  ilk  kez,  küçük  ülkelere  karşı  yapılan saldırıların  Amerikan  güvenliğine  genel  bir  tehdit</p>
<p class="calibre1"><a id="p740"></a>oluşturduğunu  söyledi.  8  Nisan  1939  tarihindeki  basın toplantısında,  Roosevelt  gazetecilere  “Dünyadaki  her  küçük devletin  politik,  ekonomik  ve  sosyal  bağımsızlığının  devam etmesi,  ulusal  güvenlik  ve  refahımız  üzerinde  etkilidir. </p>
<p class="calibre1">Kaybolan  her  bir  ülke,  bizim  ulusal  güvenliğimizi  ve refahımızı zayıflatır” <a href="index_split_014.html#p1722">{483}  </a>dedi.  14  Nisan’da  Pan-Amerikan Birlik önünde yaptığı konuşmada, bir adım daha ileri giderek Birleşik  Devletler’in  güvenlik  çıkarlarının,  artık  Monroe Doktrini ile sınırlanamayacağını ileri sürdü:</p>
<p class="calibre1">“Kuşkusuz,  birkaç  yıl  içinde,  hava  filolarımız,  kapalı Avrupa denizleri üzerinde uçtuğu kadar, özgür olarak okyanus üzerinde de uçacaklardır. Bu nedenle zorunlu olarak dünyanın ekonomik  işleyişi  bir  tek  birim  oluşturuyor;  herhangi  bir yerde  bu  işleyişin  kesintiye  uğraması,  gelecekte  her  yerdeki ekonomik yaşamı da kesintiye uğratacaktır. </p>
<p class="calibre1">Pan-Amerikan sorunlarında, geçmiş kuşak bu yarımkürenin birlikte  çalışması  için  ilkeler  ve  mekanizmalar  üretmiştir. </p>
<p class="calibre1">Fakat  gelecek  kuşak,  Yeni  Dünya  ‘nın  Eski  Dünya  ile  barış</p>
<p class="calibre1">içinde  birlikte  yaşayabilmesini  sağlayacak  yöntemlerle ilgilenecektir.” <a href="index_split_014.html#p1722">{484}</a></p>
<p class="calibre1">1939 Nisan’ında, Roosevelt’in doğrudan doğruya Hitler ve Mussolini’ye  hitap  eden,  fakat  onlar  tarafından  alaya  alınan mesajı,  Amerikan  halkına  Mihver  ülkelerinin  gerçekten saldırgan  emeller  beslediğini  göstermesi  bakımından  çok</p>
<p class="calibre1"><a id="p741"></a>zekice hazırlanmıştı. Kuşkusuz Amerika’nın en kurnaz ve en anlaşılması  güç  başkanlarından  biri  olan  Roosevelt,  Büyük Britanya  ve  Fransa’dan  değil  de,  diktatörlerden,  gelecek  on yıl  içinde  Avrupa  ve  Asya’daki  adlarını  saydığı  otuz  bir ülkeye  saldırmayacakları  hakkında  güvence  istedi. <a href="index_split_014.html#p1722">{485}</a></p>
<p class="calibre1">Sonra da bu otuz bir ülkeden, Almanya ve İtalya’ya karşı aynı anlamda  güvence  almaya  girişti.  Son  olarak,  gerginliğin giderilmesinden </p>
<p class="calibre1">sonra </p>
<p class="calibre1">herhangi </p>
<p class="calibre1">bir </p>
<p class="calibre1">silahsızlanma</p>
<p class="calibre1">konferansına Amerika’nın da katılmasını önerdi. </p>
<p class="calibre1">Roosevelt’in  notası,  diplomasi  tarihine  titiz  bir  çalışma ürünü  olarak  geçmeyecek  bir  belgedir.  Örneğin,  Fransız  ve İngiliz  mandaları  olan  Suriye  ve  Filistin,  bağımsız  devlet olarak  listeye  girmişlerdir<a href="index_split_014.html#p1722">.{486}</a>  Hitier,  Reichstag’daki konuşmalarından birinde Roosevelt’in mesajını ele alarak çok eğlendi.  Hitler,  Roosevelt’in  kendisinden  dokunmamasını istediği  ülkelerin  adlarını  içeren  uzun  listeyi  yavaş  yavaş</p>
<p class="calibre1">okudu. Hitler bu ülkelerin adlarını, komik bir ses tonuyla art arda okurken, bütün Reichstag kahkahadan çınlıyordu. Hitler, Roosevelt’in  notasında  adları  geçen  ülkelerin  her  birine Almanya  tarafından  tehdit  edilip  edilmediklerini  sordu.  Bu ülkelerin  birçoğu,  Hitler  karşısında  titrerken,  cevaplarında kati olarak böyle bir endişeleri olmadığını bildirdiler. </p>
<p class="calibre1">Her ne kadar Hitler işin konuşma kısmında başarılı olduysa da,  Roosevelt  politik  amacına  ulaşmıştı.  Yalnızca  Hitler  ve</p>
<p class="calibre1"><a id="p742"></a>Mussolini’den  güvence  istemekle,  Roosevelt  onları,  o  sırada kendisi  için  tek  önemli  dinleyici  olan  Amerikan  halkının önünde  saldırgan  olarak  damgalamış  oldu.  Amerikan  halkını demokrasileri  desteklemeye  çağırırken,  sorunları  güç dengesinin ötesine giden bir çerçeve içine sokması ve bunları, kötü  niyetli  bir  saldırgana  karşı  masum  kurbanların savunulması  mücadelesi  olarak  halka  sunması  gerekiyordu. </p>
<p class="calibre1">Hem  kendi  notası,  hem  de  Hitler’in  tepkisi,  bu  amacının gerçekleşmesine yardımcı oldu. </p>
<p class="calibre1">Roosevelt,  Amerika’nın  yeni  psikolojik  durumunu, stratejik  sonuca  çevirmekte  çok  hızlı  davrandı.  Aynı  ay içinde, Nisan 1939’da Birleşik Devletler’i Büyük Britanya ile de  facto  askeri  işbirliğine  biraz  daha  yaklaştırdı,  iki  ülke arasında  yapılan  bir  anlaşma,  Birleşik  Devletler’in donanmasının  büyük  kısmını  Pasifik’e  kaydırması  ile, Kraliyet  Deniz  Kuvvetleri’nin  bütün  gemilerinin  Atlantik’te toplanmasını  mümkün  kıldı.  Bu  işbölümü,  Büyük Britanya’nın  Asya’daki  sömürgelerinin  Japonya’ya  karşı savunulmasını  Birleşik  Devletler’in  üstlendiği  anlamına geliyordu.  Birinci  Dünya  Savaşı’ndan  önce,  benzer  bir düzenleme  Büyük  Britanya  ile  Fransa  arasında  yapılmış  ve Fransız donanmasının Akdeniz’de toplanması sağlanmıştı. Bu durum,  Büyük  Britanya’nın,  Fransa’nın  Atlantik  kıyılarını</p>
<p class="calibre1"><a id="p743"></a>savunmak  için  moralman  savaşa  girmek  zorunda  olduğu argümanına neden olmuştu. </p>
<p class="calibre1">Roosevelt’in  bu  hareketlerini  izleyen  yalnızlık  politikası taraftarları, derin bir şekilde rahatsız oldular. 1939 Şubat’ında, savaş  patlamadan  önce  Senatör  Arthur  Vandenberg  yalnızlık politikası tezini veciz bir şekilde şöyle ortaya koydu:</p>
<p class="calibre1">“Bugün, George Washington dönemiyle karşılaştırıldığında daha  küçülmüş  bir  dünyada  yaşadığımız  doğrudur.  Bununla beraber, bizi izole eden iki okyanus için Tanrı’ya şükrederim; her  ne  kadar  onlar  da  küçülmüş  ise  de,  geniş  bir  şekilde  ve basiretle kullanılırsa  yine  de  onlar  Yüce  Tanrı’nın  bize  birer lütfudur. </p>
<p class="calibre1">Bütün dünyada cereyan eden ulusal ve uluslararası zulmün kurbanlarının acılarını ve duygularını paylaşıyoruz. Fakat biz dünyanın muhafızı veya polisi değiliz ve olamayız da.” <a href="index_split_014.html#p1722">{487}</a></p>
<p class="calibre1">Büyük  Britanya,  Almanya’nın  Polonya’yı  istilasına  cevap olarak  3  Eylül  1939’da  savaş  ilan  etti.  Roosevelt’in Tarafsızlık  Yasaları’na  sığınmaktan  başka  çaresi  yoktu.  Aynı zamanda, mevzuatın Büyük Britanya ve Fransa’nın Amerikan silahları satın almasına olanak tanıyacak şekilde değiştirilmesi için harekete geçti. </p>
<p class="calibre1">Roosevelt,  Japonya  ile  Çin  arasındaki  savaşta  Tarafsızlık Yasaları’nı uygulamaktan kaçındı, görünüşteki neden, iki taraf arasında  resmen  savaş  ilan  edilmemiş  olmasıydı;  gerçekte</p>
<p class="calibre1"><a id="p744"></a>neden  ise,  silah  ambargosunun  Japonya’dan  çok  Çin’e  zarar vereceğine  inanması  idi.  Fakat  savaş  Avrupa’da  patlarsa resmen savaş ilan edilecek ve Tarafsızlık Yasaları’nı atlamak için  bahane  bulamayacaktı.  Bu  nedenle,  1939’un  başlarında Tarafsızlık  Yasaları’nın  değiştirilmesi  çağrısında  bulundu. </p>
<p class="calibre1">Gerekçe olarak “bu yasaların eşit ve adil olmayan bir şekilde işleyebileceğini  ve  saldırgana  yardımda  bulunup  bunu mazlumdan  esirgeyebileceğim” <a href="index_split_014.html#p1722">{488}</a>  gösterdi.  Kongre, Avrupa  savaşı  fiilen  başlayana  kadar  hiçbir  şey  yapmadı. </p>
<p class="calibre1">Yalnızlık  politikası  taraftarlarının  gücünü  göstermek bakımından,  Roosevelt’in  önerisinin  aynı  yıl  içinde Kongre’de üç kez yenilgiye uğradığını söyleyebiliriz. </p>
<p class="calibre1">Büyük  Britanya’nın  savaş  ilan  ettiği  gün,  Roosevelt Kongre’yi 21 Eylül’de yapılacak özel bir oturuma davet etti. </p>
<p class="calibre1">Bu  kez  başarılı  oldu.  4  Kasım  1939  tarihli  Dördüncü Tarafsızlık Yasası denen bu yasa, savaşanların parasını peşin vererek  silah  ve  cephane  almalarına  izin  veriyor,  ancak bunların kendi veya tarafsız ülke gemileri ile taşınmasını şart koşuyordu,  İngiliz  ablukası  dolayısıyla  yalnızca  Büyük Britanya  ve  Fransa  bunu  yapabilecek  durumda  olduğu  için</p>
<p class="calibre1">“tarafsızlık” gittikçe teknik bir terim haline geldi. Tarafsızlık Yasaları  üzerinde  tarafsız  kalınacak  hiçbir  şey  kalmayıncaya kadar yaşadı. </p>
<p class="calibre1"><a id="p745"></a>Sahte  savaş  denilen  savaş  süresince,  Amerikan  liderleri, onlardan yalnızca maddi yardım istendiğine inanmaya devam ettiler.  Geleneksel  düşünceye  göre,  Majino  Hattı  gerisindeki ve  Kraliyet  Deniz  Kuvvetleri  tarafından  desteklenen  Fransız ordusu,  kara  savunma  savaşı  ve  deniz  ablukası  yoluyla Almanya’yı boğabilirdi. </p>
<p class="calibre1">Şubat  1940’ta,  Roosevelt  Dışişleri  Bakanı  Yardımcısı Sumner  Welles’i  “sahte  savaş”  sırasında  barışın  sağlanması olasılıklarını araştırmak göreviyle Avrupa’ya yolladı. Fransız Başbakanı Daladier, Welles’in temaslarından, Almanya ile bir uzlaşma  barışı  yapılarak  Orta  Avrupa’nın  kontrolünün Almanya’ya  bırakılmasını  öneriyormuş  gibi  bir  anlam çıkardığını söyledi<a href="index_split_014.html#p1722">.{489}</a> Welles’le konuşan diğer yetkililerin çoğunluğu,  konuşmalardan  böyle  bir  anlam  çıkarmadıklarını söylediler.  Daladier’nin  böyle  düşünmesinin  nedeni  kendi isteğinin  bu  yönde  olması  olabilir.  Roosevelt’in  Welles’i Avrupa’ya  göndermesindeki  amaç,  arabuluculuk  yapmaktan çok,  yalnızlık  taraftarı  olan  halkına  barışa  ne  kadar  bağlı olduğunu göstermekti. Aynı zamanda, “sahte savaş”, bir barış</p>
<p class="calibre1">düzenlemesi  ile  sonuçlanırsa,  Amerika’nın  bu  sürece katılmasını  da  sağlamak  istedi.  Birkaç  hafta  sonra Almanya’nın  Norveç’e  saldırması  Welles’in  özel  misyonuna son verdi. </p>
<p class="calibre1"><a id="p746"></a>10  Haziran  1940’ta,  Fransa,  Nazi  istilacıların  önünde gerilerken,  Roosevelt,  resmi  tarafsızlığı  bırakarak  Büyük Britanya’nın  yanında  yer  aldı.  Charlotteville,  Virginia’da yaptığı  şiddetli  bir  konuşmada,  orduları  o  gün  Fransa’ya saldıran Mussolini’yi sert bir şekilde suçladı ve Amerika’nın Alman  saldırganlığı  karşısında  direnen  her  ülkeye  maddi yardımda  bulunmaya  kararlı  olduğunu  söyledi.  Aynı zamanda, </p>
<p class="calibre1">Amerika’nın </p>
<p class="calibre1">kendi </p>
<p class="calibre1">savunmasını</p>
<p class="calibre1">kuvvetlendireceğini de ilan etti:</p>
<p class="calibre1">“1940 yılının 10 Haziran’ına rastlayan bu günde, ilk büyük Amerikan  demokrasi  öğretmeninin  kurmuş  olduğu  bu üniversitede,  dualarımın  ve  ümitlerimizi,  denizlerin  öbür ucunda  özgürlükleri  için  fevkalade  kahramanca  savaşan insanlara gönderiyoruz. </p>
<p class="calibre1">Kendi  Amerikan  birliğimizde,  iki  açık  ve  eş  zamanlı  yol izleyeceğiz;  güce  maruz  olanlara  bu  ulusun  maddi olanaklarını  göndereceğiz  ve  aynı  zamanda,  kendimizin Amerika’da  görevin  gerektirdiği  herhangi  bir  tehlikeli durumun  ve  savunmanın  gerektirdiği  yeterli  donanım  ve eğitime  sahip  olmamız  için  bu  olanakların  kullanılmasını hızlandıracağız. <a href="index_split_014.html#p1722">”{490}</a></p>
<p class="calibre1">Roosevelt’in  Charlottesville  konuşması  bir  dönüm noktasıydı.  Büyük  Britanya’nın  olası  yenilgisi  ile  karşı karşıya  olan  herhangi  bir  Amerikan  başkanı,  Batı</p>
<p class="calibre1"><a id="p747"></a>yarımküresinin  güvenliğinin  en  önemli  öğesinin  Kraliyet Deniz Kuvvetleri olduğunu hemen anlayabilirdi. Fakat, hangi politik  partiden  olurlarsa  olsunlar,  Roosevelt’in  çağdaşları, cesaret ve ileri görüşlülükle meydan okumayı kavrayabilecek olsalar bile, yalnızlık politikası taraftarı halkı adım adım Nazi Almanya’sını  yenmek  için  her  şeyi  yapma  noktasına götürecek irade gücüne sahip değillerdi. </p>
<p class="calibre1">Amerika’nın  er  veya  geç  Büyük  Britanya’nın  müttefiki olacağı beklentisi, Churchill’in tek başına savaşa devam etme kararının en belirleyici unsurlarından birisiydi:</p>
<p class="calibre1">“Sonuna  kadar  gideceğiz...  Bir  saniye  için  bile  olsa inanmıyorum  ama,  bu  ada  veya  onun  geniş bir  bölümü  zapt edilip  açlığa  mahkûm  edilirse,  o  zaman  İngiliz  Filosu tarafından  korunan  ve  silahlandırılan  denizlerin  ötesindeki imparatorluğumuz,  mücadeleyi,  Tanrı’nın  inayetiyle,  Yeni Dünya  bütün  gücü  ve  kudreti  ile  Eski  Dünya’yı  kurtarmak için ileri atılacağı zamana kadar, sürdürecektir. “<a href="index_split_014.html#p1723">{491}</a></p>
<p class="calibre1">Roosevelt’in  metotları  karmaşıktı;  amaçların  anlatımında veciz,  taktikte  karışık,  sorunları  tanımlamada  açık,  tek  tek olayların  ayrıntılarını  açıklarken  samimi  olmaktan  uzaktı. </p>
<p class="calibre1">Roosevelt’in  birçok  hareketi,  anayasayı  hemen  hemen  ihlal ediyordu.  Çağdaş  herhangi  bir  başkanın,  Roosevelt’in metotlarına  başvurup  da  yerinde  kalması  olanaksızdı.  Ancak Roosevelt  Amerika’nın  güvenlik  payının  gittikçe  daraldığını</p>
<p class="calibre1"><a id="p748"></a>ve  Mihver  Devletleri’nin  zaferinin  bu  güvenliği  ortadan kaldıracağını açıkça görüyordu. Her şeyden önemlisi, Hitler’i, Amerika’nın bütün tarihi boyunca savunduğu değerlere karşı bir insan olarak görüyordu. </p>
<p class="calibre1">Fransa’nın  düşüşünden  sonra,  Roosevelt  artan  bir  şekilde Amerikan  güvenliğine  yapılan  yakın  tehdidi  vurgular  oldu. </p>
<p class="calibre1">Roosevelt’e göre, Manş Denizi İngiliz devlet adamlarına göre neyse,  Atlantik  de  Amerikalılara  göre  öyleydi.  Atlantik’in Hit-ler’in  egemenliği  altında  olmamasını  hayati  bir  ulusal çıkar  olarak  görüyordu.  Bu  nedenle,  6  Ocak  1941  tarihli Ulusa Sesleniş konuşmasında, Amerikan güvenliğini Kraliyet Deniz Kuvvetleri’nin ayakta kalmasına bağladı:</p>
<p class="calibre1">“Geçenlerde  söylediğim  gibi,  yakınlarda,  eğer  diktatör devletler  savaşı  kazanırsa,  modern  savaşın  hızla  gelişen temposu, fiziksel saldırıyı her an beklememizi gerektiriyor. </p>
<p class="calibre1">Deniz dolayısıyla hemen ve doğrudan doğruya bir istiladan masun olduğumuza dair boş konuşmalar yapılıyor. Açıktır ki, İngiliz  donanması  gücünü  korudukça  böyle  bir  tehlike yoktur. <a href="index_split_014.html#p1723">”{492}</a></p>
<p class="calibre1">Doğaldır  ki,  eğer  bu  doğru  ise,  Amerika’nın,  Büyük Britanya’nın yenilmesini önlemek için her çabayı göstermesi ve en kötü durumda da savaşa girmesi gerekirdi. </p>
<p class="calibre1">Roosevelt,  aylarca  Amerika’nın  savaşa  girmek  zorunda kalabileceği  varsayımı  üzerinde  çalıştı.  1940  Eylülü’nde, </p>
<p class="calibre1"><a id="p749"></a>Büyük  Britanya  ile  bu  ülkeye  elli  adet  güya  yaşları  geçmiş</p>
<p class="calibre1">destroyer  verilmesini,  karşılığında  da  Newfoundland’den Güney  Amerika  kıtasına  kadar  İngiliz  egemenliği  altında bulunan  yerlerde  sekiz  Amerikan  üssü  kurulması  hakkını sağlayan  dâhiyane  bir  anlaşma  yaptı.  Winston  Churchill, sonradan  bu  hareketin  “kesin  olarak  tarafsız  olmayan  bir hareket” olduğunu söyledi. Çünkü İngiltere için destroyerler, Amerika  için  üslerin  taşıdığından  çok  daha  fazla  önem taşıyordu.  Çoğu  herhangi  bir  olası  savaş  alanından  çok uzaktaydı,  hatta  bazıları  mevcut  Amerikan  üslerinin  hemen yakınındaydı.  Her  şeyden  önemlisi,  destroyer  anlaşması Roosevelt’in kendi atadığı Başsavcı Francis Biddle’ın hukuki görüşüne dayanan bir anlaşmaydı ki, onun da pek objektif bir gözlemci olduğu söylenemez. </p>
<p class="calibre1">Roosevelt,  üsler  karşılığında  destroyer  anlaşması  için  ne Kongre’nin  onayını  ne  de  Tarafsızlık  Yasaları’nın değiştirilmesini  istedi.  Çağdaş  uygulamanın  ışığı  altında imkânsız  olsa  da,  kimse  ona  bu  konuda  bir  itirazda bulunmadı.  Başkanlık  seçimi  kampanyası  tam  başlarken yapılan  bu  hareket,  olası  bir  Nazi  zaferine  ve  İngilizlerin moralinin  yükseltilmesine  Roosevelt’in  ne  kadar  önem verdiğini gösteriyor. (Roosevelt’in rakibi Wendel Willkie’nin dış politika görüşünün esas itibariyle Roosevelt’inkinden çok</p>
<p class="calibre1"><a id="p750"></a>farklı  olmaması,  Büyük  Britanya  ve  Amerikan  birliği  davası için bir şanstı.)</p>
<p class="calibre1">Roosevelt  aynı  zamanda  Amerikan  savunma  bütçesini büyük ölçüde arttırdı ve 1940 yılında Kongre’yi, barış zamanı askere  alma  konusunda  ikna  etti.  Yalnızlık  politikası taraftarlarının  hisleri  o  kadar  kuvvetliydi  ki,  askere  alma yasası  1941  yazında,  ancak  bir  oy  farkla  Temsilciler Meclisi’nde kabul edilebildi; Amerika’nın savaşa karışmasına dört aydan daha az bir zaman kalmıştı. </p>
<p class="calibre1">Seçimlerden hemen sonra, Roosevelt Dördüncü Tarafsızlık Yasası’nın aradığı savaş malzemelerinin ancak peşin para ile satın  alınabileceği  şartını  kaldırmak  için  harekete  geçti.  Bir Ocakbaşı  Sohbeti’nde,  Wilson’un  bir  deyimini  kullanan Roosevelt  Birleşik  Devletler’in  “demokrasinin  kalesi<a href="index_split_014.html#p1723">”{493}</a></p>
<p class="calibre1">olmasını  önerdi.  Bunu  gerçekleştirmek  için  gerekli  hukuki araç,  Ödünç  Verme-Kiralama  Yasası  idi.  Bu  yasa, </p>
<p class="calibre1">“savunulması  Birleşik  Devletler’in  savunması  için  hayati önemi  taşıdığı  başkanca  kararlaştırılan  herhangi  bir  ülke hükümetine”  herhangi  bir  savunma  malzemesini,  kendince uygun  görülen  şartlarla  ödünç  vermek,  kiralamak,  satmak veya takas etmek konusunda Başkan’a takdir yetkisi veren bir yasaydı.  Dışişleri  Bakanı  Hull,  normalde  ateşli  bir  Wilson taraftarı  ve  ortak  güvenlik  sisteminin  savunucusu  olmasına karşın, kendisinden beklenilmeyen bir şekilde Ödünç Verme-</p>
<p class="calibre1"><a id="p751"></a>Kiralama Yasası’nı stratejik nedenlerle açıkladı. Büyük çapta Amerikan  yardımı  yapılmadığı  takdirde  Büyük  Britanya’nın yenilgiye  uğrayacağını  ve  Atlantik’in  kontrolünün  Batı yarımküresinin  güvenliğini  tehlikeye  düşürecek  şekilde düşman kuvvetlerin eline geçeceğini ileri sürdü. <a href="index_split_014.html#p1723">{494}</a></p>
<p class="calibre1">Ancak  bu  sav  doğru  olsaydı  bile,  Amerika  eğer  Büyük Britanya tek başına Hitler’le baş edebilirse, savaşa girmekten kaçınabilirdi;  ama  Churchill  bile  bunun  olabileceğine inanmıyordu.  Senatör  Taft  bu  nokta  üzerinde  durarak  Ödünç Verme-Kiralama  Yasası’na  karşı  çıktı.  Yalnızlık  politikası taraftarları  Amerika  Birinci  Komitesi  isimli  bir  komite kurdular.  Başkanlığını  General  Robert  E.  Wood  (Sears, Roebuck  and  Company’nin  Yönetim  Kurulu  başkanı) yapıyordu.  Komite,  birçok  alanda  tanınmış  kişiler  tarafından da destekleniyordu. Bunlar arasında, Kathleen Norris, Irvin S. </p>
<p class="calibre1">Cobb,  Charles  A.  Lindbergh,  Henry  Ford,  General  Hugh  S. </p>
<p class="calibre1">Johnson, Chester Bowles ve Theodore Roosevelt’in kızı Mrs. </p>
<p class="calibre1">Nicholas Longworth de vardı. </p>
<p class="calibre1">Yalnızlık  politikası  taraftarlarının  Ödünç  Verme-Kiralama Yasası’na  karşı  çıkmasının  arkasındaki  neden,  en  makul sözcülerinden  birisi  olan  Senatör  Arthur  Vandenberg tarafından  11  Mart  1941’de  yapılan  bir  yorumda  şöyle belirlendi:  “Washington’un  Veda  Konuşması’nı  çöpe  attık. </p>
<p class="calibre1">Kendimizi  güç  politikalarına  ve  Avrupa,  Asya  ve  Afrika’nın</p>
<p class="calibre1"><a id="p752"></a>kuvvet  savaşlarının  içine  attık.  Artık  geri  dönemeyeceğimiz bir  yolun  ilk  adımını  attık. <a href="index_split_014.html#p1723">”{495}</a>  Vandenberg’in  analizi doğruydu,  fakat  bu  zorunluluğu  getiren  dünyanın  o  günkü durumuydu; bu durumu anlamak ise, Roosevelt’in başarısıydı. </p>
<p class="calibre1">Roosevelt  Ödünç  Verme-Kiralama  Yasası’nı  önerdikten sonra, Nazileri yenme kararlılığını her geçen ay daha açık bir şekilde  belirtmeye  başladı.  Hatta,  Yasa  henüz  kabul edilmeden  İngiliz  ve  Amerikan  kurmay  başkanları  bir  araya gelerek,  yasanın  nasıl  olsa  kabul  edileceği  varsayımıyla ihtiyaç  duyulan  malzemeleri  hazırlamak  için  organizasyon yapmaya  başladılar.  Bir  aradayken,  Birleşik  Devletler’in  ne zaman  savaşta  aktif  bir  katılımcı  olacağını  planlamaya koyuldular. Bu planlamacılara göre, kararlaştırılması gereken sorun, Amerika’nın savaşa girişi değil, ne zaman gireceğinin belirlenmesiydi.  Savaş  durumunda  Almanya’ya  karşı mücadeleye </p>
<p class="calibre1">öncelik </p>
<p class="calibre1">verilmesini </p>
<p class="calibre1">öngören </p>
<p class="calibre1">ABC-1</p>
<p class="calibre1">Anlaşması’nı  ilk  öneren  Roosevelt  değildi.  Fakat  bunun  iç zorunluluklardan  ve  anayasal  kısıtlamalardan  ileri  geldiği açıktı, yoksa amaçta herhangi belirsizlik yoktu. </p>
<p class="calibre1">Nazi  zulümleri  de  Amerikan  değerlerini  savunmak  için savaşmak  ile  Amerikan  güvenliği  için  savaşmak  arasındaki farkı gittikçe aşındırdı. Hitler her türlü kabul edilebilir ahlak normunun o kadar gerisine düştü ki, ona karşı yapılan savaş, iyinin  kötü  üzerindeki  zaferini,  yaşamı  sürdürmek  amacının</p>
<p class="calibre1"><a id="p753"></a>bir  parçası  haline  getirdi.  Böylece,  1941  Ocak  ayında Roosevelt  Amerika’nın  amaçlarını  Dört  Özgürlük  olarak şöyle  özetledi:  Konuşma  özgürlüğü,  ibadet  özgürlüğü, ihtiyaçtan  uzak  olma  özgürlüğü  ve  korkudan  uzak  olma özgürlüğü.  Bu  hedefler  önceki  hiçbir  Avrupa  savaşının öngörmediği  hedeflerdi.  Wilson  bile,  ihtiyaçtan  uzak  olma özgürlüğü  gibi  bir  sosyal  sorunu  bir  savaş  amacı  olarak  ilan etmemişti. </p>
<p class="calibre1">1941 </p>
<p class="calibre1">Nisan’ında </p>
<p class="calibre1">Roosevelt, </p>
<p class="calibre1">Danimarka’nın</p>
<p class="calibre1">Washington’daki temsilcisi ile (bakan düzeyinde) bir anlaşma yapılmasına yetki vererek savaşa doğru bir adım daha attı. Bu anlaşma,  Amerikan  kuvvetlerinin  Grönland’ı  işgaline  izin veriyordu.  Danimarka  Alman  işgali  altında  olduğundan  ve sürgünde  bir  Danimarka  hükümeti  henüz  kurulmadığından, ülkesi  olmayan  bir  diplomat,  Danimarka  topraklarında Amerikan  üsleri  kurma  “izni  verme”  yetkisini  kendi  üzerine alarak  bu  kararı  verdi.  Aynı  zamanda  Roosevelt  özel  olarak Churchill’e,  bundan  sonra  Amerikan  gemilerinin  İzlanda’nın batısındaki  Atlantik  Okyanusu’nda  devriye  gezeceğini  –bu bölge  tüm  okyanusun  üçte  ikisini  içine  alıyordu–  bildirdi. </p>
<p class="calibre1">“Amerikan devriye bölgesinde tespit edilen saldırgan gemi ve uçakların durumunu da açıklayacağını” <a href="index_split_014.html#p1723">{496}</a>  bildirdi.  Üç  ay sonra, Amerikan birlikleri İngiliz kuvvetlerinin yerine yöresel hükümetin  çağrısı  ile  başka  bir  Danimarka  toprağı  olan</p>
<p class="calibre1"><a id="p754"></a>İzlanda’ya  çıktı.  Böylece  Roosevelt,  Kongre’nin  onayını almadan  bu  Danimarka  toprakları  ile  Kuzey  Amerika arasındaki  bütün  bölgeyi  Batı  yarımküresinin  savunma sisteminin bir parçası olarak ilan ediyordu. </p>
<p class="calibre1">Roosevelt  27  Mayıs  1941’deki  uzun  radyo  konuşmasında olağanüstü  hal  ilan  etti  ve  Amerika’nın  sosyal  ve  ekonomik gelişmeye bağlılığını yineledi:</p>
<p class="calibre1">“Hitler’in  hegemonyası  altındaki  bir  dünyayı  kabul etmeyeceğiz. </p>
<p class="calibre1">Hitlerizm </p>
<p class="calibre1">tohumlarının </p>
<p class="calibre1">tekrar </p>
<p class="calibre1">ekilip</p>
<p class="calibre1">yeşerebileceği  1920’lerin  savaş  sonrası  dünyasını  da  kabul etmeyeceğiz. </p>
<p class="calibre1">Ancak  söz  ve  ifade  özgürlüğünü,  herkesin  kendi  istediği şekilde  Tanrı’ya  ibadet  etme  özgürlüğünü,  ihtiyaçtan  uzak olma  özgürlüğünü  ve  korkudan  uzak  olma  özgürlüğünü kutsayan bir dünyayı kabul edebiliriz....” <a href="index_split_014.html#p1723">{497}</a></p>
<p class="calibre1">Bu,  “...kabul  etmeyeceğiz”  sözü  ile  Roosevelt,  başka herhangi  bir  şekilde  elde  edilmediği  takdirde,  Amerika’yı Dört  Özgürlük  için  savaşa  girme  yükümlülüğü  altına sokuyordu. </p>
<p class="calibre1">Ancak  birkaç  Amerikan  başkanı  halkının  duygularını kavramakta  Franklin  Delano  Roosevelt  kadar  hassas  ve anlayışlı olabilmiştir. Roosevelt, halkın, ancak güvenliklerine karşı  bir  tehdit  oluştuğu  zaman  askeri  hazırlıklara  destek vermek  için  harekete  geçeceğini  anlamıştı.  Fakat,  onları</p>
<p class="calibre1"><a id="p755"></a>savaşa sokmak için Wilson’ın yaptığı gibi onların idealizmine hitap  etmek  gerektiğini  biliyordu.  Roosevelt’in  görüşüne göre,  Amerika’nın  güvenlik  gereksinimleri,  Atlantik’in kontrolünün  elde  tutulması  ile  sağlanabilirdi;  fakat  savaş</p>
<p class="calibre1">hedefleri,  yeni  bir  dünya  düzeni  vizyonu  gerektiriyordu.  Bu nedenle, “güç dengesi” deyimi, aleyhindeki konuşmalar hariç, Roosevelt’in  açıklamalarında  bulunabilecek  bir  sözcük değildi.  Onun  aradığı,  barışın  en  iyi  güvencesi  olarak Amerikan demokratik ve sosyal idealleri ile uyumlu bir dünya toplumu oluşturmaktı. </p>
<p class="calibre1">Bu  atmosfer  içinde,  teknik  bakımdan  tarafsız  bir  Birleşik Devletler’in  başkanı  ile  Büyük  Britanya’nın  savaş  zamanı lideri </p>
<p class="calibre1">Winston </p>
<p class="calibre1">Churchill, </p>
<p class="calibre1">1941’in </p>
<p class="calibre1">Ağustosu’nda</p>
<p class="calibre1">Newfoundland  açıklarında  bir  kruvazörde  buluştular.  Büyük Britanya’nın  durumu,  Hitler,  haziranda  Sovyetler  Birliği’ni istila  ettiği  zaman  biraz  düzelmişti;  fakat  İngiltere  henüz zaferden  çok  uzaktaydı.  Yine  de,  bu  liderlerin  yayınladıkları ortak tebliğ, geleneksel bir savaş amaçları açıklaması değildi; fakat  Amerikan  damgasını  taşıyan  tamamen  yeni  bir  dünya modeli  yansıtıyordu.  Atlantik  Beyannamesi,  Başkan  ve Başbakan’ın  “dünya  için  daha  iyi  bir  gelecek  ümitlerini” </p>
<p class="calibre1">dayandırdıktan  bazı  “ortak  ilkeler” <a href="index_split_014.html#p1723">{498}  </a>dünyaya  ilan ediyordu.  Bu  ilkeler,  Roosevelt’in  Dört  Özgürlüğünü, hammadde  kaynaklarına  ulaşmada  eşitlik  ilkesi  ve  dünyanın</p>
<p class="calibre1"><a id="p756"></a>sosyal durumunu iyileştirmek için ortak çaba harcanmasını da ekleyerek genişletiyordu. </p>
<p class="calibre1">Atlantik </p>
<p class="calibre1">Beyannamesi, </p>
<p class="calibre1">savaş </p>
<p class="calibre1">sonrası </p>
<p class="calibre1">güvenlik</p>
<p class="calibre1">problemlerini  tamamen  Wilson  terimleri  ile  açıklıyor  ve hiçbir  jeopolitik  unsur  içermiyordu.  “Nazi  diktatörlüğünün nihai  olarak  ortadan  kaldırılmasından  sonra”  hür  uluslar, kuvvet  kullanımını  reddedecekler  ve  “saldırı...  tehdidinde bulunan”  uluslar  üzerinde  devamlı  silahsızlanma  yaptırımı uygulanacaktı.  Bu  durum  barışsever  halkları  “silahlanmanın ezici  yükünden  kurtaracak  ve  diğer  bütün  uygulanabilir önlemleri  alma” <a href="index_split_014.html#p1723">{499}  </a>cesaretlerini  de  artıracaktı,  iki  çeşit ulus  öngörülmekteydi:  Saldırgan  uluslar  (özellikle  Almanya, Japonya </p>
<p class="calibre1">ve </p>
<p class="calibre1">İtalya) </p>
<p class="calibre1">devamlı </p>
<p class="calibre1">olmak </p>
<p class="calibre1">kaydıyla</p>
<p class="calibre1">silahsızlandırılacaklardı  ve  “barışsever  ülkeler”in  askeri kuvvetlerinin  muhafaza  edilmesine  izin  verilecekti;  ancak büyük  ölçüde  azaltılmış  düzeyde  olacağı  umulmaktaydı. </p>
<p class="calibre1">Ulusal  self-determinasyon,  yeni  dünya  düzeninin  temel  taşı olarak hizmet edecekti. </p>
<p class="calibre1">Atlantik  Beyannamesi  ile  Büyük  Britanya’nın  Napoleon Savaşları’nı sona erdirmek için önerdiği Pitt Planı arasındaki fark,  Büyük  Britanya’nın,  ne  ölçüde  Ang-lo-Amerikan ilişkisinin  küçük  ortağı  konumuna  geldiğini  de  göstermiştir. </p>
<p class="calibre1">Atlantik Beyannamesi, bir kez olsun güç dengesine gönderme yapmamışken,  Pitt  Planı  güç  dengesinden  başka  bir  şeyden</p>
<p class="calibre1"><a id="p757"></a>bahsetmemiştir.  Bunun  nedeni,  Büyük  Britanya’nın  uzun tarihinde  yapmakta  olduğu  en  ümitsiz  savaştan  hemen  sonra güç  dengesinden  habersiz  olması  değildi;  Churchill, Amerika’nın  savaşa  katılmasının  güç  dengesini  Büyük Britanya  lehine  çevireceğinin  farkındaydı.  Aynı  zamanda, uzun  vadeli  İngiliz  hedeflerini  ikinci  plana  iterek,  hemen karşılanması  gereken  ihtiyaçları  ön  plana  aldı  ki,  Büyük Britanya Napoleon Savaşları sırasında hiçbir zaman kendisini buna zorunlu hissetmemişti. </p>
<p class="calibre1">Atlantik  Beyannamesi  ilan  edildiği  sırada  Alman  orduları Moskova’ya  yaklaşıyorlardı  ve  Japon  kuvvetleri  Güneydoğu Asya’ya  doğru  hareket  hazırlığı  içindeydiler.  Churchill,  her şeyden  çok  Amerika’nın  savaşa  katılması  için  önündeki engelleri  kaldırmak  için  çaba  harcıyordu.  Çünkü  şunu  iyice anlamıştı  ki,  Sovyetler  Birliği’nin  savaşa  katılmasına  ve Amerika’nın  maddi  desteğine  karşın,  Büyük  Britanya’nın kesin  bir  zafer  kazanması  olanaksızdı.  Bunlara  ek  olarak, Sovyetler  Birliği  çökebilirdi  ve  Hitler  ile  Stalin  arasında  bir uzlaşma  olasılığı  daima  vardı;  böyle  bir  durum  Büyük Britanya’yı  yeniden  yalnızlığa  itebilirdi.  Bu  nedenlerle, Churchill  daha  bir  savaş  sonrası  yapısının  olup olmayacağından  bile  emin  değilken,  bu  yapının  nasıl olacağını tartışmakta bir fayda görmedi. </p>
<p class="calibre1"><a id="p758"></a>Birleşik  Devletler,  1941  yılının  Eylül’ünde  kendisini savaşan  devlet  konumuna  sokan  hattı  geçti.  Roosevelt’in, İngiliz  Deniz  Kuvvetleri’ne,  Alman  denizaltılarının bulunduktan  yerlerin  bildirilmesi  emri,  bir  çatışmayı  er  veya geç kaçınılmaz yapmıştı. Eylül 1941’de Amerikan destroyeri Greer  bir  Alman  denizaltısının  yerini  İngiliz  uçaklarına bildirirken  torpillendi.  11  Eylül’de  Roosevelt  durumu açıklamadan  Alman  “korsanlığını”  ilan  etti.  Alman denizaltılarını,  düşmanı  vurmak  için  yerinde  kıvrılmış  birer çıngıraklı yılana benzeten Roosevelt, İzlanda’ya kadar uzanan önceden  belirlenmiş  Amerikan  savunma  alanında  görülen herhangi  bir  Alman  veya  İtalyan  denizaltısının  “görülür görülmez”  batırılma  emrini  Birleşik  Devletler  Deniz Kuvvetleri’ne verdi. Pratik yönden, Amerika denizde Mihver devletleri ile savaş halindeydi<a href="index_split_014.html#p1723">.{500}</a></p>
<p class="calibre1">Aynı  sırada  Roosevelt  Japonların  meydan  okumasını  da kabul  etti.  1941  Temmuz’unda  Japonya’nın  Hindi  Çini’yi işgal etmesine cevap olarak Amerika’nın Japonya’yla yaptığı ticaret anlaşmasını yürürlükten kaldırdı, hurda maden satışını yasakladı  ve  sürgündeki  Hollanda  hükümetini,  Hollanda Doğu  Hint  Adaları’ndan  (şimdiki  Endonezya)  Japonya’ya petrol  ihracatını  durdurmaya  teşvik  etti.  Bu  baskılar  1941</p>
<p class="calibre1">Ekim’inde  Japonya  ile  görüşmelerin  başlamasına  yol  açtı. </p>
<p class="calibre1">Roosevelt Amerikan görüşmecilerine, Amerika’nın daha önce</p>
<p class="calibre1"><a id="p759"></a>bu eylemleri “tanımayı” reddetmesine dayanarak, Japonlardan işgal  ettiği  bütün  topraklardan  çekilmesi  (Mançurya  dâhil) talebinde bulunulması talimatını verdi. </p>
<p class="calibre1">Roosevelt,  Japonya’nın  bu  şartı  kabul  etmesi  olasılığının olmadığını biliyordu. 7 Aralık 1941’de, Rus-Japon Savaşı’na benzer  şekilde,  Japonya,  Pearl  Harbor’a  sürpriz  bir  baskın düzenleyerek,  Amerika’nın  Pasifik  filosunun  önemli  bir kısmını  tahrip  etti.  11  Aralık’ta,  Hitler,  Tokyo  ile  yapılan antlaşmayı geçerli sayarak Birleşik Devletler’e savaş ilan etti. </p>
<p class="calibre1">Hitler’in Roosevelt’in, işin başından beri en önemli düşmanı olarak  gördüğü  Almanya’ya  karşı  bütün  savaş  gücünü yoğunlaştırmasına  imkân  tanıması  nedeni,  şimdiye  kadar herkesi tatmin edecek bir şekilde açıklanamadı. </p>
<p class="calibre1">Amerika’nın  savaşa  girmesi,  büyük  ve  cesur  bir  liderin olağanüstü diplomatik girişimlerinin birikiminin bir sonucunu işaret  etmektedir.  Üç  yıldan  daha  az  bir  zaman  içinde, Roosevelt  yalnızlık  politikasını  ödün  vermez  bir  şekilde şiddetle  savunan  halkını,  küresel  bir  savaşa  soktu.  1940  yılı Mayıs’ında, Amerikalıların yüzde 64’ü barışın korunmasının, Nazilerin yenilmesinden daha önemli olduğunu düşünüyordu. </p>
<p class="calibre1">On sekiz ay sonra, Aralık 1941’de, Pearl Harbor baskınından hemen önce oranlar tersine dönmüştü, halkın yalnızca yüzde 32’si barışı korumaktan yana oldu<a href="index_split_014.html#p1723">.{501}</a></p>
<p class="calibre1"><a id="p760"></a>Roosevelt  gayesine,  sabırlı  ve  karşı  konulmaz  bir  irade gücü  ile  ve  halkını,  önlerindeki  zorunluluklar  üzerinde  adım adım  eğiterek  kavuştu.  Dinleyicileri  onun  sözlerini önyargılarının süzgecinden geçirdiler ve nihai hedefinin savaş</p>
<p class="calibre1">olduğunu  anlayamadılar.  Ancak  sonuçta  bir  hesaplaşma olacağını anlamışlardı. Gerçekte Roosevelt, başlangıçta savaş</p>
<p class="calibre1">konusunda  Nazileri  yenmek  için  ısrarlı  olduğu  kadar  ısrarlı değildi;  ancak,  zaman  geçtikçe  Nazilerin  yalnızca  Amerika savaşa girerse yenilebileceğini gördü. </p>
<p class="calibre1">Amerika’nın  savaşa  girişinin  Amerikan  halkına  bu  kadar ani  görünmesinin  üç  nedeni  vardı:  Amerikalıların  Batı yarımküresi  dışındaki  bir  güvenlik  endişesi  ile  savaşa  girme deneyimleri  yoktu;  birçoğu,  Avrupa  demokrasilerinin  kendi olanakları  ile  başarılı  olacaklarına  inanıyordu;  pek  azının, Japonların  Pearl  Harbor  baskınından  veya  Hitler’in  Birleşik Devletler’e acele savaş ilanından önceki diplomasinin doğası hakkında  bir  fikirleri  vardı.  Amerika’nın  Pasifik’te  savaşa girmesi  için,  Birleşik  Devletler’in  Pearl  Harbor’da bombalanması  gerekti;  Avrupa’da  ise,  sonunda  Amerika Hitler’e değil, Hitler Amerika’ya savaş ilan etti. Bu, yalnızlık politikasının  Amerika’da  ne  kadar  derinlere  kök  salmış</p>
<p class="calibre1">olduğunu göstermektedir. </p>
<p class="calibre1">Amerikan  halkını  savaşa  nasıl  razı  edeceğini  düşünen Roosevelt’in  sorununu,  çatışmayı  başlatarak  Mihver</p>
<p class="calibre1"><a id="p761"></a>Devletleri  çözdüler.  Japon  saldırısının  odak  noktası Güneydoğu Asya olsaydı ve Hitler, Birleşik Devletler’e savaş</p>
<p class="calibre1">ilan  etmeseydi,  Roosevelt’in  halkını  kendi  düşünceleri yönünde  sevk  etmesi  çok  daha  zor  olacaktı.  Ancak Roosevelt’in açıklanan ahlaki ve stratejik düşüncelerinin ışığı altında,  sonunda  Amerika’yı,  hem  özgürlüğün  geleceği,  hem de  Amerika’nın  güvenliği  için  belirleyici  olduğuna  inandığı savaşa sokmayı başaracağına kuşku yoktur. </p>
<p class="calibre1">Ondan  sonra  gelen  Amerikan  kuşakları,  liderlerinin dürüstlük  ve  açık  kalpliliğine  daha  çok  değer  verdiler. </p>
<p class="calibre1">Bununla  beraber,  Roosevelt  de  Lincoln  gibi,  ülkesinin  ve değerlerinin hayatta kalmasının tehlikede olduğunu ve tarihin tek  başına  yaptığı  girişimlerden  dolayı  kendisini  sorumlu tutacağını hissetti. Lincoln için olduğu gibi, özgür insanların Franklin  Delano  Roosevelt’e  ne  kadar  çok  şey  borçlu oldukları, onun yalnız başına izlediği yolun, artık şimdilerde alelade bir iş olarak görülmesinden de anlaşılabilir. </p>
<p class="calibre1"></p>
<p class="calibre1"></p>
<p class="calibre1"><a id="p762"></a><img src="index-762_1.jpg" class="calibre2"/></p>
<p class="calibre1">Churchill, Roosevelt ve Stalin Yalta’da, Şubat 1945</p>
<p class="calibre1"><b class="calibre3"> </b></p>
<p class="calibre1"><b class="calibre3">16</b></p>
<p class="calibre1"><b class="calibre3">Barışa Üç Farklı Yaklaşım:</b></p>
<p class="calibre1"><b class="calibre3">II. Dünya Savaşı’nda Roosevelt, Stalin ve</b></p>
<p class="calibre1"><b class="calibre3">Churchill</b></p>
<p class="calibre1">Hitler,  Sovyetler  Birliği’ne  saldırdığı  zaman,  insanlık tarihinin  en  büyük  kara  savaşını  da  başlatmış  oldu.  Bundan önceki  Avrupa  savaşları  ile  kıyaslanamayacak  barbarlık örnekleri,  savaşın  dehşetini,  benzeri  görülmemiş  bir  şekilde artırıyordu.  Bu  savaş,  adeta  bir  soykırım  kavgası  idi.  Alman orduları  Rusya’nın  içlerine  doğru  ilerlerken,  Hitler,  Birleşik Devletler’e  de  savaş  ilan  ederek,  bir  Avrupa  savaşım  global bir kavgaya, küresel bir çatışmaya dönüştürdü. Alman ordusu, Rusya’yı  yerle  bir  ediyor,  fakat  öldürücü  darbeyi  bir  türlü</p>
<p class="calibre1"><a id="p763"></a>vuramıyordu.  1941  kışında,  Moskova’nın  varoşlarında durduruldular.  Sonra,  1942-43  kışında,  bu  kez  Güney Rusya’ya  yönelen  Alman  saldırısı  da  durduruldu.  Buzlarla kaplı  Stalingrad’da  yapılan  şiddetli  savaşta,  Hitler,  bütün Altıncı  Ordu’sunu  yitirdi.  Alman  savaşının  beli  kırılmıştı. </p>
<p class="calibre1">Müttefik liderler –Churchill, Roosevelt ve Stalin– şimdi zaferi ve dünyanın geleceğini nasıl şekillendireceklerini düşünmeye başlayabilirlerdi. </p>
<p class="calibre1">Galiplerin  her  biri,  kendi  ulusal  tarihi  deneyimlerinin şartlarını  ortaya  koyuyorlardı.  Churchill,  Avrupa’da geleneksel  güç  dengesini  yeniden  kurmak  istiyordu.  Bu, Büyük  Britanya,  Fransa  ve  hatta  yenilmiş  Almanya’nın Birleşik  Devletler’le  birlikte  doğudaki  Sovyet  devine  karşı denge  oluşturacakları  anlamına  geliyordu.  Roosevelt’e  göre, savaşın üç galibinin Çin’le birlikte dünyanın yönetim kurulu gibi  hareket  ederek,  herhangi  bir  olası  zalime  (Roosevelt’e göre  Almanya’ya)  karşı  barışı  korumaları  gerekiyordu.  Bu görüş  “dört  polis”  görüşü  diye  tanınır.  Stalin’in  yaklaşımı, hem  komünist  ideolojiyi,  hem  de  geleneksel  Rus  dış</p>
<p class="calibre1">politikasını  yansıtıyordu.  Savaşta  kazandığı  zaferin  bedelini hemen  almak  için  Orta  Avrupa’ya  doğru  Rus  nüfuzunu genişletmek  istiyordu.  Niyeti,  Sovyet  orduları  tarafından  ele geçirilen  ülkelerin  Rusya’yı  gelecekteki  bir  Alman</p>
<p class="calibre1"><a id="p764"></a>saldırısından </p>
<p class="calibre1">korumak </p>
<p class="calibre1">için </p>
<p class="calibre1">tampon </p>
<p class="calibre1">bölgelere</p>
<p class="calibre1">dönüştürülmesiydi. </p>
<p class="calibre1">Roosevelt,  bir  Hitler  zaferinin  Amerikan  güvenliğini tehlikeye  sokacağını  söylerken,  halkının  ilerisinde  bir  lider olduğunu  göstermişti.  Fakat  Avrupa  diplomasisinin geleneksel dünyasını reddetmekle de halkıyla birlikteydi. Bir Nazi  zaferinin  Amerika’yı  tehdit  edeceği  üzerinde  ısrarla dururken,  aynı  Amerika’nın,  Avrupa  güç  dengesini  yeniden kuracağını  düşünmüyordu.  Roosevelt’e  göre,  savaşın  amacı, denge  üzerine  değil  de,  uyum  üzerine  kurulacak  bir uluslararası düzene karşı olan Hitler’i ortadan kaldırmaktı. </p>
<p class="calibre1">Bu  yüzden  Roosevelt,  tarihin  derslerini  somutlaştırdığı iddia  edilen  gerçekler  konusunda  sabırsızlık  gösteriyordu. </p>
<p class="calibre1">Almanya’nın tamamen yenilmesinin bir boşluk yaratacağı ve bu boşluğun, savaştan galip çıkan Sovyetler Birliği tarafından doldurulmaya çalışılacağı düşüncesini kabul etmedi. Galipler arasında  olası  bir  savaş  sonu  rekabetine  karşı  önlem  alma taleplerini  reddetti.  Çünkü  böyle  bir  durum  güç  dengesinin yeniden  kurulması  demekti  ki,  gerçekte  bu  dengeyi  yıkmak istiyordu.  Barış,  savaş  zamanı  Müttefiklerinin,  karşılıklı  iyi niyet  ve  dikkatliliğe  dayanan  uyumuyla  korunan  ortak güvenlik sistemi ile sağlanacaktı. </p>
<p class="calibre1">Evrensel  barış  durumu  dışında  korunması  gerekecek  bir denge </p>
<p class="calibre1">olmayacağına </p>
<p class="calibre1">göre, </p>
<p class="calibre1">Roosevelt, </p>
<p class="calibre1">Almanya’nın</p>
<p class="calibre1"><a id="p765"></a>yenilmesinden sonra Birleşik Devletler’in askeri kuvvetlerini Amerika’ya  geri  çağırmaya  karar  vermişti.  Roosevelt’in, Amerikan kuvvetlerini Avrupa’da devamlı olarak üslendirmek niyeti  yoktu;  Sovyetlere  kaşı  denge  oluşturmak  için  bunu yapmayı  ise  Amerikan  kamuoyunun  desteklemeyeceği görüşündeydi.  Amerikan  birlikleri  Fransa’ya  ayak  basmadan önce, 29 Şubat 1944’te Churchill’e şöyle yazıyordu:</p>
<p class="calibre1">“Lütfen  benden  herhangi  bir  Amerikan  kuvvetinin Fransa’da  bırakılmasını  istemeyin.  Bunu  yapamam!  Onların hepsini  vatana  geri  getirmek  zorundayım.  Daha  önce  de söylediğim  gibi,  ben  Belçika,  Fransa  ve  İtalya’ya  babalık yapmayı  kabul  etmiyorum.  Kendi  çocuklarınızı  kendiniz yetiştirmek ve disiplin içinde tutmak zorundasınız. Gelecekte size  destek  olmaları  isteniyorsa,  şimdi  hiç  olmazsa  onların okul masraflarını karşılamanız gerekir... <a href="index_split_014.html#p1724">”{502}</a></p>
<p class="calibre1">Başka  bir  deyişle,  Büyük  Britanya,  Amerika’dan  hiçbir yardım  görmeden  Avrupa’yı  yalnız  başına  savunmak durumunda kalacaktı. </p>
<p class="calibre1">Aynı  ruh  hali  ile  Roosevelt,  Avrupa’nın  ekonomik kalkınması  için  herhangi  bir  Amerikan  sorumluluğu  kabul etmeyi de reddetti:</p>
<p class="calibre1">“Birleşik Devletler’in, Fransa, İtalya ve Balkanlar’ın savaş</p>
<p class="calibre1">sonrası  kalkınmasının  yükünü  taşımasını  istemiyorum.  3500</p>
<p class="calibre1">mil uzakta olan bizim için, bu doğal bir görev değildir. Bu iş, </p>
<p class="calibre1"><a id="p766"></a>bizim  değil,  burada  hayati  ilişkisi  olan  İngilizlerin işidir. <a href="index_split_014.html#p1724">”{503}</a></p>
<p class="calibre1">Roosevelt’in  aynı  anda  Avrupa’nın  hem  savunmasını  ve hem  de  kalkınmasını  yapmasını  İngiltere’den  istemesinden, Büyük Britanya’nın savaş sonu olanaklarını, olduğundan çok fazla  tahmin  ettiği  anlaşılıyor.  Büyük  Britanya’nın  bu plandaki  yeri,  Roosevelt’in  Fransa’ya  karşı  duyduğu  hor görme dolayısıyla biraz şişirilmişti. 1945 Şubat’ında Yalta’da, galipler  arasındaki  en  önemli  konferansta,  Roosevelt, Stalin’in  de  hazır  bulunduğu  bir  toplantıda,  Churchill’i, Fransa’yı “yapay olarak” büyük bir devlet yapmak için çaba harcamasından  dolayı  paylamıştı.  Böyle  bir  çabanın anlamsızlığı  daha  fazla  bir  açıklama  gerektirmezmiş  gibi, Churchill’in,  Fransa’nın  doğu  sınırı  boyunca  bir  savunma hattı  oluşturarak  İngiliz  ordusunu  onun  arkasına  koymak olarak tanımladığı niyeti ile alay etti<a href="index_split_014.html#p1724">.{504} </a>O sırada, Sovyet yayılmacılığına karşı akla gelen tek önlem buydu. </p>
<p class="calibre1">Roosevelt, Amerika devamlı bir rol almaya hazır değilken, galip  Müttefikleri,  Almanya’nın  silahtan  arındırılmasını, bölünmesini  ve  çeşitli  ülkelerin  kontrolü  altında  tutulmasını istedi.  (Şaşılacak  şey,  Roosevelt’in  kontrol  altında  tutulacak ülkeler arasında Fransa’yı da saymış olması idi.) 1942 yılının baharı gibi erken bir tarihte, Sovyetler Birliği Dışişleri Bakanı Molotov’un  bir  Washington  ziyareti  dolayısıyla,  Roosevelt, </p>
<p class="calibre1"><a id="p767"></a>savaş  sonrası  dünyasında  barışı  kurmak  için  “Dört  Polis” </p>
<p class="calibre1">düşüncesinin  ana  hatlarını  anlatma  fırsatını  buldu.  Harry Hopkins,  Başkan’ın  düşüncelerini  Churchill’e  yazdığı  bir mektupta şöyle özetliyordu:</p>
<p class="calibre1">“Roosevelt  Molotov’a,  yalnız  büyük  devletlere  –Büyük Britanya,  Birleşik  Devletler,  Sovyetler  Birliği  ve  Çin’e–</p>
<p class="calibre1">silahlara  sahip  olma  izni  verilmesini  öngören  bir  sistem anlattı.  Bu  “polisler”  barışı  korumak  için  birlikte çalışacaklardır. “<a href="index_split_014.html#p1724">{505}</a></p>
<p class="calibre1">Son  olarak  Roosevelt,  İngiliz  ve  Fransız  sömürge imparatorluklarına da bir son vermekte kararlıydı:</p>
<p class="calibre1">“Savaşı  kazanınca.  Birleşik  Devletler’in,  Fransa’nın emperyalist  emellerini  tatmin  etmek  veya  İngiliz İmparatorluğu’na </p>
<p class="calibre1">kendi </p>
<p class="calibre1">imparatorluk </p>
<p class="calibre1">arzularını</p>
<p class="calibre1">gerçekleştirmesinde  yardım  etmek  veya  cesaret  vermek konularında  herhangi  bir  planı  kabul  etmek  durumunda kalmaması </p>
<p class="calibre1">için </p>
<p class="calibre1">bütün </p>
<p class="calibre1">gücümle </p>
<p class="calibre1">elimden </p>
<p class="calibre1">geleni</p>
<p class="calibre1">yapacağım.” <a href="index_split_014.html#p1724">{506}</a></p>
<p class="calibre1">Roosevelt’in politikası, Amerika’nın geleneksel farklı olma duygusu,  Wilsoncu  idealizm  ve  kendisinin  Amerikan psikolojisini çok iyi anlamış olmasının çok iyi bir karışımıydı. </p>
<p class="calibre1">Amerikan  psikolojisi,  kazançlar  ve  kayıplar  üzerinde  ince hesaplar  yapmaktan  çok,  evrensel  amaçlara  karşı  daha duyarlıydı.  Churchill,  Sovyetlerin  yayılmacılığına  karşı</p>
<p class="calibre1"><a id="p768"></a>Büyük  Britanya’nın  kendi  başına  karşı  koyabilecek  güçte büyük  bir  devlet  olduğu  imajını  vermekte  çok  başarılı olmuştur.  Çünkü  ancak  böyle  bir  inanç,  Roosevelt’in, Amerikan  birliklerinin  denizaşırı  ülkelerden  geri  çağrılması, silahtan arındırılmış bir Almanya, ikinci sınıf devlet statüsüne düşürülmüş  bir  Fransa  ve  önünde  doldurulacak  büyük  bir boşluk  bırakılan  bir  Sovyetler  Birliği’nden  oluşan  bir  dünya düzenini  savunmasını  açıklayabilir.  Böylece,  savaş  sonrası dönem,  Amerika’ya,  yeni  güç  dengesi  için  ne  kadar  gerekli olduğunu öğretmek için iyi bir egzersiz olmuştur. </p>
<p class="calibre1">Roosevelt’in  küresel  barışı  sağlamak  ve  güvence  altına almak  konusunda  öne  sürdüğü  Dört  Polis  planı,  Churchill’in geleneksel güç dengesi yaklaşımı ile Dışişleri Bakanı Cordell Hull’ın temsil ettiği ödün vermeyen Wilsonculuk arasında bir uzlaşmayı  yansıtmaktadır.  Roosevelt,  Milletler  Cemiyeti’nin ve  savaştan  hemen  sonra  kurulan  sistemin  noksanlık  ve kusurlarından kaçınmakta kararlıydı: Bir çeşit ortak güvenlik istiyordu;  ancak  1920’lerin  deneyimlerinden,  bu  sistemin uygulayıcılara  gereksinimi  olduğunu  biliyordu  ve  bunu  da Dört Polis’in yerine getirebileceğini düşünüyordu. </p>
<p class="calibre1">Roosevelt’in  Dört  Polis  kavramı,  Amerikalı  liberaller  bu düşünceden  dolayı  dehşete  düşebilirlerse  de,  yapı  itibariyle Metternich’in  Kutsal  İttifak’ına  çok  benziyordu.  Her  sistem, paylaşılan  değerleri  üstün  tutarak  galiplerin  koalisyonu</p>
<p class="calibre1"><a id="p769"></a>yoluyla  barışı  korumak  için  gösterilen  bir  çabayı simgelemektedir.  Metternich’in  sistemi  işledi,  çünkü  gerçek bir  güç  dengesini  koruyordu;  anahtar  ülkeler  ortak  değerleri benimsiyordu  ve  her  ne  kadar  Rusya  bazen  anlaşmazlık çıkarıyor  idiyse  de,  genellikle  işbirliği  yapıyordu. </p>
<p class="calibre1">Roosevelt’in  kavramı  uygulanamadı;  çünkü  savaştan  gerçek bir güç dengesi ortaya çıkmamıştı, galipler arasında derin bir ideolojik  uçurum  vardı  ve  Almanya  tehdidinden  kurtulan Stalin,  eski  müttefikleri  ile  çatışmayı  da  göze  alarak  Sovyet ideolojik  ve  politik  çıkarlarının  peşinden  koşmaktan vazgeçmiyordu. </p>
<p class="calibre1">Roosevelt,  kendisine  polislik  görevi  verilen  devletlerden biri bu rolü oynamayı reddederse, hele de bu devlet Sovyetler Birliği  ise  ne  olacağını  hiç  düşünmedi.  Çünkü,  bu  durumda aşağılanan  güç  dengesinin  yeniden  kurulması  gerekecekti. </p>
<p class="calibre1">Geleneksel  dengenin  unsurları  sistemden  ne  kadar  çok çıkarılırsa  da  yeni  güç  dengesini  kurmak  işi  o  kadar güçleşecekti. </p>
<p class="calibre1">Roosevelt  bütün  dünyayı  araştırmış  olsa,  Stalin  kadar kendisine ters düşen başka bir muhatap bulamazdı. Roosevelt, Wilson’ın  uluslararası  uyum  kavramını  ne  kadar  çok uygulamak  istiyorsa,  Stalin’in  dış  politika  yönetimi hakkındaki  fikirleri  de  o  kadar  Eski  Dünya  Realpolitik’ine kayıyordu.  Potsdam  Konferansı’nda,  bir  Amerikalı  General</p>
<p class="calibre1"><a id="p770"></a>Stalin’e  iltifat  etmek  için  Rus  ordularını  Berlin’de  görmenin ne kadar gurur verici olması gerektiğini söyleyince, Stalin’in tepkisi şöyle oldu: “Çar I. Aleksandr Paris’e ulaşmıştı.” </p>
<p class="calibre1">Stalin,  barış  koşullarını,  yüzyıllardan  beri  Rus  devlet adamlarının  tanımladığı  gibi  tanımlıyordu:  Sovyetler Birliği’nin geniş çevresi etrafında en geniş güvenlik kuşağını oluşturmak.  Roosevelt’in  kayıtsız  şartsız  teslim  üzerindeki ısrarını  destekledi;  çünkü  bu,  Mihver  Devletleri’ni  barış</p>
<p class="calibre1">antlaşmasında  birer  faktör  olarak  silecekti  ve  barış</p>
<p class="calibre1">konferansında  bir  Alman  Talleyrand’ının  ortaya  çıkmasını önleyecekti. </p>
<p class="calibre1">İdeoloji,  geleneği  kuvvetlendirdi.  Bir  komünist  olarak, Stalin  her  ne  kadar  demokrasileri  daha  az  haşin  ve  belki  de daha az korkunç buluyorsa da, demokratik ve faşist devletler arasında  herhangi  bir  ayrım  yapmayı  reddetti.  Stalin’in kafasında,  iyi  niyet  adına  toprak  elde  etmekten  veya  o  anın havası  adına  “objektif  gerçeklikten  vazgeçmesini  mümkün kılacak  bir  kavramsal  mekanizma  yoktu.  Bu  nedenle, demokratik  müttefiklerine  de,  bir  yıl  önce  Hitler’e  yaptığı aynı  öneriyi  götürmesi  kaçınılmazdı.  Hitler’le  işbirliği Nazilere  daha  sempatiyle  bakmasına  neden  olmadığı  gibi, demokrasilerle  ittifakı  da  onu  özgür  kurumların  erdemini takdir  etmeye  ikna  edemedi.  Her  geçici  ortaktan  diplomasi kanalıyla  ne  koparabilirse  onu  koparır  ve  karşılıksız  olarak</p>
<p class="calibre1"><a id="p771"></a>kendisine  verilmeyenleri  de,  savaşa  neden  olmadığı  sürece, kuvvet  kullanmak  suretiyle  alırdı.  Stalin’in  yol  gösterici yıldızı,  komünist  ideolojinin  prizmasından  yansıyan  Sovyet ulusal çıkarı olmuştur. Palmerston’un sözleriyle, onun dostları yoktu, yalnızca çıkartan vardı. </p>
<p class="calibre1">Stalin,  askeri  durumunun  en  zor  olduğu  dönemlerde  bile savaş  sonrası  hedeflerin  görüşülmesine  daima  istekli  ve hazırlıklı  olmuştur.  1941  Aralık’ında,  bıçak  boğazına dayanmış  durumdayken  Dışişleri  Bakanı  Anthony  Eden’in Moskova’yı  ziyareti  sırasında  böyle  yapmıştı;  yine  1942</p>
<p class="calibre1">Mayıs’ında  Molotov’u  Londra  ve  Washington’a  gönderdiği zaman  da  böyle  hareket  etmişti.  Ancak  bu  çabalar, Roosevelt’in  barış  amaçlarının  detaylı  olarak  tartışılmasına şiddetle  karşı  çıkması  sonucunda  engellenmiştir.  Stalingrad Savaşı’ndan  sonra,  Stalin  savaşın,  kime  ait  olduğu  tartışmalı topraklarını  çoğunun  Sovyetler  Birliği’nin  elinde  olarak sonuçlanacağından  emindi.  Görüşmelerden  gittikçe  daha  az şey  elde  eden  Stalin,  savaş  sonrası  dünyanın  haritasına  şekil vermeyi ordularının ulaştığı noktaya bıraktı. </p>
<p class="calibre1">Churchill,  Stalin  aslan  payını  alacak  durumda  değilken, savaş  sonrası  düzen  hakkında  Stalin’le  görüşmelere başlamaya  hazırdı.  Stalin  gibi  yayılmacı  müttefikler,  İngiliz tarihinde  çok  görülmüştü  ve  birçok  kez  de  yenilmişlerdi. </p>
<p class="calibre1">Büyük Britanya daha güçlü olsaydı, kuşkusuz Churchill, tıpkı</p>
<p class="calibre1"><a id="p772"></a>Castlereagh’ın  Napoleon  Savaşları’nın  sonundan  önce müttefiklerinin </p>
<p class="calibre1">Benelüx </p>
<p class="calibre1">Ülkeleri’nin </p>
<p class="calibre1">özgürlüğünü</p>
<p class="calibre1">tanımalarını  sağlaması  gibi,  Stalin’den  henüz  yardıma gereksinimi varken, pratik anlaşmalar elde edebilirdi. </p>
<p class="calibre1">Churchill,  diğer  ortaklarından  daha  uzun  süredir  savaşın içindeydi.  1940  Haziran’ında,  Fransa’nın  düşüşünden  bir  yıl sonraya kadar Büyük Britanya, Hitler’e karşı tek başına kafa tutmuştu  ve  savaşın  sonuçlarını  belirleyecek  bir  durumda olmamıştı.  Bütün  enerjisini  hayatta  kalabilmek  için harcıyordu  ve  savaşın  sonucunun  ne  olacağı  henüz  belli değildi.  Büyük  Amerikan  maddi  yardımlarına  karşın  Büyük Britanya,  kazanacağını  ümit  edemiyordu.  Amerika  ve Sovyetler  Birliği  savaşa  girmemiş  olsalardı,  Büyük  Britanya ya ödün vermeye zorlanacak veya yenilecekti. </p>
<p class="calibre1">Hitler’in  22  Haziran  1941’de  Sovyetler  Birliği’ne saldırması,  Japonya’nın  7  Aralık  1941’deki  Pearl  Harbor baskını ve Hitler’in Birleşik Devletler’e savaş ilanı, savaş ne kadar  uzarsa  uzasın  ve  ne  kadar  acı  verirse  versin,  Büyük Britanya’nın  kazanan  tarafta  olmasını  garantiledi.  Churchill ancak bu andan başlayarak realist bir şekilde savaş sonuçları ile  ilgilenebilirdi.  Böyle  yapmış  olsaydı,  Büyük  Britanya geçmişinde benzeri görülmemiş bir iş yapmış olacaktı. Savaş</p>
<p class="calibre1">devam  ederken,  Büyük  Britanya’nın,  Avrupa’da  geleneksel dengeyi  koruma  amacının  gittikçe  elden  kaçırıldığı  ve</p>
<p class="calibre1"><a id="p773"></a>Almanya’nın kayıtsız şartsız teslim olması sağlandıktan sonra Sovyetler  Birliği’nin,  özellikle  de  Birleşik  Devletler kuvvetlerini  çekerse  kıtada  egemen  devlet  olarak  ortaya çıkacağı açıkça belli oldu. </p>
<p class="calibre1">Bu nedenle Churchill’in savaş zamanı diplomasisi, iki dev arasında manevra yapmaktan ibaretti. Aksi yönlerden olmakla beraber,  her  ikisi  de  Büyük  Britanya’nın  konumunu  tehdit ediyordu.  Roosevelt’in  tüm  dünyada  self-determinasyon prensibini  savunması,  İngiliz  İmparatorluğu’na  yapılmış  bir meydan  okumaydı;  Stalin’in  Sovyetler  Birliği’ni  Avrupa’nın ortasına sokma projesi de İngiliz güvenliğini tehdit ediyordu. </p>
<p class="calibre1">Wilsoncu  idealizm  ile  Rusya’nın  yayılmacılığı  arasında sıkışıp  kalan  Churchill,  ülkesinin  zayıf  durumunu  da  göz önüne  alarak  İngiltere’nin  eski  politikasını  uygulamak  için elinden  geleni  yaptı:  Eğer  dünya  en  kuvvetli  ve  en  acımasız olana  terk  edilmeyecekse,  barış  bir  çeşit  denge  üzerine oturtulmalıdır.  Churchill  şunu  da  açıkça  anladı  ki,  savaşın sonunda büyük Britanya artık hayati çıkarlarını bile tek başına savunamayacak  haldeydi.  Dışarıya  karşı  kendinden  emin görünse de, Churchill, Büyük Britanya’nın Avrupa dengesini tek  başına  koruyabileceğine  inanan  Amerikalı  dostlarından daha  iyi  biliyordu  ki,  ulusunun  savaş  zamanındaki  rolü, gerçekten  bağımsız  küresel  bir  Büyük  devlet  olarak oynayacağı son rol olacaktı. Bu nedenle müttefik politikasının</p>
<p class="calibre1"><a id="p774"></a>başka  hiçbir  yönü,  Churchill  için,  Amerika  ile  Büyük Britanya’nın  savaş  sonrası  dünyada  tek  başına  kalmamasını sağlayacak  kadar  güçlü  dostluk  bağları  kurmaktan  daha önemli  değildi.  Böylece  sonunda  Amerikan  tercihlerine boyun  eğdi.  Ancak  çoğu  zaman,  Amerikalı  ortağını, Washington’un  stratejik  çıkarlarının,  Londra’nınkilere  çok yakın olduğuna ikna etmeyi başardı. </p>
<p class="calibre1">Bu  çok  büyük  bir  işti.  Çünkü  Roosevelt  ve  arkadaşları, İngiliz  niyetlerinden  derin  bir  şekilde  kuşku  duyuyorlardı. </p>
<p class="calibre1">Özellikle,  Churchill’in  her  şeyden  çok  İngiliz  ulusal  ve imparatorluk  çıkarları  ile  ilgilendiğinden  ve  dünya  düzenine kendi  yaklaşımlarından  çok,  güç  dengesine  taraftar olduğundan kuşkulanıyorlardı. </p>
<p class="calibre1">Diğer  ülkelerin  çoğu  için,  İngilizlerin  ulusal  çıkarları peşinde  koşması  doğal  bir  şey  olurdu.  Fakat  Amerikan liderlerine  göre,  bu  durum  İngiliz  karakterinde  doğuştan  var olan  bir  kusurdu.  Pearl  Harbor  baskınından  hemen  sonra verilen özel bir akşam yemeğinde Roosevelt bunu şöyle ifade etti:</p>
<p class="calibre1">“Bu  rol  hakkındaki  yaygın  düşüncemiz  tam  anlamı  ile objektif  olmayabilir,  İngilizlerin  görüş  açısından  yüzde  yüz doğru  olmayabilir,  ancak  böyle  düşünüyoruz.  O’na (Churchill’e) bunu düşünmesi gerektiğini söylemeye çalıştım, İngilizlere bu güvensizlik, bu onlardan hoşlanmama  ve  hatta</p>
<p class="calibre1"><a id="p775"></a>İngiltere’ye  karşı  nefret  duyma,  Amerikan  geleneğinde vardır...” <a href="index_split_014.html#p1724">{507}</a></p>
<p class="calibre1">Roosevelt, Stalingrad’dan önce savaş sonuçlarını tartışmak istemediği  için  ve  Stalin  de  savaş  sonrası  politik  durum yerine, savaş hatlarının kararlaştırmasını yeğlediğinden, savaş</p>
<p class="calibre1">sonrası  düzen  hakkında  en  çok  fikir  üreten  lider  Churchill olmuştur.  Bunlara  karşı  Amerikan  tepkisi,  Dışişleri  Bakanı Hull tarafından 1943 Kasım’ında geleneksel İngiliz gerçekleri hakkında hayli eleştirici bir terminoloji ile dile getirilmiştir:</p>
<p class="calibre1">“...acılı geçmişte ulusların güvenliklerini ve çıkarlarını ona karşı  korumaya  çalıştığı  nüfuz  kürelerine,  ittifaklara,  güç dengesine  veya  özel  herhangi  bir  düzenlemeye  artık gereksinim olmayacaktır.” <a href="index_split_014.html#p1724">{508}</a></p>
<p class="calibre1">Savaş  boyunca  Roosevelt,  insani  düzeyde  hiçbir Amerikalıya yakın olmadığı kadar Churchill’e yakındı. Ancak belli  sorunlarda  Başbakan’a  karşı  Stalin’e  karşı  olduğundan daha  sert  olabiliyordu.  Churchill’i  bir  askerlik  arkadaşı  gibi görüyor; Stalin’i ise, savaş sonrası barışı koruyacak bir ortak olarak düşünüyordu. </p>
<p class="calibre1">Amerika’nın  Büyük  Britanya’ya  karşı  beslediği  karışık hisler  üç  sorun  üzerinde  odaklaşıyordu:  Amerika’nın  kendi geleneksel  sömürge  karşıtı  düşünceleri;  savaş  stratejisinin doğası  ve  savaş  sonrası  Avrupası’nın  şekli.  Rusya’nın  da büyük  bir  imparatorluk  olduğu  doğruydu;  fakat  onun</p>
<p class="calibre1"><a id="p776"></a>sömürgeleri  topraklarına  bitişikti  ve  Rus  emperyalizmi Amerikan  vicdanında  hiçbir  zaman  İngiliz  sömürgeciliği kadar akis bulmamıştı. Churchill, Roosevelt’in, XX. yüzyılda İngilizlerin  elinde  bulunan  topraklarla  On  Üç  Koloni’yi karşılaştırmasından  “neredeyse  tüm  maddi  gerçeklerin  farklı olduğu,  farklı  yüzyıllarda  ve  farklı  sahnelerde  ortaya  çıkan durumların  karşılaştırılmasının  zorlukları  nedeniyle<a href="index_split_014.html#p1724">”{509}</a></p>
<p class="calibre1">şikâyetçiydi. </p>
<p class="calibre1">Ancak </p>
<p class="calibre1">Roosevelt </p>
<p class="calibre1">tarihi </p>
<p class="calibre1">benzetmeleri</p>
<p class="calibre1">mükemmelleştirmekten  çok,  Amerikan  prensiplerini  ortaya koymakla  ilgileniyordu,  iki  liderin  Atlantik  Beyannamesi’ni ilan  ettikleri  ilk  buluşmalarında,  Roosevelt  beyannamenin yalnızca  Avrupa’ya  değil,  sömürgeler  dâhil  her  yerde uygulanmasında ısrar etti:</p>
<p class="calibre1">“Şuna  kesinlikle  inanıyorum  ki,  eğer  biz  kalıcı  bir  barış</p>
<p class="calibre1">istiyorsak,  buna  geri  kalmış  ülkelerin  kalkınmasını  da  dâhil etmeliyiz...  Faşist  köleliğe  karşı  bir  savaş  yaparken,  aynı zamanda  bütün  dünyadaki  insanları  geri  sömürge politikasından  kurtarmak  için  de  çalışmayacağımıza inanamam. <a href="index_split_014.html#p1725">”{510}</a></p>
<p class="calibre1">İngiliz  Savaş  Kabinesi  böyle  bir  yorumu  kesin  olarak reddetti:</p>
<p class="calibre1">“...  Atlantik  Beyannamesi…  Nazi  diktatörlüğünden kurtarmayı  ümit  ettiğimiz  Avrupa  ulusları  ile  ilgilidir  ve İngiliz </p>
<p class="calibre1">İmparatorluğu’nun </p>
<p class="calibre1">içişlerine </p>
<p class="calibre1">veya </p>
<p class="calibre1">Birleşik</p>
<p class="calibre1"><a id="p777"></a>Devletler’le  örneğin  Filipinler  arasındaki  ilişkilere  karışmak amacı yoktur. <a href="index_split_014.html#p1725">”{511}</a></p>
<p class="calibre1">Filipinler’e  gönderme  yapılmasındaki  amaç,  Amerikan liderlerine bu tartışmada çok ısrar edilirse, Amerika’nın neyi kaybedeceğini  göstererek  Londra’nın  Amerikan  işgüzarlığı olarak gördüğü tavrı sınırlandırmaktı. Ancak tehdit işlemedi; çünkü  Amerika  neyi  öneriyorsa  onu  yapıyordu  ve  tek sömürgesi  olan  Filipinler’e  savaş  sona  erer  ermez bağımsızlığını vermeye karar vermişti. </p>
<p class="calibre1">Sömürgecilik </p>
<p class="calibre1">üzerinde </p>
<p class="calibre1">yapılan </p>
<p class="calibre1">İngiliz-Amerikan</p>
<p class="calibre1">tartışmasının kolay kolay biteceği yoktu. 1942’deki bir Anma Günü  konuşmasında  Roosevelt’in  yakın  dostu  ve  sırdaşı Dışişleri  Bakanı  Yardımcısı  Sumner  Welles,  Amerika’nın sömürgeciliğe tarihten gelen karşı çıkışını şöyle açıkladı:</p>
<p class="calibre1">“Bu  savaş  gerçekten  insanların  kurtuluşu  için  yapılan  bir savaş  ise,  Amerikalıların  dünyası  dâhil  olmak  üzere,  bütün dünyadaki  halklara  bağımsız  eşitlik  konusunda  güvence verilmelidir. </p>
<p class="calibre1">Bizim </p>
<p class="calibre1">zaferimiz, </p>
<p class="calibre1">yanında </p>
<p class="calibre1">halkların</p>
<p class="calibre1">özgürleştirilmesini  de  getirmelidir...  Emperyalizm  çağı  son bulmuştur... <a href="index_split_014.html#p1725">”{512}</a></p>
<p class="calibre1">Roosevelt,  bu  konuşmanın  hemen  ardından  Dışişleri Bakanı Hull’a bir not göndererek Welles’in sözlerinin geçerli olduğunu  bildirmiştir.  Bu  davranış,  dışişleri  bakanı  ile yardımcısı  arasındaki  ilişkilere  olumsuz  etki  yapan  bir</p>
<p class="calibre1"><a id="p778"></a>davranış  biçimiydi;  çünkü  bakan  yardımcısının  Başkan’la daha  yakın  ilişki  içinde  olduğunu  gösteriyordu.  Hull,  bunun üzerine yardımcısının işine son verdi. </p>
<p class="calibre1">Roosevelt’in  sömürgecilik  hakkındaki  görüşleri  önceden biliniyordu. <a href="index_split_014.html#p1725">{513}</a>  Self-determinasyon  arzusunun  bir  ırksal çatışmaya  dönüşmemesi  için,  Amerika’nın  sömürge bölgelerinin  kaçınılmaz  kurtuluşunda  öncülük  yapmasını istemiştir. Roosevelt, danışmanı Charles Taussig’e bu konuda şöyle itirafta bulunmuştur:</p>
<p class="calibre1">“Başkan, </p>
<p class="calibre1">Doğu’daki </p>
<p class="calibre1">kahverengi </p>
<p class="calibre1">derili </p>
<p class="calibre1">insanları</p>
<p class="calibre1">düşündüğünü  söyledi.  Bu  insanların  sayısı  bir  milyar  yüz milyondu.  Birçok  Doğu  ülkesinde  bir  avuç  beyaz  insan tarafından  yönetiliyorlar  ve  bundan  hoşlanmıyorlar.  Bizim amacımız,  onların  bağımsızlıklarına  kavuşmalarına  yardımcı olmak  olmalıdır:  Bir  milyar  yüz  milyon  olası  düşman  çok tehlikeli olabilir. <a href="index_split_014.html#p1725">”{514}</a></p>
<p class="calibre1">Sömürgecilik üzerindeki tartışma savaş sonuna kadar pratik bir  sonuca  varamazdı;  o  zaman  da  Roosevelt  artık  hayatta değildi.  Fakat  strateji  konusundaki  çatışma,  savaş  ve  barış</p>
<p class="calibre1">kavramları  hakkındaki  ulusal  görüşlerin  farklılığını  ortaya koyarak  hemen  bir  etki  yarattı.  Amerikalı  liderler,  askeri zaferin  bir  son  olduğuna  inanmak  eğilimindeyken,  İngiliz meslektaşları,  askeri  harekât  ile  savaş  sonrası  dünyası  için belirli bir diplomatik plan arasında bağ kurmak peşindeydiler. </p>
<p class="calibre1"><a id="p779"></a>Amerika’nın  en  önemli  askeri  deneyimleri,  sonuna  kadar çarpışılan  kendi  iç  savaşı  ve  Birinci  Dünya  Savaşı  idi.  Her ikisi de kesin zaferle sonuçlanmıştı. Amerikan düşüncesinde, dış  politika  ve  strateji  ulusal  politikanın  birbirini  izleyen aşamaları  olarak  ayrı  bölümlere  ayrılmıştı.  İdeal  Amerikan evreninde,  diplomatlar,  stratejiden  uzak  dururlar  ve  askerler de  diplomasi  başladığı  zaman  görevlerini  bitirirler.  Öyle  bir görüş  ki,  Amerika,  bunun  bedelini,  Kore  ve  Vietnam savaşlarında çok pahalı ödedi. </p>
<p class="calibre1">Bunun tam tersi, Churchill için strateji ve dış politika çok yakın ilişki içindeydi. Büyük Britanya’nın olanakları Birleşik Devletler’den  daha  kısıtlı  olduğundan,  stratejistleri  sonuçlar üzerinde  olduğu  kadar,  araçlar  üzerinde  de  odaklaşmak zorunda  olmuşlardır.  Birinci  Dünya  Savaşı’nda  çok  kan kaybettiklerinden, İngiliz liderler benzer bir başka katliamdan kaçınmaya  kararlıydılar.  Kayıpları  en  aza  indirecek  herhangi bir strateji onlar için çekiciydi. </p>
<p class="calibre1">Bu yüzden Amerika savaşa girer girmez, Churchill, Mihver Devletler’in  yumuşak  karnı  dediği  Güney  Avrupa’dan saldırıya </p>
<p class="calibre1">geçilmesini </p>
<p class="calibre1">önerdi. </p>
<p class="calibre1">Savaşın </p>
<p class="calibre1">sonunda, </p>
<p class="calibre1">Eisenhower’dan  boşu  boşuna  Berlin’i,  Prag’ı  ve  Viyana’yı Rus ordularından önce almasını ısrarla istedi. Churchill’e göre bu  hedeflerin  çekiciliğinin  nedeni,  ne  Balkanlar’ın  tehlikeli durumu (gerçekten de son derece zor bir arazi yapısı vardır), </p>
<p class="calibre1"><a id="p780"></a>ne  de  Orta  Avrupa  başşehirlerinin  askeri  potansiyelleriydi; fakat  savaş  sonrası  Sovyet  nüfuzunu  sınırlamakta  faydalı olmalarından ileri geliyordu. </p>
<p class="calibre1">Amerikan  askeri  liderleri,  Churchill’in  önerilerine  hiddete varan  sabırsızlıkla  tepki  gösterdiler.  Yumuşak  karın stratejisini,  kendi  ulusal  çıkarları  uğruna  Amerikalıları kullanmak </p>
<p class="calibre1">için </p>
<p class="calibre1">başka </p>
<p class="calibre1">bir </p>
<p class="calibre1">İngiliz </p>
<p class="calibre1">oyunu </p>
<p class="calibre1">olarak</p>
<p class="calibre1">değerlendirerek,  böyle  bir  ikinci  derecede  hedefler  için insanların  hayatlarını  riske  edemeyecekleri  gerekçesi  ile öneriyi reddettiler. Amerikan komutanları, ortak planlamanın başlangıcından itibaren Fransa’da bir ikinci cephe açmak için çok  istekliydiler.  Savaş  tam  bir  zaferle  sonuçlandığı  sürece cephe  hatlarının  yerlerini  önemli  görmüyorlardı  ve  ancak  bu şekilde  bir  hareketle,  Alman  ordusunun  esas  kuvvetlerini savaşa  sokacaklarını  ileri  sürdüler.  1942’nin  Mart’ında, İngilizlerin  kendi  ikinci  cephe  planlarına  direnmelerine  çok öfkelenen  Birleşik  Devletler  Genelkurmay  Başkanı  General George Marshall, İngilizleri bir yıl önceki Avrupa’ya öncelik tanıyan ABC-1 kararını ters çevirerek esas Amerikan çabasını Avrupa’dan alıp Pasifik’e kaydırmakla tehdit etti. </p>
<p class="calibre1">Roosevelt burada, ülkesini savaşa götürürken olduğu kadar, kuvvetli  bir  savaş  zamanı  lideri  de  olduğunu  gösterdi. </p>
<p class="calibre1">Marshall’ı  susturarak,  kavga  eden  generallere  Almanya’yı yenmenin önceliğinin ilk kararları olduğunu ve bunun Büyük</p>
<p class="calibre1"><a id="p781"></a>Britanya’ya bir iyilik olmadığını, herkesin ortak çıkan olarak kabul edildiğini hatırlattı:</p>
<p class="calibre1">“Japonya’nın yenilişinin Almanya’nın  yenilmesi  anlamına gelmediğinin ve Amerika’nın  bütün  kuvvetlerini  bu  yıl  veya 1943’te Japonya’ya karşı toplamasının. Almanya’nın, Avrupa ve  Afrika’daki  tam  hegemonya  kurma  şansını  artıracağının bilincinde  olmamız  çok  büyük  önem  taşımaktadır... </p>
<p class="calibre1">Almanya’nın yenilmesi, büyük olasılıkla bir kurşun atmadan veya bir hayat kaybetmeden Japonya’nın da yenilişi anlamına gelecektir. <a href="index_split_014.html#p1725">”{515}</a></p>
<p class="calibre1">Roosevelt,  Churchill’in  stratejilerinin  çoğuna  uygun hareket  etti;  fakat  Balkanlar’a  bir  çıkarma  yapılmasına  karşı çıktı.  Roosevelt  1942  Kasım’ında  Kuzey  Afrika’ya  çıkarma yapılmasını  destekledi  ve  Akdeniz’in  güney  kıyılarının  ele geçirilmesinden  sonra,  1943  baharında  İtalya’yı  savaş  dışı bırakan  İtalya  çıkarmasını  destekledi.  Normandiya’da  açılan ikinci  cephe,  ancak  1944  Haziran’ında  gerçekleşebildi  ki,  o zaman  da  Almanya  o  kadar  zayıflamıştı  ki  Müttefikler’in kayıpları çok az oldu ve kesin zafer de yakındı. </p>
<p class="calibre1">Stalin,  Amerikan  askeri  liderleri  kadar  hararetle  ikinci cepheyi  savunuyordu,  fakat  onun  nedenleri  askeri  olmaktan çok  jeopolitikti.  1941’de  kuşkusuz  Almanya’yı  Rus cephesinden  bir  an  önce  uzaklaştırmayı  istiyordu.  Gerçekte, askeri  yardıma  o  kadar  çok  gereksinimi  vardı  ki,  Büyük</p>
<p class="calibre1"><a id="p782"></a>Britanya’dan  bir  askeri  birliğin  Kafkaslar’a  gönderilmesini istemişti. <a href="index_split_014.html#p1725">{516}</a>  1942’de,  Güney  Rusya’nın  içlerine  doğru Alman ilerlemesi sırasında ise, artık Müttefik birliğinden hiç söz  etmese  de  bir  ikinci  cephenin  açılması  için  ısrarlarına devam etti. </p>
<p class="calibre1">Stalin’in  ikinci  cephe  istekleri,  savaşın  artık  Almanya’nın aleyhine  döndüğünün  işareti  olan  1942  sonlarındaki Stalingrad  Savaşı’ndan  sonra  bile  devam  etti.  Stalin  için ikinci cepheyi bu kadar çekici kılan şey, onun Batı ve Sovyet çıkarlarının büyük olasılıkla çatışacağı Doğu ve Orta Avrupa ve  Balkanlar’dan  uzaklığı  idi.  Ayrıca  kapitalistlerin  bu savaştan  yara  almadan  çıkmamalarını  da  güvence  altına alacaktı.  Stalin  Batı’daki  Müttefik  planlamaları  üzerinde  söz sahibi  olmakta  ısrar  ederken,  demokrasilerin  Sovyet planlaması  hakkında  en  küçük  bir  fikir  sahibi  olmasını  bile önlüyor,  Sovyet  birliklerinin  dağılımı  hakkında  hiçbir  bilgi vermiyordu. </p>
<p class="calibre1">Stalin,  Fransa’da  bir  ikinci  cephe  açılmasını  ısrarla isterken,  otuz-kırk  Alman  tümeninin  buraya  çekileceğini bekliyordu ve olaylar öyle gelişti ki, Müttefikler İtalya’ya 33</p>
<p class="calibre1">kadar  Alman  tümeni  çektiler. <a href="index_split_014.html#p1725">{517}  </a>Yine  de  Stalin,  Güney stratejisine  karşı  protestolarına  artırarak  devam  etti.  Kendi görüş açısından bu stratejinin kusurlu tarafı, üzerinde Sovyet emelleri  beslenen  ülkelere  coğrafi  yakınlığı  idi.  Stalin,  1942</p>
<p class="calibre1"><a id="p783"></a>ve 1943’te bir ikinci cephe için bastırırken, Churchill de aynı sebeplerle bunu geciktirmeye çalıştı: Bu cephe, Müttefikler’i, politik anlaşmazlık konusu olan bölgelerden uzak tutacaktı. </p>
<p class="calibre1">Soğuk  Savaş’ın  sebepleri  üzerinde  yapılan  tartışmalarda, Stalin’in  Doğu  Avrupa’daki  inatlaşmasının  nedeni  olarak, daha </p>
<p class="calibre1">önce </p>
<p class="calibre1">bir </p>
<p class="calibre1">ikinci </p>
<p class="calibre1">cephenin </p>
<p class="calibre1">geç </p>
<p class="calibre1">açılması</p>
<p class="calibre1">gösterilmektedirler.  Bu  mantığa  göre,  ikinci  bir  cephenin açılmasındaki gecikme, Sovyetlerin hiddetlenmesine diğer her şeyden daha çok neden olmuştur<a href="index_split_014.html#p1725">.{518} </a>Ancak Hitler’le yeni pakt yapmış ve Nazi lideri ile dünyayı bölüşmek için anlaşmış</p>
<p class="calibre1">olan ihtiyar Bolşevik’in, eğer Müttefikler’in politikası bu ise, Realpolitik  nedeniyle  “hayal  kırıklığına  uğratılacağını” </p>
<p class="calibre1">düşünmek  safdillik  olur.  Politik  karşıtlarını  yok  etmek  için temizlik mahkemelerini ve Katyn Ormanı katliamını organize eden bir kişinin, askeri ve politik hedefleri birbirine bağlamak yönündeki  bir  stratejik  karar  dolayısıyla  inatlaşacağını  hayal etmek  oldukça  zordur.  Stalin,  ikinci  cephe  kozunu  da  diğer şeyleri  kullandığı  gibi,  soğukkanlılıkla,  inceden  inceye hesaplayarak ve gerçekçi bir şekilde kullandı. </p>
<p class="calibre1">Gerçekte  genelkurmay  başkanları,  Amerikan  politik liderliğinin  zafer  elde  edilene  kadar  savaş  sonrası  dünya  ile ilgili  bütün  tartışmaların  ertelenmesi  şeklindeki  görüşünü yansıtmaktan  başka  bir  şey  yapmıyordu.  Bu,  savaş  sonrası</p>
<p class="calibre1"><a id="p784"></a>dünyasının  kaderini  belirleyen  çok  önemli  bir  karardı  ve Soğuk Savaş’ı kaçınılmaz yapan da buydu. </p>
<p class="calibre1">Genel bir kural olarak, istikrar ve denge için çaba harcayan ülkeler,  daha  savaş  devam  ederken,  kendi  barış  şartlarını gerçekleştirmek için güçlerinin yettiği her şeyi yapmalıdırlar. </p>
<p class="calibre1">Düşman savaş alanında olduğu müddetçe, gücü dolaylı olarak daha  barışçı  tarafın  ağır  basmasını  sağlar.  Bu  prensip  ihmal edilirse ve ana sorunlar çözülmemiş olarak barış konferansına bırakılırsa, en kararlı devlet ödülleri toplar ve ancak büyük bir çatışmayla bu ödüller elinden alınabilir. </p>
<p class="calibre1">Savaş sonrası sonuçları üzerinde bir Müttefikler anlaşması veya  hiç  değilse  bunların  tartışılması,  1943  Ocak  ayında Kazablanka’da Roosevelt ile Churchill tarafından ilan edilmiş</p>
<p class="calibre1">olan  kayıtsız-şartsız  teslim  politikası  nedeniyle  özellikle yapılması  gereken  bir  şeydi.  Roosevelt  çeşitli  nedenlerle  bu politikayı  önermişti.  Almanya  ile  barış  şartlarının  önceden konuşulmasının,  anlaşmazlık  çıkaracağından  korkuyordu  ve Müttefikler’in  bütün  enerjisinin  savaşı  kazanmak  noktasında odaklaşmasını istiyordu. Aynı zamanda Stalingrad Savaşı’nın acıları  içinde  kıvranan  Stalin’e  ayrı  bir  barış  olmayacağı yönünde  güvence  vermek  istiyordu.  Fakat  Roosevelt,  her şeyden  çok  Almanya’nın  yerine  getirilmeyen  vaatlerle kandırılarak  savaşa  son  verildiği  gerekçesiyle  daha  sonra</p>
<p class="calibre1"><a id="p785"></a>yeniden Alman revizyonist istekleri ile karşılaşılmasına engel olmak istedi. </p>
<p class="calibre1">Bununla beraber Roosevelt’in, savaş devam ederken savaş</p>
<p class="calibre1">sonrası  dünyasının  şekillendirilmesi  konusunu  tartışmaktan kaçınması,  Amerika’nın  geniş  nüfuzunu,  güç  dengesi  veya politik  çözümler  gibi  herhangi  bir  kriter  veya  hayati elemandan yoksun bir sonucun arkasına koymuştur. Wilsoncu temel  uyum  varsayımına  dayanan  bütün  sorunlarda, Roosevelt  savaş  sonrası  dünyanın  şekillendirilmesinde  en büyük rolü oynadı. Savaş sonrası düzenin ortak elemanlarını belirleyen taslakları hazırlayan bir dizi uluslararası konferans onun  koruması  altında  yapıldı:  Birleşmiş  Milletler  için (Dumbarton  Oaks’da),  dünya  finansmanı  için  (Bretton Woods’da)  gıda  ve  tarım  için  (Höt  Springs’de),  yardım  ve rehabilitasyon  için  (Washington’da)  ve  sivil  havacılık  için (Chicago’da) konferanslar yapıldı. <a href="index_split_014.html#p1725">{519} </a>Fakat Sovyetlerle bu konuda  anlaşmazlık  yaratmamak  için  savaş  sonuçlarını tartışmaktan kaçınmakta kararlıydı. </p>
<p class="calibre1">İlk  önce,  Stalin,  Roosevelt’in,  jeopolitik  düzeyde  savaş</p>
<p class="calibre1">sonrası  düzenlemeyi  görüşmekten  kaçınmasını,  Sovyetlerin askeri güçlüklerini kötüye kullanmak için taktik bir manevra olarak  yorumladı.  Stalin’e  göre,  savaş,  Mihver  Devletler’in kaçınılmaz  bir  şekilde  dağılmasının  ardından  ortaya  çıkacak boşluktan  yeni  ve  daha  uygun  bir  güç  dengesi  yaratacaktı. </p>
<p class="calibre1"><a id="p786"></a>Batı’nın  nihai  barış  şartlarını,  askeri  harekâtın  sonucuna bırakacağını  beklemeyecek  kadar  geleneksel  olan  Stalin, 1941’in  Aralık  ayında  Alman  birlikleri  Moskova’nın  dış</p>
<p class="calibre1">mahallerine  doğru  ilerlerken  bile  Eden’le  savaş  sonrası düzenleme  için  görüşmeye  çalıştı.  Stalin’in  ilk  sözlerinden, Atlantik  Beyannamesi’nden  bahsetmediği  açıktı.  Prensip deklarasyonlarının  cebire  benzediğini,  hâlbuki  kendisinin pratik  aritmetiği  yeğlediğini  söyledi.  Stalin,  soyutlamalar üzerinde  zaman  harcamak  istemiyordu  ve  toprak  şeklindeki karşılıklı ödünler verilmesini tercih ediyordu. </p>
<p class="calibre1">Stalin’in  aklındaki,  basit,  eski  moda  Realpolitik’ti. </p>
<p class="calibre1">Almanya  parçalanmalı  ve  Polonya  batıya  itilmeliydi. </p>
<p class="calibre1">Sovyetler  Birliği  1941  sınırlarına  geri  dönecekti  ki,  bunun anlamı,  özellikle  Polonya  ile  Curzon  Hattı’nın  sınır  kabul edilmesi  ve  Baltık  devletlerinin  de  elde  tutulmasıydı  ve  bu durum,  Atlantik  Beyannamesi’nde  ilan  edilen  self-determinasyon prensibinin açık ihlaliydi. Karşılığında, Büyük Britanya’nın  hepsi  de  müttefiki  olan  Fransa,  Belçika, Hollanda,  Norveç  ve  Danimarka’da  üsler  kurmak  istemesi halinde  Sovyetler  Birliği’nin  buna  destek  olmasını öneriyordu<a href="index_split_014.html#p1726">.{520} </a>Stalin durumu, bir XVIII. yüzyıl prensinin gördüğü gibi görüyordu: Ganimetler galibe aittir. </p>
<p class="calibre1">Diğer  taraftan,  Stalin,  Doğu  Avrupa  ülkelerinin  politik geleceği  için  henüz  herhangi  bir  istekle  bulunmuyordu; </p>
<p class="calibre1"><a id="p787"></a>yalnızca  Polonya’yla  olan  sınırda  birkaç  belirgin  olmayan esnekliğe  işaret  etmekle  yetinmişti.  Ancak  Büyük  Britanya ilanından  ancak  üç  ay  geçmiş  olan  Atlantik  Beyannamesi’ni toptan  ihlal  edemezdi.  Amerikan  liderleri  de  Birinci  Dünya Savaşı  diplomasisini  mahveden  gizli  anlaşmalara  dönülmüş</p>
<p class="calibre1">gibi görünen böyle bir durumu kabullenemezlerdi. Böyle bile olsa,  Stalin  tarafından  önerilen  şartlar  acımasız  olmakla beraber, savaş sonucunda ortaya çıkacak olan durumdan yine de  daha  iyiydi  ve  görüşmelerle  daha  da  iyileştirilebilirdi. </p>
<p class="calibre1">Eden, Stalin’le konuştuklarını Churchill ve Roosevelt’e rapor edeceğini  ve  ondan  sonra  diyaloga  devam  edileceğini vadederek çıkmazdan kurtuldu. </p>
<p class="calibre1">Askeri durumunun çok kritik olmasına karşın, belki de bu yüzden,  Stalin  1942  baharında  tekrar  konuya  döndü. </p>
<p class="calibre1">Churchill,  Sovyetlerin  quid  pro  quo’sunun  ne  olduğunu keşfetmek  için  1941  sınırlarını  tanımaya  tamamen  hazırdı. </p>
<p class="calibre1">Fakat  Roosevelt  ve  danışmanları,  güç  dengesi  anlaşmalarına benzeyen düzenlemelerden kaçınılmasını salık vererek, savaş</p>
<p class="calibre1">sonrası  sorunlarının  tartışılmasını  reddetti.  Hull,  Roosevelt adına Churchill’e şunları yazdı:</p>
<p class="calibre1">“…bu  durum,  geniş  temel  politikamızı,  ilkeleri  ve uygulama ile ilgili bildirilerimizi terk etmek, şüpheli bir yön seçmek  anlamına  gelir.  Bu  iki  önemli  olayda,  sizin önerdiğiniz  gibi,  bunlardan  bir  sapma  yapılırsa,  iki  ülkeden</p>
<p class="calibre1"><a id="p788"></a>hiçbirisi, dayanacakları  herhangi  bir  nokta  veya  kendilerinin uygulayabileceği  ve  karşı  taraftan  ısrarla  uygulanmasını isteyebilecekleri istikrarlı bir kural bulamazlar. “<a href="index_split_014.html#p1726">{521}</a></p>
<p class="calibre1">Stalin  1942  Mayıs’ında  Molotov’u  Londra’ya  göndermek suretiyle  konuyu  yeniden  ön  plana  getirmeye  çalıştı.  1942</p>
<p class="calibre1">Nisan’ında  yapılan  hazırlık  görüşmelerinde,  Sovyet Büyükelçisi  İvan  Maisky,  Stalin’in  dört  ay  önceki  şartlarını yeniden  ortaya  koydu<a href="index_split_014.html#p1726">.{522}  </a>Sovyetler  Birliği  şimdi  savaş</p>
<p class="calibre1">sonrası  dönem  için  Romanya  ve  Finlandiya  ile  karşılıklı yardım  anlaşması  yapmak  istiyordu.  Alman  ordularının  o sıralarda  Sovyetler  Birliği’nin  derinliklerinde  olduğu düşünülürse,  bu  durum  Stalin’in  uzun  vadeli  amaçlarının  bir başka belirtisi olarak ele alınabilir. Yine de belirtilmelidir ki, bunlar,  savaş  sonucunda  henüz  bir  anlaşma  yokken  ortaya çıkan uydu kuşağına nazaran daha az isteklerdi. </p>
<p class="calibre1">Bu  konuşmaları  devam  ettirmek  isteyen  Churchill, Washington’un  sert  muhalefetiyle  karşılaştı.  Hull,  İngiliz-Sovyet  temaslarını  Atlantik  Beyannamesi  ve  Amerika’nın kuvvet  yoluyla  toprak  değişikliklerine  tarihten  gelen  karşı görüşüne  aykırı  ve  değerini  yitirmiş,  geçmişin  güç politikasına  geri  dönüş  olarak  nitelendirdi<a href="index_split_014.html#p1726">.{523}  </a>Roosevelt, hemen hemen aynı içerikli bir mektubu da Stalin’e gönderdi. </p>
<p class="calibre1">Stalin  ters  ve  kısa  bir  notla  Roosevelt’in  mesajını  aldığını cevap olarak bildirdi. Notta hiç görüş belirtilmemesi, mesajın</p>
<p class="calibre1"><a id="p789"></a>hiç  de  iyi  karşılanmadığının  açık  bir  göstergesi  idi.  Aynı zamanda  Churchill’e  gönderilen  bir  notta,  Stalin  “Amerikan müdahalesine” aldırmamasını istiyordu<a href="index_split_014.html#p1726">.{524}</a></p>
<p class="calibre1">Savaşın  başlarında,  Stalin  1941  sınırları  üzerinde  bir düzenleme yapmaya açıkça istekliydi ve kendisinden quid pro quo  olarak  bir  talepte  bulunulmayacağını  bilecek  kadar kurnazdı.  Hiçbir  şey,  tarihle  ilgili  olarak  “Ah  keşke  şu  da yapılsa  idi”  pişmanlığından  daha  değersiz  değildir;  Stalin’in ödemeyi  göze  aldığı  bedel  hiçbir  zaman  bilinemeyecektir; çünkü  Roosevelt,  Molotov’u  Washington’a  davet  ederek İngiliz-Sovyet diyalogunu yarıda kesti. </p>
<p class="calibre1">Stalin  Polonya  sınırları  sorunundaki  esnekliğini,  1941</p>
<p class="calibre1">Aralık’ında  Eden’in  Moskova  ziyareti  sırasında  buna  “açık bir  sorun” <a href="index_split_014.html#p1726">{525}</a>  diyerek  göstermiş  oldu.  Stalin,  1941</p>
<p class="calibre1">sınırlarının  tanınması  karşılığında,  sürgündeki  Doğu  Avrupa ülkeleri  hükümetlerini  tanımaya  (henüz  bunlara  karşı çıkmamıştı)  ve  topraklarında  Sovyet  üsleri  kurulmasına  izin vermek  şartıyla  Baltık  devletlerinin  1940’taki  bağımsız statülerine  kavuşmalarını  kabul  etmeye  hazır  olabilirdi. </p>
<p class="calibre1">Bunun  sonucunda  Fin  modeli  Doğu  Avrupa  devletleri doğabilirdi:  Sovyet  güvenliğine  saygılı,  fakat  aynı  zamanda demokratik  ve  tarafsız  bir  dış  politika  izlemekte  özgür devletler olurlardı. Hiç değilse Doğu Avrupa ülkelerinin, hatta</p>
<p class="calibre1"><a id="p790"></a>sonuçta  Sovyetler  Birliği’nin  halkları  bugünkünden  daha  iyi bir durumda olurdu. </p>
<p class="calibre1">Molotov  1942  Mayıs  sonunda  Washington’a  gelip  de Amerika’nın  Sovyetler  Birliği’nden  istediği  şeyin,  politik düzenlemeler değil, dünya düzenine yeni yaklaşım konusunda bir  anlaşma  olduğunu  öğrenir  öğrenmez  bütün  bu  ihtimaller kayboldu.  Roosevelt  Molotov’a,  Stalin’in  (ve  Churchill’in) nüfuz  küreleri  düşüncesinin  Amerikan  alternatifini  sundu. </p>
<p class="calibre1">Formül  basitçe,  Wilson’ın  Dört  Polis  fikri  ile  biraz değiştirilmiş olan ortak güvenlik kavramına bir geri dönüştü. </p>
<p class="calibre1">Roosevelt,  böyle  bir  düzenlemenin  Sovyetler  Birliği’ni güvenlik  bakımından  geleneksel  güç  dengesinden  daha  iyi koruyacağını ileri sürdü. <a href="index_split_014.html#p1726">{526}</a></p>
<p class="calibre1">Roosevelt’in,  Churchill’e  böyle  Makyavelci  önerilerde bulunan  Stalin’in,  nasıl  olup  da  dünya  hükümetini  cazip bulacağına inandığı anlaşılır gibi değildir. Belki Roosevelt, en kötü ihtimal gerçekleşir de Stalin işgal ettiği toprakları elinde tutmakta ısrar ederse, iç politika açısından bir fait accompli’yi kabul etmenin, şimdi savaşın askeri sonucu henüz tam olarak belli  değilken,  Stalin’in  tekliflerini  kabul  etmekten  daha  iyi olacağını düşünmüş olabilir. </p>
<p class="calibre1">Roosevelt’in  sömürgelerle  ilgili  sorunlarda  daha  somut önerileri  vardı.  “Zayıf  ulusların  elinden  alınması  kendi güvenliğimiz  açısından  gerekli  olan”  bütün  eski  sömürgeler</p>
<p class="calibre1"><a id="p791"></a>için  uluslararası  bir  vesayet  sisteminin  getirilmesini  önerdi. </p>
<p class="calibre1">Fransa  da  bu  zayıf  uluslar  kategorisine  dâhildi. <a href="index_split_014.html#p1726">{527}</a></p>
<p class="calibre1">Sovyetler  Birliği’ni  de  Vesayet  Konseyi’nin  kurucu  üyesi olmaya davet etti. </p>
<p class="calibre1">Molotov  bir  filozof  olsaydı,  tarihin  tekerrürden  ibaret olduğunu  düşünürdü;  çünkü  on  sekiz  aylık  bir  zaman  dilimi içinde  iki  defa,  hem  de  birbirine  karşıt  iki  grup  tarafından ittifak  üyeliğine  davet  edilmişti:  Hitler  ve  Ribbentrop tarafından, Almanya, İtalya ve Japonya’dan kurulu üçlü pakt üyeliğine  ve  Roosevelt  tarafından,  Birleşik  Devletler,  Büyük Britanya ve Çin’i içine alan bir koalisyona. Her iki davette de, davet  edenler  Molotov’u  güneyde  egzotik  topraklarla kandırmaya  çalıştılar:  Berlin  Ortadoğu’yu;  Washington, sömürge vasiliğini önerdi. Bu önerilerin hiçbirinde, Molotov, Sovyet  ordularının  ulaşabileceği  Sovyet  hedeflerinin  ele geçirilmesi amacından saptırılamadı. </p>
<p class="calibre1">Molotov,  karşısındaki  görüşmeciye  göre  taktiklerini değiştirmek  gereksinimini  de  duymadı.  Washington’da,  tıpkı daha  önce  Berlin’de  yaptığı  gibi,  önerilen  düzenlemeye katılmayı  prensip  olarak  kabul  etti.  Dört  Polis’e  katılma önerisi  ile  on  sekiz  ay  önce  katılmayı  prensip  olarak  kabul ettiği grubun yeminli düşmanları ile bir arada olacağı gerçeği onu  rahatsız  etmedi.  Molotov’un,  Berlin’de  olduğu  gibi Washington’da  da  ilke  olarak  evet  demesi,  Stalin’in</p>
<p class="calibre1"><a id="p792"></a>Avrupa’daki  toprak  taleplerinden  vazgeçtiği  anlamına gelmiyordu. Hem Washington’da, hem de Berlin’de, Molotov 1941 sınırlan, Bulgaristan, Romanya ve Finlandiya’da Sovyet nüfuzunun  egemen  olması  ve  Boğazlar’da  özel  haklar konularında  ödün  vermiyordu.  Her  iki  görüşmede  de sömürgeler sorununu sonraki bir tarihe attı. </p>
<p class="calibre1">Büyük olasılıkla, Molotov, kendisine Washington’un savaş</p>
<p class="calibre1">devam  ettiği  sürece  politik  bir  düzenlemenin  görüşülmesini reddettiği  haberini  verince,  Stalin  talihine  inanamamıştır. </p>
<p class="calibre1">Çünkü bu, Alman ordusu savaş meydanında olduğu müddetçe Stalin’in  ödün  vermek  zorunda  kalmayacağı  anlamına geliyordu,  işin  dikkat  çeken  tarafı,  Amerika’nın  politik düzenlemeyi savaş sonrası döneme ertelediğini anlar anlamaz, Stalin, bilinen ısrarlı, rahatsız edici tutumunu terk ederek, bir daha  bu  konuyu  hiç  açmamasıdır.  Müttefikler  zafere yaklaşırken, her adımda pazarlık şansını artıran Stalin politik görüşmeleri  geciktirerek  kazancını  çoğaltmaya  ve  barış</p>
<p class="calibre1">konferansı  masasında  pazarlık  için  kullanabilmek  amacıyla mümkün  olduğu  kadar  çok  ganimet  elde  etmeye  çalıştı. </p>
<p class="calibre1">Kimse,  Stalin  kadar  “Mülkiyet,  hukukun  onda  dokuzudur” </p>
<p class="calibre1">atasözünü benimsemiş değildir. </p>
<p class="calibre1">Roosevelt’in,  Sovyetlerle  savaş  sonuçlarını  erken görüşmeyi  reddetmek  suretiyle  bu  devletle  savaş  sonrası işbirliğini  tehlikeye  atmak  istememesinin,  Wilsoncu  bir</p>
<p class="calibre1"><a id="p793"></a>mantığı  olduğu  kadar,  stratejik  bir  nedeni  de  olabilir. </p>
<p class="calibre1">Roosevelt,  Sovyetlerin  savaş  sonrası  yayılmacı  emellerinin farkında  olmakla  beraber,  kendisini,  halkının  inançları  ile kâbus  gibi  üzerine  çöken  stratejik  tehlike  arasında  sıkışmış</p>
<p class="calibre1">kalmış  durumda  hissetmiş  olabilir.  Roosevelt’in  savaş</p>
<p class="calibre1">çabasını  devam  ettirmek  için  her  şeyden  çok  Amerikan ideallerine  başvurması  gerekliydi  ve  bu  idealler,  nüfuz kürelerini  ve  güç  dengesini  kabul  etmiyordu.  Kongre, Tarafsızlık Yasaları’nı kabul edeli daha birkaç yıl olmuştu ve bu  yasaların  kabul  edilmesini  sağlayan  düşünceler  henüz canlıydı.  Roosevelt,  Sovyet  niyetleri  ne  olursa  olsun,  en uygun stratejinin, Stalin’e tutunacağı bir ün vermek olduğuna karar  vermiş  olabilir.  Çünkü  ancak  böyle  bir  durumda, Amerika’yı,  Sovyet  yayılmacılığına  karşı  direnmek  için harekete geçirme şansı olabilirdi. </p>
<p class="calibre1">Roosevelt’in  Sovyet  Amerikan  ilişkileri  tatsızlaşırsa,  bir geri  çekilme  pozisyonu  hazırladığını  düşünen  Arthur Schlesinger Jr., şu görüşteydi: “Büyük bir ordu, bir denizaşırı üsler ağı, barış zamanı için evrensel askeri eğitim planları ve atom bombasında İngiliz-Amerikan tekeli.” <a href="index_split_014.html#p1726">{528}</a></p>
<p class="calibre1">Roosevelt’in  elinde  bütün  bu  araçların  bulunduğu doğruydu. Fakat bunları bir araya getirmekteki amacı, Sovyet yayılmacılığına  karşı  yığınak  yapmaktan  çok    savaş</p>
<p class="calibre1">çabalarına  çeki  düzen  vermekti.  Üsler,  destroyerlerin  Büyük</p>
<p class="calibre1"><a id="p794"></a>Britanya’ya  transferini  olası  hale  getirmek  için  kurulmuştu; atom  bombası,  Nazileri  ve  Japonları  hedef  almıştı  ve  bütün işaretler  gösteriyordu  ki,  Roosevelt  orduyu  hızla  terhis edebilecek ve askerleri ülkeye geri getirebilecek durumdaydı, birçok  kez  bunu  söylemişti.  Kuşkusuz  Roosevelt,  Stalin’in kötü  niyetine  inanır  inanmaz  Sovyet  yayılmacılığının yetenekli ve kararlı bir muhalifi olabilirdi ve sayılan araçları bunun  için  elinde  tutabilirdi.  Ancak  ortada  onun  bu  sonuca vardığını  veya  askeri  olanaklarını  olası  bir  Sovyetler  Birliği ile çatışma için elinde tuttuğunu gösteren pek kanıt yoktu. </p>
<p class="calibre1">Savaşın </p>
<p class="calibre1">sonu </p>
<p class="calibre1">yaklaşırken, </p>
<p class="calibre1">Roosevelt, </p>
<p class="calibre1">Stalin’in</p>
<p class="calibre1">taktiklerinden  tedirgin  olduğunu  açığa  vurdu.  Oysa  savaş</p>
<p class="calibre1">boyunca  Roosevelt,  Sovyet-Amerikan  işbirliğinde  hayret uyandıracak  bir  şekilde  istikrarlı,  hatta  açık  davranmıştır  ve Stalin’in  güvensizliğini  yenme  işine,  hiçbir  işe  vermediği kadar  önem  vermiştir.  Walter  Lippmann  “Kimseye güvenmedi.  Stalin’i  yenebileceğini  düşünüyordu  ki,  bu tamamen  farklı  bir  şeydi<a href="index_split_014.html#p1726">”{529}  </a>derken  doğru  söylüyor olabilir. Roosevelt’in niyeti bu idiyse, bunu başaramadı. </p>
<p class="calibre1">Roosevelt,  Churchill’in  hiçbir  zaman  yapmadığı  şekilde Stalin’le  kişisel  ilişkilerine  güveniyordu.  Hitler,  Sovyetler Birliği’ni  istila  ettiği  zaman,  Churchill  Büyük  Britanya’nın Stalin’i  destekleme  kararını  açıklarken,  hiçbir  kişisel  veya moral söz sarf etmedi: “Eğer Hitler Cehennem’i istila etseydi, </p>
<p class="calibre1"><a id="p795"></a>o </p>
<p class="calibre1">(Churchill) </p>
<p class="calibre1">Şeytan’a </p>
<p class="calibre1">da </p>
<p class="calibre1">olumlu </p>
<p class="calibre1">bir </p>
<p class="calibre1">atıfta</p>
<p class="calibre1">bulunabilirdi!” <a href="index_split_014.html#p1726">{530}  </a>Roosevelt  bu  kadar  ihtiyatlı  değildi. </p>
<p class="calibre1">Amerika’nın  savaşa  girişinden  kısa  bir  süre  sonra,  Stalin  ile Bering Boğazı’nda Churchill’siz bir toplantı yapmaya girişti. </p>
<p class="calibre1">“Bir  fikir  alışverişi  sağlamak  için  sizinle  benim  aramda, birkaç  gün  sürecek  tamamen  gayri  resmi  ve  basit  toplantı” </p>
<p class="calibre1">olacaktı.  Roosevelt  tercümanı  ve  stenografı  olarak  Harry Hopkins’i  getirecek,  foklar  ve  martılar  tanıkları  olacaktı. </p>
<p class="calibre1"><a href="index_split_014.html#p1726">{531}</a></p>
<p class="calibre1">Bering  Boğazı  toplantısı  hiçbir  zaman  gerçekleşmedi. </p>
<p class="calibre1">Onun  yerine  iki  zirve  toplantısı  yapıldı:  28  Kasım-1  Aralık 1943  tarihlerinde  Tahran’da  ve  4-11  Şubat  1945  tarihlerinde Yalta’da.  Her  iki  toplantıda  da  Stalin,  bu  toplantılara kendisinden çok onların gereksinimi olduğunu göstermek için elinden  geleni  yaptı;  hatta  ortam  bile,  İngiliz  ve Amerikalıların  ondan  bir  ödün  koparacakları  konusunda kendine  güvenlerini  azaltacak  bir  şekilde  hazırlanmıştı. </p>
<p class="calibre1">Tahran Sovyet sınırından sadece birkaç yüz mil uzaklıkta idi; Yalta ise esasen Sovyet toprakları içindeydi. Her ikisinde de, Batılı liderler binlerce mil yol kat etmek zorunda kaldılar ve bu  özellikle  Roosevelt  gibi  özürlü  bir  adam  için  Tahran toplantısı  sırasında  bile  çok  çetin  bir  yolculuktu.  Yalta toplantısı sırasında ise, Başkan ölümcül derecede hastaydı. </p>
<p class="calibre1"><a id="p796"></a>Yalta,  savaş  sonrası  dünyasının  şekli  bakımından  bir  yüz karasıdır. Ancak konferansın yapıldığı sırada Sovyet orduları bütün 1941 sınırlarını geçmişlerdi ve tek taraflı olarak, Doğu Avrupa’nın geri kalan bölümünü Sovyetlerin politik kontrolü altına  alabilecek  bir  duruma  gelmişlerdi.  Eğer  savaş  sonrası düzenlemesinin  bir  zirvede  görüşülmesi  gerekiyorsa,  uygun zaman on beş ay önceki Tahran Konferansı olabilirdi. Ondan önce  Sovyetler  Birliği  yenilmemek  için  büyük  çaba harcıyordu;  Tahran  Konferansı  zamanında  ise  Stalingrad Savaşı kazanılmıştı, tam zafer kesindi ve ayrı bir Sovyet-Nazi anlaşması olasılık dışıydı. </p>
<p class="calibre1">Roosevelt,  Tahran’da  önce  Amerikan  temsilciliğinde kalmayı  planlamıştı.  Temsilcilik,  sırt  sırta  dayanan  iki  bina olan  Sovyet  ve  İngiliz  büyükelçiliklerinden  biraz  uzaktaydı. </p>
<p class="calibre1">Roosevelt’in,  Sovyet  veya  İngiliz  temsilciliklerine  giderken bir  Mihver  sempatizanın  bombalı  suikastına  kurban gitmesinden </p>
<p class="calibre1">korkuluyordu. </p>
<p class="calibre1">Bu </p>
<p class="calibre1">nedenle </p>
<p class="calibre1">Amerikan</p>
<p class="calibre1">temsilciliğinde  yapılan  ilk  toplantıda,  Roosevelt,  Stalin’in Sovyet  temsilciliği  bahçesinde  bulunan  bir  villada  kalması önerisini  kabul  etti.  Villa,  yüksek  Sovyet  şahsiyetleri  için Sovyet  iç  dekorasyonu  stilinde  gösterişli;  fakat  zevksiz  bir şekilde döşenmiş bir bina idi ve kuşkusuz, bu vesile ile uygun bir şekilde her tarafına alıcı mikrofonlar yerleştirilmişti. </p>
<p class="calibre1"><a id="p797"></a>Roosevelt,  Sovyetlere  karşı  ne  kadar  büyük  bir  güven  ve iyi  niyet  içinde  olduğunu  göstermek  için  Stalin’in  önerisini kabul etmekten daha büyük bir şey yapamazdı. Ancak yapılan jest Stalin’in stratejisinde hiçbir önemli etki yapmadı; o yine Churchill  ve  Roosevelt’i  ikinci  cephenin  açılmasındaki gecikme  dolayısıyla  eleştiriyor,  sıkıştırıyordu.  Stalin muhataplarını  hep  savunmada  bırakmak  isterdi.  Bu  olayda, yakın  gelecekte  çekişme  konusu  olacak  bölgelerden  uzakta olan  bir  yerde  dikkati  odaklaştırmanın  faydası  vardı.  1944</p>
<p class="calibre1">baharında,  ikinci  cephenin  Fransa’da  açılması  konusunda resmi  bir  vaatte  bulunulmasını  sağladı.  Üç  müttefik  aynı zamanda  Almanya’nın  tamamen  askerden  arındırılması  ve işgal  bölgeleri  konusunda  da  anlaşmaya  vardılar.  Bir keresinde  Stalin  50.000  Alman  subayının  idam  edilmesini ısrarla isteyince Churchill salonu terk etti ve Stalin arkasından gidip,  onu  şaka  yaptığına  ikna  edinceye  kadar  dönmedi. </p>
<p class="calibre1">Polonyalı  subayların  Katyn  Ormanı’nda  katledilmesi hakkındaki  bugünkü  bilgimizin  ışığı  altında,  bu  belki  de  bir şaka değildi. <a href="index_split_014.html#p1727">{532} </a>Sonra, özel bir toplantıda Roosevelt, Dört Polis sisteminin ana hatlarını şüpheci Stalin’e anlattı. </p>
<p class="calibre1">Bütün bu sorunlar, konferansın son gününe bırakılan savaş</p>
<p class="calibre1">sonrası  düzenlemesinin  görüşülmesini  geciktirdi.  Roosevelt. </p>
<p class="calibre1">Polonya  sınırlarının  Batı’ya  doğru  kaydırılması  konusundaki Stalin  planını  kabul  etti  ve  ayrıca  Baltık  sorununda  Stalin’i</p>
<p class="calibre1"><a id="p798"></a>çok  sıkıştırmayacağı  işaretini  verdi.  Sovyet  orduları  Baltık devletlerini  işgal  ederse,  ne  Birleşik  Devletler,  ne  de  Büyük Britanya  “onları  dışarı  atmayacaklardı”;  bununla  beraber Roosevelt  bir  plebisit  yapılmasını  önerdi.  Gerçek  şuydu  ki, Roosevelt,  on  sekiz  ay  önce  Molotov’un  Washington’u ziyaretindeki  kadar  savaş  sonrası  dünyasını  görüşmekte isteksizdi.  Bu  nedenle,  Stalin’in  Doğu  Avrupa  için  ortaya koyduğu  savaş  sonrası  planları  üzerindeki  görüşlerini açıklarken  adeta  özür  diler  gibiydi.  Roosevelt  Stalin’in dikkatini  yurtlarından  kovulan  Polonyalı  üzerine  çekerek,  6</p>
<p class="calibre1">milyon  Polonya  asıllı  Amerikan  seçmeninin  bir  sonraki  yıl yapılacak  olan  Başkanlık  seçiminde  yeniden  seçilmesini etkileyebileceğini  söyledi.  Her  ne  kadar  “kişisel  olarak, Polonya  Devleti’nin  yeniden  kurulması  gerektiği  konusunda Mareşal Stalin’in görüşlerine katılıyorsa da ve doğu sınırının daha  batıya  ve  batı  sınırının  da  Öder  Nehri’ne  kadar kaydırılmasından  memnun  olacaksa  da,  yukarıda  açıklanan politik  sebepler  dolayısıyla  burada  Tahran’da  alınacak herhangi bir karara katılamayacağını, hatta gelecek kış da bu konu  üzerinde  duramayacağını  ve  şu  anda  böyle  bir düzenlemeye  resmen  iştirak  edemeyeceğini  Mareşal’in anlayışla karşılayacağını ümit ettiğini” söyledi. <a href="index_split_014.html#p1727">{533}</a> Bu tarz bir  konuşmanın,  tek  taraflı  hareket  ederse  Stalin’in  riskle karşılaşacağı  anlamına  geldiğini  söylemek  hayli  zordur; </p>
<p class="calibre1"><a id="p799"></a>gerçekte öyle bir izlenim doğdu ki, seçimden sonra Amerikan mutabakatı bir formaliteden ibaret olacaktı. </p>
<p class="calibre1">Roosevelt’in  Amerikan  politik  hedeflerini  bu  derece gönülsüz  bir  şekilde  ortaya  koymasının  nedeni,  Tahran’daki en  önemli  amacının  Dört  Polis  kavramını  kabul  ettirmek olduğunu düşünmesiydi. Roosevelt’in, eski dostu ve Çalışma Bakanı  olan  Frances  Perkins’e  sonradan  söylediğine  göre, Stalin’in  güvenini  kazanmak  için  başvurduğu  metotlardan birisi de kendisini Churchill’den gösterişli bir şekilde ayırmak olmuştur:</p>
<p class="calibre1">“Winston kıpkırmızı olup kaşlarını  çattı,  o  böyle  yaptıkça Stalin  daha  fazla  gülümsüyordu.  Sonunda  dayanamadı  ve güçlü  bir  kahkaha  patlattı.  Üç  gündür  ilk  kez  bir  ışık görüyordum.  Stalin  benimle  birlikte  gülene  kadar  bu metodumu uyguladım  ve  işte  o  zaman  ona  ‘Joe  Amca’  diye hitap ettim. Bir gün önce bana yabancı muamelesi yapıyordu, fakat o gün güldü, yanıma geldi ve elimi sıktı. </p>
<p class="calibre1">O zamandan beri ilişkilerimiz kişiselleşti... Buzlar eridi ve biz iki erkek ve kardeş gibi konuşmaya başladık. <a href="index_split_014.html#p1727">”{534}</a></p>
<p class="calibre1">Siyasi  temizlik  hareketlerinin  organizatörü  ve  yakın zamana kadar Hitler’in işbirlikçisi olan Stalin’in, “Joe Amca” </p>
<p class="calibre1">adıyla  ılımlılığın  mükemmel  bir  örneği  olarak  yeniden keşfedilmesi,  kuşkusuz  ancak  ümidin  deneyime  galip gelmesiydi.  Ancak  Roosevelt’in  Stalin’in  iyi  niyetini</p>
<p class="calibre1"><a id="p800"></a>vurgulaması, onun kişisel bir özelliğinden kaynaklanmıyordu; insanların,  bireylerde  doğuştan  var  olan  iyiliğe,  jeopolitik analizlerden  daha  çok  inanmasının  bir  belirtisiydi.  Stalin’i totaliter bir diktatörden çok, akrabadan bir dost gibi görmeyi yeğlediler. Mayıs 1943’te Stalin, Komünist Partisi’nin dünya devrimi için kurulmuş olan organı Komintern’i dağıttı. Bu da zaten  dünya  devrimi  Sovyetlerin  gündeminde  en  ön  sırada gelen veya gerçekleşmesi büyük olasılık taşıyan bir durumda değilken  oldu.  Yine  de  Senato  Dış  İlişkiler  Komitesi’nin önemli  bir  üyesi  ve  sonradan  başkanı  olan  Teksas  Senatörü Tom  Connally,  Stalin’in  bu  hareketim  Batı  değerlerine dönüşte önemli adım olarak selamladı: “Ruslar, yıllardan beri ekonomilerini  değiştirmekte  ve  komünizmi  terk  etmeye hazırlanmaktadırlar ve bütün Batı dünyası onların çabalarının mutlu  sonucundan  yalnızca  memnun  olacaklardır. <a href="index_split_014.html#p1727">”{535}</a></p>
<p class="calibre1">Amerikan  kapitalizminin  kalesi  olan  Fortune  dergisi  de  aynı anlamda yazılar yazdı<a href="index_split_014.html#p1727">.{536}</a></p>
<p class="calibre1">Bu  nedenle,  Tahran  Konferansı  sonunda  Amerikan  halkı, başkanlarının  başarılarını  özetlerken,  bunları  Sovyet diktatörünün  kişisel  değerlendirmeleri  ile  sunmasında  bir gariplik görmedi:</p>
<p class="calibre1">“Mareşal  Stalin’le  ‘iyi  anlaştığımızı’  söyleyebilirim. </p>
<p class="calibre1">Müthiş ve amansız  bir  azimle,  yürekli  bir  mizah  duygusunu kişiliğinde  birleştiren  bir  şahsiyettir.  Rusya’nın  kalbini  ve</p>
<p class="calibre1"><a id="p801"></a>ruhunu gerçekten temsil ettiğine inanıyorum  ve  hem  onunla, hem  de  Rus  halkı  ile  çok  iyi  anlaşacağımıza,  gerçekten  çok iyi anlaşacağımıza inanıyorum.” <a href="index_split_014.html#p1727">{537}</a></p>
<p class="calibre1">1944  Haziran’ında,  Müttefikler  Normandiya’ya  çıktığı  ve doğuya  doğru  harekete  geçtiği  zaman  Almanya’nın  sonu  da belli olmuştu. Askeri durum geri çevrilmez bir şekilde lehine dönünce,  Stalin  şartlarını  gittikçe  ağırlaştırdı.  1941’de,  1941</p>
<p class="calibre1">sınırlarının  kabulünü  istemişti  (bazı  değişiklikler  yapmak olasılığı  ile)  ve  Londra’da  yerleşen  özgür  Polonyalıları tanımaya  istekli  olduğu  işaretini  vermişti.  1942’de, sürgündeki  Polonya  hükümetinin  kompozisyonundan  şikâyet etmeye  başladı.  1943’te,  özgür  Lublin  Komitesi  denen alternatif  bir  hükümet  yarattı.  1944’ün  sonlarında, komünistlerin  hâkim  olduğu  Lublin  grubunu  geçici  hükümet olarak tanıdı ve Londra’daki Polonyalıları yasakladı. 1941’de Stalin’in  en  önemli  sorunu  sınırlardı,  1945’te  ise,  sınırların ötesindeki toprakların politik kontrolü asıl sorun oldu. </p>
<p class="calibre1">Churchill,  ortalıkla  neler  döndüğünü  anlıyordu.  Fakat Büyük  Britanya  tek  başına  hiçbir  girişimde  bulunamayacak kadar  Birleşik  Devletler’e  bağımlıydı.  Büyük  Britanya, Stalin’in  Doğu  Avrupa’da  gittikçe  belirginleşen  bir  Sovyet nüfuz  küresi  yaratmasına  karşı  koyacak  kadar  da  güçlü  de değildi.  1944  Ekim’inde  Churchill,  Doğu  Avrupa’nın geleceğini  doğrudan  doğruya  Stalin’le  görüşmek  gibi</p>
<p class="calibre1"><a id="p802"></a>nerdeyse  Don  Kişotvari  bir  girişimde  bulundu.  Sekiz  gün süren  bir  Moskova  ziyaretinde,  Churchill  bir  kâğıt  parçasına nüfuz  küreleri  düzenlemesini  çizerek  bunu  Stalin’in  eline verdi. Bu düzenlemede nüfuz bölgeleri krokide yüzde olarak gösteriliyordu;  Büyük  Britanya,  Yunanistan’ın  %  90’ını, Sovyetler  Birliği  Romanya’nın  %90’ını  ve  Bulgaristan’ın</p>
<p class="calibre1">%75’ini  alıyor;  Macaristan  ve  Yugoslavya  %50-50</p>
<p class="calibre1">bölüşülüyordu.  Stalin  hemen  orada  bu  bölüşmeyi  kabul  etti; fakat  Sovyetlerin  geleneksel  at  pazarlığının  en  iyi  temsilcisi olan  Molotov,  İngiliz  yüzdesini  biraz  daha  azaltmak  için Eden’le  bir  diyalog  başlatmak  istedi;  böylece  Macaristan hariç,  her  Doğu  Avrupa  ülkesinde  Sovyetlere  daha  büyük avantaj koparma peşindeydi. <a href="index_split_014.html#p1727">{538}</a></p>
<p class="calibre1">İngiliz  çabası  sempati  uyandırıyor.  Daha  önce  hiç  nüfuz küreleri  yüzdelerle  belirlenmemişti.  Ne  buna  uyulup uyulmadığım  ölçecek  ne  bir  kriter,  ne  de  uygulama  aracı vardı.  Nüfuz  bölgeleri  rakip  orduların  bulundukları  yerlere göre  belirlenebilirdi.  Buna  göre,  Yunanistan  anlaşma  olsun veya  olmasın,  İngiliz  nüfuz  küresine  düşüyordu.  Yugoslavya hariç  diğer  ülkeler  ise,  yüzdelere  bakılmaksızın  Sovyet uyduları  oluyorlardı.  Yugoslavya’nın  hareket  serbestliği Churchill-Stalin  anlaşmasından  değil,  Sovyet  işgali  altında çok  kısa  bir  müddet  kalmış  ve  kendi  gerilla  savaşları  ile</p>
<p class="calibre1"><a id="p803"></a>Alman </p>
<p class="calibre1">askeri </p>
<p class="calibre1">işgalinden </p>
<p class="calibre1">kurtulmuş </p>
<p class="calibre1">olmasından</p>
<p class="calibre1">kaynaklanmaktadır. </p>
<p class="calibre1">1945  Şubat’ında  yapılan  Yalta  Konferansı’nda,  Churchill-Stalin  anlaşmasından  hiçbir  eser  kalmamıştı.  Sovyet  ordusu bütün  anlaşmazlık  konusu  toprakları  ele  geçirmiş,  sınırlar sorununu  büyük  ölçüde  tartışmalı  hale  getirmişti.  Bundan başka,  Sovyet  ordusu  bütün  işgal  edilen  ülkelerin  içişlerine yoğun bir şekilde karışıyordu. </p>
<p class="calibre1">Sıhhatinin  ciddi  bir  şekilde  kötüleşmesine  karşın, Roosevelt,  Malta’dan  Kırım’daki  karlı  Saki  havaalanına uçmak  zorunda  kalmış  ve  oradan  da  doksan  mil  uzaklıktaki Yalta’ya  karla  kaplı  yollarda  beş  saat  süren  yorucu  bir  kara yolculuğu  yapmıştı.  Livadia  Sarayı’ndaki  dairesi,  üç  odadan ibaret  bir  süitti.  (XIX.  yüzyılda,  Livadia,  çarların  çok sevdikleri  kışlık  dinlenme  yeriydi;  1877’de  II.  Aleksandr Balkan  istilasını  orada  planlamıştı;  1911’de  Çar  II.  Nikola, kayalık  dik  yamacın  üzerine  Karadeniz’e  bakan  beyaz granitten  bir  saray  yaptırmıştı  ki,  Üç  Büyükler’in  konferansı burada yapılıyordu.)</p>
<p class="calibre1">Konferansa  katılanların  taktikleri,  yeni  ortama  göre değişmedi.  Churchill,  savaş  sonrası  politik  düzenlemeyi tartışmak arzusundaydı; fakat her biri kendi farklı gündemini uygulamak  peşinde  olan  iki  lider  bunu  kabul  etmediler. </p>
<p class="calibre1">Roosevelt,  Birleşmiş  Milletler  için  oy  verme  prosedürü</p>
<p class="calibre1"><a id="p804"></a>konusunda  bir  anlaşma  peşindeydi  ve  ayrıca  Sovyetlerin Japon  savaşına  katılmasını  kesin  olarak  garantiye  almak istiyordu.  Stalin  her  iki  konuyu  da  tartışmaya  gönüllüydü; çünkü  bu  iki  konuyu  konuşmakla  harcanacak  zaman  Doğu Avrupa  konusundan  çalınmış  olacaktı  ve  aynı  zamanda Japonya’ya  karşı  savaşa  katılmak  hususunda,  bazı Amerikalıların aksi düşüncesine rağmen istekliydi; çünkü bu zaferin de ganimetlerini bölüşmek olasılığı doğacaktı. </p>
<p class="calibre1">Churchill,  her  şeyden  çok  Avrupa’nın  güç  dengesiyle ilgiliydi.  Fransa’yı  büyük  devlet  statüsüne  yeniden kavuşturmak, Almanya’nın parçalanmasına karşı direnmek ve aşırı  Sovyet  tazminat  taleplerini  aşağıya  çekmek  istiyordu. </p>
<p class="calibre1">Her  ne  kadar  Churchill  üç  konuda  da  başarılı  olmuşsa  da, bunlar,  Doğu  Avrupa  düzenlemesi  yanında  ikinci  derecede konulardı. Esasen, Kızıl Ordu’nun hareketleri ile her gün bu düzenleme  daha  olanaksız  hale  geliyordu.  O  zamana  kadar Stalin, Roosevelt’in muhaliflerinin gazabından kurtulmak için Sovyetler  Birliği’nin  bir  ödün  vermesi  ricasına  bir  cevap hazırlamıştı:  Roosevelt,  Amerika’daki  Polonya  asıllı seçmenlerini  yatıştırmak  için  Lvov  şehrinin  Polonya’da kalmasını  istediği  zaman,  Stalin  bunu  yapmaktan  memnun olacağını,  fakat  kendi  Ukrayna  halkının  da  onun  başına  bu yüzden iç sorunlar çıkaracağını söyledi<a href="index_split_014.html#p1727">.{539}</a></p>
<p class="calibre1"><a id="p805"></a>Sonunda,  Churchill  ve  Roosevelt  Rusya’nın  1941</p>
<p class="calibre1">sınırlarını kabul ettiler. Bu, Churchill için acı bir geri adımdı; çünkü  ülkesi  Polonya’nın  toprak  bütünlüğünü  korumak  için savaşa  girmişti.  Aynı  zamanda,  Polonya’nın  batı  sınırının Öder ve Neisse nehirlerine kadar çekilmesinde görüş birliğine varmışlardı.  Ancak  iki  tane  Neisse  nehri  olduğundan,  nihai sınırın  çizilmesi  işi  çözülmemiş  olarak  kaldı.  Churchill  ve Roosevelt,  Moskova’nın  yarattığı  Lublin  hükümetini, Londra’daki  sürgündeki  Polonya  hükümetinden  birkaç demokrat politikacının katılması şartıyla kabul etti. </p>
<p class="calibre1">Stalin’in  müttefiklerine  verdiği  ödün,  Kurtarılmış  Avrupa Ortak  Bildirisi’ne  katılmak  oldu.  Bu  bildiri,  Doğu  Avrupa ülkelerinde hür seçimler yapılması ve demokratik hükümetler kurulması sözünü veriyordu. Anlaşıldığına göre Stalin’in söz verdiği hür seçimler, özellikle de söz konusu ülkelerin esasen Kızıl  Ordu’nun  işgali  altında  olduğu  göz  önüne  alınırsa, Sovyet  tarzı  hür  seçimlerdi.  Stalin  Amerikalıların,  hukuki belgelere,  geleneksel  olarak  verdiği  önemi  olduğundan  az tahmin etmişse de, gerçekte olan da bu idi. Sonradan Sovyet yayılmacılığına </p>
<p class="calibre1">karşı </p>
<p class="calibre1">direnişin </p>
<p class="calibre1">organize </p>
<p class="calibre1">edilmesi</p>
<p class="calibre1">kararlaştırıldığında,  Amerika  bunu,  Yalta’da  verildiği  ve Amerikan  liderlerinin  ve  halkının  anladığı  şekliyle  Stalin’in verdiği sözü tutmadığı gerekçesine dayandırdı. </p>
<p class="calibre1"><a id="p806"></a>Roosevelt’in  Japonya’ya  karşı  yapılan  savaşa  katılması çağrısına Stalin’in tepkisi, koalisyon oyunundaki kurallarının Roosevelt’inkinden  ne  kadar  farklı  olduğunu  ortaya  koydu. </p>
<p class="calibre1">Her  ne  kadar  Büyük  Britanya,  Japon  saldırısının  ilk  kurbanı olmuşsa  da,  Churchill’in  hariç  tutulduğu  bir  toplantıda, Müttefikler’in  birlikteliğinden  veya  Dört  Polis  sistemi  için uygun  ön  şartların  yaratılması  için  politik  sorunlara değinmekten  kaçınılması  konularından  söz  edilmedi.  Stalin, daha  savaş  devam  ederken,  kendisine  duygusal  olarak  değil, stratejik  gerçek  para  ile  ödeme  yapılmasında  ve  özel çıkarlarından  söz  etmekte  hiçbir  sakınca  görmedi. </p>
<p class="calibre1">Utanılmadan  yapılan  quid  pro  quo  talebi,  çarların  eski günlerinden kalmış gibiydi. </p>
<p class="calibre1">Stalin’in  Sahalin  Adası’nın  güneyini  ve  Kuril  Adaları’nı istemesi,  belirsiz  dahi  olsa  Sovyet  güvenliği  ve  tarihi  ile  bir derecede  ilişkiliydi.  Fakat  Darien’de  ve  Port  Arthur’da serbest  limanlar  ve  Mançurya  demiryollarının  yönetim hakkını  istemesi,  çarların  yüzyılın  başından  kalmış</p>
<p class="calibre1">emperyalist  el  kitaplarından  fırlamış  örnekler  gibiydi. </p>
<p class="calibre1">Roosevelt’in  Yalta’da  en  anlaşılmayan  kararı,  Rus-Japon savaşı  sonrasında  Rusya’nın  Mançurya’da  kaybetmiş  olduğu üstünlüğünü, ona geri veren gizli bir anlaşma ile bu talepleri kabul  etmiş  olmasıdır.  Bu  üstünlüğü,  1949’da  Çin Komünistleri Pekin’i alıncaya kadar sürdü. </p>
<p class="calibre1"><a id="p807"></a>Yalta Konferansından sonra kutlamalar yapıldı. Kongre’ye verilen  bilgide,  Birleşmiş  Milletler  için  anlaşmaya  varıldığı vurgulanıyor, fakat Avrupa veya Asya’nın politik geleceği ile ilgili  karardan  bahsedilmiyordu.  Bir  kuşak  içinde  ikinci  kez, bir Amerikan başkanı Avrupa’dan tarihin sonunu ilan ederek dönüyordu. Roosevelt şöyle diyordu:</p>
<p class="calibre1">“...Yalta  Konferansı,  tek  taraflı  eylem  sisteminin,  özel ittifakların, nüfuz kürelerinin, güç dengelerinin ve yüzyıllarca denenen,  fakat  başarısızlıkla  sonuçlanan  diğer  önlemlerin sonunun  geldiğini  göstermektedir.  Bütün  bunların  yerine, bütün  barışsever  ulusların  katılma  şansı  olan  bir  evrensel kurum  öneriyoruz.  Kongre’nin  ve  Amerikan  halkının, devamlı  bir  barışın  başlangıcı  olarak  bu  konferansın sonuçlarını kabul edeceğine inanıyorum. <a href="index_split_014.html#p1727">”{540}</a></p>
<p class="calibre1">Başka  bir  deyişle  Roosevelt,  nüfuz  kürelerini  gereksiz kılacak  olan  bir  dünya  düzenine  katılmasını  sağlamak  için Stalin’e Kuzey Çin’de bir nüfuz küresi vermiş oldu. </p>
<p class="calibre1">Yalta  Konferansı  son  bulduğu  zaman,  yalnızca  savaş</p>
<p class="calibre1">zamanı  ittifakının  birliği  kutlanıyordu;  birliği  sonradan bozacak  olan  çatlaklar  henüz  büyük  ölçüde  anlaşılmamıştı. </p>
<p class="calibre1">Ümitler  hâlâ  en  yüksek  noktada  idi  ve  “Joe  Amca”  uyumlu, işleri  zorlaştırmayan  bir  ortak  olarak  görülüyordu.  Yalta’dan bahsederken,  Harry  Hopkins  ılımlı  kabul  edilen  Stalin’in</p>
<p class="calibre1"><a id="p808"></a>Kremlin’deki  aşırıların  baskısı  ile  ödün  vermesinden  endişe duyduğunu söylüyordu:</p>
<p class="calibre1">“Ruslar makul ve uzak görüşlü olabileceklerini kanıtladılar ve bizim onlarla hayal edebileceğimiz en uzak geleceğe kadar birlikte </p>
<p class="calibre1">barış </p>
<p class="calibre1">içinde </p>
<p class="calibre1">yaşayabileceğimiz </p>
<p class="calibre1">ve </p>
<p class="calibre1">iyi</p>
<p class="calibre1">geçinebileceğimiz  konusunda  ne  Başkan’ın  kafasında,  ne  de bizim  herhangi  birimizin  kafasında  en  küçük  bir  kuşku  var. </p>
<p class="calibre1">Fakat  burada  bir  değişiklik  yapmak  zorundayım.  Sanırım hepimizin  kafasında,  Stalin’e  bir  şey  olursa  sonucun  ne olacağı konusunda bir soru işareti vardı. Onun aklı başında ve anlayışlı biri olacağına güvenebileceğimizden  emindik,  fakat Kremlin  ‘de,  onun  arkasında,  kimin  veya  neyin  olduğundan hiçbir zaman emin olamazdık. <a href="index_split_014.html#p1727">“{541}</a></p>
<p class="calibre1">Barışçıl  ve  ılımlı  sorumlunun,  Kremlin’deki  inatçı, uyuşmaz  meslek  arkadaşlarına  karşı  korunma  gereksinimi içinde  olduğu  teması,  Sovyet  lideri  kim  olursa  olsun,  o zamandan  beri  Amerika’nın  devamlı  tartışma  konusu olmuştur.  Gerçekten  de  bu  değerlendirmeler  komünizm sonrası  dönemde  de  yaşadı  ve  ilk  önce  Mihail  Gorbaçov’a, sonra da Boris Yeltsin’e uygulandı. </p>
<p class="calibre1">Liderler  arasındaki  kişisel  ilişkilerin  ve  uluslar  arasında uyumun  mevcudiyetinin  önemi,  savaş  sona  erene  kadar Amerika  tarafından  tekrarlanmaya  devam  etmiştir.  20  Ocak 1945  tarihinde  kendisinin  dördüncü  kez  başkanlık  görevine</p>
<p class="calibre1"><a id="p809"></a>başlama  konuşmasında,  Roosevelt  Emerson’dan  alıntı yaparak  yaklaşımını  şöyle  açıkladı:  “...bir  dost  edinmek  için tek  yol,  dost  olmaktır. <a href="index_split_014.html#p1728">”{542}  </a>Yalta’dan  çok  kısa  bir  zaman sonra,  Roosevelt  Stalin’i  kabinesine  şöyle  tanımladı:  “Bir devrimci  Bolşevik  olmaktan  başka,  sanki  onun  içinde  başka bir  şey  daha  var.”  O,  Stalin’deki  bu  özel  niteliği,  onun gençliğindeki  papazlık  eğitimine  yormakta  idi:  “Sanırım  bu onun  karakterine,  bir  Hıristiyan  centilmenin  nasıl  hareket etmesi gerektiği düşüncesi yoluyla girdi. <a href="index_split_014.html#p1728">”{543}</a></p>
<p class="calibre1">Ancak Stalin bir Hıristiyan centilmen değil, Realpolitik’in usta  bir  uygulayıcısı  idi.  Sovyet  orduları  ilerlerken,  Stalin  o zamanki  Yugoslav  lideri  Milovan  Djilas’a  özel  olarak söylediklerini uyguluyordu:</p>
<p class="calibre1">“Bu  savaş,  geçmişteki  gibi  değil;  kim  bir  toprak  elde ediyorsa, onun üzerine kendi sosyal sistemini empoze ediyor. </p>
<p class="calibre1">Herkes,  ordusunun  erişebileceği  yere  kadar  kendi  sistemini empoze ediyor. Zaten başka türlü de olmaz. <a href="index_split_014.html#p1728">”{544}</a></p>
<p class="calibre1">Stalin’in oyun kuralları, savaşın son aşamalarında kendisini dramatik  bir  şekilde  gösterdi.  Nisan  1945’te,  Churchill Müttefik  Kuvvetleri  Komutanı  Eisenhower  üzerinde  baskı yaparak  Berlin,  Prag  ve  Viyana’nın  ilerleyen  Sovyet ordularından  önce  ele  geçirilmesini  istedi.  Amerikan Genelkurmayı  öneriyi  göz  önüne  almadı  ve  bunu,  İngiliz müttefikine </p>
<p class="calibre1">askeri </p>
<p class="calibre1">planlamanın </p>
<p class="calibre1">politik </p>
<p class="calibre1">görüşlerle</p>
<p class="calibre1"><a id="p810"></a>değiştirilemeyeceği  dersini  vermek  için  son  bir  fırsat  olarak kullandı:  “Berlin’in  Ruslardan  önce  alınması  gibi  psikolojik ve  politik  avantajlar,  emredici  askeri  düşüncelerin  üzerine çıkamaz. Bizim için en önemli askeri düşünce, Alman silahlı kuvvetlerinin ortadan kaldırılması ve parçalanmasıdır. <a href="index_split_014.html#p1728">”{545}</a></p>
<p class="calibre1">Ortadan  kaldırılacak  veya  parçalanacak  önemli  Alman silahlı  kuvvetleri  kalmadığına  göre,  Churchill’in  isteğinin reddedilmesinin Amerikan Genelkurmayı için bir ilke sorunu olduğu açıkça anlaşılıyor. Gerçekten de Amerikan kurmayları görüşlerine  o  kadar  kuvvetle  inanıyorlardı  ki,  General Eisenhower  28  Mart  1945’te  doğrudan  doğruya  Stalin’e mektup </p>
<p class="calibre1">yazmayı </p>
<p class="calibre1">görev </p>
</body>
</html>
