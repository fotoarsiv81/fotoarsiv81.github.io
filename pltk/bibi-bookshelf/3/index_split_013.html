<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a id="p1525"></a>Başkanın, ulusal çapta seçilen tek yetkili olduğu Amerikan hükümet  sisteminde  dış  politikadaki  tutarlılık,  eğer  varsa, başkanlık  açıklamalarından  ortaya  çıkar.  Bunlar,  dağınık  ve inatçı  bürokrasi  için  en  etkili  direktif  hizmeti  görür,  halk  ve Kongre  tartışmalarının  gündemini  oluşturur.  Reagan,  çok tutarlı  ve  oldukça  entelektüel  güce  sahip  bir  dış  politika doktrini  ortaya  koydu.  Amerikan  motivasyonu  ile  birlikte olağanüstü bir sezgisel anlayışı vardı. Aynı zamanda, Sovyet sisteminin  hemen  çökebilecek  kadar  iğreti  olduğunu  çok  iyi anlamıştı;  kendi  tutucu  karargâhındaki  uzmanlar  bile  karşıt fikirdeydiler. </p>
<p class="calibre1">Reagan’da,  Amerikan  halkını  birleştirme  konusunda esrarengiz  bir  yetenek  vardı.  Az  görülen  ölçüde  hoş  ve gerçekten  sevimli  bir  kişiliği  vardı.  Hatta  onun  nutuklarında hedef  aldığı  kimseler  dahi  ona  karşı  kişisel  bir  düşmanlık duymuyorlardı. </p>
<p class="calibre1">Her  ne  kadar  bana,  başarısız  1976  başkan  adaylığı kampanyasında  vahşice  saldırmış  ise  de,  uzun  süren  bir kırgınlığı  taşımayı  olanaksız  buldum.  Ulusal  Güvenlik danışmanı  olarak  yıllarca  onu  bilgilendirmiş  isem  de,  şimdi saldırdığı politikalar hakkında herhangi bir karşı koyması ile karşılaşmadım.  Her  şey  olup  bittikten  sonra,  kampanya retoriğini  değil,  brifing  oturumlarındaki  sağduyulu  ve  iyi niyetli  davranışlarını  hatırlıyorum.  1973  Ortadoğu  krizinde</p>
<p class="calibre1"><a id="p1526"></a>ona,  İsrail’in  kaybettiği  uçakları  karşılayabileceğimizi,  fakat Arapların  buna  tepkisinin  nasıl  kontrol  edileceğini bilmediğimi  söyledim.  Bana  şöyle  cevap  verdi:  “Niçin Arapların  düşürdüklerini  ileri  sürdükleri  bütün  uçakların yerine  yenisinin  verileceğini  söylemiyorsun?”  Bu  suretle, aşırı  ölçüde  şişirilmiş  Arap  propagandasını  sahiplerine  karşı kullanmış oluyordu. </p>
<p class="calibre1">Reagan’ın  yumuşak  ve  yaldızlı  görüntüsünün  ardında, olağanüstü karmaşık bir karakter gizliydi. Aynı zamanda hem cana  yakın,  hem  mesafeli,  hem  neşeli  ve  hem  de  yalnızdı. </p>
<p class="calibre1">Kendisi  ile  başkaları  arasındaki  mesafeyi  iyi  huyluluğu  ile kurardı.  Herkese  karşı  eşit  dostluk  gösterince,  herkesi  aynı hikâyelerle  eğlendirince,  kimse  ondan  özel  bir  yakınlık istemeyecekti.  Konuşmadan  konuşmaya  tekrar  tekrar kullanılan  fıkra  deposu,  bazı  zayıflıklara  karşı  bir  kalkan niteliğindeydi. Birçok aktör gibi Reagan da yalnız bir adamdı ve  bencil  olmakla  beraber  cana  yakın  bir  kişiliği  vardı. </p>
<p class="calibre1">Reagan’a  en  yakın  kişi  olarak  bilinen  birisi,  bana  onun tanıdığı  en  dost  ve  aynı  zamanda  en  uzak  insan  olduğunu söyledi. </p>
<p class="calibre1">Reagan’ın 1976 kampanyası retoriğine karşın, Nixon, Ford ve  Reagan  yönetimleri  tarafından  uluslararası  çevrenin değerlendirilmesi  arasında  önemli  bir  kavramsal  fark  yoktu. </p>
<p class="calibre1">Üçü  de  Sovyetlerin  küresel  saldırısına  direnmeye  karar</p>
<p class="calibre1"><a id="p1527"></a>vermişlerdi  ve  tarihin,  demokrasilerin  yanında  olduğunu düşünüyorlardı.  Ancak  taktiklerinde  ve  her  yönetimin politikalarını  Amerikan  halkına  açıklama  tarzında  büyük farklılık vardı. </p>
<p class="calibre1">Vietnam  Savaşı  dolayısıyla  içerdeki  bölünmeden  şok  olan Nixon,  barış  adına  yapılan  ciddi  çabaların  halka gösterilmesini, Sovyetlerin daha fazla yayılmasını engellemek için ne tür bir çatışma gerekiyorsa onu yapmak için bir ön şart olarak  kabul  etti.  Geri  çekilmekten  yorulmuş  bir  ülkeyi yöneten  Reagan,  Sovyetlere  karşı  direnmeyi  çatışmacı  bir üslupla açıkladı. Woodrow Wilson gibi Reagan da anladı ki, tarihi  boyunca  kendi  farklılığına  inanmış  olan  Amerikan halkı,  nihai  ilhamını  jeopolitik  analizlerden  değil,  tarihi ideallerden  alacaktı.  Bu  anlamda,  Woodrow  Wilson, Theodore  Roosevelt’e  ne  ifade  ediyorsa,  Reagan  da  Nixon’a aynı  şeyi  ifade  ediyordu.  Nixon,  Roosevelt  gibi  uluslararası ilişkilerin  işleyiş  tarzını  daha  iyi  anlamıştı;  Reagan  ise, Wilson gibi Amerikan ruhunu daha iyi kavramıştı. </p>
<p class="calibre1">Amerika’nın  eşsiz  moral  konumu  hakkında  Reagan’ın söylediği  her  şey,  bu  yüzyılda  hemen  hemen  her  Amerikan başkanının  bir  vesileyle  söylediği  şeylerdir.  Amerikan  farklı olma  inancının  Reagan  tarafından  yorumlanmasındaki  fark, Reagan’ın  bunu  günlük  dış  politika  yönetiminde  bir  kılavuz olarak kullanacak şekilde yorumlamış olmasıdır. Reagan’dan</p>
<p class="calibre1"><a id="p1528"></a>öncekiler, Amerikan prensiplerini özel bir inisiyatife –örneğin Milletler  Cemiyeti  veya  Marshall  Planı-  destek  olarak kullanırken,  Reagan  onları  komünizme  karşı  günlük mücadelenin silahları olarak harekete geçirdi. 22 Şubat 1983</p>
<p class="calibre1">tarihinde,  Amerikan  Lejyonu’na  hitaben  yaptığı  konuşmada şöyle diyordu:</p>
<p class="calibre1">“Ebedi  gerçekler  ile  Amerikalıların  bugün  hür  dünyanın gerçeklerine karşı aziz tuttuğu değerleri bir araya getirmekle, Amerikan dış politikasında  temelden  yeni  bir  yönlendirmeyi başlatmış  olduk;  bu,  bizim  paha  biçilmez  değerdeki  hür kurumlarımızın  hiçbir  utanç  duymadan  ve  özür  dilemeden açıklanmasına dayanan bir politikadır... <a href="index_split_014.html#p1777">”{1004}</a></p>
<p class="calibre1">Reagan, Carter Yönetimi’yle birlikte tanımladığı “suçluluk kompleksi”ni  reddetti  ve  Amerika’nın  geçmişini,  övünerek</p>
<p class="calibre1">“dünyada  mevcut  en  büyük  barış  yanlısı  güç<a href="index_split_014.html#p1777">”{1005}  </a>olarak savundu,  ilk  basın  toplantısında,  Sovyetler  Birliği’ni, amaçlarını  gerçekleştirmek  için  “her  suçu  işlemeye,  yalan söylemeye,  aldatmaya<a href="index_split_014.html#p1777">”{1006}  </a>hazır  bir  kanun  dışı imparatorluk  olarak  nitelendirmiştir.  Bu  niteleme,  1983’te Sovyetler  Birliği’nin  “kötülük  imparatorluğu”  olarak tanımlanmasının  habercisi  ve  bu  tavır,  kendinden  önceki bütün  başkanların  yapmaktan  kaçındığı  doğrudan  bir  moral meydan  okumaydı.  Reagan,  genel  kabul  gören  diplomatik düşünce  biçimini  çiğnedi  ve  Amerikan  erdemlerini  kendi</p>
<p class="calibre1"><a id="p1529"></a>kendine  üstlendiği  bir  görev  olan  Amerikan  halkını  Doğu-Batı  ideolojik  çatışmasının  önemli  olduğuna  ve  bazı uluslararası  mücadelelerin,  iktidarda  kalma  ve  diplomasi değil,  kazananlarla  kaybedenler  hakkında  olduğuna inandırmak için basitleştirdi. </p>
<p class="calibre1">Reagan’ın  ilk  başkanlık  dönemi  retoriği,  yumuşama devresinin  resmi  sonunu  işaretledi.  Amerika’nın  amacı  artık gerilimin  azaltılması  değil,  mücadele  ve  yıkmaydı.  Reagan, militan  anti-komünist  olmak  sözünü  vererek  seçilmişti  ve sözüne  sadık  kaldı.  Çöküşü  gittikçe  hızlanan  bir  Sovyetler Birliği  ile  uğraşması  nedeniyle  şanslı  bir  konumda  bulunan Reagan,  çok  göreceli  olduğu  gerekçesiyle  Nixon’ın  ulusal çıkarı  vurgulamasını  reddetti  ve  çok  bozguncu  olduğu gerekçesiyle  de  Carter’in  çekingenliğini  eleştirdi.  Bunların yerine,  Reagan  sonucun  tarihsel  kaçınılmazlığı  nedeniyle dayanılabilir  hale  gelen  felaketli  bir  çatışma  görüşü  sundu. </p>
<p class="calibre1">1982  Haziran’ında  Londra’daki  Westminster  Hall’de  yaptığı bir  konuşmada,  kendisinin  Sovyetler  Birliği’ni  nasıl algıladığını ortaya koydu:</p>
<p class="calibre1">“Şaşılacak bir şey  ama,  Karl  Marx,  bir  anlamda  haklıydı. </p>
<p class="calibre1">Bugün  büyük  bir  devrim  krizine  tanık  oluyoruz.  Burada ekonomik  düzenin  talepleri,  doğrudan  doğruya  politik düzenin talepleri ile çatışma halinde. Fakat kriz, hür, Marksist</p>
<p class="calibre1"><a id="p1530"></a>olmayan Batı’da değil,  Marksizm-Leninizm  ülkesi  Sovyetler Birliği’nde olmaktadır…</p>
<p class="calibre1">Gereğinden  fazla  merkezileştirilmiş,  çok  az  veya  hiçbir teşvik  öğesi  taşımayan  Sovyet  sistemi,  yıllardan  beri  en  iyi kaynaklarını, tahrip araçlarının yapımına akıtmaktadır. Askeri üretimin  büyümesi  ile  birlikte  ekonominin  devamlı küçülmesi,  Sovyet  halkı  üzerinde  dayanılmaz  ağırlıkta  bir baskı yapmaktadır. </p>
<p class="calibre1">Burada gördüğümüz şey, artık ekonomik temele oturmayan politik  bir  yapı  ve  üretim  güçleri  politik  güçler  tarafından kösteklenen bir toplumdur.” <a href="index_split_014.html#p1777">{1007}</a></p>
<p class="calibre1">Nixon  ve  ben  aynı  şeyi  on  yıl  önce  söylediğimiz  zaman, yumuşamayı  eleştiren  tutucuların  eleştirileri  yoğunlaşmıştı. </p>
<p class="calibre1">Tutucular,  tarihi  evrimin  yumuşama  için  ileri  sürülmesine güvenmiyorlardı;  çünkü  komünistlerle  görüşmenin  moral silahsızlanmaya  yol  açacağından  korkuyorlardı.  Fakat,  bir çatışma  gereci  olarak  kaçınılmaz  zafer  kavramını  çekici buldular. </p>
<p class="calibre1">Reagan,  Sovyetler  Birliği  ile  ilişkilerin,  eğer  nükleer kıyamet  korkusunu  karşı  tarafın  da  hissetmesi  sağlanırsa gelişeceğine  inanıyordu.  Devamlı  yayılmanın  tehlikesini Kremlin’e iyice anlatmaya kararlıydı. On yıl önce, Reagan’ın retoriği,  iç  karışıklıkları  kontrolden  çıkarır  ve  halâ  kendine güvenen  bir  Sovyetler  Birliği’yle  çatışmaya  götürebilirdi;  on</p>
<p class="calibre1"><a id="p1531"></a>yıl  sonra  böyle  bir  şey  modası  geçmiş  görünüyordu.  1980’li yılların şartları içinde, önceden hiç görülmemiş bir Doğu-Batı diyalogu için bir temel oluşturuldu. </p>
<p class="calibre1">Reagan’ın  fikirlerinin,  yerleşmiş  ilkelerin  doğruluğuna inanan  kimselerin  sert  saldırısına  uğraması  kaçınılmazdı.  11</p>
<p class="calibre1">Nisan  1983  tarihli  The  New  Republic  gazetesinde  “TRB” </p>
<p class="calibre1">Reagan’ın  Sovyetler  Birliği’ni  “kötülük  imparatorluğu” </p>
<p class="calibre1">olarak tanımlamasına büyük hiddet göstererek, bu deyim için</p>
<p class="calibre1">“ilkel  bir  ifade  ve  felaket  yanlısı  bir  sembolizm” <a href="index_split_014.html#p1777">{1008}</a></p>
<p class="calibre1">sözünü  kullandı;  10  Mart  1983  tarihli  The  New  York  Times da,  Anthony  Lewis  de  bu  söz  için  “ilkel”  deyimini  kullandı. </p>
<p class="calibre1"><a href="index_split_014.html#p1777">{1009}  </a>1981’de  Harvard  Profesörü  Stanley  Hoffmann, Reagan’ın militan üslubunu “maçoluk” “yeni milliyetçilik” ve bir çeşit “köktenci tepki” olarak niteledi. Hoffmann’a göre, bu üslubun,  ekonomik  zayıflıkları  Sovyetler  Birliği’nden  aşağı kalmadığı  söylenen  Amerika’nın  da  içinde  bulunduğu  bu karmaşık dünyaya vereceği bir şey yoktu. <a href="index_split_014.html#p1777">{1010}</a></p>
<p class="calibre1">Olaylar öyle gelişti ki, Reagan’ın sözleri, kritiklerin tahmin ettiği  gibi  önemli  görüşmelerin  yapılmasını  engellemedi. </p>
<p class="calibre1">Aksine, Reagan’ın ikinci başkanlık döneminde yapılan Doğu-Batı  diyalogunun  genişliği  ve  yoğunluğu,  Nixon’ın yumuşama  döneminden  beri  görülmemişti.  Yalnız  bu  kez görüşmeler  halk  tarafından  destekleniyor  ve  tutucular tarafından alkışlanıyordu. </p>
<p class="calibre1"><a id="p1532"></a>Reagan’ın  ideolojik  çatışmaya  yaklaşımı,  Wilsonculuğun basitleştirilmiş bir versiyonu ise, bu mücadelenin çözülmesini algılaması da aynı derecede Amerikan ütopizminden köklerini alıyordu. Her ne kadar sorunu, iyi ile kötü arasında bir kavga çerçevesi içine sokmuşsa da, Reagan çatışmanın sonuna kadar devam  edeceğini  de  söylemiyordu.  Tipik  Amerikan  tarzına göre,  komünist  çatışmacılığının,  doğuştan  bir  kötü  niyete değil,  bilgisizliğe;  bilerek  ve  isteyerek  bir  düşmanlığa  değil, yanlış  anlamaya  dayandığına  inanıyordu.  Bu  sebepten, Reagan’ın  görüşüne  göre,  çatışma,  düşmanın  değişmesiyle birlikte sona erecekti. 1981’de, hayatını hedef alan suikasttan sonraki nekahet devresinde, (sanki yetmiş beş yıllık komünist ideoloji, kişisel bir başvurma ile kaldırılabilirmiş gibi) Leonid Brejnev’e  gönderdiği  el  yazısı  mektubunda,  Sovyetler Birliği’nin  Birleşik  Devletler’le  ilgili  kuşkularını  gidermeğe çalıştı. Bu, II. Dünya Savaşı’nın sonunda Truman’ın Stalin’e verdiği  güvencenin  kelimesi  kelimesine  aynısıydı  (Bkz. </p>
<p class="calibre1">Bölüm 17):</p>
<p class="calibre1">“Genellikle...  bizim  emperyalist  emeller  beslediğimiz  ve böylece sizin ve yeni kurulan devletlerin güvenliği için tehdit oluşturduğumuz </p>
<p class="calibre1">söyleniyor. </p>
<p class="calibre1">Böyle </p>
<p class="calibre1">bir </p>
<p class="calibre1">suçlamayı</p>
<p class="calibre1">destekleyecek  herhangi  bir  kanıt  olmadığı  gibi,  aksine, Birleşik  Devletler’in  hiçbir  tehlike  olmadan  bütün  dünyayı egemenliği altına alması olasılığı varken, böyle yapmadığının</p>
<p class="calibre1"><a id="p1533"></a>sağlam  delili  ortadadır...  Şunu  da  söyleyebilirim  ki,  Birleşik Devletler’in  emperyalist  olduğu,  kendi  isteklerini  kuvvet kullanarak  başka  ülkelere  zorla  kabul  ettirmeye  çalıştığı yolundaki suçlamaların kesin olarak aslı yoktur... </p>
<p class="calibre1">Bay Başkan, sizin ve benim temsil ettiğimiz halklarımızın çok  aziz  bildiği  amaçlarının  gerçekleşmesine  engel  olan şeylerin  ortadan  kaldırılması  ile  ilgilenmemiz  gerekmez mi?” <a href="index_split_014.html#p1778">{1011}</a></p>
<p class="calibre1">İnsan, Reagan’ın mektubunun yatıştırıcı tonu ve kendisinin karşı  taraf  nezdinde  özel  bir  saygınlığa  sahip  olduğu varsayımı  ile,  Reagan’ın  henüz  birkaç  hafta  önce  Sovyet liderlerinin  her  suçu  işleyebilecekleri  şeklindeki  iddiasını nasıl uzlaştıracağını bilemiyor. Reagan, bu açık uyumsuzluğu açıklamak gereksinimini duymadı, belki de her iki varsayıma da  samimi  olarak  inanıyordu:  Sovyet  hareket  tarzının kötülüğü ile Sovyet liderlerini değişmeye ikna edilebileceği. </p>
<p class="calibre1">Böylece,  1982  Kasım’ında  Brejnev’in  ölümünden  sonra, Reagan  11  Temmuz  1983’te  onun  yerine  geçen  Yuri Andropov’a  da  el  yazısı  ile  bir  not  göndererek  Amerika’nın saldırgan  emeller  beslemediğini  yineledi<a href="index_split_014.html#p1778">.{1012}  </a>Kısa zamanda  Andropov  da  ölüp  hasta  ve  yaşlı  Konstantin Çemenko  (açıkça  geçici  bir  atamaydı)  onun  yerine  geçince, Reagan yayınlanmak için tutulan günlüğüne şunları yazdı:</p>
<p class="calibre1"><a id="p1534"></a>“İçimde,  onunla  erkek  erkeğe  problemlerimizi  konuşmak ve onu, Sovyetlerin, milletler ailesine katılması halinde bunda maddi  yararı  olacağına  inandırmaya  çalışmak  arzusu  var, vs. <a href="index_split_014.html#p1778">”{1013}</a></p>
<p class="calibre1">Altı ay sonra, 28 Eylül 1984’te Gromiko, Reagan Yönetimi sırasında  ilk  kez  olarak  Beyaz  Saray’ı  ziyaret  etti.  Reagan, tekrar  günlüğüne,  başlıca  amacının,  Sovyet  liderlerinin Birleşik  Devletler’e  karşı  duyduğu  kuşkuları  gidermek olduğunu not ediyor:</p>
<p class="calibre1">“Bana  öyle  geliyor  ki,  onlar  bizim  niyetlerimizden  ve  biz onların  niyetlerinden  bu  kadar  kuşku  duyduğumuz  sürece, silahların indirimi ile bir yere varamayız. İnanıyorum ki, onlar hakkında  kötü  niyetlerimiz  olmadığını,  ancak  onların  bizim hakkımızda  kötü  niyetleri  olduğunu  düşündüğümüzü  onlara anlatmak için bir toplantı yapmamız gereği vardır.” <a href="index_split_014.html#p1778">{1014}</a></p>
<p class="calibre1">Sovyetlerin  hareket  tarzının  nedeni,  iki  kuşaktan  beri onların  Birleşik  Devletler’den  kuşku  duymaları  idiyse, Reagan  bu  duygunun  Sovyet  sisteminde  ve  tarihinde  kök salmış  olduğunu  da  kabul  edebilirdi.  Sovyet  şüpheciliğinin dışişleri  bakanı  (sonuçta  o  da  komünist  yönetimin temsilcisidir)  ile  bir  tek  görüşmeden  sonra  ortadan kaldırılabileceği  şeklindeki  bu  sıcak  ümit  (özellikle  de  anti-komünistliğini bu kadar açık söyleyen birinde), ancak halklar arasında  birbirini  anlamanın  normal,  gerginliğin  sapma</p>
<p class="calibre1"><a id="p1535"></a>olduğunu kabul eden ve güvenin gayretli iyi niyet gösterileri ile  sağlanabileceğini  savunan  yok  edilemez  Amerikan  inancı ile açıklanabilir. </p>
<p class="calibre1">Olaylar  öyle  gelişti  ki,  komünizmin  kamçısı  olan  Reagan, 1985’te Gorbaçov’la ilk buluşmalarından önceki geceyi ve iki kuşaktır  devam  eden  anlaşmazlığın  bir  buluşma  ile çözümleneceği  ümidi  içinde  sinirli  bekleyişini  anlatırken hiçbir  gariplik  duymuyordu.  Böyle  bir  tutum,  Richard Nixon’ınkinden çok, Jimmy Carter’inkine daha yakındı:</p>
<p class="calibre1">“Brejnev’den  başlamak  üzere  Sovyet  liderleri  ile  hep şahsen  teke  tek  görüşmeyi  hayal  etmişimdir.  Çünkü ülkelerimizin diplomatlarının yetkilerinin olmaması nedeniyle yapamadığını biz yapabiliriz diye düşünmüşümdür. Yani öyle hissediyorum  ki,  bir  zirvede  görüşme  yapmak  ve  konuşmak için en yüksek düzeyde adamları topladıktan sonra, siz ikiniz kol  kola  verip  ‘biz  şunun  üzerinde  anlaştık’  derseniz bürokratlar  bu  anlaşmayı  bozamazlar.  Gorbaçov’a  kadar,  bu fikrimi  deneyebilecek  bir  fırsatı hiç bulamadım. Şimdi  fırsat doğdu. <a href="index_split_014.html#p1778">”{1015}</a></p>
<p class="calibre1">İdeolojik  mücadele  ve  jeopolitik  bir  anlaşmazlığı  yürütme gerçeği  hakkındaki  retoriğine  karşın,  Reagan  yapısal  veya jeopolitik  nedenlerle  gerginlik  olabileceğine  kalben inanmıyordu.  O  ve  arkadaşları,  güç  dengesi  ile  ilgilenmeyi çok sınırlandırıcı ve çok karamsar buluyorlardı. Yavaş yavaş</p>
<p class="calibre1"><a id="p1536"></a>ilerleme  değil,  nihai  bir  sonuç  için  çaba  harcıyorlardı.  Bu inanç,  Reagan’ın  takımına  olağanüstü  taktik  bir  esneklik verdi. </p>
<p class="calibre1">Bir  biyografi,  yazan  Reagan’ın  benim  de  kendi  ağzından duyduğum “rüyalarından” biri hakkında şöyle yazıyordu:</p>
<p class="calibre1">“Başkan  olarak  Ronald  Reagan’ın  fantezilerinden  biri, Mihail  Gorbaçov’u  Birleşik  Devletler’de  bir  seyahat  çıkarıp Sovyet  liderinin  orta  halli  Amerikalıların  nasıl  yaşadıklarını görmesini  sağlamaktı.  Reagan  sık  sık  bundan  bahsederdi. </p>
<p class="calibre1">Kendisinin  ve  Gorbaçov’un  bir  helikopterle,  emeği  ile geçinen bir toplum kesiminin yerleşim yeri üzerinde uçmayı, fabrikalarını  ve  arabalarla  dolu  park  yerini  ve  fabrika işçilerinin yaşadığı mahalleleri  ‘çimleri,  arka  bahçeleri,  park yerinde  bir,  belki  de  ikinci  arabaları  veya  tekneleri’, </p>
<p class="calibre1">‘Moskova’da </p>
<p class="calibre1">gördüğüm </p>
<p class="calibre1">beton </p>
<p class="calibre1">tavşan </p>
<p class="calibre1">yuvalarına</p>
<p class="calibre1">benzemeyen’ evlerini göstermeyi düşlerdi. Helikopter inecek ve  Reagan  Gorbaçov’u  kapıları  çalmaya  ve  ev  sakinlerine</p>
<p class="calibre1">‘bizim sistemimiz hakkında ne düşündüğünü’ sormaya davet edecekti. İşçiler ona, Amerika ‘da yaşamanın ne kadar harika bir şey olduğunu söyleyecekti. <a href="index_split_014.html#p1778">“{1016}</a></p>
<p class="calibre1">Reagan  açıkça,  Gorbaçov’un  veya  diğer  herhangi  bir Sovyet  liderlerinin  kaçınılmaz  olan  komünist  felsefenin yanlışlığını  anlamalarını  hızlandırmak  görevi  olduğuna inanıyordu.  Amerika’nın  gerçek  doğası  hakkında  Sovyet</p>
<p class="calibre1"><a id="p1537"></a>yanlış  algılamasını  düzelttikten  sonra,  uzlaşma  dönemi  hızla bunu  izleyecekti.  Bu  anlamda  ve  bütün  ideolojik  heyecanına karşın,  Reagan’ın  uluslararası  çatışmanın  esasına  ilişkin görüşleri  tamamen  ütopik  Amerikandı.  Uzlaştırlamaz  ulusal çıkarlara  inanmayan  Reagan,  devletler  arasında  çözülemez anlaşmazlıklar  olduğuna  da  inanmıyordu.  Sovyet  liderler ideolojik  görüşlerini  değiştirince,  dünya  klasik  diplomasinin işi olan çatışmalardan kurtulacaktı. Devamlı çatışmayla nihai uzlaşma arasında bir ara devre olduğuna da inanmıyordu. </p>
<p class="calibre1">Ancak  ne  kadar  iyimser,  hatta  “liberal”  olursa  olsun, Reagan’ın  görüşleri  nihai  sonuca  ilişkindi;  amansız  bir çatışmayla  amacına  ulaşmak  istiyordu.  Reagan’ın  düşünce tarzına göre, Soğuk Savaş’ı sona erdirme çabası “uygun” bir atmosfer yaratmayı veya devamlı görüşme taraftarlarının çok sevdiği  tek  taraflı  davranışlar  sergilemeyi  gerektirmezdi. </p>
<p class="calibre1">Çatışma ve uzlaşmaya, politikanın birbirini izleyen aşamaları olarak  bakacak  kadar  Amerikalı  olan  Reagan,  ideolojik  ve jeostratejik  saldırıyı  aynı  zamanda  benimseyen  ilk  savaş</p>
<p class="calibre1">sonrası başkanı idi. </p>
<p class="calibre1">Sovyetler  Birliği,  John  Poster  Dulles  döneminden  beri böyle  bir  durumla  uğraşmak  zorunda  kalmamıştı.  Dulles  da başkan  olmadığı  gibi,  kendi  “kurtarma”  politikasını uygulamak için ciddi bir girişimde de bulunmamıştı. Tersine, Reagan ve arkadaşları, görevlerini şeklen de olsa harfi harfine</p>
<p class="calibre1"><a id="p1538"></a>uygulamak  kararındaydılar.  Reagan’ın  yemin  ederek  işe başlamasından  itibaren,  aynı  zamanda  iki  hedefin gerçekleştirilmesi </p>
<p class="calibre1">peşinde </p>
<p class="calibre1">oldular: </p>
<p class="calibre1">Yayılma </p>
<p class="calibre1">süreci</p>
<p class="calibre1">durdurulana  ve  sonra  ters  çevrilene  kadar  Sovyet  jepolitik baskısı  ile  savaşmak.  İkinci  olarak,  Sovyetlerin  stratejik üstünlük  çabasını  yerinde  durduracak  ve  stratejik  zarar görmeye  açık  olmaya  çevirecek  şekilde  bir  silahlanma programı başlatmak. </p>
<p class="calibre1">Rollerin  değişmesi  için  ideolojik  araç,  yine  insan  hakları sorunuydu  ve  Reagan  ve  danışmanları,  bununla  Sovyet sisteminin  altını  oymak  istiyorlardı.  Kendinden  önceki başkanlar  da  insan  haklarının  önemini  doğrulamışlardı. </p>
<p class="calibre1">Nixon,  Sovyetler  Birliği’nden  göç  sorununda  aynı  şekilde hareket  etmişti.  Ford,  Helsinki  Anlaşması’nın  III.  Sepet’iyle ileriye doğru en büyük adımı atmıştı (Bkz. Bölüm 27). Carter, insan  haklarını  dış  politikasının  merkezi  yapmıştı  ve Amerika’nın  müttefikleri  ile  karşılıklı  olarak  o  derecede yoğun bir şekilde desteklemişti ki, bu zaman zaman onların iç birliğini  tehdit  etmişti.  Reagan  ve  danışmanları,  komünizmi devirmek, Sovyetler Birliği’ni demokratikleştirmek için insan haklarını bir araç olarak kullanmak ve böylece barış içindeki bir dünyanın anahtarı konumuna getirmek amacıyla bir adım daha  ileri  gittiler.  25  Ocak  1984’te  Reagan,  Ulusa  Sesleniş</p>
<p class="calibre1">konuşmasında  şöyle  dedi:  “Yönetilenlerin  rızasına  dayanan</p>
<p class="calibre1"><a id="p1539"></a>hükümetler,  komşularına  karşı  savaş  yapmazlar. <a href="index_split_014.html#p1778">”{1017}</a></p>
<p class="calibre1">1982’de  Wesminster’de,  dünyadaki  demokrasi  dalgasını överek özgür ülkelere şu çağrıda bulundu:</p>
<p class="calibre1">“...halkın  kendi  yolunu  seçmesine,  kendi  kültürünü geliştirmesine, </p>
<p class="calibre1">barışçı </p>
<p class="calibre1">araçlarla </p>
<p class="calibre1">farklı </p>
<p class="calibre1">düşünceleri</p>
<p class="calibre1">uzlaştırmasına  izin  veren  araçlar  olarak  demokrasinin altyapısını, hür basın sistemini, sendikaları, politik partileri ve üniversiteleri desteklemek.” <a href="index_split_014.html#p1778">{1018}</a></p>
<p class="calibre1">Ülke  içinde  demokrasinin  geliştirilmesi  çağrısı,  klasik  bir Wilson  temasının  başlangıcıdır:  “Bu  yüzyılın  geri  kalan kısmı,  özgürlük  ve  demokratik  ideallerin  yavaş  yavaş</p>
<p class="calibre1">büyümesine tanık olacaksa, demokrasi kampanyasına yardım etmek amacıyla harekete geçmeliyiz. <a href="index_split_014.html#p1778">”{1019}</a></p>
<p class="calibre1">Gerçekten  de  Reagan,  Wilsonculuğu  sonucuna  kadar götürdü.  Amerika  oturup,  hür  kurumların  kendi  kendilerine oluşmasını  bekleyemezdi;  aynı  zamanda  sadece  kendi güvenliğine  karşı  doğrudan  doğruya  tehditlere  karşı direnmekle  de  kalamazdı.  Onun  yerine,  aktif  bir  şekilde demokrasiyi  teşvik  etmesi,  ideallerine  uyan  ülkeleri ödüllendirmesi,  uymayanlara  Amerika’ya  karşı  tehdit oluştursun  oluşturmasın  cezalandırması  gerekirdi.  Reagan’ın takımı,  böylece  ilk  Bolşeviklerin  iddialarını  tersine  çevirdi: Komünist  Manifesto  değil,  demokratik  değerler,  geleceğin akımı  olacaktı.  Ayrıca,  Reagan’ın  takımı  tutarlıydı:  Hem</p>
<p class="calibre1"><a id="p1540"></a>Şili’deki  tutucu  Pinochet  rejimine,  hem  de  Filipinler’deki otoriter  Marcos  rejimine  reform  yapmaları  için  baskı uyguladı.  Şili  referandum  ve  hür  seçimler  yapmaya  ikna edildi  ve  böylece  iktidardan  düştü;  Marcos  da  Amerikan işbirliği ile devrildi. </p>
<p class="calibre1">Aynı zamanda demokrasi için açılan bu kampanya, Soğuk Savaş  sonrası  dönemle  özel  ilgisi  olan  temel  sorunları  da beraberinde getirdi: Devlet bu kampanya ile diğer devletlerin içişlerine karışmama şeklindeki Amerika’nın uzun zamandan beri  önem  verdiği  doktrini  nasıl  uzlaştıracaktı?  Ne  dereceye kadar ulusal güvenlik gibi hedefler, ikinci planda tutulacaktı? </p>
<p class="calibre1">Amerika  değerlerini  desteklemek  için  hangi  bedeli  ödemeye hazırdı?  Yayılmacılık  ve  toprak  ilhaklarından  nasıl kaçınılacaktı?  İlk  Reaganlı  yılları  uzak  bir  tarihmiş  gibi gösteren  Soğuk  Savaş  sonrası  dünya,  bu  sorulara  bir  cevap bulmak zorunda idi. </p>
<p class="calibre1">Ancak  Reagan  başkanlığa  geldiği  zaman  böyle belirsizlikler,  onu,  Sovyetlerin  önceki  yıllardaki  pervasız yayılmasını  durdurmak  için  bir  strateji  geliştirmekten  daha çok  kaygılandırmadı.  Reagan’ın  jeostratejik  saldırısının amacı,  Sovyetlere  haddini  aştığını  iyice  anlatmaktı. </p>
<p class="calibre1">Brejnev’in, komünist kazançlarının geri çevrilemez olduğunu savunan doktrinini reddeden Reagan’ın stratejisi, komünizmin yalnızca  sınırlandırılabileceğine  değil,  yenilebileceğine  de</p>
<p class="calibre1"><a id="p1541"></a>inanıyordu.  Reagan,  Angola’daki  komünist  karşıtı  gerillalara Amerikan  yardımını  engelleyen  Clark  Değişiklik  Kanunu’nu yürürlükten  kaldırdı.  Sovyet  karşıtı  Afgan  gerillalara  desteği büyük  çapta  artırdı.  Orta  Amerika’daki  komünist  gerillalara karşı  direnmek  için  büyük  bir  program  geliştirdi  ve  hatta Kamboçya’ya  insani  yardımı  genişletti.  Çinhindi’ndeki  kötü yenilgiden beş yıldan biraz fazla bir zaman sonra, kararlı bir başkanın,  Sovyet  genişlemesine  bu  kez  başarılı  bir  şekilde karşı durması Amerika’nın birliği için önemli bir zaferdi. </p>
<p class="calibre1">Bunların </p>
<p class="calibre1">bazıları </p>
<p class="calibre1">Bush </p>
<p class="calibre1">yönetimine </p>
<p class="calibre1">kadar</p>
<p class="calibre1">gerçekleştirilemediyse </p>
<p class="calibre1">de, </p>
<p class="calibre1">1970’li </p>
<p class="calibre1">yılların </p>
<p class="calibre1">Sovyet</p>
<p class="calibre1">kazançlarının  çoğu  geri  alındı.  1990’da  Kamboçya’daki Vietnam  işgaline  son  verildi.  1993’te  seçimler  yapıldı  ve mülteciler  yurtlarına  geri  dönmeye  hazırlandılar;  1991’de Küba  birlikleri  Angola’dan  çekildiler;  Etiyopya’daki komünistler  tarafından  desteklenen  hükümet  1991’de  çöktü; 1990’da Nikaragua’daki Sandinistaslar serbest seçimlere razı edildiler  ki,  bu  hiçbir  iktidardaki  komünist  partisinin  göze alamadığı  bir  tehlike  idi;  en  önemlisi,  Sovyet  orduları 1989’da  Afganistan’dan  geri  çekildi.  Bütün  bu  gelişmeler, komünizmin  ideolojik  atılımının  ve  jeopolitik  inançlarının kırılmasına  yardımcı  oldu.  Üçüncü  Dünya  denilen  ülkelerde Sovyet  etkisinin  çöktüğünü  gören  Sovyet  reformcuları, Brejnev’in yüksek maliyetli, faydasız serüvenlerini, komünist</p>
<p class="calibre1"><a id="p1542"></a>sistemin  iflasının  nedeni  olarak  göstererek,  onun  antidemokratik  karar  alma  tarzının  acele  bir  revizyon gerektirdiğine inandıklarını söylediler. <a href="index_split_014.html#p1778">{1020}</a></p>
<p class="calibre1">Reagan  Yönetimi,  bu  başarıları  Reagan  Doktrini  denen prensibi  yürürlüğe  koyarak  kazandı:  Birleşik  Devletler, Sovyet  nüfuz  alanı  dışındaki  ülkelerde  anti-komünist  karşı ayaklanmalara  yardım  edecekti.  Bu,  Afgan  mücahitlerini Ruslara  karşı  savaşlarında  silahlandırmak,  Nikaragua’da kontra  gerillalarına  destek  vermek,  Etiyopya’da  ve Angola’daki komünist karşıtı güçlere yardım etmek demekti. </p>
<p class="calibre1">1960  ve  1970’li  yıllarda  Sovyetler,  hükümetleri,  Birleşik Devletler’e karşı dost olan ülkelerde komünist ayaklanmaları teşvik  etmişti.  Şimdi  1980’li  yıllarda,  Amerika  Sovyetlere kendi  kullandığı  ilaçları  tattırmak  istiyordu.  Dışişleri  Bakanı Shultz, bu kavramı 1985 Şubat’ında San Francisco’da yaptığı bir konuşmada şöyle açıkladı:</p>
<p class="calibre1">“Yıllarca,  komünist  diktatörlükleri  yaymak  isteyen düşmanlarımız,  herhangi  bir  sakınmaya  gerek  görmeksizin dünyanın  birçok  yerinde  yapılan  ayaklanmalara  destek olmuştur...  Komünizmin  herhangi  bir  zaferinin  geri çevrilemez </p>
<p class="calibre1">olduğunu </p>
<p class="calibre1">sanmışlardır. </p>
<p class="calibre1">Bugün, </p>
<p class="calibre1">Sovyet</p>
<p class="calibre1">imparatorluğu  kendi  iç  problemlerinin  ve  karışık  dış</p>
<p class="calibre1">ilişkilerinin  baskısı  altında  zayıflamaktadır...  Dünyadaki demokratik güçler, desteğimizi hak etmektedirler. Onları terk</p>
<p class="calibre1"><a id="p1543"></a>etmek, utanç verici bir ihanet olur; yalnızca bu cesur erkekleri ve  kadınları  terk  etmek  değil,  aynı  zamanda  en  yüksek ideallerimizi de terk etmek anlamına gelir. <a href="index_split_014.html#p1778">”{1021}</a></p>
<p class="calibre1">Küresel </p>
<p class="calibre1">olarak </p>
<p class="calibre1">özgürlük </p>
<p class="calibre1">ve </p>
<p class="calibre1">demokrasinin</p>
<p class="calibre1">desteklenmesinde  kullanılan  yüksek  Wilson  dili,  hemen hemen  Makyavelci  gerçeklikle  mayalandı.  Amerika,  Quincy Adams’ın  sözleriyle  “yok  etmek  için  yurtdışında  canavar avına” çıkmadı; daha çok, Reagan Doktrini’ne göre düşmanın düşmanına yardım için çıktı ki, bunu Richelieu bütün kalbiyle desteklerdi.  Reagan  Yönetimi  yalnızca  gerçek  demokratlara değil (Polonya’da olduğu gibi), fakat Afganistan’daki İslamcı köktencilere  (İranlılarla  ortak),  Orta  Amerika’daki  sağcılara ve  Afrika’daki  kabile  savaşçılarına  kadar  yardım  yaptı. </p>
<p class="calibre1">Birleşik </p>
<p class="calibre1">Devletler’in </p>
<p class="calibre1">Afganistan’daki </p>
<p class="calibre1">mücahitlerle, </p>
<p class="calibre1">Richelieu’nün  Osmanlı  imparatorluğu  sultanı  ile  olduğundan daha  fazla  ortak  bir  şeyi  yoktu.  Ancak  ortak  bir  düşmanları vardı  ve  ulusal  çıkar  dünyasında  bu  durum  onları  müttefik yaptı.  Sonuçlar  komünizmin  çöküşünü  hızlandırdı;  fakat Amerika’yı  tarihi  boyunca  kaçındığı  ve  bir  devlet  adamının başlıca çıkmazı olan temel bir soruyla yüz yüze getirdi: Hangi sonuçlar hangi araçları meşru kılar? </p>
<p class="calibre1">Reagan’ın  Sovyetler  Birliği’ne  karşı  en  önemli  meydan okuması  askeri  bakımdan  kuvvetlenmeydi.  Bütün  seçim kampanyalarında,  Reagan  Amerikan  savunma  çabalarının</p>
<p class="calibre1"><a id="p1544"></a>yetersiz  olduğundan  yakınmış  ve  yaklaşmakta  olan  Sovyet üstünlüğü  uyarısında  bulunmuştu.  Bugün  biz  bu  korkuların, Atom Çağı’nda askeri üstünlüğün doğasının gereğinden fazla basitleştirilmesinin  bir  sonucu  olduğunu  biliyoruz.  Fakat Reagan’ın  Sovyet  askeri  tehdidini  algılamadaki  isabet derecesi  ne  olursa  olsun,  bu  anlayış,  tutucu  seçmenlerin desteğini  Nixon’ın  jeopolitik  tehlike  kavramının  yaptığından daha iyi sağladı. </p>
<p class="calibre1">Reagan  Yönetimi’nden  önce,  Amerika’nın  Soğuk  Savaş</p>
<p class="calibre1">politikasını  eleştirenlerin  standart  argümanı,  silah  yığınağı yapılmasının  anlamsız  olduğu,  çünkü  Sovyetlerin  daima  ve her  seviyede  Amerikan  çabasına  cevap  vereceği  ve  eşitliği sağlayacağı </p>
<p class="calibre1">idi. </p>
<p class="calibre1">Bunun, </p>
<p class="calibre1">yakın </p>
<p class="calibre1">Sovyet </p>
<p class="calibre1">üstünlüğü</p>
<p class="calibre1">algılamasından  da  isabetsiz  olduğu  anlaşıldı.  Reagan dönemindeki  Amerikan  silah  yığınağının  derecesi  ve  hızı, Afganistan’da  ve  Afrika’daki  büyük  yenilgiler  sonucunda, Sovyet  liderliğinin  kafasında  var  olan  silahlanma  yarışını, ekonomik  ve  daha  önemlisi  teknik  bakımdan  kaldırıp kaldırmayacakları kuşkusunu daha da kuvvetlendirdi. </p>
<p class="calibre1">Reagan,  B-1  bombardıman  uçaklarının  yapılması,  on yıldan  beri  ilk  Amerikan  kıtalar  arası  füzeleri  olan  MX</p>
<p class="calibre1">füzelerinin  konuşlandırılmasının  başlatılması  gibi  Carter zamanında terk edilen silah sistemlerini yeniden canlandırdı. </p>
<p class="calibre1">Soğuk Savaş’ın sona erdirilmesinde en büyük katkısı olan iki</p>
<p class="calibre1"><a id="p1545"></a>stratejik  karar,  NATO’nun  orta  menzilli  Amerikan  füzelerini Avrupa’da </p>
<p class="calibre1">konuşlandırması </p>
<p class="calibre1">ve </p>
<p class="calibre1">Stratejik </p>
<p class="calibre1">Savunma</p>
<p class="calibre1">Girişimi’nin başlatılmasıydı. </p>
<p class="calibre1">Orta </p>
<p class="calibre1">menzilli </p>
<p class="calibre1">(1.500 </p>
<p class="calibre1">mil) </p>
<p class="calibre1">füzelerin </p>
<p class="calibre1">Avrupa’da</p>
<p class="calibre1">konuşlandırılması </p>
<p class="calibre1">hakkındaki </p>
<p class="calibre1">NATO </p>
<p class="calibre1">karan, </p>
<p class="calibre1">Carter</p>
<p class="calibre1">Yönetimi’nde  alınmıştır.  Amacı,  Amerika’nın  nötron bombasını tek taraflı olarak iptal etme kararı dolayısıyla çok kızan Batı Alman Başbakanı Helmut Schmidt’i yatıştırmaktı. </p>
<p class="calibre1">Nükleer  savaşı  daha  az  tahrip  edici  hale  getirmek  için  icat edilen  nötron  bombasını,  Schmidt  kendi  Sosyal  Demokrat Partisi’nin  karşı  koymasına  rağmen  desteklemişti.  Orta menzilli  silahlar  (kısmen  balistik  füzeler,  kısmen  karadan atılan  Cruise  füzeleri)  farklı  bir  problem  için  icat  edilmişti. </p>
<p class="calibre1">Amaç,  Sovyet  topraklarının  derinliklerinde  konuşlandırılmış</p>
<p class="calibre1">ve  bütün  Avrupa  hedeflerini  vurabilecek  kapasitedeki  çok sayıda yeni Sovyet füzesine (SS-20) karşı kullanmaktı. </p>
<p class="calibre1">Özünde orta menzilli silahlar lehine olan argüman, stratejik değil, politikti ve yirmi yıl önce strateji hakkında müttefikler arasında tartışma çıkaran aynı endişeden doğmuştu. Ancak bu kez  Amerika  Avrupa’nın  korkularını  yatıştırmaya  çalıştı. </p>
<p class="calibre1">Açıkça  söylemek  gerekirse,  bu  sorun,  bir  kez  daha  Batı Avrupa’nın  Avrupa’ya  yönelik  bir  Sovyet  saldırısını  nükleer silah  kullanmak  suretiyle  püskürteceği  konusunda  Birleşik Devletler’e </p>
<p class="calibre1">güvenip </p>
<p class="calibre1">güvenemeyeceği </p>
<p class="calibre1">sorunuydu. </p>
<p class="calibre1"><a id="p1546"></a>Müttefikleri,  Amerika’nın  kendi  ülkesinde  veya  denizde üslenmiş  silahları  ile  nükleer  bir  misillemeye  başvurmaya istekli  olduğuna  gerçekten  inansalar,  Avrupa  topraklarında yeni  füzelere  gerek  kalmayacaktı.  Fakat  Avrupa  liderlerinin devamlı  kuşku  duydukları  husus,  Amerika’nın  bunu  yapıp yapmayacağıydı.  Amerikan  liderlerinin  de  Avrupa’nın  bu konudaki endişelerine cevap vermekte kendi nedenleri vardı. </p>
<p class="calibre1">Bu,  Amerika’ya  yönelik  genel  bir  savaş  ile  Sovyet  nükleer şantajına boyun eğme arasında seçenek yaratan esnek karşılık stratejisinin bir parçasıydı. </p>
<p class="calibre1">Kuşkusuz,  Atlantik  ortaklığının  her  iki  tarafı  arasında karşılıklı  olarak  bir  bilinçaltına  yerleşmiş  güvensizliğin  daha sofistike  bir  açıklaması  vardı.  Bu  da,  yeni  silahların, Avrupa’nın  stratejik  savunması  ile  Amerika’nınkini  birbirine organik  olarak  bağlamasıydı.  Bu  argümana  göre,  Sovyetler Birliği  ilk  önce  Avrupa’daki  orta  menzilli  füzeleri  yok etmeden konvansiyonel silahlarla saldırıya geçemezdi. Çünkü bu  silahlar  yakınlığı  ve  hedefi  vurma  oranının  yükseldiği nedeniyle  Sovyet  kumanda  merkezlerini  vurabilir  ve Amerikan  stratejik  kuvvetlerinin  ilk  öldürücü  darbesi  için yolu  açabilirdi.  Diğer  taraftan,  Amerikan  misilleme  gücünü olduğu  gibi  bırakarak  Amerikan  orta  menzilli  füzelerine saldırmak da çok tehlikeli bir şeydi. Büyük zarar verebilecek yeterli  sayıda  orta  menzilli  füze  sağlam  kalabilir  ve  zarar</p>
<p class="calibre1"><a id="p1547"></a>görmemiş Amerikan misilleme kuvvetlerini savaşın sonucunu belirleyecek  duruma  getirebilirdi.  Böylece  orta  menzilli füzeler  caydırmada  var  olan  bir  boşluğu  dolduruyordu. </p>
<p class="calibre1">Zamanın  teknik  jargonuyla,  bundan  böyle  Avrupa’nın savunması  ile  Amerika’nın  savunması  “birbiriyle  bağlantılı” </p>
<p class="calibre1">idi:  Sovyetler  Birliği  toptan  bir  atom  savaşı  riskini  göze almadan Avrupa veya Amerika’ya saldırıda bulunamayacaktı. </p>
<p class="calibre1">Teknik  “bağlantı”,  Avrupa’nın  geri  kalan  bölümünde, özellikle  Fransa’da  gittikçe  artan  Alman  tarafsızlığı korkusuna  da  cevap  veriyordu.  1982’de  Schmidt’in düşmesinden  sonra,  Alman  Sosyal  Demokrat  Partisi milliyetçiliğe ve tarafsızlığa döner gibi oldu. O kadar ki, 1986</p>
<p class="calibre1">seçimlerinde  partinin  liderliğinden  olan  Oscar  LaFontaine, Almanya’nın </p>
<p class="calibre1">bütünleşmiş </p>
<p class="calibre1">NATO </p>
<p class="calibre1">kumandanlığından</p>
<p class="calibre1">çıkmasını  istedi.  Füzelerin  konuşlandırılması  aleyhinde yapılan büyük gösteriler Federal Cumhuriyeti sarstı. </p>
<p class="calibre1">Almanya’nın  NATO  ile  bağlarını  zayıflatmak  fırsatını hisseden  Brejnev  ve  yerine  gelen  Andropov,  orta  menzilli füzelerin  konuşlandırılmasına  muhalefet  etmeyi  Sovyet  dış</p>
<p class="calibre1">politikasının  esas  teması  haline  getirdi.  1983’ün  başlarında, Gromiko,  Bonn’u  ziyaret  ederek,  Pershing  füzelerinin Almanya’ya  geldiği  gün,  Sovyetlerin  Cenevre  silahların kontrolü  görüşmelerini  terk  edeceği  uyarısında  bulundu.  Bu söz,  açıkça  Alman  protestocularını  ateşlemek  için</p>
<p class="calibre1"><a id="p1548"></a>söylenmişti. Kohl 1983 Temmuz’unda Kremlin’i ziyaret ettiği zaman,  Andropov  Alman  başbakanına  Pershing  II’leri  kabul etmesi durumunda şu uyarıda bulunmuştu:</p>
<p class="calibre1">“Batı Almanya için askeri tehdit, katlanarak büyüyecektir. </p>
<p class="calibre1">Ülkelerimiz  arasındaki  ilişkilerde  bazı  zorluklar  kaçınılmaz olacaktır. Federal Alman Cumhuriyeti ile Demokratik Alman Cumhuriyeti’nde  yaşayan  Almanlara  gelince,  birinin  yakın zamanda dediği  gibi  (Pravda)  birbirlerine,  füzelerden  oluşan parmaklıklar arkasından bakacaklardır.” <a href="index_split_014.html#p1779">{1022}</a></p>
<p class="calibre1">Moskova’nın  propaganda  makinesi  Avrupa  ülkelerinde büyük  bir  kampanya  başlattı.  Birçok  barış  grubu  tarafından yapılan </p>
<p class="calibre1">büyük </p>
<p class="calibre1">kitle </p>
<p class="calibre1">gösterilerinde, </p>
<p class="calibre1">yeni </p>
<p class="calibre1">füze</p>
<p class="calibre1">konuşlandırılmasından çok silahsızlanmaya öncelik verilmesi ve ayrıca nükleer silahların derhal dondurulması istendi. </p>
<p class="calibre1">Almanya’nın tarafsızlığa her yönelişinde, (Fransızlara göre bu  milliyetçilik  demekti)  Fransız  cumhurbaşkanları,  Bonn’a Avrupa veya Atlantik alternatifleri sunmaya giriştiler. 1960’lı yıllarda,  de  Gaulle  Almanya’nın  Berlin  konusundaki görüşünün  yılmaz  savunucusuydu.  1983’te,  Mitterand beklenmedik bir şekilde Amerika’nın orta menzilli füzelerini konuşlandırılması  planının  en  büyük  Avrupalı  destekçisi olmuştur. Mitterand Almanya’ya füzelerin yerleştirilmesi için bir  kampanya  başlattı.  “Avrupa  kıtasının  Amerika  ile bağlantısı  üzerinde  kumar  oynayan  birisi,  bizim  görüşümüze</p>
<p class="calibre1"><a id="p1549"></a>göre  kuvvet  dengesini  ve  barışın  korunmasını  tehlikeye sokuyor demektir.” Bu sözü Mitterand Alman Bundestag’ında söylemiştir<a href="index_split_014.html#p1779">.{1023}  </a>Fransız  cumhurbaşkanı  için  orta  menzilli füzelerin  Almanya’da  konuşlandmlmasındaki  Fransız  ulusal çıkan,  Fransız  Sosyalistlerinin  Alman  Sosyal  Demokrat kardeşlerine  karşı  hissettikleri  ideolojik  yakınlıktan  daha üstün gelmektedir. </p>
<p class="calibre1">Reagan,  Sovyet  diplomatik  saldırısının  önünü  almak  için bir  hile  icat  etti:  Amerikan  orta  menzilli  füzelerine  karşılık Sovyet  SS-20’lerini  önerdi<a href="index_split_014.html#p1779">.{1024}</a>  SS-20’ler  Amerikan konuşlandırması  için  daha  çok  bir  bahane  olduğundan,  öneri Avrupa’nın  savunmasını  Amerika’nınki  ile  “birbirine bağlamak”  konusunda  ciddi  sorunlar  ortaya  çıkardı,  iki savunma  arasındaki  “bağlantı”  hakkındaki  tartışmalar anlaşılmaz  bir  duruma  gelirken,  bütün  bu  kategori  içinde kalan  silahların  kaldırılması  önerisi,  anlaşılması  kolay  bir şeydi.  Sovyetler  pazarlık  şanslarını  olduğundan  fazla  tahmin ettiler ve Reagan’ın önerisini tartışmayı bile kabul etmediler; böylece  sıfır  seçeneği  Avrupa  hükümetlerinin  füzeleri konuşlandırma  çalışmalarını  kolaylaştırdı.  Bu  Reagan  ve Amerikan planını cesaretle savunan Alman Başbakanı Helmut Kohl için herkesi hayrete düşüren bir zaferdi. Bu olay şunu da gösterdi  ki,  zayıf  Sovyet  liderliği,  Batı  Avrupa’nın  gözünü korkutma kapasitesini yitiriyordu. </p>
<p class="calibre1"><a id="p1550"></a>Orta  menzilli  füzelerin  konuşlandırılması  caydırma stratejisini de geliştirdi; fakat 23 Mart 1983’te Reagan Sovyet füzelerine  karşı  bir  stratejik  savunma  geliştirmek  niyetini açıklayınca, gerçekten de bir stratejik hamle yapmış oldu:</p>
<p class="calibre1">“...  Ülkemizde  bize  atom  silahlarını  veren  bilim topluluğuna,  şimdi  bütün  yeteneklerini  insanlık  ve  dünya barışı uğruna kullanmaları  çağrısında  bulunuyorum:  Bize  bu nükleer silahları etkisiz  ve  modası geçmiş  hale  getirecek  bir şey verin. <a href="index_split_014.html#p1779">”{1025}</a></p>
<p class="calibre1">Son kelimeler olan “etkisiz ve modası geçmiş” kelimeleri, Kremlin’i  ürpertmiş  olmalıdır.  Sovyet  atom  silahları, Sovyetler  Birliği’nin  süper  güç  statüsünün  kilit  taşıydı. </p>
<p class="calibre1">Brejnev  döneminin  başlıca  hedefi,  yirmi  yılı  boyunca, Birleşik  Devletler’le  stratejik  eşitliği  sağlamaktı.  Şimdi,  bir küçük  teknik  darbe  ile  Reagan,  Sovyetler  Birliği’nin  elde etmek için iflası göze aldığı her şeyi bir çırpıda silip atmayı öneriyordu. </p>
<p class="calibre1">Reagan’ın yüzde yüz etkili savunma silahını gerçekleştirme aşamasına  yaklaşması  bile,  Amerikan  stratejik  üstünlüğünün gerçek  olması  anlamına  geliyordu.  Amerika’nın  ilk  darbesi başarılı  olabilirdi;  çünkü  savunma  sistemi,  Sovyet  füze gücünün  ayakta  kalmış  olan  nispeten  küçük  ve  disorganize bölümünü  engelleyebilirdi.  En  azından,  Reagan’ın  SDI (Stratejik  Savunma  Girişimi)  ilanı  Sovyet  liderlerinin</p>
<p class="calibre1"><a id="p1551"></a>dikkatini  şu  noktaya  çekti:  1960’lı  yıllarda  amansız  bir şekilde  başlattıktan  silah  yarışı,  şimdi  ya  kaynaklarını tamamen tüketecek veya bir Amerikan stratejik hamlesine yol açacaktı. </p>
<p class="calibre1">Reagan’ın  SDI  önerisi,  Amerikan  savunma  politikası tartışmasında  hassas  bir  yaraya  dokundu.  Atom  Çağı’ndan önce,  bir  ülkenin  savunmasını,  halkının  tehlikeye  açıklığı üzerine dayandırması, akıl almaz bir şey olarak düşünülürdü. </p>
<p class="calibre1">Sonradan  stratejik  tartışma  yeni  bir  özellik  kazandı;  çünkü büyük  bölümü  tamamen  yeni  bir  grup  katılımcı  tarafından yönetilir  oldu.  Nükleer  Çağ’dan  önce,  askeri  strateji,  ya kurmay  subaylar  tarafından  tartışılarak  kararlaştırılır  veya askeri  kurmay  kolejinde,  çoğu  B.H.  Liddell  Hart  gibi  askeri tarihçi  olan  kimselerin  dışardan  katılımıyla  belirlenirdi. </p>
<p class="calibre1">Nükleer  silahların  geniş  tahrip  kapasitesi,  geleneksel  askeri uzmanlığı  faydasız  hale  getirdi;  yeni  teknolojiden  anlayan herkes oynayabilirdi ve oyuncular çoğunlukla bilim adamı ve birkaç da akademisyenden oluşuyordu. </p>
<p class="calibre1">Teknik  uzmanların  çoğunluğu,  serbest  bırakılan  tahrip kapasitesinin  büyüklüğü  karşısında  dehşete  düştüler  ve politikacıların  bu  konuda  yeter  derecede  sorumluluk taşımadıklarına  ikna  olarak,  kendilerinde  politikacıların nükleer  savaşı  daha  kabul  edilebilir  hale  getirecek  en  az düzeyde  bir  şans  dahi  görürlerse,  bunu  kullanmaya</p>
<p class="calibre1"><a id="p1552"></a>girişebileceklerini  düşündüler.  Bu  nedenle,  en  pervasız politika  üreticilerini  bile  korkutacak  derecede  felaket  taşıyan stratejileri  savunmak  bilim  adamlarının  moral  göreviydi.  Bu yaklaşımın  paradoksu,  kendilerini  doğru  olarak  uygarlığın geleceği  ile  en  çok  ilgilenen  kişiler  olarak  görenlerin,  sivil halkın  imhasını  öngören  nihilist  bir  askeri  stratejiyi savunmalarıydı. </p>
<p class="calibre1">Savunma alanında çalışan bilim adamları bu görüşe yavaş</p>
<p class="calibre1">yavaş  geldiler.  Nükleer  çağın  ilk  on  yılında,  çoğu  henüz mevcut  olmayan  Sovyet  hava  tehdidine  karşı  savunmayı ısrarla  istiyorlardı.  Bir  atom  savaşını  önlemeyi  kendilerine görev  edinmiş  bilim  adamlarının  kafalarının  gerisinde, kuşkusuz  kaynakların  saldırı  silahları  için  kullanılmasını önlemenin  ve  böylece  bir  Amerikan  sürpriz  saldırısını  cazip kılan  şeyleri  azaltmanın  faydalı  olduğu  fikri  vardı. </p>
<p class="calibre1">Sovyetlerin bütün Birleşik Devletler’i yerle bir edecek yeterli nükleer  kapasitesinin  her  gün  daha  da  büyüdüğünü  gören bilimsel  toplumun  yaygın  görüşü,  paradoksal  bir  şekilde değişti.  Bundan  böyle,  çoğunluk,  Karşılıklı  Yok  Olma Doktrini’ni  şevkle  savunuyordu.  Bu  doktrin,  beklenen  sivil kayıpların  çok  yüksek  bir  düzeyde  olacağı  varsayımına dayanan  caydırıcı  bir  sistemdi  ve  bu  düzey  nedeniyle  hiçbir tarafın nükleer bir savaşı başlatamayacağı varsayılıyordu. </p>
<p class="calibre1"><a id="p1553"></a>Karşılıklı Yok Olma Doktrini, stratejik teoride, savunmayı, intihar  tehdidine  dayandırarak  mantıklı  olmaktan  bilerek kaçışa işaret etmektedir. Pratikte bu teori, karşı tarafın genel bir nükleer savaşa başvurmadan karşı koyamayacağı sorunlar yaratabilen  tarafa  psikolojik  yönden  büyük  bir  avantaj sağlamıştır.  1960  ve  1970’li  yıllarda  bu  taraf,  açıkça konvansiyonel  askeri  kapasitesinin  Batı’nınkilere  göre  üstün olduğu  kabul  edilen  Sovyetler  Birliği’ydi.  Aynı  zamanda, böyle  bir  strateji,  bir  nükleer  savaşın  bütün  uygarlığı  yok etmesini de kesinleştiriyordu. Böylece SDI, tam teslimiyet ile kıyamet  günü  arasında  hoşlanılmayan  bir  seçim  yapmaktan kaçınmak isteyen kişiler arasında taraftar buldu. </p>
<p class="calibre1">Ancak  medya  ve  savunma  konulan  ile  ilgilenen entelektüeller,  genellikle  kabul  edilen  yolu  seçerek  SDl’ye karşı  çıktılar.  Çeşitli  karşı  çıkış  nedenlerinin  en  iyi  ve  en dürüst özeti, Carter Yönetimi’nde savunma bakanı ve Johnson Yönetimi’nde  Hava  Kuvvetleri  bakanı  olan  Harold  Brown tarafından bir kitapta toplanmıştır<a href="index_split_014.html#p1779">.{1026} </a>Brown bir inceleme yapılmasını istiyor ve SDI’in henüz uygulanabilir olmadığını ileri  sürüyordu<a href="index_split_014.html#p1779">.{1027}</a>  Onunla  çalışanlardan  biri,  Richard Betts,  Sovyetlerin  savunma  sisteminin,  herhangi  bir konuşlandırma düzeyinde Amerika’nınkinden daha düşük bir maliyette  olduğunu  savundu<a href="index_split_014.html#p1779">.{1028}  </a>Johns  Hopkins Üniversitesi’nden Prof. George Liska karşı görüşü benimsedi. </p>
<p class="calibre1"><a id="p1554"></a>SDI’in  çalışabileceğini,  fakat  bir  kez  korunduktan  sonra Amerika’nın Avrupalı müttefiklerini savunması için bir neden kalmayacağını  söyledi<a href="index_split_014.html#p1779">.{1029}  </a>Robert  Osgood,  1972  ABM</p>
<p class="calibre1">Antlaşması’nın ve yeni silahların kontrolü çabalarının ortadan kaldırılmasından endişe duyarak, bütün yukarıdaki eleştirileri bir  araya  getirdi. <a href="index_split_014.html#p1779">{1030}</a>  Birçok  Batılı  müttefikin  görüşünü temsil  eden  İngiliz  Dışişleri  Bakanı  Geoffrey  Howe  “uzayda bir Maginot Hattı” yaratmaya karşı uyarıda bulundu:</p>
<p class="calibre1">“Konuşlandırma  işi  uzun  yıllar  alır.  Uzun  güvensizlik  ve istikrarsızlık yılları hedefimiz olamaz. Bütün müttefikler, her aşamada  NATO  topraklarının güvenliğinin  bölünmez  olduğu duygusunu  paylaşmaya  devam  etmelidir.  Aksi  takdirde, ittifakın </p>
<p class="calibre1">ikiz </p>
<p class="calibre1">sütunları </p>
<p class="calibre1">birbirinden </p>
<p class="calibre1">ayrılır </p>
<p class="calibre1">ve</p>
<p class="calibre1">yıkılabilir. <a href="index_split_014.html#p1780">”{1031}</a></p>
<p class="calibre1">Bir  ittifakın  korunmasının  bedeli  olarak  her  müttefik devletin  halkının  tehlikede  tutulması,  yeni  ve  uzun  vadede moral  bozucu  bir  şeydi.  Aynı  zamanda  da  yanlıştı.  Tersine ABD’nin Avrupalı müttefiklerini korumak için nükleer savaş</p>
<p class="calibre1">riskini  göze  alma  istekliliği,  Amerika’nın  sivil  halkını korumak kapasitesiyle doğru orantılı olarak artacaktı. </p>
<p class="calibre1">Her türlü teknik argüman teknik uzmanların elindeydi, ama temel  politik  gerçeği  yalnızca  Reagan  elinde  tutuyordu: Nükleer  silahlar  dünyasında,  kendi  halklarını  kazaya,  çılgın düşmanlara,  nükleer  yayılmaya  ve  bütün  öngörülebilir  diğer</p>
<p class="calibre1"><a id="p1555"></a>tehlikelere  karşı  koruma  çabasında  olmayan  liderler,  eğer felaket  olursa  gelecek  kuşaklara  yüz  kızartıcı  bir  ayıp bırakmış  olurlar.  Karışık  bir  araştırma  programının başlangıcında,  SDI’ın  maksimum  etkinliğini  göstermenin olanaksız  olması,  problemin  karmaşıklığının  doğal  bir parçasıydı; herhangi bir silah bu kadar kusursuz bir kriteri ilk denemesinde  tam  karşılamak  zorunda  olsaydı,  hiçbir  silah geliştirilemezdi. </p>
<p class="calibre1">Herhangi bir savunmanın, doyum noktasına geldiği zaman yenilmeye  mahkûm  olduğu  şeklindeki  moda  argüman, doyumun  düz  bir  çizgide  işlemediği  gerçeğini  göz  önünde tutmuyor  demektir.  Bir  düzeye  kadar,  SDI  hemen  hemen Reagan’ın  anlattığı  gibi  işleyebilir;  fakat  bundan  sonra, etkinliği  gittikçe  artan  bir  şekilde  azalırdı.  Ancak  eğer  bir nükleer  saldırı  başlatmanın  bedeli  yeter  derecede  yüksekse, caydırma  artar;  çünkü  saldırgan  hangi  savaş  başlıklarının hedefine  vardığını  bilemez.  Son  olarak,  önemli  miktarda Sovyet  füzesini  engelleyecek  kapasitede  olan  bir  savunma, yeni  nükleer  silaha  sahip  olan  ülkelerin  nispeten  küçük saldırılarına karşı daha etkili olabilir. </p>
<p class="calibre1">Reagan  teknik  eleştirilerden  etkilenecek  bir  insan  değildi; çünkü  zaten  SDI’ı  stratejik  terimler  içinde  savunmuyordu. </p>
<p class="calibre1">Aksine, nükleer savaşın ortadan kaldırılması gibi “liberal” bir amaç  terimleri  içinde  davasını  sunmuştu.  Savaş  sonrası</p>
<p class="calibre1"><a id="p1556"></a>başkanları içinde, nükleer kapasite dâhil, Amerika’nın askeri gücünü  geliştirmeye  en  çok  önem  vermiş  bir  başkan  olan Reagan, aynı zamanda bütün atom silahlarının kaldırıldığı bir dünya isteyen pasifıst görüşü de desteklemiştir. Reagan’ın çok kullanılan  sözü  olan  “bir  nükleer  savaş  hiçbir  zaman kazanılamaz </p>
<p class="calibre1">ve </p>
<p class="calibre1">hiçbir </p>
<p class="calibre1">zaman </p>
<p class="calibre1">böyle </p>
<p class="calibre1">bir </p>
<p class="calibre1">savaş</p>
<p class="calibre1">yapılmamalıdır<a href="index_split_014.html#p1780">”{1032}  </a>sözü,  onun  köktenci  kritiklerinin açıklanan  hedeflerinin  aynısıdır.  Sovyetler  Birliği  ile  ilgili işlerdeki  yaklaşımının  ikili  olması  gibi,  Reagan  silahların çoğaltılması ve pasifızm konularının ikisinde de çok ciddiydi. </p>
<p class="calibre1">Reagan,  hatıralarında  nükleer  silahlara  karşı  tutumunu  şöyle açıklıyordu:</p>
<p class="calibre1">“Kimse  bir  atom  savaşını  ‘kazanamaz.’  Ancak  nükleer silahlar  var  olduğu  sürece  onların  kullanılma  riski  de  daima olacaktır ve bir kez bir nükleer silah kullanılınca, nerede son bulacağını kim bilebilir? </p>
<p class="calibre1">Bu  nedenle  benim  rüyam,  nükleer  silahlardan  arınmış  bir dünyadır. <a href="index_split_014.html#p1780">”{1033}</a></p>
<p class="calibre1">Reagan’ın  atom  savaşına  karşı  hissettiği  kişisel  nefret, İncil’deki  kıyamet  günü  kehanetine  olan  inancıyla  da kuvvetlenmişti.  Onun,  bu  görüşlerini  biyograficisinin belirttiği  hemen  hemen  aynı  cümlelerde  açıkladığını duymuştum:</p>
<p class="calibre1"><a id="p1557"></a>“Kıyamet  hikâyesindeki  Doğu’dan  gelen  200  milyonluk kuvvetli  bir  istila  ordusunun  veba  salgınından  kırılışı hikâyesini, sanki bir film sahnesini anlatır gibi anlattı. Reagan veba’nın, ‘gözlerin kafada alev alev yandığı ve saç ve tüylerin vücuttan  döküldüğü’  bir  nükleer  savaş  kehaneti  olduğuna inanır.  Bu  pasajın  özellikle  Hiroşima‘yı  anlattığına inanır. <a href="index_split_014.html#p1780">”{1034}</a></p>
<p class="calibre1">Barış  Hareketi’nin  hiçbir  üyesi  Reagan  kadar  belagatle nükleer  silahları  lanetleyemezdi.  16  Mayıs  1983’te  bir açıklama </p>
<p class="calibre1">yaparak, </p>
<p class="calibre1">kıtalararası </p>
<p class="calibre1">MX </p>
<p class="calibre1">füzelerini</p>
<p class="calibre1">konuşlandırdığını,  fakat  ümidinin  bu  sürecin  geri  çevrilmesi ve  bütün  nükleer  silahların  ortadan  kaldırılması  olduğunu söyledi:</p>
<p class="calibre1">“Bu  dünyanın  bizim  kuşaktan  ve  bizi  izleyecek kuşaklardan  sonra  da  her  iki  tarafta  birbirine  karşı konuşlandırılmış  füzelerin  bir  gün  bir  deli  veya  manyak tarafından  yahut  kaza  sonucu  ateşlenerek,  hepimizin  sonu olacak  olan  bir  savaşı  başlatmadan  devam  edebileceğine inanmıyorum. <a href="index_split_014.html#p1780">”{1035}</a></p>
<p class="calibre1">Reagan  SDI’ı  ortaya  attığı  zaman,  bütün  başkanlara yapıldığı  gibi,  önce  konuşması  bürokratik  bir  “süzgeçten geçirme  sürecine”  tabi  tutulmuştu.  Buna  rağmen  dili geleneksel  olamayacağı  kadar  da  tutkuluydu.  Silahların kontrolü  görüşmeleri  çok  uzadığı  takdirde,  Amerika  nükleer</p>
<p class="calibre1"><a id="p1558"></a>“tehlikeyi  tek  taraflı  olarak  SDI’ı  kurarak  sona  erdirecekti. </p>
<p class="calibre1">Reagan, Amerikan biliminin, nükleer silahları modası geçmiş</p>
<p class="calibre1">duruma getireceğine inanıyordu. <a href="index_split_014.html#p1780">{1036}</a></p>
<p class="calibre1">Sovyet  liderleri,  Reagan’ın  moral  başvurusu  ile etkilenmediler; fakat Amerika’nın teknolojik potansiyelini ve mükemmel  olmayan  bir  savunmanın  bile  yaratacağı  stratejik etkiyi ciddiye almak zorundaydılar. On dört yıl önce Nixon’ın ABM önerisinin başına geldiği gibi, Sovyet tepkisi, silahların kontrolü  taraftarlarının  tahmininin  aksi  oldu;  SDI,  silahların kontrolüne  açılan  kapının  kilidini  açmaya  hizmet  etti. </p>
<p class="calibre1">Sovyetler,  orta  menzilli  füzeler  dolayısıyla  kesilen  silahların kontrolü konuşmalarına yeniden döndüler. </p>
<p class="calibre1">Reagan’ı eleştirenler, onun sinsi ve bütün nükleer silahların kaldırılması  hayalinin  de,  silahlanma  yarışını  hızlandırma çabalarını  gizlemek  için  bir  oyun  olduğunu  ileri  sürdüler. </p>
<p class="calibre1">Fakat  Reagan’ın  sinsilikle  uzaktan  yakından  bir  ilgisi  yoktu; bütün  Amerikalılara  gerekli,  aynı  zamanda  gerçekleşmesi olası  bir  iyimser  inancı  vermek  istiyordu.  Gerçekten  de nükleer  silahların  kaldırılması  konusunda  yaptığı  bütün konuşmaları,  herhangi  bir  hazırlık  yapmadan  yaptığı konuşmalardı. </p>
<p class="calibre1">Böylece  şu  paradoks  ortaya  çıkıyordu:  Amerika’nın stratejik  silahlarını  modernize  etmek  için  pek  çok  şey  yapan bir  başkan,  aynı  zamanda  onların  hukuka  aykırı  hale</p>
<p class="calibre1"><a id="p1559"></a>getirilmesi için de önemli bir katkıda bulunuyordu. Reagan’ın nükleer  silahlar  hakkında  halka  söyledikleriyle  özel sohbetlerde  kıyamet  gününün  yakın  olduğundan  bahseden sözlerini  yüzeysel  olarak  değerlendiren  düşmanları  ve müttefikleri,  ancak  Amerikan  savunmasının  dayandığı silahlara başvurmayı fevkalade olanak dışı gören bir başkanla karşı karşıya oldukları düşüncesine varabilirlerdi. </p>
<p class="calibre1">Nükleer  tehdidin  inanılırlığının  aşınmasından  önce  bir başkan  kaç  kez  “nükleer  savaş  yapılmamalıdır”  sözünü söyleyebilir?  Esnek  karşılık  stratejisi  teknik  olarak  olanaksız hale  gelene  kadar,  kaç  kez  nükleer  silahlarda  azaltma yapılabilir?  Neyse  ki  Sovyetler  Birliği,  o  zamanlar,  artık  bu potansiyel  olarak  tehlikeli  durumu  deneyemeyecek  kadar zayıf  düşmüştü  ve  Amerika’nın  endişeli  müttefikleri, Sovyetler Birliği’nin hızlanan çöküşüyle meşgullerdi. </p>
<p class="calibre1">Reagan’ın  sinsi  bir  insan  olmadığı,  nükleer  silahlar olmayan  bir  dünya  hayalini  uygulamak  için  bir  fırsat  ele geçirdiğini  sandığı  zaman,  daha  da  iyi  anlaşıldı.  Nükleer savaşın ortadan kaldırılmasını objektif olarak çok önemli bir şey olduğuna ve aklı başında herkesin onunla bu konuda aynı fikirde  olacağına  inanan  Reagan,  ulusal  çıkarları  aynı doğrultuda  olan  müttefiklerine  danışmadan  en  temel  konular hakkında Sovyetlerle ikili görüşmelere girişmeye hazırdı. Bu olay,  Reagan’ın  1986’da  Reykjavik’te  Gorbaçov’la  yaptığı</p>
<p class="calibre1"><a id="p1560"></a>zirve  toplantısında  dramatik  bir  şekilde  ortaya  çıktı.  Kırk sekiz saat süren patırtılı ve heyecanlı bir gemi yolculuğundan sonra,  Reagan  ve  Gorbaçov  beş  yıl  içinde  bütün  stratejik kuvvetleri yüzde 50 azaltmak ve bütün balistik füzeleri on yıl içinde  ortadan  kaldırmak  konularında  prensip  anlaşmasına vardılar.  Bir  an  Reagan,  bütün  nükleer  silahların  tamamen ortadan  kaldırılması  şeklindeki  bir  Sovyet  önerisini  kabul etme noktasına geldi. </p>
<p class="calibre1">Böylece  Reykjavik,  şimdiye  kadar  müttefiklerin  ve tarafsızların  uzun  zamandır  korktuğu  bir  Sovyet-Amerikan ortaklığına  doğru  yaklaştı.  Eğer  diğer  nükleer  silah  sahibi devletler,  Sovyet-Amerikan  anlaşması  doğrultusunda  hareket etmeyi  reddederlerse,  halk  tarafından  ayıplanacaklar,  baskı altında  kalacaklar  veya  izole  edileceklerdi;  kabul  ederlerse, Büyük Britanya, Fransa ve Çin, sonuçta Birleşik Devletler ve Sovyetler </p>
<p class="calibre1">Birliği </p>
<p class="calibre1">tarafından </p>
<p class="calibre1">bağımsız </p>
<p class="calibre1">nükleer</p>
<p class="calibre1">caydırıcılıklarını  terk  etmek  zorunda  bırakılacaklardı; Thatcher  ve  Mitterrand  hükümetleri  ve  Çin  liderleri  buna hiçbir zaman hazır değildiler. </p>
<p class="calibre1">Reykjavik  anlaşması  son  anda  iki  nedenle  başarısızlığa uğradı.  Gorbaçov,  iktidarının  bu  ilk  safhasında  kendi olanaklarına  fazla  güvendi.  Stratejik  füzelerin  ortadan kaldırılması  ile  on  yıl  müddetçe  SDI  denemelerine  yasak koymayı  birbirine  bağlamaya  çalıştı;  ama  karşısındakini  ve</p>
<p class="calibre1"><a id="p1561"></a>onun  pazarlık  şansını  yanlış  değerlendirmişti.  Gorbaçov  için akıllıca bir taktik, mutabık kılınan hususların yayınlanmasını önermek  (yani  füzelerin  kaldırılması)  ve  SDI  denemelerini Cenevre’deki silahların kontrolü görüşmelerine havale etmek olabilirdi.  Bu  durum  anlaşmaya  varılan  konulan  dondurmuş</p>
<p class="calibre1">olur  ve  hem  Atlantik  İttifakı’nda,  hem  de  Çin-Amerikan ilişkilerinde  önemli  bir  kriz  yaratırdı.  Gorbaçov  daha  fazlası için  baskı  yapınca,  Reagan’dan  zirveden  önce  söz  verdiği SDI’ı  bir  pazarlık  konusu  olarak  kullanmama  vaadi  ile karşılaştı.  Gorbaçov  ısrar  edince,  Reagan  hiçbir  dış  politika profesyonelinin  yapmaması  gereken  bir  şeyi  yaptı:  Masadan kalkıp odayı terk etti. Yıllar sonra, Gorbaçov’un Reykjavik’te bulunan ileri gelen bir danışmanına, Sovyetlerin niçin Birleşik Devletler’in  kabul  etmiş  olduğu  noktada  anlaşmaya varmadığını  sorduğumda,  bana  verdiği  cevap  şuydu:  “Her şeyi düşünmüştük; fakat Reagan’ın kalkıp odadan çıkacağını hiç düşünmemiştik.” </p>
<p class="calibre1">Kısa  bir  müddet  sonra,  George  Shultz,  Reagan’ın  nükleer silahları  ortadan  kaldırma  görüşünün  niçin  Batı’nın  lehinde olduğuna dair mantıklı bir konuşma yaptı<a href="index_split_014.html#p1780">.{1037}</a> Fakat “daha az  nükleer  bir  dünya”yı  destekleyen  konuşmanın  dili göstermiştir ki, müttefiklerin endişelerinden rahatsızlık duyan Dışişleri Bakanlığı, henüz Reagan’ın nükleer silahların toptan ortadan kaldırılması görüşüne vize vermemiştir. </p>
<p class="calibre1"><a id="p1562"></a>Reykjavik’ten  kısa  zaman  sonra,  Reagan  yönetimi Reykjavik  gündeminin  hemen  gerçekleşebilecek  bölümünü uygulamaya  koyuldu:  Bütün  füzelerin  yasaklanması  ile  ilgili toptan  anlaşmanın  ilk  aşaması  olarak  stratejik  kuvvetlerin yüzde  50  azaltılması.  Avrupa’daki  Amerikan  ve  Sovyet  orta menzilli balistik füzelerinin yok edilmesi anlaşmaları yapıldı. </p>
<p class="calibre1">Bu  anlaşma,  Büyük  Britanya  ve  Fransa’nın  nükleer kuvvetlerini  kapsamadığından,  yirmi  beş  yıl  önceki müttefikler  arası  tartışma  tekrar  yaşanmadı.  Aynı  şekilde, Almanya’nın  nükleer  silahlardan  arındırılması  ve  böylece Atlantik  İttifakı’ndan  ayrılması  süreci  başlatıldı.  Almanya, yeni  başlayan  nükleer  silahlardan  arındırılma  programından, ancak nükleer silahları ilk kullanan taraf olmama politikasını benimsemek  şartıyla  tam  olarak  yararlanabilecekti.  Bu, NATO stratejisine ve Amerikan konuşlandırmasına tamamen tersti. Soğuk Savaş devam etmiş olsa idi, Federal Almanya’da daha  milliyetçi  ve  daha  az  ittifak  merkezli  bir  dış  politika oluşabilirdi  ki  İngiliz  Başbakanı  Thatcher’in,  silahların kontrolü  görüşmelerinde  ortaya  çıkan  eğilimden  endişe duymasının nedeni buydu. </p>
<p class="calibre1">Reagan,  maraton  yarışını  bir  sürat  yarışına  dönüştürdü. </p>
<p class="calibre1">Onun risk göze alan diplomasisi ile bağlantılı çatışmacı tarzı, Soğuk </p>
<p class="calibre1">Savaş’ın </p>
<p class="calibre1">başlangıcında </p>
<p class="calibre1">iki </p>
<p class="calibre1">nüfuz </p>
<p class="calibre1">küresi</p>
<p class="calibre1">sağlamlaşmadan  önce  ve  Stalin’in  ölümünden  hemen  sonra</p>
<p class="calibre1"><a id="p1563"></a>işleyebilirdi.  Böyle  bir  diplomasi,  1951’de  tekrar  iktidara dönen  Churchill’in  önerdiği  diplomasiydi.  Avrupa’nın bölünmesi  dondurulmuş  durumda  ve  Sovyetler  Birliği  hâlâ kendinden  eminken,  bir  çözümü  zorla  sağlama  girişiminin önemli  bir  çatışma  çıkaracağı  ve  üyelerinin  çoğunluğu gereksiz gerginlik istemeyen Atlantik İttifakı’nda gerilemeye neden olacağı hemen hemen kesindi. 1980’li yıllarda, Sovyet durgunluğu  bu  hamle  stratejisini  tekrar  uygun  hale  getirdi. </p>
<p class="calibre1">Gerçekten Reagan, Sovyet irade gücündeki dağılmayı fark etti mi,  yoksa  onun  iradesi  ve  fırsatlar  tesadüfen  bir  araya  mı geldi? </p>
<p class="calibre1">Sonuçta, Reagan’ın içgüdü ile mi, yoksa analizlere göre mi hareket  ettiği  hiç  fark  etmedi.  Soğuk  Savaş,  en  azından kısmen  Reagan  yönetiminin  Sovyet  sistemi  üzerinde  yaptığı baskı dolayısıyla çok devam etmedi. Reagan’ın başkanlığının sonunda,  Doğu-Batı  gündemi  yumuşama  döneminin  bilinen gündemine  geri  dönmüştü.  Bir  kez  daha,  silahların  kontrolü Doğu-Batı  görüşmelerinin  ana  konusu  olmuştu;  ancak  şimdi silahların  azaltılmasına  daha  çok  önem  veriliyor  ve  tüm  bir silah  kategorisinin  yok  edilmesinde  daha  büyük  isteklilik gösteriliyordu.  Şimdi  bölgesel  çatışmalarda  Sovyetler  Birliği savunmadaydı  ve  sorun  çıkarma  yeteneğinin  çoğunu kaybetmişti.  Güvenlik  endişeleri  azalırken,  müttefiklerin birliği  ilan  edilirken  bile,  Atlantik’in  her  iki  yakasında  da</p>
<p class="calibre1"><a id="p1564"></a>milliyetçilik  kuvvetlenmişti.  Amerika  gittikçe  artan  bir şekilde </p>
<p class="calibre1">kendi </p>
<p class="calibre1">toprakları </p>
<p class="calibre1">üzerinde </p>
<p class="calibre1">veya </p>
<p class="calibre1">denizde</p>
<p class="calibre1">konuşlandırılmış  silahlarına  güvenirken,  Avrupa  Doğu’ya karşı  politik  seçeneklerini  çoğalttı.  Sonuçta,  bu  olumsuz eğilimler komünizmin çöküşü ile son buldu. </p>
<p class="calibre1">En  radikal  değişiklik,  Doğu-Batı  politikasının  Amerikan kamuoyuna  sunuluş  şeklinde  oldu.  Reagan  içgüdüsel  olarak, sert  Soğuk  Savaş  jeostratejik  politikalarını,  ideolojik kampanya ile barışın ütopik canlandırılması arasına sıkıştırdı. </p>
<p class="calibre1">Bu  hareket,  uluslararası  konularda  Amerikan  düşüncesine egemen olan iki görüşü aynı anda etkiledi: Misyonerci görüş</p>
<p class="calibre1">ve izolasyoncu görüş ile teolojik görüş ve psikiyatrik görüş. </p>
<p class="calibre1">Uygulamada  Reagan,  Amerikan  düşünce  tarzının  klasik yapısına Nixon’dan daha yakındı. Nixon, Sovyetler Birliği’ni tanımlamak </p>
<p class="calibre1">için </p>
<p class="calibre1">“kötülük </p>
<p class="calibre1">imparatorluğu” </p>
<p class="calibre1">deyimini</p>
<p class="calibre1">kullanmazdı;  ama  aynı  zamanda  bütün  nükleer  silahlardan vazgeçme  önerisini  de  yapmazdı  veya  tek  bir  zirve toplantısında Sovyet liderleri ile büyük bir kişisel uzlaşma ile Soğuk Savaş’ı sona erdirmeyi ummazdı. Reagan’ın ideolojisi, liberal bir başkanın yerileceği yarı-barışçı açıklamalar yaptığı zaman  onu  bir  kalkan  gibi  korudu.  Doğu-Batı  ilişkilerini iyileştirmeye  kendini  adaması  ise,  özellikle  ikinci  başkanlık dönemindeki  başarılan  ile  birlikte  kavgacı  retoriğini  biraz yumuşattı. Sovyetler Birliği önemli bir rakip olarak kalsaydı, </p>
<p class="calibre1"><a id="p1565"></a>Reagan’ın  bu  cambazlığını  sonsuza  kadar  devam  ettirip ettiremeyeceği  kuşkuludur.  Fakat  Reagan’ın  ikinci  başkanlık dönemi,  yönetiminin  izlediği  politikalar  dolayısıyla  da hızlandırılan komünist sistemin dağılmasına rastladı. </p>
<p class="calibre1">Lenin’den  sonra  yedinci  lider  olan  Gorbaçov,  evvelce görülmemiş  bir  güç  ve  prestije  kavuşmuş  olan  bir  Sovyetler Birliği’nde  bu  konuma  yükselmişti.  Ancak  kurulması  bu kadar  çok  kan  dökülmesine  ve  servete  mal  olan  bir imparatorluğun ölümü sırasında başkanlık yapmak kaderiydi. </p>
<p class="calibre1">Gorbaçov 1985’te iktidara geldiği zaman, ekonomik ve sosyal bakımdan çürümeye yüz tutmuş bir nükleer süper gücün lideri oldu.  1991’de  iktidardan  devrildiği  zaman,  Sovyet  ordusu desteğini, rakibi Boris Yeltsin’in lehine koymuştu; Komünist Partisi  hukuk  dışı  ilan  edilmiş  ve  Büyük  Petro  zamanından beri  bütün  Rus  liderleri  tarafından  çok  kan  dökülerek kurulmuş olan imparatorluk dağılmıştı. </p>
<p class="calibre1">1985  Mart’ında  Gorbaçov  genel  sekreter  olarak  atandığı zaman  bu  çöküşü  düşünmek  bile  fantastik  bir  şeydi. </p>
<p class="calibre1">Kendinden önceki yöneticiler gibi, Gorbaçov da, hem korku, hem  de  ümit  yaydı.  Anlaşılmaz  hükümet  tarzı  dolayısıyla daha  da  meşum  olan  bir  süper  gücün  lideri  olduğu  için korkutucuydu; yeni genel sekreter, devleti çok istenen barışa yöneltebileceği  için  ümit  vericiydi.  Gorbaçov’un  kullandığı her  kelime  gerginliği  gidermek  için  bir  işaret  olarak  analiz</p>
<p class="calibre1"><a id="p1566"></a>edildi; demokrasiler, duygusal olarak Stalin’den sonraki bütün yöneticilerden  bekledikleri  gibi,  Gorbaçov’da  da,  yeni  bir devrin şafağını keşfetmeye hazırdılar. </p>
<p class="calibre1">Bu  kez  demokrasilerin  inancı,  hüsnükuruntu  değildi. </p>
<p class="calibre1">Gorbaçov,  ruhları  Stalin  tarafından  kırılmış  Sovyet liderlerinden farklı bir kuşaktan geliyordu; nomenklatura’nın önceki  ürünlerinin  ağır  elliliği  onda  yoktu.  Çok  zeki  ve  tatlı dilli bir insan olarak XIX. yüzyıl Rus romanlarından çıkan bir kahraman  gibiydi,  hem  kozmopolit,  hem  taşralı,  akıllı,  fakat bir konuda odaklaşmamış; temel çıkmazını anlamadığı halde algılama yeteneği yüksek biriydi. </p>
<p class="calibre1">Dış dünya, neredeyse işitilebilir bir şekilde derin bir nefes aldı.  Uzun  zamandan  beri  beklenen  ve  şimdiye  kadar  ele geçmeyen  Sovyet  ideolojik  dönüşümü  anı  nihayet  gelmişti. </p>
<p class="calibre1">1991’in  ortalarında  Gorbaçov,  Washington’da  yeni  dünya düzeninin  inşasında  kendisinden  vazgeçilemez  bir  ortak olarak  görülüyordu.  Öyle  ki,  Başkan  Bush,  Sovyet  liderinin niteliklerini  ve  Sovyetler  Birliği’ni  bir  arada  tutmaktaki önemini  anlatan  övücü  konuşmasını  yaptığı  yer  olarak Ukrayna  Parlamentosu’nu  seçmişti.  Ondan  başkası  ile işbirliği  yapmanın  çok  güç  olacağına  inanan  Batılı politikacılar,  Gorbaçov’u  iktidarda  tutmayı  başlıca  hedefleri durumuna  getirdiler.  1991  Ağustosu’nda  olan  garip  ve görünüşte Gorbaçov karşıtı hükümet darbesi sırasında, bütün</p>
<p class="calibre1"><a id="p1567"></a>demokratik  liderler  Gorbaçov’u  iktidara  getiren  komünist anayasayı destekleyerek “meşruiyet” yanında yer aldılar. </p>
<p class="calibre1">Fakat yüksek politikada zayıflığa yer yoktur, kurban bunun sebebi  olmasa  da.  Gorbaçov,  ideolojik  olarak  düşman  ve nükleer  silahları  olan  Sovyetler  Birliği’nin  uzlaşmacı  lideri kimliğiyle ortaya çıktığı zaman gizemliliği en üst düzeydeydi. </p>
<p class="calibre1">Politikası  amaçtan  çok  kafa  karışıklığını  yansıtınca, Gorbaçov’un  önemi  azalmaya  başladı.  Başarısız  komünist darbesinden  beş  ay  sonra  istifa  etmeğe  ikna  edildi  ve  yerine beş  ay  önce  “hukuka  aykırılığa”  lanet  yağdıran  Batı’nın gözleri  önünde,  her  yönden  hukuka  aykırı  prosedürlerle Yeksin  getirildi.  Bu  kez  demokrasiler,  kısa  zaman  önce Gorbaçov  için  kullandıkları  birçok  argümanı  Yeltsin  lehine kullanarak  onu  desteklediler.  Son  zamanlara  kadar  onu alkışlayan  dış  dünya  tarafından  ihmal  edilen  Gorbaçov, yeteneklerini aşan amaçlar peşinde koşarken, gemisini batıran devlet adamlarının çekildiği gibi inzivaya çekildi. </p>
<p class="calibre1">Gerçekte  Gorbaçov  zamanının  en  önemli  devrimlerinden birini  yapmış  bir  kişiydi,  iktidarı  ele  geçirmek  ve  elinde tutmak  için  organize  edilen,  Sovyet  hayatının  her  aşamasını kontrol  altında  tutan  Komünist  Partisi’ni  yıkmıştı.  Ardından Gorbaçov, yüzyıllar süren çabalar sonunda bir araya getirilen bir  imparatorluğun  kalıntılarını  darmadağın  etti.  Bağımsız devletler  olarak  organize  edilmekle  beraber,  Rusya’nın  eski</p>
<p class="calibre1"><a id="p1568"></a>imparatorluk  nostaljisinden  çekinen  ve  eski  imparatorluk efendileri  ve  değişik  dış  etnik  gruplar  (çoğunlukla  kendi topraklarında  yüzyıllarca  Rus  egemenliği  sonucu  yerleşen Ruslar)  tarafından  tehdit  edilen  devletler,  yeni  bir istikrarsızlık kaynağı oldular. Bu sonuçların hiçbirisi uzaktan yakından  Gorbaçov’un  istediği  şeyler  değildi.  Onun gerçekleştirmek  istediği  modernizasyondu,  özgürlük  değildi; Komünist  Partisi’nin  dış  dünya  ile  ilgilenmesini  istemişti; aksine, ona şekil veren ve bugünkü konumunu borçlu olduğu sistemin yıkılışını davet etti. </p>
<p class="calibre1">Görev  başındayken  olan  felaketin  büyüklüğü  karşısında kendi  halkı  tarafından  suçlanan,  demokrasiler  tarafından unutulan ve iktidarını korumak yeteneksizliği karşısında utanç duyan  Gorbaçov,  ne  yüceltilmeyi,  ne  de  aşağılanmayı  hak etmişti.  Çünkü,  gerçekten  güç  ve  belki  de  baş  edilmesi olanaksız  birtakım  problemlerle  karşı  karşıya  kalmıştı. </p>
<p class="calibre1">Gorbaçov  iktidara  geldiği  zaman,  Sovyet  çöküntüsünün büyüklüğü  henüz  su  yüzüne  çıkıyordu.  Kırk  yıllık  Soğuk Savaş,  hemen  hemen  bütün  sanayici  ülkelerin  Sovyetler Birliği’ne  karşı  gevşek  bir  koalisyon  oluşturmasına  neden olmuştu.  Eski  müttefiki  Çin,  pratik  sebeplerle  karşı  kampa katılmıştı. Sovyet Birliği’nin geri kalan müttefikleri, yalnızca Doğu  Avrupa  uydu  devletleriydi  ki,  onlar  da,  Sovyet kaynaklarını  artırmayıp,  aksine  emiyorlardı  ve  Brejnev</p>
<p class="calibre1"><a id="p1569"></a>Doktrini  içindeki  kesin  Sovyet  gücü  tehdidi  ile  bir  arada tutuluyorlardı.  Sovyetlerin  Üçüncü  Dünya’daki  serüvenleri ise,  hem  pahalı  bir  uğraş  olmuştu,  hem  de  sonuçsuzdu. </p>
<p class="calibre1">Afganistan’da,  Sovyetler  Birliği,  Amerika’nın  Vietnam’da geçirdiği  deneyimlerin  çoğunu  geçirdi.  Şu  önemli  farkla  ki, bu olaylar, geniş imparatorluğunun hemen sınırında oluyordu, Amerika’daki  gibi  dünyanın  çok  uzak  bir  köşesinde  değil. </p>
<p class="calibre1">Angola’dan  Nikaragua’ya  kadar  yeniden  dirilen  Amerika, Sovyet  yayılmacılığını,  masraflı  da  olsa  kımıldayamaz duruma  getiriyor  veya  onur  kırıcı  bir  başarısızlığa uğratıyordu.  Bir  taraftan  da  Amerika,  stratejik  yığınağını sürdürüyor  (özellikle  SDI  gibi),  durgunlaşan  ve  ağır  yük altında  ezilen  Sovyet  ekonomisinin  karşılayamayacağı  bir teknolojik meydan okuma yaratıyordu. Batı süper bilgisayar, mikroçip  devrimini  başlatırken,  yeni  Sovyet  lideri,  ülkesinin yavaş  yavaş  teknolojik  bakımdan  gelişmemiş  ülkeler  arasına kaydığını görüyordu. </p>
<p class="calibre1">Nihai  yenilgisine  karşın,  Gorbaçov,  Sovyetler  Birliği’nin çıkmazları ile yüz yüze gelmeyi istemesinden dolayı övgüye layıktır, ilk önce, Komünist Partisi’ni temizlemek ve merkezi planlama  sistemine  pazar  ekonomisinin  bazı  elemanlarını sokmak  yoluyla  toplumunu  yeniden  canlandırabileceğine inanmış  görünüyordu.  Her  ne  kadar  Gorbaçov’un  içerde giriştiği işin büyüklüğü hakkında hiçbir fikri yoksa da, gayet</p>
<p class="calibre1"><a id="p1570"></a>açık bir şekilde anlıyordu ki, bu hedefleri gerçekleştirmek için sakin  bir  uluslararası  dönem  gerekti.  Bu  konuda, Gorbaçov’un </p>
<p class="calibre1">çıkardığı </p>
<p class="calibre1">sonuçlar </p>
<p class="calibre1">Stalin </p>
<p class="calibre1">sonrası</p>
<p class="calibre1">yöneticilerinkinden pek farklı değildi. Fakat 1950’li yıllarda, Kruşçev  Sovyet  ekonomisinin  yakında  kapitalist  sistemi geçeceğine  inanırken,  1980’li  yıllarda  Gorbaçov  Sovyetler Birliği’nin, kapitalist dünyanın sınai üretim düzeyine erişmesi ve  uzaktan  da  olsa  rakip  olabilmesi  için  çok  zaman  geçmesi gerektiğini anlamıştı. </p>
<p class="calibre1">Bu  nefes  alma  alanını  kazanmak  amacıyla  Gorbaçov, Sovyet  dış  politikasının  yeniden  değerlendirilmesini  başlattı. </p>
<p class="calibre1">1986’daki  Yirmi  Yedinci  Parti  Kongresi’nde,  Marksist-Leninist ideoloji, hemen hemen tamamen atıldı. Önceki barış</p>
<p class="calibre1">içinde  bir  arada  yaşama  dönemleri,  sınıf  mücadelesi  devam ederken, güç dengesini yeniden düzenlemek için geçici birer dinlenme  olarak  açıklandı.  Gorbaçov  sınıf  mücadelesini toptan  reddeden  ve  birlikte  yaşamayı  kendi  içinde  bir  amaç olarak  ilan  eden  ilk  Sovyet  lideriydi.  Her  ne  kadar  Doğu  ile Batı  arasındaki  ideolojik  farklılığı  kabul  ediyorsa  da, Gorbaçov,  uluslararası  işbirliği  ihtiyacının  onların  yerini aldığını söylüyordu. Bundan başka, bir arada yaşama da daha önceki  gibi  (kaçınılmaz  çatışmadan  önceki  bir  ara  olarak) doğrulanmamış,  fakat  komünist  ve  kapitalist  dünyalar arasındaki  ilişkinin  devamlı  bir  unsuru  olarak  anlaşılmıştır. </p>
<p class="calibre1"><a id="p1571"></a>Bu,  kaçınılmaz  komünist  zaferine  giden  yolda  gerekli  bir aşama  olarak  açıklanmamış,  fakat  bütün  insanlığın  iyiliğine bir katkı olarak değerlendirilmiştir. </p>
<p class="calibre1">Perestroyka  (Reform)  kitabında  Gorbaçov  yeni  yaklaşımı şöyle açıklıyor:</p>
<p class="calibre1">“Kuşkusuz  farklılıklar  kalacaktır.  Fakat  onlar  yüzünden düello  mu  edeceğiz?  Bizleri  ayıran  şeyleri,  bütün  insanlığın çıkarları  ve  dünya  üzerindeki  hayat  uğruna  aşmamız  daha doğru olmaz mı? Biz kararımızı verdik, bağlayıcı açıklamalar ve  özel  hareket  ve  uygulamalarla  yeni  bir  politik  görüş  ileri sürüyoruz.  İnsanlar,  çatışmadan  ve  gerginlikten  yorgun düştüler.  Daha  emin  ve  güvenilebilir  bir  dünya  arayışı içindeler;  öyle  bir  dünya  ki,  herkes  kendi  felsefi,  politik  ve ideolojik </p>
<p class="calibre1">görüşlerini </p>
<p class="calibre1">ve </p>
<p class="calibre1">kendi </p>
<p class="calibre1">hayat </p>
<p class="calibre1">tarzını</p>
<p class="calibre1">koruyabilecek. <a href="index_split_014.html#p1780">”{1038}</a></p>
<p class="calibre1">Gorbaçov,  iki  yıl  önce  Reagan’la  1985’te  ilk  zirve toplantısının  sonundaki  basın  toplantısında  bu  görüşlerine üstü kapalı bir şekilde değinmişti:</p>
<p class="calibre1">“Bugünkü  uluslararası  durum,  bizim  ve  Amerika  Birleşik Devletleri‘nin  dış  politikalarımızda  göz  önüne  almamız gereken  çok  önemli  bir  özellik  dolayısıyla  farklıdır.  Demek istediğim şudur: Bugünkü durumda yalnızca iki sosyal sistem arasındaki  bir  mücadeleden  değil,  aynı  zamanda  hayatta</p>
<p class="calibre1"><a id="p1572"></a>kalma  ve  karşılıklı  yok  olma  arasındaki  seçimden  söz ediyoruz. <a href="index_split_014.html#p1780">”{1039}</a></p>
<p class="calibre1">Soğuk  Savaş’ın  emektarları,  Gorbaçov’un  yaklaşımının önceki  birlikte  yaşama  dönemlerinden  daha  derine  inip inmediğini  anlamakta  güçlük  çektiler.  1987’nin  başında  o zamanlar  Merkezi  Komite’nin  Uluslararası  Departmanı’nın başı  olan  (aşağı  yukarı  Beyaz  Saray’ın  Ulusal  Güvenlik Danışmanı  durumunda)  Anatoli  Dobrinin  ile  Moskova’daki mağaraya  benzeyen  Merkezi  Komite  binasında  bir buluşmamız oldu. Dobrinin Moskova’nın desteklediği Afgan hükümeti  aleyhine  o  kadar  çok  söz  sarf  etti  ki,  ona  Brejnev Doktrini’nin  hâlâ  yürürlükte  olup  olmadığını  sordum. </p>
<p class="calibre1">Dobrinin  hemen  cevabını  yapıştırdı:  “Kabil  hükümetinin komünist olduğunu düşünmenize neden olan şey nedir?” </p>
<p class="calibre1">Washington’a  verdiğim  raporda,  bu  yorumun  Kremlin’in Afgan  kuklalarını  atmaya  hazır  olduğuna  işaret  ettiğini söylediğimde,  genel  reaksiyon,  Dobrinin’in  eski  bir  dostu hoşnut  etmek  arzusu  ile  söylenmiş  bir  söz  olduğu merkezindeydi ki, bu “arka kanalın” Sovyet ucu ile on yıllık bir deneyimimde hiç tanık olmadığım bir davranıştı. Bununla beraber,  şüpheci  olmak,  Gorbaçov’un  dış  politikadaki doktriner  değişikliği  hemen  tanınabilir  politika  değişikliğine dönüştüremeyeceğinden  haklı  bir  tepkiydi.  Sovyet  liderler, yeni  doktrinlerini,  düşünmeden  “Batı’yı  düşman  imajından</p>
<p class="calibre1"><a id="p1573"></a>yoksun  bırakmak”  ve  Batı  birliğini  böylece  zayıflatmak metodu  olarak  tanımladılar.  Kendiliğinden  ilan  edilen  “yeni düşünce”nin, “Sovyet karşıtı basmakalıp düşünceleri ve bizim inisiyatiflerimize ve hareketlerimize karşı duyulan kuşkuları” </p>
<p class="calibre1">ortadan  kaldırarak  dünya  işlerinde  yerini  almaya  başladığını Gorbaçov  1987  Kasım’ında  söyledi.  Silahların  kontrolü görüşmelerindeki  Sovyet  taktikleri,  Nixon’lu  ilk  yılların taktiklerinin tekrarından başka bir şey değilmiş gibi göründü. </p>
<p class="calibre1"><a href="index_split_014.html#p1781">{1040}  </a>Temel  saldırı  tehditlerinde  değişiklik  yapmazken, savunma sistemlerinin altını oymak için girişimde bulunmak. </p>
<p class="calibre1">Büyük  bir  gücün  hükümeti,  yüzbinlerce  ton  taşıyan  süper tankerler  gibidir  ve  bu  tankerlerin  dönüş  yarıçapları  onlarca mildir.  Liderleri,  dış  dünyada  yaratmak  istedikleri  etkiyi, bürokrasilerinin  morallerine  karşı  dengelemek  zorundadırlar. </p>
<p class="calibre1">Hükümet  başkanları  politikalarının  yönünü  oluşturmak  için yetkilerini  kullanırlar.  Ancak  onların  aslında  ne  olduğunu yorumlamak  hükümet  bürokrasilerinin  işidir.  Hükümet başkanlarının,  emirlerinin  günlük  uygulamalarını  kontrol etmek  için  ne  zamanları,  ne  de  ekipleri  vardır.  Şaşılacak şeydir  ki,  bürokrasi  ne  kadar  kalabalık  ve  karışık  olursa,  bu sorun  daha  belirgin  olarak  ortaya  çıkar.  Sovyet  sisteminden daha az katı hükümetlerde bile, politika değişiklikleri, sık sık buzlu bir zeminde çok yavaş hareket eder. </p>
<p class="calibre1"><a id="p1574"></a>Zaman  ilerledikçe  Gorbaçov’un  doktriner  değişikliği  artık kaçınılamaz  oldu;  hatta  Gromiko’nun  hemen  hemen  otuz yıllık  dışişleri  bakanlığı  zamanının  şekillendirdiği  bir bürokrasi  bile  bunu  göz  ardı  edemedi.  Çünkü  Gorbaçov’un</p>
<p class="calibre1">“yeni  düşünceli,  yerleşmiş  Sovyet  politikasını,  yeni gerçeklere  adapte  etmenin  de  ötesine  gitti,  tarihi  Sovyet  dış</p>
<p class="calibre1">politikasının  entelektüel  temellerini  tahrip  etti.  Gorbaçov, sınıf  mücadelesi  kavramının  yerine,  Wilsoncu  küresel karşılıklı  dayanışma  temasını  koymakla,  birbiri  ile  uyumlu çıkarlar  ve  temeli  uyum  olan  bir  dünya  tanımlıyordu  ve  bu yerleşmiş Leninist ilkelerin, tarihi Marksizm’in tam tersiydi. </p>
<p class="calibre1">İdeolojinin  çöküşü,  Sovyet  dış  politikasını,  yalnızca  tarihi mantığından ve inancından yoksun bırakmakla kalmadı, aynı zamanda  Sovyetlerin  durumundaki  güçlüğü  daha  da kuvvetlendirdi. </p>
<p class="calibre1">1980’li </p>
<p class="calibre1">yılların </p>
<p class="calibre1">ortalarında, </p>
<p class="calibre1">Sovyet</p>
<p class="calibre1">politikacıları  öyle  bir  gündemle  karşı  karşıya  idiler  ki,  bu gündemin </p>
<p class="calibre1">herhangi </p>
<p class="calibre1">bir </p>
<p class="calibre1">maddesi </p>
<p class="calibre1">bile, </p>
<p class="calibre1">üstesinden</p>
<p class="calibre1">gelinemeyecek  kadar  zordu;  bütün  maddeler  bir  arada  ele alındığında ise, büsbütün başa çıkılamaz durumdaydı. Bunlar, Batı  demokrasileriyle  ilişkiler,  Çin’le  ilişkiler;  uydu yörüngesindeki  gerilimler,  silahlanma  yarışı  ve  iç  ekonomik ve politik sistemdeki durgunluktu. </p>
<p class="calibre1">Gorbaçov’un  ilk  hareketleri,  Stalin’in  ölümünden  beri görülen  standart  Sovyet  örneğinden  pek  değişik  değildi:</p>
<p class="calibre1"><a id="p1575"></a>Atmosfer  yoluyla,  ya  da  en  azından  geçmişte  büyük  ölçüde atmosferle sınırlı kalmış yolla gerilim azaltma arayışı. 9 Eylül 1985’te  Time  dergisi,  Gorbaçov’un  barış  içinde  bir  arada yaşama nosyonunu ortaya koyduğu bir söyleşi yayınladı:</p>
<p class="calibre1">“Bana Sovyet-Amerikan ilişkilerini belirleyen başlıca şeyin ne  olduğunu  soruyorsunuz.  Sanırım  değişmez  gerçek  şudur ki,  birbirimizi  sevelim,  ya  da  sevmeyelim,  ya  birlikte yaşayacağız yahut da birlikte yok olacağız. Cevap vermemiz gereken  başlıca  soru,  birbirimizle  barış  içinde  yaşamak  için başka  bir  yol  olmadığını  anlamaya  ve  düşünüş  ve  hareket tarzımızı, savaşçı durumdan, barışçı duruma çevirmeğe hazır olup olmadığımız sorusudur. <a href="index_split_014.html#p1781">”{1041}</a></p>
<p class="calibre1">Gorbaçov’un  karşı  karşıya  bulunduğu  çıkmaz,  bir  taraftan açıklamalarının  otuz  yıl  önce  Malenkov  ve  Kruşçev tarafından  söylenen  sözler  çerçevesinde  algılanması,  diğer taraftan da bu açıklamaların kesin bir cevabı davet etmeyecek kadar  belirsiz  olmasıydı.  Bir  politik  çözüm  önerisinden yoksun  olan  sözlerle  Gorbaçov,  kendisini,  Doğu-Batı diplomasisinin  silahların  kontrolü  olarak  tanımlandığı  yirmi yılın ilkelerinin ağı içinde buldu. </p>
<p class="calibre1">Silahların  kontrolü  öyle  anlaşılması  zor  ince  noktaları içeren bir konuydu ki, en iyi niyetlerle de olsa bu konunun bir sonuca bağlanması yıllar alacaktı. Oysa Sovyetler Birliği’nin acele  rahatlamaya  ihtiyacı  vardı  ve  bu  yalnızca  gerilimden</p>
<p class="calibre1"><a id="p1576"></a>değil,  özellikle  silahlanma  yarışı  dolayısıyla  ortaya  çıkan ekonomik  baskıdan  ileri  geliyordu.  Bunu  gerçekleştirmek, uzlaşılan  kuvvet  düzeylerinin  oluşturulması  prosedürleri, birbiri  ile  orantılı  olmayan  sistemlerin  kıyaslanması, anlaşılması  zor  kontrol  usulleri  ve  onların  uygulamaya geçirilmesi  için  geçecek  zamanla  mümkün  değildi.  Böylece, silahların  kontrolü  görüşmeleri,  ayakları  üzerinde  zor  duran Sovyet sistemi üzerinde baskı uygulamak için bir araçtı ve bu iş için düşünülmemiş olmadığı için daha da etkiliydi. </p>
<p class="calibre1">Gorbaçov silahlanma yarışına süratle bir son vermek veya en  azından  Atlantik  ittifakı  devletleri  üzerindeki  zorlamayı artırmak  için  eline  geçen  son  fırsatı,  1986  Reykjavik zirvesinde  kaçırdı.  Gorbaçov,  Kruşçev’in  çeyrek  yüzyıl  önce Berlin  dolayısıyla  başına  geldiği  gibi,  kendisini  şahinler  ile güvercinler arasında bir tuzağa yakalanmış gibi hissetti. Aynı zamanda  Amerika’nın  görüşme  pozisyonunun  zayıflığını iyice anlamış olabilirdi; ancak kendi zor durumunu kesinlikle kavramıştı.  Ama  askeri  danışmanları,  büyük  olasılıkla  ona bütün  füzelerin  sökülmesine  razı  olunması,  fakat  SDI’ın serbest bırakılması halinde gelecek bir Amerikan yönetiminin anlaşmayı  bozabileceğini  ve  büyük  çapta  azaltılmış  (en  kötü olasılıkla  tamamen  sökülmüş)  olan  Sovyet  füze  olanaklarına karşı, Amerika’nın kesin bir avantaj elde edeceğini söylemiş</p>
<p class="calibre1">olabilir. Bu teknik olarak doğru idi, fakat şu da doğruydu ki, </p>
<p class="calibre1"><a id="p1577"></a>Kongre’nin  Reykjavik  formülüne  göre  yapılan  bir  silahların kontrolü  anlaşması,  bütün  füzelerin  yok  edilmesi  esasına dayandırıldığına  göre,  SDI’a  gerekli  fonu  vermeyi reddedeceği de hemen hemen kesindi. Anlaşmanın Sovyetler Birliği’ne  sağlayacağı  diğer  bir  fayda  olan,  Birleşik Devletler’le  atom  silahına  sahip  diğer  devletler  arasında çıkması  hemen  hemen  kaçınılmaz  çatışmayı  da  kesinlikle ihmal ediyordu. </p>
<p class="calibre1">Sonradan </p>
<p class="calibre1">yapılan </p>
<p class="calibre1">değerlendirmeler, </p>
<p class="calibre1">genellikle</p>
<p class="calibre1">başarısızlığın  faturasını  o  günkü  şartlara  değil,  bireylere çıkarırlar.  Gerçekte,  Gorbaçov’un  özellikle  silahların kısıtlanması konusundaki dış politikası, Sovyet savaş sonrası stratejisinin </p>
<p class="calibre1">zekice </p>
<p class="calibre1">geliştirilmesi </p>
<p class="calibre1">demekti. </p>
<p class="calibre1">Ayrıca</p>
<p class="calibre1">Almanya’nın  nükleer  silahlardan  arındırılması  ve  daha milliyetçi bir Almanya kurulması da iki nedenle gerçekleşme yolundaydı:  Amerika’nın  kendi  savunmasında  nükleer stratejinin riskini göze almaktan çekinen bir ülke için nükleer savaş  tehlikesini  göze  almasının  daha  az  olası  olması  ve Almanya’nın,  kendisine  sağlanacak  bir  çeşit  özel  statü karşılığında  nükleer  silahlardan  arındırılmasını  desteklemeye hevesli bulunması. </p>
<p class="calibre1">Gorbaçov,  1989’da  Avrupa  Konseyi’nde  yaptığı  bir konuşmada,  Atlantik  İttifakı’nın  zayıflatılması  için  bir mekanizma  önerdi.  “Ortak  Avrupa  Evi”  fikrini  ileri  sürdüğü</p>
<p class="calibre1"><a id="p1578"></a>konuşmasında,  Vancouver’den  Vladivostok’a  kadar  uzanan belirsiz  bir  yapıda  herkes  herkesle  müttefik  olacaktı  ki,  bu durum  ittifak  fikrinin  kendisini  anlamsızlaştıracaktı.  Ancak Gorbaçov’un  sahip  olmadığı  şey,  politikasının  olgunlaşması için  ihtiyaç  duyduğu  zamandı.  Yalnız  bazı  ani  değişiklikler, önceliklerini  tekrar  sıralamasını  mümkün  kılacaktı.  Fakat Reykjavik’ten sonra, stratejik kuvvetlerde yüzde 50 kesinti ve orta  menzilli  füzelerde  sıfır  seçenek  –ki  tamamlaması  yıllar alacaktı  ve  temel  problemlerle  de  ilgili  değildi–  şeklindeki zaman  alıcı  bir  diplomatik  sürece  dönmeye  zorlandı.  Temel sorun,  silahlanma  yarışının  Sovyetler  Birliği’nin  varlığını tüketiyor olmasıydı. </p>
<p class="calibre1">1988 Aralık’ında, Gorbaçov neredeyse eline geçmek üzere olan  uzun  vadeli  kazançlardan  vazgeçti  ve  tek  taraflı  olarak Sovyet  silahlı  kuvvetlerinde  kısıntı  yapmaya  karar  verdi.  7</p>
<p class="calibre1">Aralık’ta  Birleşmiş  Milletler’de  yaptığı  bir  konuşmada orduda tek taraflı olarak 500.000 kişilik ve 10.000 tanklık bir azalma  yaptığını  (NATO’nun  karşısındaki  tankların  yarısı) açıkladı.  Orta  Avrupa’da  konuşlandırılmış  kuvvetlerinin  geri kalan  kısmı,  sadece  savunma  görevi  için  tekrar  organize edilecekti.  Çin’i  sakinleştirmek  peşinde  olan  Gorbaçov, Moğolistan’daki  Sovyet  kuvvetlerinin  “büyük  bir  kısmım” </p>
<p class="calibre1">geri çekeceğini de açıkladı. Kesintilerin “tek taraflı” yapıldığı açıkça  belirtildiyse  de,  Gorbaçov  bir  yerde  “Birleşik</p>
<p class="calibre1"><a id="p1579"></a>Devletler’in ve Avrupa’nın da bazı adımlar atacağı ümidinde olduğunu” sözlerine ekledi. <a href="index_split_014.html#p1781">{1042}</a></p>
<p class="calibre1">Gorbaçov’un  sözcüsü  Gennadi  Gerasimov  bu  hareketin mantığını şöyle açıkladı: “Biz sonunda, bitmez tükenmez bir şekilde  tekrarlanan  Sovyet  tehdidi,  Varşova  Paktı  tehdidi  ve Avrupa’ya </p>
<p class="calibre1">saldırı </p>
<p class="calibre1">efsanesine </p>
<p class="calibre1">bir </p>
<p class="calibre1">son </p>
<p class="calibre1">vermek</p>
<p class="calibre1">istiyoruz. <a href="index_split_014.html#p1781">”{1043}</a> Fakat bu büyüklükteki tek taraflı kesintiler, ya  olağanüstü  bir  kendine  güven  duygusuna  veya  ender  bir zayıflığa işarettir. Gelişmesinin bu noktasında, kendine güven duygusu hiç de bir Sovyet niteliği değildi. Böyle bir hareket son  elli  yılda  hiç  duyulmamış  bir  şey  olup,  aynı  zamanda Kennan’ın çevreleme teorisinin orijinal versiyonunun da nihai doğrulanması  olmuştur;  Amerika  kuvvet  pozisyonları yaratırken, Sovyetler Birliği içeriden ufalanmakta idi. </p>
<p class="calibre1">Devlet  adamlarının  doğru  karar  vermeye  olduğu  kadar, şansa  da  gereksinimi  vardır.  Talih  Mihail  Gorbaçov’a gülmüyordu.  Dramatik  Birleşmiş  Milletler  Konuşması’nı yaptığı aynı gün, Amerika seyahatini yarıda keserek Sovyetler Birliği’ne  dönmek  zorunda  kaldı.  Ermenistan’da  büyük  bir deprem  olmuş  ve  haber  başlıklarında,  silahlanma  yarışının dramatik  şekilde  terk  edilmesinin  bulunması  gereken  yeri almıştı. </p>
<p class="calibre1">Çin  cephesinde,  ne  silahların  kısıtlanması  görüşmeleri olmuş,  ne  de  Pekin  bu  konuyla  ilgilenmişti.  Çinliler  eski</p>
<p class="calibre1"><a id="p1580"></a>moda  diplomasi  yürütmüşler  ve  gerginliğin  yumuşatılmasını bazı  siyasi  çözümlerle  belirlemişlerdir.  Gorbaçov  ilişkilerin iyileştirilmesi  konusunda  görüşmeler  önermek  suretiyle Pekin’e </p>
<p class="calibre1">yaklaşmaya </p>
<p class="calibre1">başladı. </p>
<p class="calibre1">1986 </p>
<p class="calibre1">Haziran’ında</p>
<p class="calibre1">Vladivostok’ta yaptığı bir konuşmada şunları söyledi:</p>
<p class="calibre1">“Sovyetler  Birliği’nin  Çin’le  iyi  komşuluk  atmosferini yaratmak  için  ek  önlemleri  herhangi  bir  zamanda,  herhangi bir  düzeyde  görüşmeye  hazır  olduğunu  doğrulamak  isterim. </p>
<p class="calibre1">Ümit  ederim  ki,  bizi  ayıran  –bağlayan  demeyi  yeğlerim–</p>
<p class="calibre1">sınır, yakında bir barış ve dostluk çizgisi olur. <a href="index_split_014.html#p1781">”{1044}</a></p>
<p class="calibre1">Fakat Pekin’de, sözün tonundaki değişiklik için uzlaşmaya hazır  olan  bir  “psikiyatrik”  diplomasi  okulu  yoktu.  Çin liderleri  ilişkilerin  iyileşmesi  için  üç  şart  ileri  sürdüler: Kamboçya’nın Vietnamlılar tarafından işgaline son verilmesi; Sovyet birliklerinin Afganistan’dan ve Çin-Sovyet sınırından çekilmesi.  Bu  istekler,  hemen  yerine  getirilebilecek  istekler değildi.  Önce  Sovyet  liderliği  tarafından  kabul  edilmesi  ve sonra  uygulanabilmesi  için  uzun  görüşmelerin  yapılması gerekti.  Çin’in  ileri  sürdüğü  her  şartta  yeterli  ilerleme kaydedilerek ilişkilerin bütünüyle ele alınması için Pekin’deki sert  pazarlıkçıları  ikna  ederek  kendisini  Pekin’e  davet ettirmesi, Gorbaçov’un en iyi üç yılını aldı. </p>
<p class="calibre1">Bir  kez  daha  Gorbaçov  kötü  talihin  kurbanı  oldu.  Mayıs 1989’da  Pekin’e  vardığı  zaman  Tiananmen  Meydanı’ndaki</p>
<p class="calibre1"><a id="p1581"></a>öğrenci  gösterileri  bütün  şiddetiyle  devam  ediyordu; karşılama merasimi, ev sahiplerine karşı yapılan protestolarla sık  sık  kesildi.  Protestocuların  haykırışları,  daha  sonra görüşme salonlarında da duyuldu. Dünyanın dikkati, Pekin’in Moskova ile ilişkilerine değil, Çin liderliğinin iktidarda kalma savaşına  odaklandı.  Olayların  gelişmesi,  bir  kez  daha Gorbaçov’un uzlaşma çabalarını gölgeledi. </p>
<p class="calibre1">Hangi problemle uğraşırsa uğraşsın, Gorbaçov daima aynı çıkmazla  karşılaşıyordu,  iktidara  geldiği  zaman  inatçı  bir Polonya  ile  karşılaştı.  1980’den  beri  Dayanışma  (Solidarity) burada gittikçe güç kazanıyordu. 1981’de General Jaruzelski tarafından  bastırılan  dayanışma,  bu  kez  Jaruzelski’nin  ihmal edemeyeceği  bir  şekilde  politik  bir  güç  olarak  tekrar  ortaya çıktı.  Çekoslovakya,  Macaristan  ve  Doğu  Almanya’da komünist  partilerin  üstünlüğü  daha  çok  özgürlük  talep  eden ve  Helsinki  Anlaşması’nın  insan  hakları  ile  ilgili  III. </p>
<p class="calibre1">Sepet’indeki  hakları  ileri  süren  gruplarca  sarsılmaya  başladı. </p>
<p class="calibre1">Avrupa Güvenlik Konferansı’nın periyodik toplantılarında da insan hakları sorunu daima canlı tutuldu. </p>
<p class="calibre1">Doğu  Avrupa’nın  komünist  yöneticileri,  kendilerini çözümlenemez  bir  zorluk  içinde  buldular.  İç  baskıları durdurmak  için  daha  milliyetçi  bir  politika  izlemeleri gerekiyordu </p>
<p class="calibre1">ve </p>
<p class="calibre1">bu </p>
<p class="calibre1">politika </p>
<p class="calibre1">onları </p>
<p class="calibre1">Moskova’dan</p>
<p class="calibre1">bağımsızlıklarını  ilan  etmeye  zorluyordu.  Fakat  yöneticiler, </p>
<p class="calibre1"><a id="p1582"></a>halk tarafından Kremlin’in birer aleti olarak tanındıklarından, milliyetçi  bir  dış  politika  izlenmesi  de  halkı  yatıştırmıyordu. </p>
<p class="calibre1">Komünist liderler, iç bünyelerini demokratikleştirmek yoluyla kendi  saygınlıklarını  yeniden  kazanmak  zorunluluğunu hissediyorlardı.  Çabucak  belli  oldu  ki,  medyayı  kontrol ettikleri ülkelerde dahi, komünist partiler, küçük bir azınlığın iktidarı ele geçirmek ve onu korumak aracı olarak icat edilmiş</p>
<p class="calibre1">olduklarından,  demokratik  rekabete  karşı  pek  dayanıklı değillerdi.  Komünistler,  gizli  polisin  yardımı  ile  halkı  nasıl yöneteceklerini  biliyorlardı;  fakat  gizli  oyla  yönetmeyi bilmiyorlardı. Doğu Avrupa ülkelerinin komünist yöneticileri böylece bir kısır döngü içine girdiler: Dış politikaları ne kadar milliyetçi oldu ise, demokratikleşme talepleri de o kadar fazla oldu;  demokratikleşme  arttıkça,  yöneticileri  değiştirmek baskıları da o kadar arttı. </p>
<p class="calibre1">Sovyetlerin  sorunu  daha  da  başa  çıkılmazdı.  Brejnev Doktrini’ne  göre,  Kremlin’in  uydu  yörüngesini  kemiren  bu yeni başlayan devrimi bastırması gerekliydi. Fakat Gorbaçov yaratılış bakımından böyle bir role uygun olmadığı gibi, böyle bir  şey  bütün  dış  politikasını  bozardı.  Çünkü  Doğu Avrupa’daki  hareketlerin  bastırılması,  NATO  ve  Çin-Amerikan  de  facto  koalisyonunu  kuvvetlendirecek  ve silahlanma  yarışını  kızıştıracaktı.  Gorbaçov  iki  seçenekle</p>
<p class="calibre1"><a id="p1583"></a>karşı  karşıya  kalmıştı:  Politik  intihar  veya  politik  gücünün yavaş yavaş aşınması. </p>
<p class="calibre1">Gorbaçov’in </p>
<p class="calibre1">ilacı </p>
<p class="calibre1">liberalleşme </p>
<p class="calibre1">hareketinin</p>
<p class="calibre1">yoğunlaştırılmasıydı.  Bu  ilaç,  on  yıl  önce  faydalı  olabilirdi; ancak  1980’li  yılların  sonlarında  Gorbaçov  artık  bunu başaramazdı.  Bu  nedenle,  onun  yönetim  dönemi,  Brejnev Doktrini’nden  yavaş  yavaş  geri  çekilme  dönemidir.  Liberal komünistler  Macaristan’da  iktidara  geldiler;  Jaruzelski’ye Polonya’da  Dayanışma  ile  uzlaşma  izni  verildi.  1989’ın Temmuz’unda,  Avrupa  Konseyi’nde  yaptığı  bir  konuşmada, Gorbaçov’un  yalnızca  Sovyetlere  Doğru  Avrupa  ülkelerine müdahale  hakkı  veren  Brejnev  Doktrini’ni  değil,  nüfuz kürelerini  de  reddetmek  suretiyle  uydu  yörüngesini  de  terk ettiği anlaşıldı:</p>
<p class="calibre1">“Bir ülkedeki sosyal ve politik düzenler, geçmişte değiştiği gibi  gelecekte  de  değişebilir.  Fakat  bu  değişiklik,  o  ülkenin halkının özel işidir ve kendi tercihidir... içişlerine herhangi bir karışma  veya  devletlerin  bağımsızlıklarını  kısıtlayacak herhangi  bir  girişim  –dost,  müttefik  veya  diğerleri  olsun–</p>
<p class="calibre1">kabul  edilemez...  Avrupa’nın  bir  mücadele  alanı  olarak görüldüğü  ve  nüfuz  kürelerine  bölündüğü  Soğuk  Savaş</p>
<p class="calibre1">döneminin  varsayımlarını  arşivlere  kaldırmak  zamanı geldi. <a href="index_split_014.html#p1781">”{1045}</a></p>
<p class="calibre1"><a id="p1584"></a>Uydu  yörüngesine  sahip  olmanın  maliyeti  gittikçe katlanılmaz  olmuştu.  Avrupa  Konseyi  konuşması  bile  biraz dolaylı  olsa  da,  tarihi  Sovyet  standartlarına  göre  yeter derecede  açıktı.  Ekim  1989’da,  Gorbaçov  Finlandiya’ya yaptığı  bir  ziyaret  sırasında  Brejnev  Doktrini’ni  açık  bir şekilde  terk  etti.  Sözcüsü  Gerasimov  basına  espri  yaparak, Moskova’nın  Doğu  Avrupa’da  “Sinatra  Doktrini”ni  kabul ettiğini  söyledi.  “Biliyorsunuz  Frank  Sinatra’nın  bir  şarkısı vardır:  I  Did  it  My  Way  (Kendi  Bildiğim  Gibi  Yaptım) Macaristan ve Polonya bildikleri gibi yapıyorlar. <a href="index_split_014.html#p1781">”{1046}</a></p>
<p class="calibre1">Doğu Avrupa’daki veya bu noktada Sovyetler Birliği’ndeki komünistleri  kurtarmak  artık  için  çok  geçti.  Gorbaçov’un liberalleştirme  kumarı  başarısızlığa  mahkûmdu.  Komünist Partisi, yekpare olma özelliğini kaybettiği derecede morali de bozuldu. Liberalleşmenin komünist yönetime uygun olmadığı anlaşıldı.  “Komünistlerin  komünist  olmayı  bırakmadan demokrat  olamayacakları”  denklemini  Gorbaçov  hiçbir zaman anlamadı, fakat Yeksin anladı. </p>
<p class="calibre1">Yine  1989  Ekim’inde,  Gorbaçov  Demokratik  Alman Cumhuriyeti’nin kuruluşunun 40. yılında Berlin’i ziyaret etti ve bu arada Stalinci lider Erich Honecker’den daha reformcu bir  politika  gütmesini  istedi.  Açıktır  ki  Gorbaçov  böyle  bir kutlamanın  41’incisinin  yapılmayacağını  bilseydi,  bu kutlamaya gelmezdi. Konuşmasında şöyle diyordu:</p>
<p class="calibre1"><a id="p1585"></a>“Bize  devamlı  olarak  şu  veya  bu  tümeni  dağıtın  diye çağrıda  bulunuldu.  Genellikle  şunu  işittik:  SSCB  Berlin duvarını ortadan kaldırırsa,  o  zaman  onun  barışçı niyetlerine inanırız. </p>
<p class="calibre1">Avrupa’ya  yerleşmiş  olan  düzeni,  ideal  kabul  etmiyoruz. </p>
<p class="calibre1">Fakat  gerçek  şu  ki,  şimdiye  kadar  savaş  sonrası  gerçekliğin kabul edilişi, kıta üzerinde barışı güvence altına aldı. Batı’nın, her  Avrupa’nın  savaş  sonrası  haritasını  değiştirme girişiminde,  bunun  sonucu  olarak  uluslararası durumun daha da kötüleşmesi oldu.” <a href="index_split_014.html#p1781">{1047}</a></p>
<p class="calibre1">Ancak yalnızca dört hafta sonra Berlin Duvarı yıkıldı ve on ay  içinde  Gorbaçov,  Almanya’nın  NATO’nun  bir  parçası olarak  birleşmesine  razı  oldu.  Bu  zamana  kadar,  eski  uydu yörüngesindeki her komünist hükümet devrilmişti ve Varşova Paktı  çökmüştü.  Yalta,  tersine  çevrilmişti.  Tarih,  Kruşçev’in komünizmin  kapitalizmi  gömeceği  savının  boş  palavra olduğunu  herkese  göstermiş  oldu.  Tehdit  ve  baskılarla Batı’nın tutumunu kırk yıldan beri yok etme peşinde kendini tüketen Sovyetler Birliği, Batı’nın iyi niyetine muhtaç olacak kadar takatten düştü. Uydu yörüngesine değil, Batı yardımına gereksinmesi  vardı.  14  Temmuz  1989’da  Gorbaçov, sanayileşmiş </p>
<p class="calibre1">demokrasilerin </p>
<p class="calibre1">hükümet </p>
<p class="calibre1">başkanlarının</p>
<p class="calibre1">oluşturduğu G-7 zirvesine başvurdu:</p>
<p class="calibre1"><a id="p1586"></a>“Bizim  Perestroyka’mız,  dünya  ekonomisine  tam katılımımızı  hedef  alan  bir  politikadan  ayrılamaz.  Dünya, Sovyetler  Birliği  kadar  büyük  bir  pazarı  açmakla  ancak kazanır.” <a href="index_split_014.html#p1782">{1048}</a></p>
<p class="calibre1">Gorbaçov, iki önerme için varını yoğunu ortaya koymuştu: Liberalleşmenin  Sovyetler  Birliği’ni  modernize  edeceği  ve Sovyetler  Birliği’nin  ancak  o  zaman  büyük  devlet  olarak uluslararası  kimliğini  koruyabileceği.  Her  iki  beklenti  de gerçekleşmedi  ve  Gorbaçov’un  iç  temeli  de  dışarıdaki  uydu yörüngesi gibi çöktü. </p>
<p class="calibre1">Yunan filozofu ve matematikçisi Arşimet şöyle söylemişti:</p>
<p class="calibre1">“Bana  dayanacak  bir  yer  gösterin,  dünyayı  yerinden oynatayım.”  Devrimler  ilk  önce  kendi  çocuklarını  yerler; çünkü  devrimciler,  sosyal  dağılmanın  belli  bir  noktasından sonra artık kaldıraç görevi görecek belli bir dayanak noktası kalmadığını  çok  ender  olarak  anlarlar.  Gorbaçov,  reform geçirmiş bir Komünist Partisi’nin, Sovyet toplumunu modern dünyaya  taşıyabileceği  inancıyla  işe  girişmiştir.  Fakat, komünizmin  çözüm  yolu  değil,  problemin  kendisi  olduğunu bir  türlü  kabul  edememiştir.  İki  kuşak  boyunca,  Komünist Parti  bağımsız  düşünceyi  baskı  altında  tutmuş,  kişisel inisiyatifleri  yok  etmiştir.  1990’da  merkezi  planlama kemikleşmiş  ve  hayatın  her  aşamasını  kontrol  etmek  için oluşturulan  çeşitli  organizasyonlar,  kontrol  etmekle  yükümlü</p>
<p class="calibre1"><a id="p1587"></a>oldukları gruplarla, birer saldırmazlık anlaşması yapmışlardı. </p>
<p class="calibre1">Disiplin,  rutin  bir  şey  olmuş  ve  Gorbaçov’un  inisiyatifi serbest bırakma girişimi kaos yaratmıştır. </p>
<p class="calibre1">Gorbaçov’un  güçlükleri,  verimliliği  artırma  ve  pazar ekonomisinin bazı unsurlarının kullanılması girişimleri ile en basit  düzeyde  başlamıştır.  Daha  işin  başlangıcında, planlanmış  bir  sistemde  sorumluluk  olmadığı  ve  böylece verimli  bir  ekonominin  ilk  temel  şartının  eksik  olduğu anlaşıldı. Stalinist teori bir merkezi planlamanın üstünlüğünü varsayar, fakat gerçek tamamen farklıdır. “Plan” denilen şey, gerçekte  muazzam  bir  bürokrasi  arasında  öyle  yaygın  bir danışıklı  dövüştür  ki,  bu  dövüş,  sonunda  merkezi  otoriteleri yanlış  yola  yönelten  geniş  bir  güven  oyununa  dönüşmüştür. </p>
<p class="calibre1">Üretimden sorumlu müdürler, dağıtımla ilgilenen bakanlıklar ve  direktifleri  veren  plancıların  hepsi  kör  uçuş</p>
<p class="calibre1">yapmaktadırlar;  çünkü  talebin  ne  olacağı  hakkında  herhangi bir  fikirleri  yoktur  ve  bir  kez  oluşturulduktan  sonra programlarını  değiştirmek  ve  ona  göre  ayarlamak düşünülmemiştir. Sonuç olarak, sistemin her birimi, yalnızca çok  küçük  bir  hedef  seçmiş,  hedefin  gerisinde  kalındığında ise,  resmi  merkezi  mekanizmadan  gizli  olarak,  diğer birimlerle  özel  anlaşmalar  yapmak  suretiyle  açıkları kapatmışlardır.  Her  şey  yeniliğe  karşıydı  ve  işlerin  bu  gidişi düzeltilemiyordu; çünkü sözde liderlerin toplumlarında işlerin</p>
<p class="calibre1"><a id="p1588"></a>doğru  gidip  gitmedikleri  hakkında  hemen  hemen  hiçbir fikirleri yoktu. Sovyetler Birliği, Rus devletinin eski tarihine dönmüştü, devasa bir Potemkin köyüne dönüşmüştü. </p>
<p class="calibre1">Reform  girişimleri,  değişmez  status  quo’mun  ağırlığı altında  çöktü.  Kruşçev’e  de  böyle  olmuştu,  Kosigin’e  de. </p>
<p class="calibre1">Ulusal  bütçenin  yüzde  25’i  sübvansiyonlara  gittiği  için, verimliliği ve ekonomik talebi ölçmek için objektif bir ölçüt mevcut  değildi.  Mallar  satın  alınmayıp  tahsis  edildiğinden, rüşvet,  pazarın  tek  terimi  olmuştu.  Gorbaçov  yaygın durgunluğu  fark  etmişti;  fakat  sistemin  içindeki  katılığı kıracak  ne  hayal  gücüne,  ne  de  yeteneğe  sahipti.  Çeşitli denetleme  organlarının  kendileri,  zamanla  problemin  bir bölümünü  oluşturdu.  Bir  zamanlar  devrimin  aracı  olan Komünist  Partisi’nin,  bu  detaylı  komünist  sistemde denetlemeden </p>
<p class="calibre1">başka </p>
<p class="calibre1">bir </p>
<p class="calibre1">görevi </p>
<p class="calibre1">yoktu. </p>
<p class="calibre1">Onu </p>
<p class="calibre1">da</p>
<p class="calibre1">anlamadığından,  kontrol  etmesi  gerekenlerle  danışıklı  dövüş</p>
<p class="calibre1">yoluyla </p>
<p class="calibre1">hallediyorlardı. </p>
<p class="calibre1">Komünist </p>
<p class="calibre1">yüksek </p>
<p class="calibre1">tabakası, </p>
<p class="calibre1">ayrıcalıkları olan mandarin sınıfı halini almıştı; teorik olarak ulusal  uygulamalardan  sorumlu  olan  Parti,  bütün  dikkatini ayrıcalıklarını korumaya vermişti. </p>
<p class="calibre1">Gorbaçov  reform  programını  iki  ilke  üzerine  oturtmuştu: Yeni  teknokratların  desteğini  kazanmak  için  perestroyka (yeniden  yapılanma)  ve  uzun  zamandan  beri  eza  gören entelektüelleri  yanlarına  almak  için  glasnost  (politik</p>
<p class="calibre1"><a id="p1589"></a>liberalleşme). Fakat özgür ifadeyi kanalize edecek ve gerçek halk  tartışması  yaratacak  kurumlar  olmadığı  için  glasnost kendine  zarar  verdi.  Askeriyeye  ayrılanların  dışında  serbest kaynaklar  olmadığı  için,  yaşama  şartlarında  da  bir  gelişme olmadı.  Böylece,  Gorbaçov  daha  geniş  halk  desteği  elde edemeden  kurumsal  desteğini  kaybetti.  Glasnost  artan  bir şekilde perestroyka ile çatışmaya başladı. Eski liderlere karşı yapılan saldırılar bile sıralarını savdılar. 1989’da Kremlin’de bana  mihmandarlık  görevi  yapmak  üzere  seçilen  Gorbaçov ekibinden genç bir üye şöyle dedi: “Bütün bunların anlamı şu ki,  yirmi  beş  yaşın  üstündeki  Sovyet  vatandaşlarının  hepsi, hayatlarını boşa harcamışlardır.” </p>
<p class="calibre1">Çareyi  kabullenmeye  hazır  olmamakla  beraber,  reform gereksinimini  anlayan  tek  grup  güvenlik  servisleriydi.  KGB, haber  alma  kaynakları  aracılığıyla  Sovyetler  Birliği’nin  Batı ile  olan  teknolojik  rekabette  çok  geride  kalmış  olduğunu biliyordu. Silahlı kuvvetlerin başlıca düşmanının kapasitesini tanımlamada profesyonel yetenekleri vardı. Bununla beraber, problemi  anlamak  çözümü  bulmaya  yetmiyordu.  Güvenlik servisleri  de  Gorbaçov’un  kararsızlığını  paylaşıyordu.  KGB</p>
<p class="calibre1">sivil  disiplini  ortadan  kaldırmadığı  sürece,  siyasi  liberasyon demek  olan  glasnostu  destekleyecekti;  askeri  tarafın  ise, Gorbaçov, modernizasyon programı için yeni kaynak bulmak amacıyla  silahlı  kuvvetlerin  bütçesinden  kesinti  yapmadığı</p>
<p class="calibre1"><a id="p1590"></a>müddetçe  ekonomik  yeniden  yapılanma  demek  olan perestroyka ile arası iyiydi. </p>
<p class="calibre1">Gorbaçov’un,  Komünist  Partisi’ni,  reform  aracına dönüştürme  şeklindeki  ilk  içgüdüsel  kararı,  kazanılmış</p>
<p class="calibre1">çıkarlar  kayalığına  çarptı.  Komünist  yapıyı  korumakla beraber  zayıflatmak  şeklindeki  ikinci  hareketi  ise,  Sovyet yönetiminin  temel  aracını  ortadan  kaldırdı.  Bu  iki  adım  şu sonucu doğurdu: Gorbaçov, konumunun gücünü, parti yerine hükümetin  paralel  yapısından  almaya  başladı,  bölgesel  ve yerel bağımsızlık hareketlerini cesaretlendirdi. </p>
<p class="calibre1">Gorbaçov her iki harekette de hesap hatası yaptı. Lenin’den beri  Komünist  Partisi,  politik  kararları  alan  tek  organdı. </p>
<p class="calibre1">Hükümet politik karar organı değil, kararları uygulama organı idi.  Kilit  konumundaki  Sovyet  makamı,  daima  Komünist Parti’nin genel sekreteri olmuştur; Lenin’den Brejnev’e kadar, komünist  lider  çok  ender  durumlarda  bir  hükümet  görevi üstlenmiştir.  Sonuç,  yaratıcılık  ve  girişim  komünist hiyerarşiye  doğru  çekilirken,  hükümet  yapısının,  politik yeteneği  olmayan  veya  bu  konuya  hiç  ilgi  duymayan yöneticiler  için  çekici  hale  gelmesidir.  Dayandığı  tabanı Komünist  Partisi’nden  alıp  Sovyet  sisteminin  hükümet tarafına  kaydıran  Gorbaçov,  devrimini  bir  memurlar ordusunun ellerine teslim etmiştir. </p>
<p class="calibre1"><a id="p1591"></a>Bölgesel  özerkliği  teşvik  etmesi  de  Gorbaçov’u  aynı çıkmazla  karşılaştırmıştır.  Gorbaçov,  komünizme  popüler  bir alternatif  yaratma  isteğiyle  bir  Leninist  olarak  halkın iradesine  karşı  duyduğu  güvensizliği  uzlaştırmayı  imkânsız buldu. Bu nedenle, Komünist Parti dışındaki ulusal partilerin yasaklandığı yerel seçimler sistemini icat etmiştir. Fakat Rus tarihinde  ilk  kez  olarak,  yerel  ve  bölgesel  hükümetler  halk tarafından seçildiği zaman Rus tarihi günahları kötü etkilerini gösterdiler.  300  yıldan  beri,  Rusya,  Avrupa,  Asya  ve Ortadoğu’da  değişik  milliyetleri  içine  almış,  fakat  onları yönetim merkeziyle uzlaştırmakta başarısızlığa uğramıştı. Bu nedenle  yeni  seçilen  Rus  olmayan  hükümetlerin,  ki  Sovyet nüfusunun  yarışını  oluşturmaktadır,  tarihi  efendilerine  karşı meydan okumaya başlamaları şaşılacak bir şey değildi. </p>
<p class="calibre1">Gorbaçov’un  güvenebileceği  bir  seçmen  kitlesi  yoktu. </p>
<p class="calibre1">Leninist  devletten  kalma  geniş  kazanılmış  çıkarlar  ağını kendisine  düşman  etti;  ama  yeni  destekleyiciler  bulmakta  da başarısız oldu; çünkü komünizme veya merkezileştirilmiş bir devlet  kavramına  karşı  yaşama  yeteneği  olan  bir  alternatif geliştirmeyi  kabul  edemedi.  Gorbaçov,  insanı  olmayan sisteminin  örtmesine  rağmen,  toplumunun  problemlerini doğru  tanımlamıştı;  ancak  bu  durum,  çözümleri  onun ulaşamayacağı  bir  noktaya  koymuştu.  Gorbaçov  yarı  şeffaf ama  kırılmayan  camları  olan  bir  odaya  hapsedilmiş  gibi,  dış</p>
<p class="calibre1"><a id="p1592"></a>dünyayı  oldukça  net  görebiliyor,  fakat  odadaki  şartlara mahkûm  birisi  olarak  ne  gördüğünü  tam  anlamıyla anlayamıyordu. </p>
<p class="calibre1">Perestroyka  ve  glasnost  devam  ettiği  sürece,  Gorbaçov daha çok yalnızlaşıyor ve kendine güveni gittikçe azalıyordu. </p>
<p class="calibre1">1987  yılının  başlarında  onunla  ilk  kez  karşılaştığım  zaman kaygısız ve kendinden emin görünüyordu. Üstlendiği onarım işinin, üstünlüğe doğru yürüyüşü başlatmak için ülkesini hazır duruma  getireceğine  inanıyordu.  Bir  yıl  sonra  bu  konuda  o kadar  emin  değildi.  “Ne  olursa  olsun,  Sovyetler  Birliği  bir daha aynı olmayacaktır” dedi. Bu kadar büyük çabadan sonra oldukça  belirsiz  bir  söz.  1989’un  başlarında  tekrar buluştuğumuz  zaman  bana,  kendisinin  ve  Şevardnadze’nin 1970’li yıllarda komünist sistemin tepeden tırnağa değişmesi gerektiğine  karar  vermiş  olduklarını  söylemişti.  Ona,  bir komünist  olarak  bu  sonuca  nasıl  varabildiğini  sorduğumda, bana  cevabı  şu  oldu:  “Neyin  yanlış  olduğunu  bilmek  kolay, fakat  neyin  doğru  olduğunu  bilmek,  işte  işin  zor  olan  tarafı bu.” </p>
<p class="calibre1">Gorbaçov, hiçbir zaman doğru cevabı bulamadı, iktidardaki son yılında, korkulu bir düş görmekte olan bir insan gibiydi; felaketin  üzerine  üzerine  geldiğini  görüyor,  fakat  onu  geri çeviremiyor  veya  kendisini  ondan  uzaklaştıramıyordu. </p>
<p class="calibre1">Genellikle ödün vermekte amaç, önem verilen bir başka şeyi</p>
<p class="calibre1"><a id="p1593"></a>kurtarmaktır.  Gorbaçov  bunun  tersini  yaptı.  Düzensiz,  kesik kesik  yapılan  reformlar,  yarım  bir  önlem  gibi  oluyor  ve Sovyet  çöküşünü  hızlandırıyordu.  Her  ödün  bir  sonrakini davet  ediyordu.  1990’da  Baltık  devletleri  ayrıldılar  ve Sovyetler  Birliği  dağılmaya  başladı,  işin  komik  tarafı, Gorbaçov’un başlıca rakibi Gorbaçov’u devirmeye çalışırken, bu  süreç  içinde,  üç  yüzyılda  kurulan  Rus  imparatorluğu  da yıkıldı.  Rusya’nın  cumhurbaşkanı  olarak  hareket  eden Yeltsin, Rusya’nın bağımsızlığını doğruladı, dolayısıyla diğer Sovyet cumhuriyetlerinin bağımsızlığını da doğrulamış oldu. </p>
<p class="calibre1">Sonuçta  Sovyetler  Birliği’ni  ortadan  kaldırırken  Sovyetler Birliği’nin  başkanı  olarak  Gorbaçov’un  pozisyonunu  da ortadan  kaldırmış  oluyordu.  Gorbaçov,  problemlerin  ne olduğunu  biliyordu,  fakat  hem  çok  çabuk,  hem  de  çok  ağır hareket  etti:  Sistemin  hoşgörüsüne  göre  çok  çabuk  ve hızlanan  çöküşü  durdurmak  için  ise,  aksine  çok  ağırdan alıyordu. </p>
<p class="calibre1">1980’li  yıllarda,  her  iki  süper  devlet  de  kendilerini toplamak  için  zamana  gereksinimi  vardı.  Reagan’ın politikaları, </p>
<p class="calibre1">toplumunun </p>
<p class="calibre1">enerjisini </p>
<p class="calibre1">serbest </p>
<p class="calibre1">bıraktı; </p>
<p class="calibre1">Gorbaçov’un  politikaları  ise  halkının  fonksiyonlarını  yerine getirmediğini  meydana  çıkardı.  Amerika’nın  problemleri, politika  değişikliklerine  karşı  hassastı;  Sovyetler  Birliği’nde ise, reform sistemdeki krizi hızlandırdı. </p>
<p class="calibre1"><a id="p1594"></a>1991’de demokrasiler Soğuk Savaş’ı kazanmışlardı. Fakat mümkün  olduğunu  hayal  ettiklerinden  çok  daha  fazlasını başardıktan  sonra,  Soğuk  Savaş  üzerine  ilk  tartışma  tekrar başladı.  Sovyetler  Birliği  gerçekten  bir  tehlike  oluşturmuş</p>
<p class="calibre1">muydu?  Soğuk  Savaş’ın  bütün  yorucu  çabaları  harcanmadan da  bu  savaş  ertelenemez  miydi?  Soğuk  Savaş,  uluslararası düzenin  temel  uyumuna  sık  sık  müdahale  eden,  aşırı heyecanlı politika üretenlerin mi bir eseriydi? </p>
<p class="calibre1">1990 Ocak ayında Time dergisi, Gorbaçov’u “Son On Yılın Adamı”  ilan  etti  ve  bu  fırsattan  yararlanarak  bu  tezin temellerini açıklayan bir yazı yayınladı. “Son 40 yılın büyük tartışmasındaki  güvercinler  baştan  sona  haklıydılar”  diyordu yazar<a href="index_split_014.html#p1782">.{1049}  </a>Sovyet  imparatorluğu  hiçbir  zaman  fiilen  bir tehdit  oluşturmamıştı.  Amerikan  politikası,  ya  ilgisizdi  veya Sovyet  ayaklanmasını  geciktirdi.  Demokrasilerin  kırk  yıldan uzun  zamandan  beri  devam  eden  politikası,  hiçbir  önemli başarı göstermemişti. Sovyet dış politikasındaki değişikler de onların eseri değildi. Eğer gerçekten hiçbir şey yapılmamışsa ve </p>
<p class="calibre1">olaylar </p>
<p class="calibre1">kendiliklerinden </p>
<p class="calibre1">olmuşsa, </p>
<p class="calibre1">Sovyet</p>
<p class="calibre1">İmparatorluğu’nun çöküşünden de çıkarılacak bir ders yoktu. </p>
<p class="calibre1">Özellikle  de  Soğuk  Savaş’ın  sona  ermesini  zorunlu  hale getirdiği  yeni  bir  dünya  düzeninin  yaratılmasında, Amerika’nın  katılımına  da  gerek  yoktu.  Amerikan  tartışması tam  bir  çember  oluşturdu.  Bu,  Amerika’nın  izolasyon</p>
<p class="calibre1"><a id="p1595"></a>politikasının  eski  şarkısıydı.  Amerika,  Soğuk  Savaş’ı kazanmamıştı;  fakat  Sovyetler  Birliği  savaşı  kaybetmişti;  bu nedenle  kırk  yıllık  çaba  gereksizdi;  çünkü  Amerika  onları kendi  hallerine  bırakmış  olsaydı,  her  şey  yine  aynı  derecede iyi gelişecekti, belki de daha iyi olacaktı. </p>
<p class="calibre1">Aynı  mantığın  başka  bir  versiyonuna  göre,  gerçekten  bir Soğuk  Savaş  vardı  ve  bu  kazanıldı;  fakat  zafer,  Doğu-Batı anlaşmazlıklarının  etrafını  saran  jeostratejik  önlemlere bakılmaksızın  demokrasi  düşüncesinin  kendisine  aitti.  Bu  da gerçeklerden  kaçışın  başka  bir  versiyonuydu.  Politik demokrasi  ve  özgürlük  düşüncesinin,  özellikle  Doğu Avrupa’da  itici  bir  güç  olduğuna  kuşku  yoktur.  İnananların kaba  kuvvetle  bastırılması,  yöneten  grupların  moralleri zayıflayınca  daha  da  zor  olmaya  başladı.  Fakat  morallerinin bozulmasının  nedeni,  öncelikle  sistemin  durağanlaşmasından ve  komünist  yüksek  tabakasının  gittikçe  artan  şekilde uyanmasındandı;  rütbeleri  ne  kadar  yüksekse,  gerçekleri bilme  olasılığı  da  o  kadar  çok  oluyordu.  Uzun  ve  acımasız tarihleri  boyunca  nihai  amaçları  olarak  ilan  ettikleri mücadeleyi,  sistemleri  kaybediyordu.  Bu  bir  yumurta  tavuk hikâyesiydi.  Demokratik  fikir,  komünizme  karşı  muhalefeti destekledi;  fakat  komünist  dış  politikasının  ve  sonuçta komünist  toplumunun  çöküşü  olmadan  bu  kadar  çabuk  bir başarı sağlayamazdı. </p>
<p class="calibre1"><a id="p1596"></a>Bunlar, “kuvvetlerin karşılıklı durumu” analizine alışık ve Amerikan  gözlemcilerinden  daha  kolaylıkla  Sovyetlerin çöküşünün  sebeplerini  keşfeden  uluslararası  ilişkilerin Marksist  yorumcularının  görüşleriydi.  1989’da,  London School  of  Economics’in  Marksist  profesörü  Fred  Halliday; güç dengesinin Amerika’nın lehine değiştiğini söyledi. <a href="index_split_014.html#p1782">{1050}</a></p>
<p class="calibre1">Halliday,  bu  durumu  bir  trajedi  olarak  değerlendirdi;  fakat kendi  ülkesine  ve  liderlerine  bu  işte  başarı  payı  çıkarmakta isteksiz davranan ve kendilerine eziyet eden Amerikalılar gibi davranmayarak,  uluslararası  politikadaki  bu  önemli değişikliğin  Reagan  yıllarında  gerçekleştiğini  doğruladı. </p>
<p class="calibre1">Amerika,  Sovyetlerin  Üçüncü  Dünya  ile  ilişkilerinin maliyetini  o  kadar  çok  artırdı  ki  “Sosyalizm  Savunmada” </p>
<p class="calibre1">başlıklı  bir  bölümde  Halliday,  Gorbaçov’un  “yeni  düşünme” </p>
<p class="calibre1">girişimini,  Amerikalıların  baskısını  yatıştırmak  için  yapılan bir hareket olarak yorumladı. </p>
<p class="calibre1">Bu yöndeki en güçlü tanıklık Sovyet kaynaklarından geldi. </p>
<p class="calibre1">1988’de </p>
<p class="calibre1">başlamak </p>
<p class="calibre1">üzere, </p>
<p class="calibre1">Sovyet </p>
<p class="calibre1">bilim </p>
<p class="calibre1">adamları, </p>
<p class="calibre1">yumuşamanın  bozulmasında  Sovyet  sorumluluğunu  kabul etmeye  başladılar.  Amerikan  kritiklerinden  daha  iyi  bir şekilde </p>
<p class="calibre1">yumuşamanın </p>
<p class="calibre1">temellerini </p>
<p class="calibre1">anlayan </p>
<p class="calibre1">Sovyet</p>
<p class="calibre1">yorumcuları,  yumuşamanın,  Washington’un  Moskova’yı, mevcut  askeri  ve  siyasi  status  quo’yu  değiştirmekten vazgeçirmek  için  bir  yol  olarak  bulduğuna  işaret  ettiler.  Bu</p>
<p class="calibre1"><a id="p1597"></a>sözsüz anlaşmayı bozan ve tek taraflı kazançlar peşinde olan Brejnev  liderliği,  Reaganlı  yılların  tepkisini  davet  etti  ki,  bu da Sovyetler Birliği’nin baş edemeyeceği bir tepkiydi. </p>
<p class="calibre1">Böyle Sovyet “revizyonist” yorumların ilki ve en enteresan olanı,  Dünya  Sosyalist  Sistemi  Ekonomisi  Enstitüsü’nde profesör  olan  Vyaçeslav  Daşiçhev’den  geldi.  18  Mayıs  1988</p>
<p class="calibre1">tarihli Literaturnaya Gazeta’da yayınlanan bir yazıda, <a href="index_split_014.html#p1782">{1051}</a></p>
<p class="calibre1">Daşiçhev,  “Brejnev  liderliğinin  tarihi  yanlış  hesaplaması  ve yetersiz  yaklaşımının”  dünyanın  bütün  büyük  devletlerinin Sovyetler  Birliği’ne  karşı  koalisyon  yapmasına  neden olduğunu  ve  Sovyetler  Birliği’nin  bunun  sonunda  çıkan silahlanma  yarışına  dayanamadığını  belirtti.  Bu  yüzden Sovyetlerin  dünya  toplumundan  kendisini  uzak  tutarken,  bir taraftan  da  onu  yıkmaya  çalışması  şeklindeki  geleneksel politikasını  terk  etmesi  gerekiyordu.  Daşiçhev  şöyle yazıyordu:</p>
<p class="calibre1">“...Batı’nın gördüğü şekliyle, Sovyet liderliği yumuşamayı kendi askeri kuvvetlerini güçlendirmek, Birleşik Devletler’le ve genel olarak bütün diğer karşı devletlerle askeri bakımdan eşitliği  yakalamak  için  aktif  olarak  kullanıyordu.  Bu  daha önce benzeri olmayan tarihi bir gerçekti. Vietnam felaketi ile kötürümleşen  Birleşik  Devletler,  Sovyetlerin  Afrika, Yakındoğu ve diğer bölgelerdeki nüfuz genişlemesine hassas bir şekilde tepki gösterdi. </p>
<p class="calibre1"><a id="p1598"></a>…Geri  besleme  etkisinin  görülmesi,  Sovyetler  Birliği’ni dış  politika  ve  ekonomi  bakımından  olağanüstü  kötü  bir duruma  soktu.  Başlıca  dünya  büyük  devletlerini  karşısına aldı:  Birleşik  Devletler,  Britanya,  Fransa,  Federal  Alman Cumhuriyeti, İtalya, Japonya, Kanada ve Çin. Bu devletlerin geniş üstün potansiyeline karşı olmak, SSCB’nin olanaklarını aşan tehlikeli bir işti.” <a href="index_split_014.html#p1782">{1052}</a></p>
<p class="calibre1">Aynı  nokta,  Sovyet  Dışişleri  Bakanı  Edward  Şevardnadze tarafından  Sovyet  Dışişleri  Bakanlığı’nda  25  Temmuz 1988’de  yapılan  bir  konuşmada  da  dile  getirildi. <a href="index_split_014.html#p1782">{1053}</a></p>
<p class="calibre1">Afgan  yenilgisi,  Çin’le  kavgalı  olma,  Avrupa  Topluluğu’nun olanaklarını  uzun  süre  olduğundan  az  tahmin  etme,  masraflı silahlanma  yarışı,  1983-84  Cenevre’deki  silahların  kontrolü toplantısını  terk  etme,  SS-20  füzelerini  konuşlandırma konusundaki  ilk  Sovyet  kararı  ve  SSCB’nin  kendisine  karşı olan  devletlerin  oluşturabileceği  herhangi  bir  olası  koalisyon kadar güçlü olmasını gerektiren Sovyet savunma doktrini gibi hataları  Şevardnadze  saydı  döktü.  Başka  bir  deyişle, Şevardnadze,  Sovyetler  Birliği’nin  yirmi  beş  yıldan  beri yaptığı  hemen  hemen  her  şeye  karşı  çıktı.  Bu,  Batı politikalarının  Sovyetler  Birliği  üzerinde  önemli  bir  etki yaptığının  açık  bir  kabulüydü.  Çünkü  demokrasiler, maceracılığa  karşı  ceza  önlemleri  almamış  olsalardı,  Sovyet</p>
<p class="calibre1"><a id="p1599"></a>politikası  başarılı  sayılacak  ve  yeniden  değerlendirilmesine gerek kalmayacaktı. </p>
<p class="calibre1">Her  iki  politik  partiden  sekiz  yönetim  tarafından  izlenen Soğuk  Savaş’ın  sona  ermesi,  George  Kennan’ın  1947’deki tahminini  doğruladı.  Batı,  politikasını  nasıl  yürütürse yürütsün,  Sovyet  sisteminin,  halkının  çektiği  ıstırabı açıklamak,  iktidarı  için  şart  olan  silahları,  kuvvetleri  ve güvenlik aygıtını tutmak için bir dış düşman hayaline ihtiyacı vardı.  Reagan  yıllarında  en  yüksek  düzeye  erişen  Batı’nın baskısı  sonucunda,  Yirmi  Yedinci  Parti  Kongresi  resmi doktrinini  bir  arada  yaşamadan  karşılıklı  bağımlılığa dönüştürdü ve bu suretle, iç baskının moral dayanağı ortadan kalktı.  O  zaman,  Kennan’ın  tahmin  ettiği  gibi,  vatandaşları disiplinle yönetilen ve ödün vermeye ve uzlaşmaya alışmamış</p>
<p class="calibre1">bir  Sovyetler  Birliği,  bir  gecede  dünyanın  en  güçlü devletinden  “ulusal  toplumların  en  zayıf  ve  en  acınacak durumdakilerinden birisi” haline düştü. <a href="index_split_014.html#p1782">{1054}</a></p>
<p class="calibre1">Önceden  söylendiği  gibi,  Kennan  zamanla  sınırlandırma politikasının  gereğinden  fazla  militarize  olduğuna  inanmıştı. </p>
<p class="calibre1">Daha  doğru  bir  değerlendirme,  Amerika’nın  her  zaman olduğu  gibi,  askeri  stratejiye  gereğinden  fazla  güvenin  ve bağımlılığın  değişeceğine  gereğinden  fazla  duygusal  olarak bağlanmak  demesi  olurdu.  Ben  de  sınırlandırma  adı  altında uygulanan  politikaların  birçoğunu  eleştirmişimdir.  Ancak</p>
<p class="calibre1"><a id="p1600"></a>Amerikan politikasının genel yönün, son derece ileri görüşlü ve  yönetimlerin  ve  değişik  kişilikteki  yöneticilerin değişmesine karşın, olağanüstü derecede tutarlıydı. </p>
<p class="calibre1">Kendinden emin komünist imparatorluğu, geleceğin akımı imiş gibi hareket eder ve dünya insanları ve liderlerinin buna inanmasını  sağlarken,  Amerika  direnişi  organize  edilmemiş</p>
<p class="calibre1">olsaydı,  savaş  sonrası  Avrupası’nda  en  büyük  tek  parti  olan komünist partileri, bütün Avrupa’ya egemen olabilirdi. Berlin yüzünden ortaya çıkan krizler kontrol altına alınamayacak ve yenileri  ortaya  çıkacaktı.  Amerika’nın  Vietnam  sonrası travmasını  kullanan  Kremlin,  Afrika’ya  taşeron  kuvvetler  ve Afganistan’a kendi küvetlerini gönderdi. Amerika küresel güç dengesini korumasaydı ve demokratik toplumların oluşmasına yardım  etmeseydi,  bunlar  daha  da  iddialı  olacaktı. </p>
<p class="calibre1">Amerika’nın  rolünü,  güç  dengesi  şartları  içinde  algılamamış</p>
<p class="calibre1">olması, acısını artırdı ve süreci zorlaştırdı; ama aynı zamanda bu rolünü yerine getirirken görülmemiş bir kendini adama ve yaratıcılık  örneği  göstermesini  sağladı.  Sonuçta  bu,  küresel dengeyi  ve  dolayısıyla  dünya  barışını  koruyan  ülkenin Amerika olduğu gerçeğini de değiştirmedi. </p>
<p class="calibre1">Soğuk Savaş’ta kazanılan zafer, kuşkusuz tek bir yönetimin başarısı değildir. Bu zafer, Amerika’nın kırk yıllık iki partiden gelen  yönetimlerinin  çabalarının  ve  yetmiş  yıllık  komünist kemikleşmesinin  bir  sonucudur.  Şahsiyetlerin  ve  fırsatların</p>
<p class="calibre1"><a id="p1601"></a>rastlantı  sonucu  birbirine  yaklaşmasından  Reagan  unsuru ortaya çıktı: On yıl önce çok militan görülürdü; on yıl sonra ise,  çok  tek  yönlü.  Amerikan  halkını  desteklemek  için ideolojik  militanlık  ile  diplomasinin  esnekliğinin  bir  araya getirilmesi,  Sovyetlerin  zayıf  olduğu  ve  kendinden  emin olmadığı  bir  dönemde  tam  gereksinim  duyulan  şeydi. </p>
<p class="calibre1">Muhafazakârlar,  böyle  bir  hareketi,  başka  hiçbir  başkanda affetmezlerdi. </p>
<p class="calibre1">Bununla beraber, Reagan’ın dış politikası yeni bir dönemin şafağından  çok,  parlak  bir  gün  batışına  benzetilebilir.  Soğuk Savaş, neredeyse Amerikan önyargılarına göre sipariş edilmiş</p>
<p class="calibre1">gibiydi.  Basitleştirilmiş  olsa  da,  evrensel  kuralları  dünya problemlerinin  birçoğuna  uygulanabilir  kılmak  için  egemen bir  ideolojik  meydan  okuma  vardı.  Açık  bir  askeri  tehdit mevcuttu  ve  kaynağı  belliydi.  O  zaman  bile,  Süveyş’ten Vietnam’a kadar Amerika’nın çektiği zahmet ve çile, evrensel ilkeleri, onların uygun olmadığı belirli olaylara uygulamaktan doğdu. </p>
<p class="calibre1">Soğuk  Savaş  sonrası  dünyada,  her  şeye  egemen  bir ideolojik  meydan  okuma  veya  bu  yazıyı  yazdığım  anda  tek bir jeostratejik çatışma yoktur. Hemen hemen her durum, özel bir olaydır. Amerika’nın farklılığına olan inanç, Amerikan dış</p>
<p class="calibre1">politikasına  ilham  verdi  ve  Birleşik  Devletler’e  Soğuk Savaş’ta  metanet  duygusu  sağladı.  Fakat  Amerika’nın  XXI. </p>
<p class="calibre1"><a id="p1602"></a>yüzyılın çok kutuplu dünyasında daha akıllıca bir uygulamaya gereksinimi  vardır.  Amerika  tarihi  boyunca  kaçınmayı başardığı bir sorunla sonunda yüz yüze gelecektir: Geleneksel olarak  bir  ışıldak  mı  olacak,  yoksa  aktif  bir  katılımcı  olarak hâlâ  seçeneklerini  belirliyor  mu  veya  onları  sınırlandırıyor mu?  Kısacası,  sonunda  kendi  ulusal  çıkarının  bir  tanımını geliştirmesi gerekiyor. </p>
<p class="calibre1"></p>
<p class="calibre1"></p>
<p class="calibre1"><a id="p1603"></a><img src="index-1603_1.jpg" class="calibre2"/></p>
<p class="calibre1">Birleşik Devletler, Büyük Britanya, Fransa, Almanya, Çin, Rusya, Japonya bayrakları</p>
<p class="calibre1"><b class="calibre3"> </b></p>
<p class="calibre1"><b class="calibre3">31</b></p>
<p class="calibre1"><b class="calibre3">Yeni Dünya Düzeninin Yeniden</b></p>
<p class="calibre1"><b class="calibre3">Değerlendirilmesi</b></p>
<p class="calibre1">21.  yüzyılın  son  on  yılının  başlangıcında,  Wilsonculuk zafer  kazanmış  gibi  görünüyordu.  Komünizmin  ideolojik  ve Sovyetlerin  jeopolitik  meydan  okumalarının  aynı  zamanda üstesinden  gelinmişti.  Komünizme  moral  bakımından  karşı olma  amacı,  Sovyet  yayılmacılığına  karşı  direnmenin jeopolitik  görevi  ile  birleşmişti.  Başkan  Bush’un  yeni  bir</p>
<p class="calibre1"><a id="p1604"></a>dünya  düzeni  ümidini  klasik  Wilsoncu  terimlerle  ilan etmesine şaşmamak gerek:</p>
<p class="calibre1">“Soğuk Savaş’ı aşan bir yeni uluslar ortaklığı düşünüyoruz: Uluslararası ve bölgesel organizasyonlar aracılığıyla danışma, işbirliği  ve  ortak  harekete  dayanan  bir  ortaklık;  ilkelerin  ve hukukun  üstünlüğünün  birleştirdiği,  maliyetlerin  ve yükümlülüğün  eşit  şekilde  paylaşılmasıyla  desteklenen  bir ortaklık;  demokrasiyi,  refahı,  barışı  yaygınlaştırmak  ve silahları azaltmak amacında olan bir ortaklık.” <a href="index_split_014.html#p1782">{1055}</a></p>
<p class="calibre1">Bush’un  Demokrat  halefi  Başkan  Bili  Clinton</p>
<p class="calibre1">“demokrasiyi </p>
<p class="calibre1">yaygınlaştırma” </p>
<p class="calibre1">temasını </p>
<p class="calibre1">açıklarken, </p>
<p class="calibre1">Amerika’nın amaçlarını benzer terimlerle dile getirmiştir:</p>
<p class="calibre1">“Yeni  bir  tehlike  ve  fırsat  döneminde,  başlıca  amacımız, pazar  ekonomisine  dayalı  demokrasilerin  dünya  topluluğunu genişletmek  ve  kuvvetlendirmek  olmalıdır.  Soğuk  Savaş</p>
<p class="calibre1">sırasında,  özgür  kurumların  yaşamasına  yönelen  bir  tehdidi sınırlandırmak  peşinde  olduk.  Şimdi,  o  özgür  kurumlar altında  yaşayan  ulusların  içinde  bulunduğu  çemberi genişletmek istiyoruz. Çünkü bizim düşümüz, dünyadaki her kişinin  fikir  ve  enerjisini,  birbiriyle  işbirliği  yapan  ve  barış</p>
<p class="calibre1">içinde  yaşayan  başarılı  demokrasiler  dünyasında  ifade edebileceği bir gündür.” <a href="index_split_014.html#p1782">{1056}</a></p>
<p class="calibre1">Böylece, bu yüzyılda üçüncü kez olarak Amerika kendi iç değerlerini bütün dünyaya uygulayarak yeni bir dünya düzeni</p>
<p class="calibre1"><a id="p1605"></a>kurma  niyetini  ilan  etmiş  oldu.  Yine  üçüncü  kez,  Amerika uluslararası sahneye hakim görünüyordu. 1918’de, Wilson’ın gölgesi,  müttefikleri,  Amerika’ya,  onun  yanlışlarını  dile getiremeyecek  kadar  bağımlı  olduklarından  Paris  Barış</p>
<p class="calibre1">Konferansı  üzerine  düşmüştü,  İkinci  Dünya  Savaşı  sonuna doğru,  Franklin  Delano  Roosevelt  ve  Truman  bütün  küreyi Amerikan  modeline  göre  yeniden  düzenleyebilecek pozisyondaymış gibi görünüyorlardı. </p>
<p class="calibre1">Soğuk  Savaş’ın  bitmesi,  uluslararası  çevreyi  Amerika’nın imajına  göre  yeniden  oluşturma  yönünde  daha  da  büyük  bir heves  yarattı.  Wilson  ülke  içinde  “yalnızlık”  politikası  ile sınırlandırılmıştı;  Truman  ise,  Stalinci  yayılmacılıkla mücadele  etmişti.  Soğuk  Savaş  sonrası  dünyada,  Birleşik Devletler,  kürenin  her  bölgesine  müdahale  edebilecek kapasitedeki  tek  süper  devlet  olarak  kaldı.  Ancak  güç  daha yaygın  hale  geldi  ve  askeri  kuvvetle  ilgili  sorunlar  azaldı. </p>
<p class="calibre1">Soğuk  Savaş’taki  zafer,  Amerika’yı,  XVIII.  ve  XIX.  yüzyıl Avrupa  devlet  sistemine  birçok  bakımdan  benzeyen  ve Amerikalı  devlet  adamlarının  ve  düşünürlerinin  devamlı olarak sorguladıkları uygulamaların yapıldığı bir dünyaya itti. </p>
<p class="calibre1">Temel  bir  ideolojik  veya  stratejik  tehdidin  yokluğu,  ulusları giderek  artan  şekilde  ulusal  çıkarlarına  dayalı  dış  politikalar izlemekte  serbest  bıraktı.  Beş  veya  altı  büyük  devlet  ve  çok sayıda küçük devletten oluşan bir uluslararası sistemde düzen, </p>
<p class="calibre1"><a id="p1606"></a>geçen  asırlarda  olduğu  gibi,  rekabet  halindeki  ulusal çıkarların  dengelenmesi  ve  uzlaşması  ile  ortaya  çıkmak zorundadır. </p>
<p class="calibre1">Hem Bush, hem de Clinton, yeni dünya düzeninden, sanki sokağın köşesinden hemen gidilip alınabilecek bir şeymiş gibi söz ediyorlardı. Gerçekte, söz konusu düzen, halen doğumdan önceki  cenin  gibidir  ve  nihai  şekli,  gelecek  yüzyıldan  önce görülecek gibi de değildir. Kısmen geçmişin uzantısı, kısmen hiç  görülmemiş  bir  şey  olacak  olan  yeni  dünya  düzeni, kendisinden  öncekiler  gibi,  üç  soruya  cevap  olarak  ortaya çıkacaktır:  Uluslararası  düzenin  temel  birimleri  nelerdir? </p>
<p class="calibre1">Birbiriyle  etkileşim  araçları  hangileridir?  Uğruna  etkileşim yapılacak amaçlar nelerdir? </p>
<p class="calibre1">Uluslararası  sistemler,  tehdit  altında  yaşarlar.  Her  “dünya düzeni”, devamlı olmak ümidini taşır; terimin kendisinde bir sonsuzluk ifadesi vardır. Ancak içerdiği elemanlar devamlı bir hareket  içindedir;  gerçekte,  her  yüzyılla  beraber  uluslararası sistemlerin  ömrü  gittikçe  azalmıştır.  Vestfalya  Barışı’ndan doğan  düzen  150  yıl  yaşadı;  Viyana  Kongresi’nin  yarattığı uluslararası sistem ancak yüzyıl kendisini koruyabildi; Soğuk Savaş’la  belirlenen  düzen  kırk  yıl  sonra  bitti.  (Versay uzlaşması,  büyük  devletler  tarafından  uygulanan  bir  sistem olarak  hiçbir  zaman  çalışmadı  ve  iki  savaş  arasında  bir ateşkes  anlaşmasından  başka  bir  şey  değildi.)  Dünya</p>
<p class="calibre1"><a id="p1607"></a>düzeninin  etkileşim  kapasitesi  ve  amaçları,  hiçbir  zaman  bu kadar çabuk, bu kadar derinden veya bu kadar küresel olarak değişmemiştir. </p>
<p class="calibre1">Uluslararası  sistemi  oluşturan  birimler,  niteliklerini değiştirdiği  zaman,  kaçınılmaz  bir  şekilde  bir  karışıklık dönemi başlıyor. Otuz Yıl Savaşları büyük ölçüde, gelenek ve evrensellik  taleplerine  dayanan  feodal  toplumlardan,  raison d’état’ya  dayanan  modern  devlet  sistemine  geçişle  ilgilidir. </p>
<p class="calibre1">Fransız  Devrimi  Savaşları,  ortak  dil  ve  kültürle  tanımlanan ulus-devlet  sistemine  geçişe  işaret  eder.  XX.  yüzyılın savaşları,  Habsburg  ve  Osmanlı  imparatorluklarının dağılması, Avrupa’ya egemen olma iddiası ve sömürgeciliğin son  bulması  dolayısıyla  çıkmıştır.  Her  geçiş  döneminde  hak gibi  görünen  şeyler,  birdenbire  tarihsel  bir  hata  haline  geldi: XIX.  yüzyılda  çokuluslu  devletler,  XX.  yüzyılda  ise sömürgecilik gibi. </p>
<p class="calibre1">Viyana  Kongresi’nden  beri,  dış  politika  ulusları  birbiri  ile ilişkilendirmiştir. Böylece “uluslararası ilişkiler” terimi ortaya çıkmıştır. XIX. yüzyılda, bir tek yeni devletin ortaya çıkması (Birleşmiş Almanya) onlarca yıl karışıklık yaratmıştır, İkinci Dünya  Savaşı  sonundan  beri  hemen  hemen  yüz  adet  yeni devlet  doğdu;  bunların  birçoğu,  tarihi  Avrupa  ulus-devletinden  tamamen  farklıydı.  Sovyetler  Birliği’nde komünizmin çöküşü ve Yugoslavya’nın dağılması, yeni yirmi</p>
<p class="calibre1"><a id="p1608"></a>devlet  daha  ortaya  çıkardı  ki,  birçoğu  eskiden  kalma  kana susamışlığı yeniden canlandırdı. </p>
<p class="calibre1">XIX.  yüzyıl  Avrupa  ulusu  ortak  dile  ve  kültüre dayanıyordu ve zamanın teknolojisi göz önüne alındığında, bu devlet  ekonomik  büyüme  ve  uluslararası  olayları  etkilemek için  en  uygun  çerçeveyi  sağlıyordu.  Soğuk  Savaş  sonrası dünyada, </p>
<p class="calibre1">Birinci </p>
<p class="calibre1">Dünya </p>
<p class="calibre1">Savaşı’na </p>
<p class="calibre1">kadar </p>
<p class="calibre1">Avrupa</p>
<p class="calibre1">Konferansı’nı oluşturan geleneksel ulus-devletler, küresel rol için  gerekli  kaynaklara  sahip  değildiler.  Kendilerini  Avrupa Birliği’nde  bir  araya  getirme  çabalarının  başarısı,  gelecek nüfuzlarını belirleyecektir. Birleşmiş bir Avrupa, büyük devlet rolü  oynamaya  devam  edecek;  ulus-devletlere  bölünmüş  bir Avrupa, ikincil statüye kayacaktır. </p>
<p class="calibre1">Yeni dünya düzeninin ortaya çıkışıyla ilgili karışıklığın bir bölümü, çok azı ulus-devletlerin tarihi niteliklerine sahipken, en  az  üç  tür,  kendisine  “ulus”  diyen  devletin  etkileşimde bulunmasından  kaynaklanmaktadır.  Bir  tarafta,  Yugoslavya veya  Sovyetler  Birliği  gibi  dağılan  imparatorlukların  etnik parçaları  vardır.  Takıntı  halinde  tarihi  sorunları  ve  yüzyıllık kimlik  arayışları  olan  bu  devletler,  eski  etnik  rekabette başarılı  olmak  çabası  içine  girdiler.  Uluslararası  düzen, onların  ilgilendiği  bir  şey  olmadığı  gibi,  hayallerin  de erişemediği  bir  şeydir.  Otuz  Yıl  Savaşları’na  bulaşan  küçük devletler  gibi,  bağımsızlıklarını  korumak  ve  uluslararası</p>
<p class="calibre1"><a id="p1609"></a>politik  düzen  gibi  daha  kozmopolit  bir  düşünceden  uzak olarak kuvvetlerini artırmak peşindedirler. </p>
<p class="calibre1">Bazı  sömürgecilik  sonrası  uluslar  ise,  başka  bir  fenomen oluşturuyorlar,  birçokları  için  şimdiki  sınırlar,  emperyalist güçleri  tarafından  yönetime  kolaylık  olmak  üzere  çizilmiştir. </p>
<p class="calibre1">Uzun  bir  sahil  şeridine  sahip  Fransız  Afrika’sı,  her  biri sonradan  birer  devlet  olan  on  yedi  idari  birime  ayrılmıştı. </p>
<p class="calibre1">Belçika  Afrika’sının,  (o  zaman  Kongo,  şimdi  Zaire  deniyor) denize  çok  dar  bir  çıkışı  vardı  ve  bu  nedenle  Batı  Avrupa kadar büyük olmasına karşın tek bir birim olarak yönetilmişti. </p>
<p class="calibre1">Bu şartlar altında, devlet çoğunlukla ordu anlamına geliyordu ve  bu  da  tek  “ulusal”  kurumu  oluşturuyordu.  Bu  iddia çökünce,  sonuç  çoğunlukla  iç  savaş  oluyordu.  Eğer  XIX. </p>
<p class="calibre1">yüzyıl  ulus  standartları  veya  Wilson’ın  self-determinasyon ilkesi  bu  uluslara  uygulansaydı,  radikal  ve  önceden  tahmin edilemez  yeni  sınırlar  çizilmesi  kaçınılmaz  olacaktı.  Onlar için ülkesel status quo’nun alternatifi, sonu gelmeyen ve vahşi bir iç çatışmadır. </p>
<p class="calibre1">Son  olarak,  kıta  tipi  devletler  vardır  ve  büyük  olasılıkla yeni  dünya  düzeninin  temel  birimlerini  simgeleyeceklerdir. </p>
<p class="calibre1">İngiliz  sömürge  yönetiminden  sonra  ortaya  çıkan  Hindistan, birçok  dil,  din  ve  milliyeti  bünyesinde  bir  araya  getirmiştir. </p>
<p class="calibre1">Hindistan,  XIX.  yüzyıl  Avrupa  devletlerinden  daha  çok komşularının  dini  ve  ideolojik  akımlarına  karşı  hassas</p>
<p class="calibre1"><a id="p1610"></a>olduğundan, dış ve iç politikaları arasındaki çizgi hem farklı, hem de daha zayıftır. Bunun gibi Çin, ortak yazı, ortak kültür ve  ortak  tarihle  bir  arada  tutulan  bir  farklı  diller  mozaiğidir. </p>
<p class="calibre1">Eğer  XVII.  yüzyıl  din  savaşları  olmasaydı,  Avrupa  da  böyle olabilirdi  ve  eğer  Avrupa  Birliği  destekleyicilerinin  umutları gerçekleşirse  yine  böyle  olabilir.  Soğuk  Savaş  devrinin  iki süper  devleti,  hiçbir  zaman  Avrupa’nın  anladığı  anlamda ulus-devlet  olmadılar.  Amerika,  çok  dil  konuşan  ulusal  bir kompozisyondan  farklı  bir  kültür  oluşturmayı  başarmıştır; Sovyetler Birliği ise, birçok uluslu bir imparatorluktu. Yerine geçen  devletler,  özellikle  Rusya  Federasyonu,  bu  yazının yazıldığı  zamanda  dağılmak  ile  tekrar  imparatorluk  olmak arasında  bölünmüş  durumdaydı  ki,  XIX.  yüzyılda  Habsburg ve Osmanlı imparatorluklarında da böyle olmuştu. </p>
<p class="calibre1">Bütün  bunlar,  uluslararası  ilişkilerin  esasını,  metodunu  ve hepsinden önemlisi, etki alanını temelden değiştirdi. Modern döneme kadar, kıtalar büyük ölçüde izole durumda hayatlarını sürdürdüler. Örneğin Fransa’nın kuvvetinin, Çin’in kuvveti ile kıyaslanması olanağı yoktu; çünkü iki ülke arasında etkileşme olanağı  mevcut  değildi.  Teknolojinin  etki  alanı  genişleyince, diğer  kıtaların  geleceği  Avrupa  büyük  devletlerinin</p>
<p class="calibre1">“Konferansı” tarafından belirlendi. Hiçbir önceki uluslararası düzen,  bütün  dünyaya  dağıtılmış  önemli  güç  merkezlerine sahip  değildirler.  Bunun  gibi,  hiçbir  devlet  adamı,  olayların, </p>
<p class="calibre1"><a id="p1611"></a>liderler ve halk tarafından aynı anda ve aniden yaşandığı bir çevre içinde diplomasiyi yönetmek zorunda kalmamıştı. </p>
<p class="calibre1">Devlet sayısı ve bu devletlerin birbirini etkileme kapasitesi arttığına göre, yeni bir dünya düzeni, hangi prensipler üzerine kurulabilir? Yeni uluslararası sistemin karmaşıklığı göz önüne alındığında,  “demokrasiyi  yaygınlaştırmak”  gibi  Wilsoncu kavramlar, Amerikan dış politikası için başlıca rehber olabilir mi  ve  Soğuk  Savaş’ın  sınırlandırma  stratejisinin  yerine geçebilir  mi?  Açıkça  söylemek  gerekirse,  bu  kavramlar  ne kesin  bir  başarı,  ne  de  kesin  bir  başarısızlık  olmuştur.  XX. </p>
<p class="calibre1">yüzyıl diplomasisinde en güzel hareketlerin bazılarının kökü, Woodrow  Wilson’ın  idealizmindedir:  Marshall  Planı, komünizmi  sınırlandırma  yönündeki  cesur  kararlılık,  Batı Avrupa’nın  özgürlüğünün  savunulması,  hatta  kötü  kaderli Milletler  Cemiyeti  ve  onun  yeniden  dünyaya  gelişi  olan Birleşmiş Milletler. </p>
<p class="calibre1">Wilson  idealizmi,  aynı  zamanda  birçok  problem  doğurdu. </p>
<p class="calibre1">On  Dört  Nokta’da  ifade  edildiği  şekilde,  etnik  self-determinasyon ilkesinin eleştirilmeden kabulü, güç ilişkilerini hesaba  katmakta  başarılı  olamadı  ve  etnik  grupların  dar görüşlü  bir  şekilde  geçmişten  kalma  rekabet  ve  nefretlerinin tatmini peşinde koşmalarının istikrarı bozucu etkilerini hesaba katmadı.  Milletler  Cemiyeti’ne  askeri  yaptırım  mekanizması sağlamaktaki  başarısızlık,  Wilson’ın  ortak  güvenlik</p>
<p class="calibre1"><a id="p1612"></a>nosyonundaki  temel  sorunun  altını  çizdi.  Başarısız  1928</p>
<p class="calibre1">Briand-Kellogg Paktı, (bu pakta göre uluslar bir politika aracı olarak  savaşı  reddetmişlerdi)  hukuki  sınırlamalar  koymanın limitlerini  göstermişti.  Hitler’in  göstereceği  gibi,  diplomasi dünyasında, dolu bir tabanca, hukuki bilgiden daha güçlüdür. </p>
<p class="calibre1">Wilson’ın,  demokrasinin  yaygınlaştırılması  için  Amerika’ya yaptığı çağrı, büyük yaratıcılık doğurdu. Ancak aynı zamanda Vietnam gibi felaketli girişimlere de yol açtı. </p>
<p class="calibre1">Soğuk  Savaş’ın  sona  ermesi,  bazı  gözlemcilerin  “tek kutuplu”  veya  “bir  süper  devletli”  dediği  bir  dünya  yarattı. </p>
<p class="calibre1">Fakat  Birleşik  Devletler  fiilen  tek  taraflı  olarak  küresel gündemi dikte edecek daha iyi bir duruma gelemedi. Amerika on  yıl  öncesine  nazaran  daha  egemen  bir  durumdadır;  fakat kuvvet  hayret  verecek  bir  şekilde  daha  çok  dağılmış</p>
<p class="calibre1">vaziyettir.  Böylece,  Amerika’nın  kuvvetini,  dünyanın  geri kalan  kısmına  şekil  vermek  için  kullanma  yeteneği  de  fiilen azalmıştır. </p>
<p class="calibre1">Soğuk Savaş’ta elde edilen zafer, Wilson’un evrensel ortak güvenlik  düşünün  uygulanmasını  daha  çok  zorlaştırdı. </p>
<p class="calibre1">Potansiyel  olarak  hakim  bir  gücün  olmaması  karşısında, önemli  devletler  barışa  karşı  tehditleri  aynı  şekilde görmedikleri gibi, tanıdıkları bu tehditlerin üstesinden gelmek için  aynı  riskleri  göze  almakta  da  istekli  değillerdir.  (Bkz. </p>
<p class="calibre1">Bölüm  10,  11,  15  ve  16)  Dünya  toplumu,  “barışı  korumak” </p>
<p class="calibre1"><a id="p1613"></a>için  (yani  mevcut  bir  anlaşmaya  taraflardan  birisi  tarafından karşı çıkılmadığı sürece onu korumak için) işbirliği yapmaya yeter  derecede  isteklidir.  Fakat  barışı  oluşturmakta,  yani dünya  düzenine  yönelen  gerçek  tehditleri  bastırmakta  çok ürkek davranıyorlar. Bu şaşırtıcı bir şey değil, çünkü Birleşik Devletler dahi Soğuk Savaş sonrası dünyada tek taraflı olarak neye  karşı  direneceği  konusunda  açık  bir  kavram  geliştirmiş</p>
<p class="calibre1">değildir. </p>
<p class="calibre1">Dış  politikaya  bir  yaklaşım  olarak,  Wilsonculuk, Amerika’nın  rakipsiz  bir  erdem  ve  güç  sahibi  olmasıyla kendisini  gösteren  müstesna  bir  doğaya  sahip  olduğunu varsayar.  Birleşik  Devletler  gücünden  ve  amaçlarının erdeminden  o  kadar  emindi  ki,  bütün  dünyada  kendi  değer yargıları  için  savaşmayı  hayal  ediyordu  ve  Amerika’nın farklılığına olan inanç da Wilsoncu bir dış politikanın hareket noktası olmalıydı. </p>
<p class="calibre1">XXI.  yüzyıl  yaklaşırken,  büyük  küresel  güçler,  zaman geçtikçe  Birleşik  Devletler’i  daha  az  farklı  yapacaktır. </p>
<p class="calibre1">Amerikan  askeri  gücü  görülebilir  bir  gelecekte  de  rakipsiz olacaktır.  Ancak  Amerika’nın  gelecek  on  yıllarda  dünyanın tanık olabileceği birçok küçük çaptaki anlaşmazlıkta –Bosna, Somali  ve  Haiti  gibi–  bu  gücünü  kullanmak  istemesi, Amerikan dış politikası için kavramsal bir sorun yaratacaktır. </p>
<p class="calibre1">Birleşik  Devletler’in,  gelecek  yüzyıla  dünyanın  en  güçlü</p>
<p class="calibre1"><a id="p1614"></a>ekonomisi  olarak  gireceği  büyük  bir  olasılıktır.  Ancak  refah da, refahı yaygınlaştıracak teknoloji de çok daha fazla yaygın olacaktır.  Birleşik  Devletler,  Soğuk  Savaş  sırasında  hiç görmediği türde bir ekonomik rekabetle karşılaşacaktır. </p>
<p class="calibre1">Amerika, dünyada en büyük ve en güçlü fakat akranları da olan  bir  devlet  olacaktır;  primus  interpares  (eşitler  arasında birinci), fakat diğerleri gibi bir devlet olacaktır. Wilsoncu dış</p>
<p class="calibre1">politikanın  vazgeçilmez  temelini  oluşturan  Amerika’nın farlılığı  inancı,  bu  nedenle  gelecek  yüzyılda  daha  az  önem taşıyacaktır. </p>
<p class="calibre1">Amerikalılar,  bu  durumu,  bir  nevi  acizlik  veya  ulusal gerilemenin  bir  işareti  olarak  görmemelidir.  Tarihin  uzun  bir dönemi  boyunca,  Birleşik  Devletler  zaten  diğer  devletler arasında  bir  devletti,  diğer  devletlere  hükmeden  bir  süper devlet değildi. Diğer güç merkezlerinin yükselmesi –Japonya, Çin ve Batı Avrupa’da– Amerikalıları endişelendirmemelidir. </p>
<p class="calibre1">Esasen,  Marshall  Planı’ndan  beri  dünya  kaynaklarını paylaşmak  ve  diğer  toplumların  ve  ekonomilerin  gelişmesi Amerika’nın başlıca hedefi olmuştur. </p>
<p class="calibre1">Ancak Wilsoncu dış politikanın dikte ettiği görüşler –ortak güvenlik,  rakibini  Amerikalılaştırmak,  anlaşmazlıklarda hukuka  uygun  şekilde  karar  veren  bir  uluslararası  sistem  ve etnik  self-determinasyona  tam  destek–  daha  az  uygulanabilir olursa, gelecek yüzyılda Amerikan dış politikası hangi ilkeler</p>
<p class="calibre1"><a id="p1615"></a>üzerine  oturtulmalıdır?  Tarihin  kılavuz  kitabı  olmadığı  gibi, tam  tatmin  edici  benzetmeler  de  sunmaz.  Ancak  tarih, örneklerle  öğretir  ve  Amerika  meçhul  sularda  seyrederken, gelecek  on  yıllar  için  ipucu  elde  etmek  istiyorsa  Woodrow Wilson’dan  önceki  dönemi  ve  “Amerikan  yüzyılını” </p>
<p class="calibre1">incelemelidir. </p>
<p class="calibre1">Richelieu’niin  raison  d’état  kavramı,  yani  devletin çıkarlarının,  bu  çıkarları  elde  etmek  için  kullanılan  araçları meşru  kıldığı  görüşü,  Amerikalılara  daima  çirkin  gelmiştir. </p>
<p class="calibre1">Bu  demek  değildir  ki,  Amerika  hiçbir  zaman  raison  d’état prensiplerini  kullanmadı.  Kurucu  Babaların  cumhuriyetin  ilk on  yıllarında  Avrupa  kuvvetleri  ile  başa  çıkmasından, </p>
<p class="calibre1">“Manifest Destiny” başlığı altında toplanan ve Batı’ya doğru yayılmayı sağlayan uğraşa kadar bunun birçok örneği vardır. </p>
<p class="calibre1">Fakat  Amerikalılar  kendi  bencil  çıkarlarını  açıkça  ortaya koymaktan  daima  rahatsızlık  duymuşlardır.  Dünya  savaşı yaparken veya bölgesel anlaşmazlıklara karışırken, Amerikan lideri daima çıkar için değil, ilkeler adına mücadele ettiklerini ileri sürmüşlerdir. </p>
<p class="calibre1">Avrupa  tarihini  araştıran  herhangi  bir  kimse  için  güç dengesi  kavramı  çok  açıktır.  Fakat  güç  dengesi  de  raison d’état gibi son birkaç yüzyılın ortaya çıkardığı bir şeydir, ilk kez  Fransa’nın  yayılmacı  hareketlerine  gem  vurma  çabası içindeki  İngiliz  Kralı  III.  William  tarafından  kullanılmış  bir</p>
<p class="calibre1"><a id="p1616"></a>terimdir.  Zayıf  devletlerin,  kuvvetli  devlete  karşı  bir  araya gelerek  karşı  ağırlık  oluşturmak  amacıyla  bir  koalisyon oluşturması suretiyle denge yaratması, özünde o kadar çarpıcı bir  şey  değildi.  Ancak  güç  dengesi  devamlı  dikkat  ister. </p>
<p class="calibre1">Gelecek  yüzyılda,  Amerika  liderleri,  kamuoyları  için  bir ulusal çıkar kavramını belirlemek ve güç dengesini korumak yoluyla bu çıkara Avrupa ve Asya’da nasıl hizmet edileceğini açıklamak  zorunda  kalacaklardır.  Amerika’nın,  dengeyi korumak  için  dünyanın  çeşitli  bölgelerinde  ortaklara gereksinimi olacaktır ve bu ortaklar her zaman yalnızca moral görüşler  dikkate  alınarak  seçilemezler.  Amerikan  politikası için,  ulusal  çıkarın  açık  bir  tanımının  temel  rehber  olması gerekmektedir. </p>
<p class="calibre1">Büyük  bir  savaş  olmaksızın  en  uzun  yaşayan  uluslararası sistem, Viyana Kongresi’ni izleyen sistemdir. Sistem, hukuka uygunluğu  ve  dengeyi,  paylaşılan  değerleri  ve  güç  dengesi diplomasisini  bir  araya  getirmişti.  Ortak  değerler  ulusların isteklerine  gem  vururken,  denge  onlar  üzerinde  ısrar  etme kapasitelerini sınırladı. XX. yüzyılda, Amerika iki kez kendi değerleri üzerine kurulu bir dünya düzeni oluşturmaya çalıştı. </p>
<p class="calibre1">Bu,  modern  dünyada  iyi  olan  birçok  şeyin  gerçekleşmesini sağlayan  kahramanca  bir  çabadır.  Fakat  Wilsonculuk  Soğuk Savaş sonrası dönemin tek dayanağı olamazdı. </p>
<p class="calibre1"><a id="p1617"></a>Amerika’nın başlıca ideali olarak, demokrasinin gelişmesi devam  edecektir;  fakat  görünürde  felsefi  zaferi  kazandığı anda karşı karşıya bulunduğu engelleri görmek gerekir. Batılı politika  teorisyenlerinin  başlıca  endişesi,  merkezi  hükümetin gücünü  kontrol  altında  tutmak  iken,  diğer  birçok  toplumda politik  teori,  devletin  otoritesini  desteklemeye  çalışmıştır. </p>
<p class="calibre1">Başka hiçbir ülkede, kişisel özgürlüklerinin yaygınlaştırılması için  böyle  ısrarlı  olunmamıştır.  Batı  demokrasisi,  kültür bakımından  homojen  topluluklarda  uzun  bir  ortak  tarihle gelişmiştir.  (Amerika  gibi  çok  dil  konuşan  bir  ülkede  bile kuvvetli  bir  kültürel  kişilik  geliştirmiştir.)  Toplum  ve  bir anlamda ulus, devletten önce oluşmuştur; yoksa devlet ulusu yaratmamıştır.  Böyle  bir  ortamda,  politik  partiler  temel  bir konsensüsün  çeşitlemelerini  temsil  etmektedirler;  bugünün azınlığının, yarının çoğunluğu olma potansiyeli vardır. </p>
<p class="calibre1">Dünyanın  başka  birçok  bölgesinde,  devlet  ulustan  önce oluşmuştur;  devlet,  ulusu  oluşturacak  başlıca  faktördür  ve çoğunlukla  da  böyle  kalmıştır.  Mevcut  oldukları  yerlerde, politik  partiler  genellikle  sabit  toplumsal  kimlikleri yansıtırlar;  azınlık  ve  çoğunluklar  devamlı  olmak eğilimindedirler. </p>
<p class="calibre1">Böyle </p>
<p class="calibre1">toplumlarda </p>
<p class="calibre1">politik </p>
<p class="calibre1">süreç</p>
<p class="calibre1">hükmetmekten  ibaret  olup,  seçimle  iktidarın  el  değiştirmesi söz konusu değildir, iktidar değişikliği, eğer olursa, anayasal prosedürle değil, darbelerle olur. Modern demokrasinin esası</p>
<p class="calibre1"><a id="p1618"></a>olan sadık bir muhalefet kavramı çok ender olarak mevcuttur. </p>
<p class="calibre1">Daha sık olarak, muhalefet ulusal birlik için bir tehlike olarak görülür ve vatan hainliğiyle eş tutularak acımasızca bastırılır. </p>
<p class="calibre1">Batı  tarzı  demokrasi,  partizanlık  sınırlarını  oluşturan değerler  üzerinde  bir  konsensüs  bulunduğunu  varsayar. </p>
<p class="calibre1">Amerika,  özgürlük  fikrinin  evrensel  uygulaması  üzerinde ısrar  etmese,  kendisine  karşı  dürüst  hareket  etmemiş  olur. </p>
<p class="calibre1">Amerika’nın  baskıcı  olanlara  değil,  demokratik  hükümetlere öncelik  tanıması  ve  ahlaki  kanaatlerden  dolayı  bir  bedel ödemeye hazır olması gerektiği tartışma konusu bile değildir. </p>
<p class="calibre1">Demokratik  değerleri  ve  insan  haklarını  teşvik  eden hükümetler  ve  kurumlar  lehine  farklı  işlem  yapılması gerektiği </p>
<p class="calibre1">açıktır. </p>
<p class="calibre1">Zorluk, </p>
<p class="calibre1">ödenecek </p>
<p class="calibre1">kesin </p>
<p class="calibre1">bedelin</p>
<p class="calibre1">belirlenmesinde ve bunun ulusal güvenlik ve genel jeopolitik denge gibi diğer önemli Amerikan öncelikleri ile ilişkilerinde çıkıyor:  Amerika’nın  teşvikleri  vatansever  retorikten  öteye gidecekse,  Amerika’nın  yapabileceklerinin  gerçekçi  bir şekilde  değerlendirilmesini  gerekir.  Amerika’nın  mali  ve askeri  kaynakları,  küresel  bir  dış  politika  uygulaması  için kısıtlamaya  uğruyorsa,  moral  yükümlülüklerini  artırmamaya dikkat  etmesi  gerekir.  Genel  açıklamaların  ardından  onları desteklemek  yeteneği  veya  istekliliği  gelmiyorsa,  bu  durum Amerika’nın diğer işlerdeki etkisini de azaltır. </p>
<p class="calibre1"><a id="p1619"></a>Amerikan  dış  politikasının  moral  ve  stratejik  elemanları arasındaki hassas denge soyut olarak belirlenemez. Fakat akıl, bu ikisi arasında bir denge kurulmasını gerektirir. Amerika, ne kadar  güçlü  olursa  olsun,  hiçbir  ülke  bütün  tercihlerini dünyanın  geri  kalan  insanlarına  kabul  ettirme  kapasitesine sahip değildir; öncelikler oluşturulmalıdır. Bunun için yeterli kaynak  varsa  bile,  Amerikan  halkı  bunun  getirdiği yükümlülükleri  ve  bağlantıları  anlayınca,  ayrım  gözetmeyen Wilsonculuk  devam  ettirilemez.  Bunun,  çok  az  risk  içeren açıklamalar yoluyla zor jeopolitik seçimlerden kaçınmak için bir  slogana  dönüşmesi  tehlikesi  vardır.  Amerikan politikasında,  iddialar  ile  bu  iddiaları  destekleme  istekliliği arasında  bir  fark  ortaya  çıkması  tehlikesi  mevcuttur;  bunun sonucu  olan  hemen  hemen  kaçınılmaz  hayal  kırıklığı  ise kolaylıkla  bütün  dünya  işlerinden  çekilmek  için  bir  bahane oluşturabilir. </p>
<p class="calibre1">Soğuk Savaş sonrası dünyada, Amerikan idealizminin yeni karışıklıklar arasında yolunu bulabilmesi için jeopolitik analiz mayasına  gereksinimi  vardı.  Bu  kolay  bir  iş  olmayacaktır. </p>
<p class="calibre1">Amerika,  nükleer  tekele  sahip  olduğu  zaman  bile  egemen olma  olanağım  reddetmişti  ve  Soğuk  Savaş  sırasında  çıkar küreleri  diplomasisini  yürütürken  bile  güç  dengesini  hor görmüştür.  XXI.  yüzyılda,  diğer  devletler  gibi  Amerika  da zorunluluklar ve tercihler, uluslararası ilişkilerin değişmezleri</p>
<p class="calibre1"><a id="p1620"></a>ile  devlet  adamlarının  takdirine  bağlı  unsurlar  arasında gemisini yürütmeyi öğrenmek zorundadır. </p>
<p class="calibre1">Değerler  ile  zorunluluklar  arasında  denge  kurulduğunda, dış  politikanın  neyin  hayati  çıkar  olduğunu  belirlemesi gerekir. Uluslararası çevrede gerçekleşen ve ulusal güvenliği yıkacak bir değişikliğe karşı, tehdit ne şekil alırsa alsın ve ne kadar  hukuka  uygun  görünürse  görünsün  direnilmelidir.  En görkemli  günlerinde  Büyük  Britanya,  Benelux  Ülkelerindeki Manş limanlarının, azizler tarafından yönetilse bile bir büyük devlet  tarafından  işgal  edilmesini  önlemek  için  savaşa girmeyi  göze  alırdı.  Amerikan  tarihi  boyunca,  Monroe Doktrini  Amerikan  ulusal  çıkarının  bir  tanımlaması  olarak hizmet  etmiştir.  Woodrow  Wilson’ın  I.  Dünya  Savaşı’na girişinden beri Amerika, değişikliğe değil, değişikliğin kuvvet kullanılması  yoluyla  yapılmasına  karşı  olduğu  gerekçesiyle ulusal  çıkan  tanımlamaktan  kaçınmıştır.  Bunlardan  hiçbirisi artık  yeterli  değildir;  Monroe  Doktrini  çok  kısıtlayıcıdır, Wilsonculuk  hem  belirsiz,  hem  de  çok  hukukidir.  Soğuk Savaş  sonrası  devrede  hemen  hemen  bütün  Amerikan  askeri harekâtını  çevreleyen  tartışmalar  gösteriyor  ki,  Amerika’nın çizgiyi  nerede  çekmesi  gerektiği  konusunda  daha  geniş  bir konsensüse  gereksinimi  vardır.  Bunu  gerçekleştirmek,  ulusal liderliğin karşı karşıya bulunduğu en önemli sorundur. </p>
<p class="calibre1"><a id="p1621"></a>Jeopolitik  olarak  Amerika,  kaynakları  ve  nüfusu  Birleşik Devletler’den çok fazla olan büyük kara parçası Avrasya’nın kıyılarından uzak bir adadır. Avrasya’nın iki başlıca küresinin</p>
<p class="calibre1">–Avrupa  ve  Asya–  herhangi  birinin  tek  bir  büyük  devlet tarafından egemenlik altına alınması, Soğuk Savaş olsun veya olmasın  Amerika  için  stratejik  tehlikenin  iyi  bir  tanımını oluşturur. Çünkü böyle bir gruplaşma, Amerika’yı, ekonomik ve  sonunda  askeri  bakımdan  geçebilir.  Bu  tehlikeye  karşı, egemen güç, iyi niyetli de olsa direnilmelidir. Çünkü niyetler değişince, Amerika etkili bir direnme yapamayacak derecede kapasitesini  yitirmiş  ve  olaylara  yön  vermekten  aciz  bir konumda kalabilir. </p>
<p class="calibre1">Amerika,  Sovyet  yayılmacılığı  tehdidi  ile  Soğuk  Savaş’a itildi  ve  Soğuk  Savaş  sonrası  beklentilerinin  çoğunu, komünizm  tehlikesinin  ortadan  kalkması  üzerine  inşa  etti. </p>
<p class="calibre1">Sınırlandırma  perspektifinden  Sovyet  düşmanlığına  karşı takındığı  tavrın,  Amerika’nın  küresel  düzene  karşı  takındığı tavrı da belirlemesi gibi, Soğuk Savaş sonrası dünya düzenine ilişkin  düşüncelerini  de  Rusya’nın  reform  çabaları  belirledi. </p>
<p class="calibre1">Amerikan  politikası,  barışın  ancak  Rusya’nın  demokrasiye yönelmesi  ve  enerjisini  pazar  ekonomisinin  gelişmesine  sarf etmesi  ile  güvence  altına  alınacağı  varsayımı  üzerine dayandırılmıştı.  Bu  düşüncenin  ışığı  altında,  Amerika’nın başlıca  görevinin,  Rus  reformlarını  kuvvetlendirmek  olduğu</p>
<p class="calibre1"><a id="p1622"></a>anlaşılıyor  ki,  bunu  yaparken,  geleneksel  dış  politika örneklerinden değil, Marshall Planı deneyimlerinden çıkarılan sonuçlardan yararlanacaktı. </p>
<p class="calibre1">Hiçbir  ülkeye  yönelik  Amerikan  politikası,  o  ülkenin potansiyeline  veya  siyasi  eğilimlerine  göre  değil  de, niyetlerinin  değerlendirilmesine  göre  ayarlanmamıştır. </p>
<p class="calibre1">Franklin Roosevelt, barış içinde bir savaş sonrası dünya için ümitlerini  Stalin’in  makul  ölçüde  ılımlı  olmasına  bağlamıştı. </p>
<p class="calibre1">Soğuk Savaş sırasında, Amerikan stratejisinin –sınırlandırma politikası–  ilan  edilen  amacı,  Sovyetlerin  niyetlerinin değiştirilmesi olarak kabul edildi. Bu konu ile ilgili tartışma, genellikle  Sovyet  niyetlerinde  beklenen  değişikliğin  olup olmadığı  üzerindeydi.  Savaş  sonrası  başkanlar  arasında yalnızca  Nixon,  istikrarlı  bir  şekilde,  Sovyetler  Birliği’ni  bir jeopolitik sorun olarak değerlendirmiştir. Reagan bile Sovyet liderlerinin değişmesine bel bağlamıştı. Şaşırtıcı olmayan bir şekilde,  komünist  çöküşten  sonra,  düşmanca  niyetlerin ortadan  kalktığı  varsayıldı  ve  Wilsoncu  gelenek  çatışan çıkarları reddettiğine göre, Amerika’nın Soğuk Savaş sonrası politikası, sanki artık geleneksel dış politika görüşleri geçerli değilmiş gibi yürütüldü. </p>
<p class="calibre1">Jeopolitik  ve  tarih  öğrencileri  bu  yaklaşımın  tek yönlülüğünden  dolayı  endişelidirler.  Amerika’nın  Rusya’nın iç  gelişmesine  şekil  verme  kapasitesini  olduğundan  fazla</p>
<p class="calibre1"><a id="p1623"></a>tahmin  ederek  gereksiz  bir  şekilde  Rusya’nın  iç anlaşmazlıklarına  karışması,  milliyetçi  bir  karşı  harekete neden  olması  ve  her  zamanki  dış  politika  görevlerini  ihmal etmesinden korkmaktadırlar. Daha çok, Rusya’nın geleneksel haşin  tutumunu  değiştirmeyi  hedef  alan  bir  politikayı  tercih ederler  ve  bu  nedenle  ekonomik  yardımı  ve  dünya sorunlarında  işbirliği  gerektiren  projeleri  desteklerlerdi. </p>
<p class="calibre1">Ayrıca,  Rusya’nın  kim  tarafından  yönetilirse  yönetilsin, Halford  Mackinder’in  jeopolitik  merkez  dediği  topraklar üzerine  oturmuş  olduğunu  ve  en  güçlü  imparatorluk geleneklerinden  birinin  varisi  durumunda  bulunduğunu  da ileri  sürebilirler<a href="index_split_014.html#p1783">.{1057}  </a>Varsayılan  moral  dönüşüm  olsa  bile bu zaman alacaktır ve bu arada Amerika’nın kozlarını elinde tutması gerekir. </p>
<p class="calibre1">Amerika,  Rusya’ya  ekonomik  yardımdan,  Marshall Planı’ndaki  gibi,  bir  sonuç  elde  etmeyi  de  beklememelidir. </p>
<p class="calibre1">Savaş  sonrası  dönem  Batı  Avrupası’nın  işleyen  bir  pazar sistemi, yerleşmiş bir bürokrasisi ve birçok ülkede demokratik bir geleneği vardı. Batı Avrupa, Sovyetler Birliği’nden gelen askeri ve ideolojik tehdit nedeniyle Amerika ile bağlantılıydı. </p>
<p class="calibre1">Atlantik ittifakı kalkanı arkasında, ekonomik reformlar temel jeopolitik  gerçeğin  tekrar  ortaya  çıkmasına  neden  oldu; Marshall  Planı,  Avrupa’nın  geleneksel  iç  yönetim  yapısının tekrar kurulmasına yardımcı olmuştur. </p>
<p class="calibre1"><a id="p1624"></a>Soğuk  Savaş  sonrası  Rusya’sında  bu  şartlardan  hiçbiri mevcut  değildir.  Çekilen  sıkıntıları  hafifletmek  ve  ekonomik reformları  teşvik  etmek  Amerikan  dış  politikasının  önemli araçlarıdır; ancak uzun bir yayılmacı geçmişi olan bir ülke ile küresel  bir  dengeyi  korumak  ciddi  çabaların  yerine  geçecek bir şey değildir. </p>
<p class="calibre1">Bu yazı yazıldığı sırada, iki yüzyılda meydana gelen büyük Rusya  imparatorluğu  dağılma  aşamasındadır.  1917-1923</p>
<p class="calibre1">döneminde  de  görülen  bu  durumdan,  geleneksel  yayılmacı ritmini  hiç  değiştirmeden  kurtulmayı  başarmıştı.  Çürümekte olan bir imparatorluğun çöküşünü yönlendirmek diplomasinin en  zor  işlerinden  biridir.  XIX.  yüzyıl  diplomasisi  Osmanlı İmparatorluğu’nun çözülmesini yavaşlattı ve bunun genel bir savaşa  dönüşmesini  önledi;  XX.  yüzyıl  diplomasisi, Avusturya-Macaristan </p>
<p class="calibre1">İmparatorluğu’nun </p>
<p class="calibre1">dağılmasının</p>
<p class="calibre1">sonuçlarını  sınırlamakta  başarısızlığa  uğradı.  Çöken imparatorluklar  genellikle  iki  türlü  gerginlik  yaratırlar: imparatorluk  merkezinin  zayıflığından  yararlanmak  isteyen komşuların  girişimleri  ve  gerilemekte  olan  imparatorluğun çevrede otoritesini sağlamak için yaptığı çabalar. </p>
<p class="calibre1">Her  iki  süreç  de  eski  Sovyetler  Birliği’nin  yerine  geçen devletlerde  aynı  zamanda  devam  etmektedir.  Nüfusunun çoğunluğu  Müslüman  olan  Orta  Asya  Cumhuriyetleri’nde İran ve Türkiye rollerini artırmak peşindedirler. Fakat hakim</p>
<p class="calibre1"><a id="p1625"></a>jeopolitik  hamle,  eskiden  Moskova  tarafından  kontrol  edilen bütün  topraklarda  üstünlüğü  sağlamak  için  Rusya  tarafından yapılmıştır.  Rusya  barışın  korunması  adına  bir  nevi  vasilik kurma çabası içinde olup, “reformcu” bir hükümetin iyi niyeti üzerinde  dikkatini  odaklayan  ve  jeopolitik  bir  gündemle karşılaşmak  istemeyen  Birleşik  Devletler  buna  göz yummaktadır. </p>
<p class="calibre1">Amerika, </p>
<p class="calibre1">Baltık </p>
<p class="calibre1">devletleri </p>
<p class="calibre1">dışındaki</p>
<p class="calibre1">cumhuriyetlerin uluslararası bir kabul görmesi için çok az şey yapmıştır.  Yüksek  düzeydeki  Amerikan  yetkililerinin  bu ülkeleri  ziyareti  çok  az  ve  seyrektir;  yardım  en  alt düzeyindedir.  Toprakları  üzerindeki  Rus  birliklerinin mevcudiyetine  ve  hatta  hareketlerine  de  çok  ender  olarak karşı  çıkılmaktadır.  Moskova,  de  facto  imparatorluk merkeziymiş  gibi  davranmakta  ve  kendisini  bu  pozisyonda görmektedir. </p>
<p class="calibre1">Bunun bir nedeni, Amerika’nın, eski Sovyet imparatorluğu toprakları  üzerinde  gerçekleşen  anti-komünist  ve  anti-emperyalist devrimleri, sanki bunlar tek bir fenomenmiş gibi görmesidir. Gerçekte bunlar, ters yönde çalışıyorlar. Komünist karşıtı devrim, eski Sovyetler Birliği topraklarının tamamında önemli  şekilde  destekleniyordu.  Rus  hegemonyasına  karşı yapılmakta  olan  anti-emperyalist  devrim  ise,  yeni  Rus olmayan  cumhuriyetlerde  geniş  şekilde  destek  görmekteydi ve bu akım, Rusya Federasyonu’nda çok kötü karşılanıyordu. </p>
<p class="calibre1"><a id="p1626"></a>Rus  liderleri,  tarihi  olarak  devletlerini  “medenileştirme” </p>
<p class="calibre1">misyonu  ile  birlikte  algıladıklarından  (Bkz.  Bölüm  7  ve  8), politik  görüşleri  ne  olursa  olsun,  Rusya’nın  ileri  gelen şahsiyetlerinin </p>
<p class="calibre1">büyük </p>
<p class="calibre1">bir </p>
<p class="calibre1">çoğunluğu </p>
<p class="calibre1">Sovyet</p>
<p class="calibre1">İmparatorluğu’nun  çöktüğünü  ve  yerine  gelen  devletlerin hukuka  uygunluğunu  kabul  etmiyordu.  (Özellikle  Rus Ortodokslarının  beşiği  olan  Ukrayna)  Aleksandr  Soljenitsin bile  isteksiz  yabancı  uyrukların  yükünden  Rusya’nın kurtarılması  üzerine  yazarken,  hemen  hemen  eski imparatorluğun yüzde 90’mı oluşturan Ukrayna, Beyaz Rusya ve  Kazakistan’ın  yarısını  içeren  toprakların  Moskova tarafından korunmasını salık veriyordu. <a href="index_split_014.html#p1783">{1058}</a> Eski Sovyetler Birliği toprakları üzerinde her komünizm karşıtının demokrat ve  her  demokratın  da  Rus  emperyalizmine  karşı  olduğunu söylemek zordur. </p>
<p class="calibre1">Realist  bir  politika  şunu  gösterir  ki,  Boris  Yeltsin’in reformcu  Rus  hükümeti  bile,  Rus  ordularını,  ev  sahibi ülkelerin  karşı  görüşüne  rağmen,  hepsi  Birleşmiş  Milletler üyesi olan yeni cumhuriyetlerin topraklarında tutmaktadır. Bu askeri  kuvvetler  bazı  cumhuriyetlerin  iç  savaşlarına  da karışmışlardı.  Rus  dışişleri  bakanı,  tekrar  tekrar  “yakın yabancı  ülkeler”deki  barışı  koruma  görevinin  Rusya’nın tekelinde  olduğunu  ileri  sürmüştür.  Bu  terim,  Moskova hegemonyasının  yeni  bir  girişiminden  farklı  bir  şey  değildir. </p>
<p class="calibre1"><a id="p1627"></a>Barış  için  uzun  vadeli  ümitler  Rus  reformlarından etkilenecektir; fakat kısa vadeli ümitler, Rus ordularının kendi ülkelerinde  kalmaya  ikna  edilip  edilmeyeceğine  bağlıdır.  Bu ordular,  eski  imparatorluğun  Avrupa  ve  Ortadoğu  sınırları boyunca  yeniden  görülürse,  Rusya  ile  komşuları  arasındaki korku  ve  ortak  kuşku  ile  kuvvetlenmiş  tarihi  gerginlik kuşkusuz yeniden doğacaktır. (Bkz. Bölüm 6 ve 7) Rusya’nın,  eski  imparatorluk  topraklarının  ötesindeki topraklardan  farklı  olarak  “yakın  yabancı  ülkeler”  dediği ülkelerde  –Eski  Sovyetler  Birliği  Cumhuriyetleri–  özel  bir güvenlik  çıkarı  olması  kaçınılmazdır.  Fakat  dünya  barışı,  bu ilginin askeri baskı olmadan veya tek taraflı askeri müdahale olmadan  tatminini  ister.  Kilit  sorun,  Rusya’nın  yeni cumhuriyetlerle  ilişkisinin  dış  politikanın  kabul  edilmiş</p>
<p class="calibre1">kurallarına  bağlı  bir  uluslararası  problem  olarak  mı  işlem göreceği,  yoksa  Amerika’nın  ancak  Rus  liderliğinin  iyi niyetine  hitap  ederek  etkileyebileceği  Rusya’nın  tek  taraflı karar  verme  mekanizmasının  dışa  doğru  uzantısı  olarak  mı değerlendirileceği sorunudur. Bazı bölgelerde –örneğin İslam köktenciliğinin </p>
<p class="calibre1">tehdidi </p>
<p class="calibre1">altındaki </p>
<p class="calibre1">Orta </p>
<p class="calibre1">Asya</p>
<p class="calibre1">Cumhuriyetleri’nde–  Birleşik  Devletler’in  ulusal  çıkarı,  en azından  İran  köktenciliğine  bir  direnmeyi  sürdürdüğü  sürece büyük  bir  olasılıkla  Rusya’nınkiyle  paraleldir.  Bu  konudaki</p>
<p class="calibre1"><a id="p1628"></a>işbirliği, geleneksel Rus emperyalizmine dönüşmediği sürece devam edebilir. </p>
<p class="calibre1">Bu yazı yazıldığı sırada, Rusya’da demokrasi ümidi henüz belirgin olmadığı gibi, demokratik bir Rusya’nın uluslararası istikrara yardımcı olan tarzda hareket edip etmeyeceği de açık değildir.  Dramatik  tarihi  boyunca  Rusya,  Batı’nın  geri  kalan bölümünden tamamen farklı bir yönde yürümüştür. Rusya’nın hiç  bağımsız  bir  kilisesi  olmamıştır;  Reformasyon, Aydınlanma,  Keşifler  Çağı’nı  kaçırmış,  modern  pazar ekonomisini  hiç  bilememiştir.  Demokratik  deneyimi  olan liderleri  azdır.  Yeni  cumhuriyetlerdeki  gibi  hemen  hemen bütün  Rus  liderleri,  komünizm  zamanında  yüksek  konumlar elde  etmiş  kişilerdir;  çoğulculuğa  meyletmek  ilk  içgüdüleri olmadığı gibi, sonuncusu da olmayabilir. </p>
<p class="calibre1">Bundan  başka,  merkezi  planlamadan  pazar  ekonomisine geçiş  her  yerde  sancılı  olmuştur.  Müdürlerin  pazarla  ve teşviklerle  ile  ilgili  hiçbir  deneyimleri  yoktur;  işçiler motivasyonlarını kaybetmişlerdir; bakanlar, hiçbir zaman para politikası  ile  ilgilenmemişlerdir.  Ekonomik  durgunluk,  hatta gerileme  kaçınılmazdır.  Hiçbir  merkezi  planlama  ekonomisi, pazar  ekonomisi  yolunda  acı  istikrar  programından kaçamamıştır  ve  birçok  Amerikalı  uzman  danışmanların  bir anda her şeyden mahrum kalmayı içeren önerileri ile problem daha da şiddetlenmiştir. Geçiş döneminin ekonomik ve sosyal</p>
<p class="calibre1"><a id="p1629"></a>maliyetinin  yarattığı  hoşnutsuzluk,  komünist  dönemi  sonrası Polonya,  Slovakya  ve  Macaristan’da  komünistler  için kazançlı  olmuştur.  1993  Rus  parlamento  seçimlerinde, komünist ve milliyetçi partiler birlikte oyların yaklaşık yüzde 50’sini aldılar. </p>
<p class="calibre1">Samimi reformcular bile, geleneksel Rus milliyetçiliğinde, hedeflerini  gerçekleştirmek  için  birleştirici  bir  kuvvet görebilirler.  Üstelik  Rusya’da  milliyetçilik,  tarihi  olarak misyonerce  ve  imparatorluk  yanlısı  olmuştur.  Psikologlar, nedenin,  kökleri  derinlere  nüfuz  etmiş  güvensizlik  duygusu mu,  yoksa  doğuştan  gelen  saldırgan  tabiat  mı  olduğunu tartışabilirler.  Rus  yayılmacılığının  kurbanları  için  fark akademiktir.  Rusya’da,  demokratikleşme  ve  kontrollü  bir  dış</p>
<p class="calibre1">politikanın  el  ele  yürümesi  zorunlu  olmayabilir.  Rus  iç reformları ile barışın sağlanacağı argümanının, Doğu Avrupa, İskandinavya  veya  Çin’de  çok  az  taraftar  bulmasının  ve Polonya,  Çek  Cumhuriyeti,  Slovakya  ve  Macaristan’ın Atlantik  İttifakı’na  katılmak  için  bu  kadar  hevesli  olmasının nedeni budur. </p>
<p class="calibre1">Dış  politika  eğilimlerine  göre  ayarlanmış  bir  hareket biçimi,  önceden  görülebilen  eğilimlere  göre  karşı  ağırlık yaratmak  peşinde  olur  ve  bütün  kozları  iç  reformlar  için kullanmazdı;  Rus  serbest  pazarını  ve  Rus  demokrasisini desteklerken,  Rus  yayılmacılığına  karşı  da  engeller</p>
<p class="calibre1"><a id="p1630"></a>oluşturmaya  çalışılırdı.  Ayrıca  Rusya’nın  tarihinde  ilk  kez olarak ulusal topraklarının gelişmesi üzerine eğilmesiyle Rus reformunun kuvvetlendirileceği de ileri sürülebilirdi. Sonuçta, St.  Petersburg’dan  Vladivostok’a  kadar  on  bir  saat  bölgesi boyunca  uzanan  ulusal  topraklarla,  klostrofobi  (kapalı  bir yerde bulunma fobisi) duyması için hiçbir neden yoktur. </p>
<p class="calibre1">Soğuk  Savaş  sonrası  dönemde,  komünizm  sonrası Rusya’ya  karşı  Amerikan  politikası,  bütün  kozlarını  kişisel liderlere  göre  ayarlanmış  bir  nevi  sosyal  mühendisliğe yatırmıştır. Bush Yönetimi zamanında bu Mihail Gorbaçov ve Clinton  Yönetimi’nde  ise,  Boris  Yeltsin  oldu.  Her  ikisi  de demokrasiye kişisel bağlılıkları olduğu algılaması dolayısıyla barışsever  bir  Rus  dış  politikası  ve  Rusya’nın  uluslararası toplumla  bütünleşmesi  için  kişisel  garantörler  olarak görüldüler.  Bush,  Gorbaçov’un  SSCB’si  için  üzülmüştür  ve Clinton,  Rusya’nın  eski  nüfuz  küresini  canlandırmak  için gösterdiği  çabalara  göz  yummuştur.  Amerikalı  liderler, Yeltsin’in  (daha  önce  Gorbaçov’un)  varsayılan  milliyetçi karşıtlarını  kışkırtma  korkusuyla  Rus  politikası  üzerinde geleneksel  diplomatik  frenleri  kullanmakta  çekingen davranmışlardır. </p>
<p class="calibre1">Rus-Amerikan  ilişkileri,  ümitsiz  bir  şekilde  dış  politika sorunları  üzerinde  ciddi  bir  diyalog  gereksinimi  içindedir. </p>
<p class="calibre1">Rusya’ya dış politikanın normal ölçülerinden bağışıkmış gibi</p>
<p class="calibre1"><a id="p1631"></a>davranmak Rusya’ya iyilik yapmak değildir; çünkü bu tutum, başka  hareketlere  girişmesi  halinde  Rusya’yı  geri çekilemeyecek  ve  daha  ağır  bir  bedel  ödeyecek  durumda bırakabilir.  Amerikan  liderlerinin  Amerikan  ve  Rus çıkarlarının  nerede  birleşip  nerede  ayrıldığı  konusunda  açık bir  konuşma  yapmaktan  çekinmemesi  gerekir.  Rusya’nın  iç kavgasının  eski  emektarları,  kendileri  ile  konuşulunca  yüzü kızaran  rahibe  adayları  olmadığına  göre,  iç  dengeler  realist diyaloglarla  sağlanabilir.  Birbirinin  ulusal  çıkarlarına  karşı ortak  bir  saygı  üzerine  oturan  bir  politikayı  anlayacak  kadar yeteneklidirler.  Gerçekte,  böyle  bir  hesabı,  soyut  ve  uzak ütopizm önerilerinden daha iyi anlayacak durumdadırlar. </p>
<p class="calibre1">Rusya’yı  uluslararası  sisteme  entegre  etmek,  ortaya  çıkan uluslararası  düzende  çok  önemli  kilit  bir  görevdir.  Bu  işin dengede  tutulması  gereken  iki  unsuru  vardır:  Rusya’nın davranışlarını  ve  hesaplarını  etkilemek.  Cömert  ekonomik yardım  ve  teknik  danışma  hizmetleri,  geçiş  döneminin sancılarını  hafifletmek  için  gereklidir  ve  Rusya  Avrupa Güvenlik  Konferansı  gibi  ekonomik,  kültürel  ve  politik işbirliğini  destekleyen  kurumlarda  iyi  karşılanmalıdır.  Fakat Rus reformu, tarihi imparatorluk heveslerinin yeniden ortaya çıkmasına  gözleri  kapamak  suretiyle  yardım  görmemeli, engellenmelidir.  Birleşmiş  Milletler  tarafından  tanınan  yeni cumhuriyetlerin  bağımsızlıkları,  topraklarındaki  Rus  askeri</p>
<p class="calibre1"><a id="p1632"></a>hareketlerine </p>
<p class="calibre1">rıza </p>
<p class="calibre1">göstermek </p>
<p class="calibre1">suretiyle</p>
<p class="calibre1">değersizleştirilmemelidir. </p>
<p class="calibre1">Amerika’nın Rusya’ya karşı politikası, Rus iç politikasının iniş  ve  çıkışına  göre  değil,  daimi  çıkarlara  göre ayarlanmalıdır. Amerikan dış politikası, Rus iç politikasını en yüksek öncelikli konu olarak kabul ederse, kontrolü dışındaki kuvvetlerin  kurbanı  olur  ve  karar  vermede  dayanacağı kriterleri  kaybeder.  Dış  politika,  devrimci  sürecin  her titreşimine  göre  mi  kendini  ayarlayacak?  Amerika,  iç politikada  onaylamadığı  bir  şey  olduğu  zaman  Rusya  ile ilişkisini  kesecek  mi?  Birleşik  Devletler,  aynı  zamanda  hem Rusya’yı,  hem  de  Çin’i  izole  edebilir  mi  ve  iç  tercihleri uğruna  Çin-Sovyet  ittifakı  olasılığını  yeniden  canlandırmaya katlanabilir  mi?  Bu  aşamada  daha  az  iç  politikaya  giren  bir Rusya  politikası,  sonradan  daha  istikrarlı  ve  uzun  vadeli  bir yola izin verecektir. </p>
<p class="calibre1">Bölüm 28’de “psikiyatrik” olarak tanımladığım dış politika ekolünü  savunanlar,  böyle  argümanları  “kötümser”  olarak reddetme  eğilimindedirler;  Almanya  ve  Japonya’nın karakterlerini </p>
<p class="calibre1">değiştirdiklerini, </p>
<p class="calibre1">Rusların </p>
<p class="calibre1">da</p>
<p class="calibre1">değiştirebileceklerini  söylemektedirler.  Fakat  şu  da  doğru  ki, demokrat Almanya, 1930’lu yıllarda ters yönde değişmişti ve Almanya’nın  iyi  niyetine  inananlar  birdenbire  onu karşılarında bulmuşlardı. </p>
<p class="calibre1"><a id="p1633"></a>Bir devlet adamı, gelecek hakkındaki en uygun tahminleri yaparak  önündeki  çıkmazları  geçiştirebilir;  sınavlardan  birisi de,  kötü  ve  hatta  öngörülemeyen  tehlikelere  karşı  kendisini savunma yeteneğidir. Yeni Rus liderliğinin, iki kuşak boyunca süren  komünist  yanlış  yönetiminin  üstesinden  gelmek çabalarının  acı  verici  olduğunun  anlayışla  karşılanmasını beklemeye  hakkı  vardır.  Ancak  300  yıl  boyunca  geniş  Rus sınırları  etrafında  çarların  ve  komiserlerin  yarattığı  nüfuz küresinin  kendilerine  verileceğini  beklemeye  hakları  yoktur. </p>
<p class="calibre1">Rusya, yeni bir dünya düzeninin kurulmasında ciddi bir ortak olmak  istiyorsa,  bunun  yararlarına  olduğu  kadar  istikrar önlemlerine de hazır olması gerekmektedir. </p>
<p class="calibre1">Hayati  çıkarın  genel  kabul  gören  bir  tanımlamasına  en yaklaşan  Amerikan  politikası,  Atlantik  bölgesindeki müttefiklerine  karşı  uyguladığı  politikadır.  Her  ne  kadar Kuzey Atlantik Antlaşması Örgütü genellikle bir ittifak olarak değil,  Wilsoncu  terimlerle  ortak  güvenliğin  bir  aracı  olarak açıklanıyorsa  da,  gerçekte  NATO,  Amerika’nın  moral  ve jeopolitik hedeflerini en çok uyumlaştıran bir kurumu temsil etmektedir  (Bkz.  Bölüm  16)  NATO,  Avrupa’da  Sovyet hegemonyasına engel olmak amacıyla kurulduğundan, ne tür bir  gerekçe  gösterilirse  gösterilsin,  Avrupa  ve  Asya’daki kuvvet  merkezlerinin  düşman  bir  ülkenin  egemenliği  altına girmesini önlemeye hizmet etmiştir. </p>
<p class="calibre1"><a id="p1634"></a>Atlantik İttifakı’nın mimarlarına, Soğuk Savaş’ta kazanılan zaferin  yarattıkları  organizasyonun  geleceği  hakkında kuşkular yaratacağı söylenmiş olsa idi, çok şaşırırlardı. Soğuk Savaş’taki  zaferin  ödülünün  sonsuz  bir  Atlantik  ortaklığı olması  gerektiğini  bir  hakmış  gibi  düşünmüşlerdi.  Soğuk Savaş’ın  politik  kavgalarının  bazıları  bu  amaç  uğruna verilmiş  ve  kazanılmıştı.  Bu  süreç  içinde,  Amerika, Avrupa’ya,  devamlı  danışma  kurumları  ve  entegre  olmuş</p>
<p class="calibre1">askeri  bir  kumandanlıkla  bağlanmış  oluyordu.  Bu, koalisyonlar tarihinde etki alanı ve süresi bakımından benzeri görülmemiş bir yapıydı. </p>
<p class="calibre1">Soğuk  Savaş’ın  sonundan  beri  modası  geçen  nostaljik terim  olan  Atlantik  Topluluğu,  komünizminin  çöküşünden sonra  günlerini  saymaktadır.  Avrupa  ile  ilişkileri  değersiz görmek  çok  moda  oldu.  Demokrasinin  yaygınlaştırılması üzerinde  durulmakta  ise  de,  Amerika  şimdilerde  benzer kurumları olan ve insan hakları ve diğer temel değerlere karşı ortak  tavırlar  paylaştığı  toplumlarla  dünyanın  başka bölgeleriyle  olduğundan  daha  az  ilgilenmektedir.  Atlantik bağlarını  kuran  Truman,  Acheson,  Marshall  ve  Eisenhower, Avrupa  tarzı  diplomasi  hakkında  Amerikan  rezervlerinin çoğunu  paylaşmışlardır.  Fakat  şunu  anladılar  ki,  Atlantik bağları  olmasa,  Amerika,  kendisini,  Batı  yarımküresi  hariç, çok  az  moral  bağ  ve  ortak  geleneği  olan  bir  uluslar</p>
<p class="calibre1"><a id="p1635"></a>dünyasında bulacaktı. Bu şartlar altında, Amerika geleneğine ters  düşen  su  katılmamış  bir  Realpolitik  uygulamak  zorunda kalacaktı. </p>
<p class="calibre1">Bir zamanlar en hayati Amerikan politikası olan NATO ile ilişkilerdeki gerilemenin bir nedeni de NATO’nun artık fazla ilgi  gerektirmeyen  bir  bölgenin  parçası  olarak  kabul edilmesidir.  Belki  daha  da  önemlisi,  son  on  beş  yıl  içinde başkanlığa  kadar  yükselen  kuşağın  çoğunluğunun  Güney  ve Batı  eyaletlerinden  gelmiş  olmaları  ve  bu  insanların  eski Kuzeydoğu  eyaletlerine  göre,  Avrupa  ile  duygusal  ve  kişisel bağlarının  daha  az  olmasıdır.  Bundan  başka,  Wilsonculuk bayrağını taşıyan Amerikan liberalleri, sık sık ortak güvenlik ve  uluslararası  hukuktan  çok,  ulusal  çıkar  prensiplerini uygulayan  demokratik  müttefikleri  tarafından  terk  edilmiş</p>
<p class="calibre1">oldukları  hissini  yaşamışlardır.  Ayrıca  ortak  değerlere  karşın uzlaşmaya  varılamamasının  örneği  olarak  Bosna  ve Ortadoğu’daki  başarısızlıkları  göstermektedirler.  Aynı zamanda,  Amerikan  tutucularının  yalnızcı  kanadı  –farklılık inancının başka bir şekli– Avrupa Makyavelci rölativizmi ve bencilliği olarak hor gördükleri bu hareketlere karşı arkalarını dönme eğilimi gösterdiler. </p>
<p class="calibre1">Avrupa  ile  bazı  konulardaki  anlaşmazlıklar,  aile  içi  kavga özelliğini  taşır.  Hemen  hemen  bütün  kilit  sorunlarda,  en  çok işbirliği  yine  diğer  bölgelerden  değil  Avrupa’dan  gelmiştir. </p>
<p class="calibre1"><a id="p1636"></a>Doğruyu  söylemek  gerekirse,  retorik  tam  tersi  izlenim bıraktıysa  da,  Bosna’da  Fransız  ve  İngiliz  birlikleri  savaş</p>
<p class="calibre1">sahasındaydı,  Amerikalılar  değil.  Körfez  Savaşı’nda  ise, Amerikalı olmayan en kalabalık birlikler, bir kez daha, İngiliz ve  Fransız  birlikleriydi.  Bir  kuşak  içinde  iki  kez,  paylaşılan değerler  ve  çıkarlar  Amerikan  birliklerini  Avrupa’ya getirmişti.  Soğuk  Savaş  sonrası  dünyada  Avrupa,  yeni Amerikan  politikasını  desteklemeyebilir;  fakat  Amerika,  üç kuşağın  politikalarını  zafer  saatinde  terk  etmemeyi  kendisi için  görev  kabul  etmelidir,  ittifakın  karşısındaki  görev, Atlantik  ilişkisine  şekil  veren  iki  temel  kurum  olan  Kuzey Atlantik  Antlaşması  Örgütü  (NATO)  ile  Avrupa  Birliği’ni (eski  Avrupa  Ekonomik  Topluluğu)  Soğuk  Savaş  sonrası dünyanın gerçeklerine adapte etmektir. </p>
<p class="calibre1">NATO,  Amerika  ile  Avrupa’yı  bağlayan  başlıca  kurumsal bağdır. NATO oluşturulduğu zaman, Rus birlikleri, bölünmüş</p>
<p class="calibre1">Almanya’da  Elbe  kıyılarındaydı.  Konvansiyonel  kuvvetleri ile  Batı  Avrupa’yı  işgal  edebileceğine  inanılan  Rus  ordusu, kısa  zamanda  atom  silahları  da  üretmeye  başladı.  Soğuk Savaş  boyunca,  Batı  Avrupa’nın  güvenliği  Amerika tarafından sağlandı ve Soğuk Savaş sonrası NATO kurumlan hâlâ  bu  durumu  yansıtır.  Birleşik  Devletler,  bir  Amerikan generalinin </p>
<p class="calibre1">kumandası </p>
<p class="calibre1">altındaki </p>
<p class="calibre1">entegre </p>
<p class="calibre1">edilmiş</p>
<p class="calibre1">kumandanlığı  kontrolü  altında  tutmaktadır  ve  savunmaya</p>
<p class="calibre1"><a id="p1637"></a>farklı  bir  Avrupa  kimliği  getirmek  isteyen  Fransız girişimlerine karşı çıkmıştır. </p>
<p class="calibre1">Avrupa  bütünleşmesi  hareketinin  doğuşunda  iki  öneri vardı:  Avrupa  tek  bir  ses  halinde  konuşmayı  öğrenemezse, yavaş yavaş ikincil bir konuma doğru kayacaktı ve bölünmüş</p>
<p class="calibre1">Almanya,  iki  blok  arasında  yüzme  ve  Soğuk  Savaş’ın taraflarını </p>
<p class="calibre1">birbirlerine </p>
<p class="calibre1">karşı </p>
<p class="calibre1">kullanma </p>
<p class="calibre1">pozisyonuna</p>
<p class="calibre1">getirilmemeliydi.  Avrupa  Birliği’nin  başlangıçta  altı  üyesi varken,  bu  yazı  yazıldığı  sırada  on  iki  üyesi  olmuştur  ve İskandinavya,  Avusturya  ve  nihai  olarak  eski  Sovyet uydularının  bazılarını  içine  alacak  şekilde  genişleme  süreci içindedir. </p>
<p class="calibre1">Bu  iki  kurumun  üzerinde  kurulduğu  şartlar,  Sovyetler Birliği’nin  çöküşü  ve  Almanya’nın  birleşmesi  ile  sarsıldı. </p>
<p class="calibre1">Sovyet  ordusu  artık  yoktur  ve  Rus  ordusu  yüzlerce  mil doğudadır.  Rusya’nın  içinde  bulunduğu  karışıklık,  yakın  bir gelecekte  Batı  Avrupa’ya  saldırı  olasılığını  ortadan kaldırmıştır.  Aynı  zamanda,  Rusların  eski  imparatorluğu yeniden kurmak eğilimleri, özellikle eski Doğu Avrupa uydu devletlerinde  Rus  yayılmacılığı  hakkındaki  tarihi  korkuyu yeniden  uyandırmaktadır.  Rusya’ya  komşu  olan  hiçbir ülkenin </p>
<p class="calibre1">lideri, </p>
<p class="calibre1">Rusya’nın </p>
<p class="calibre1">değişmesiyle, </p>
<p class="calibre1">ülkelerinin</p>
<p class="calibre1">güvenliğinin  sağlanacağı  yönündeki  Amerikan  inancını paylaşmamaktadır. Herkes, iki olası tehditten daha az tehlikeli</p>
<p class="calibre1"><a id="p1638"></a>olduğu  için  Boris  Yeltsin’i  karşıtlarına  tercih  etmektedir; yoksa  onu  tarihi  güvensizliklerini  ortadan  kaldıracak  bir  kişi olarak görmemektedirler. </p>
</body>
</html>
