<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">Her  ne  kadar  Truman’ın,  Kore’ye  müdahale  konusunda kuvvetli  jeopolitik  argümanları  varsa  da,  Amerikan  halkına kendi  öz  değerlerine  dayanarak  çağrıda  bulundu  ve müdahalenin  Amerikan  ulusal  çıkarları  için  değil,  evrensel ilkelerin  savunulması  için  yapıldığını  söyledi:  “Uluslararası ilişkilerde  kuvvet  kullanılmasına  dönüş,  çok  geniş  çaplı sonuçlar  yaratır.  Birleşik  Devletler,  hukukun  üstünlüğünü savunmaya  devam  edecektir.” <a href="index_split_014.html#p1739">{649}</a>  İki  dünya  savaşından</p>
<p class="calibre1"><a id="p934"></a>1965’te  Vietnam  ve  1991’de  Körfez  Savaşı’na  kadar,  askeri kuvvetlerini  kullanırken  Amerika’nın  çıkarları  değil  ilkeleri, kuvveti  değil,  hukuku  savunduğu  düşüncesi,  Amerikan düşünce biçiminin neredeyse kutsal varsayımı olmuştur. </p>
<p class="calibre1">Sorun  bir  kez  güç  politikasının  ötesinde  bir  şey  olarak sunulunca,  savaşın  pratik  amaçlarını  belirlemek  olağanüstü zor  hale  geldi.  Amerika’nın  stratejik  doktrininin  öngördüğü şekilde  genel  bir  savaşta  amaç,  tıpkı  II.  Dünya  Savaşı’nda olduğu  gibi  toptan  zafer  ve  düşmanın  kayıtsız  şartsız teslimiydi.  Ama  sınırlı  bir  savaşın  politik  amacı  neydi?  En basit ve en kolay anlaşılabilir savaş hedefi, Güvenlik Konseyi kararlarının  harfiyen  uygulanması,  yani  Kuzey  Kore güçlerinin  başlangıç  noktası  olan  38.  paralele  geri  itilmesi olabilirdi.  Fakat  saldırıya  ceza  verilmeyecekse,  gelecek saldırılar nasıl caydırılacaktı? Saldırganlar, en kötü olasılığın staus  quo  ante  olduğunu  anlarlarsa,  sınırlandırma  politikası Lippmann’ın  öne  sürdüğü  gibi  bitmez  tükenmez  sınırlı savaşlarla Amerika’nın gücünü tüketebilirdi. </p>
<p class="calibre1">Diğer  yandan,  sınırlı  bir  savaşı  başlatmanın  cezası  ne olmalıydı?  Doğrudan  doğruya  veya  dolaylı  olarak  büyük devletlerin  karıştığı  sınırlı  savaşların  stratejisinin  doğasında, tarafların  masada  ortaya  sürülenleri  yükseltmeye  yeterli fiziksel  kapasitelerinin  olması  vardır;  onları  büyük  devlet yapan  da  budur.  Bu  nedenle,  bir  denge  sağlanması  gerekir. </p>
<p class="calibre1"><a id="p935"></a>Hangi taraf, diğer tarafı daha büyük riskleri göze almaya hazır olduğuna  inandırırsa,  o  taraf  avantajlı  olacaktır.  Avrupa’da kuvvet  dengesinin  rasyonel  analizine  karşılık,  Stalin demokrasilere son noktaya belki de onun da ötesine gitmeye hazır olduğu blöfünü yapmayı başardı. Asya’da, komünistler tarafından yeni ele geçirilen ve Sovyetler Birliği olmadan da ortaya  konanları  artırma  olanağı  olan  Çin’in  bir  kâbus  gibi çöken tehdidi de komünist tarafı kuvvetlendirdi. Bu nedenle, demokrasiler </p>
<p class="calibre1">düşmanlarından </p>
<p class="calibre1">çok, </p>
<p class="calibre1">tırmanmadan</p>
<p class="calibre1">korkuyorlardı  veya  en  azından  demokrasiler  buna inanıyorlardı. </p>
<p class="calibre1">Amerikan politikasını frenleyen diğer bir faktör, Birleşmiş</p>
<p class="calibre1">Milletler  yoluyla  yapılacak  birçok  taraflı  yaklaşıma Amerika’nın  bağlılığıydı.  Kore  Savaşı’nın  başlangıcında, Birleşik  Devletler,  büyük  miktarda  asker  gönderen  Büyük Britanya ve Türkiye gibi NATO devletlerinin büyük desteğini görmüştür.  Kore’nin  kaderiyle  ilgili  olmayan  bu  ülkeler, sonradan  kendi  savunmalarında  yararlanabilecekleri  ortak eylem  ilkesini  desteklemişlerdir.  Bu  amaç  gerçekleşince, Birleşmiş  Milletler  Genel  Kurulu’nun  çoğunluğu,  daha  çok ceza  uygulamanın  yaratabileceği  ek  riskleri  göze  almakta daha  az  istekli  oldular.  Böylece  Amerika  kendisini,  doktrini olmayan  bir  savaş  içinde  ve  stratejik  çıkarı  olmadığını  daha önce ilan ettiği bir ülkenin savunmasını yaparken bulmuştur. </p>
<p class="calibre1"><a id="p936"></a>Belirsizlik  içindeki  Amerika,  Kore  yarımadasında,  herhangi bir  ulusal  stratejik  çıkar  algılamıyordu,  başlıca  amacı saldırının  cezasız  kalmayacağını  göstermekti.  Daha  geniş</p>
<p class="calibre1">başka bir savaşı başlatmadan önce Kuzey Kore’ye yaptığı işin bedelini  ödetmek  için,  Amerika’nın,  savaşı  tırmandırma olanağı  olan  ülkeleri  özellikle  de  Sovyetler  Birliği  ve  Çin’i Amerika’nın  hedeflerinin  gerçekten  sınırlı  olduğuna inandırması gerekiyordu. </p>
<p class="calibre1">Ne yazık ki Amerika’nın kendisini bağladığı sınırlandırma politikası  tamamen  zıt  bir  eğilime  yol  açtı:  Truman  ve arkadaşlarının politik savaş alanını genişlemesine neden oldu. </p>
<p class="calibre1">Truman  Yönetimi’nin  anahtar  üyelerinin  hepsi,  küresel  bir komünist  planının  varlığına  inandılar  ve  Kore  saldırısını, genel  bir  saldırıya  başlangıç  olabilecek  ortak  bir  Çin-Sovyet stratejisinin  ilk  hareketi  olarak  gördüler.  Amerikan  birlikleri Kore’de  konuşlandırılırken,  bütün  Pasifik  bölgesinde komünist </p>
<p class="calibre1">saldırısına </p>
<p class="calibre1">karşı </p>
<p class="calibre1">direnmekteki </p>
<p class="calibre1">Amerikan</p>
<p class="calibre1">kararlılığını göstermek için yollar aramaya başladılar. Yedinci Filo’ya, Tayvan’ı Komünist Çin’e karşı koruma emri verildi:</p>
<p class="calibre1">“Formosa’nın  komünist  kuvvetler  tarafından  işgali,  Pasifik bölgesinin  güvenliğine  ve  o  bölgede  hukuki  ve  gerekli fonksiyonları  yerine  getiren  Birleşik  Devletler  kuvvetlerine karşı  doğrudan  doğruya  tehdit  anlamına  gelecektir. <a href="index_split_014.html#p1739">”{650}</a></p>
<p class="calibre1">Bundan  başka  Truman,  Vietnam’da  komünistler  tarafından</p>
<p class="calibre1"><a id="p937"></a>başı çekilen bağımsızlık mücadelesinde, Fransız kuvvetlerine askeri  yardımı  da  artırdı.  (Hükümet  kararlarının  çoğunlukla birden  fazla  nedeni  vardır:  Bu  hareketlerin,  Truman’ın  bakış</p>
<p class="calibre1">açısından,  Birleşik  Devletler  Senatosu’nda  Yönetim’in  Kıta Çini’ni  “terk  etmesini”  eleştirenlerin  oluşturduğu  Çin Lobisi’nin desteğini almak gibi bir avantajı da vardı.) Çin iç savaşından henüz zaferle çıkmış Mao Tse-tung için, Truman’ın </p>
<p class="calibre1">açıklamaları </p>
<p class="calibre1">Amerika’nın </p>
<p class="calibre1">bir </p>
<p class="calibre1">komünist</p>
<p class="calibre1">komplosundan  duyduğu  korkunun  Çin  versiyonuydu:  Bu açıklamaları, Çin’deki komünist zaferini tersine çevirmek için bir  Amerikan  girişiminin  ilk  hareketleri  olarak  yorumladı. </p>
<p class="calibre1">Truman  Tayvan’ı  korurken,  Amerika’nın  halen  meşru  Çin hükümeti  olarak  tanıdığı  bir  devleti  desteklemiş  oluyordu. </p>
<p class="calibre1">Vietnam’a yardım programının artırılması, Pekin’de etrafının kapitalistler  tarafından  çevrilmekte  olduğu  izlenimini  yarattı. </p>
<p class="calibre1">Bütün bunlar, Pekin’i Amerika’nın arzu ettiği hareket tarzının zıddını  takınmaya  özendirdi:  Mao,  Amerika’yı  Kore’de durduramazsa  Amerika  ile  Çin  topraklarında  çarpışmak zorunda  kalacağını  düşünmek  için  nedenlere  sahipti;  başka şekilde  düşünmesi  için  bir  neden  yoktu.  People’s  Daily gazetesi şöyle yazıyordu:</p>
<p class="calibre1">“Amerikan  emperyalistleri,  Tayvan’a  yapılan  silahlı saldırının, bizim onu kurtarmamızı önleyeceğini ümit ediyor. </p>
<p class="calibre1">Çin’in  etrafını  ablukaya  alma  niyetleri,  Güney  Kore’den</p>
<p class="calibre1"><a id="p938"></a>başlayarak  Japonya,  Ryukyu  Adaları,  Tayvan  ve  Filipinler’e uzanan  ve  sonra  Vietnam’a  kıvrılan  bir  yılan  şeklini alıyor. <a href="index_split_014.html#p1739">”{651}</a></p>
<p class="calibre1">Amerika’nın  askeri  stratejisi  de,  Çin’in  Amerika’nın niyetlerini  yanlış  algılamasını  artırdı.  Önceden  de  işaret edildiği  üzere,  Amerikalı  liderler  geleneksel  diplomasi  ile stratejiye  ayrı  etkinlikler  olarak  bakıyorlardı.  Amerika’nın askeri kesiminin geleneksel görüşüne göre, önce onlar sonucu alırlardı, sonra diplomasi devreye girerdi, hiçbir taraf diğerine hedeflerine  nasıl  erişeceğini  söylemezdi.  Sınırlı  bir  savaşta askeri </p>
<p class="calibre1">ve </p>
<p class="calibre1">politik </p>
<p class="calibre1">amaçlar </p>
<p class="calibre1">başlangıçtan </p>
<p class="calibre1">itibaren</p>
<p class="calibre1">uyumlaştırılmazsa  yapılan  işin  dozunun  kaçırılması  veya yeter  dozda  yapılmaması  tehlikesi  daima  vardır.  Dozun kaçırılması ve askeri kanadın her şeye egemen olması, büyük bir savaşın sınırını belirsizleştirir ve düşmanı ortaya konanları artırmaya iter. Dozun yeterli olmaması ve diplomatik kanadın egemen  olması,  görüşme  taktikleri  içinde  savaşın  amacının ortadan  kalkması  sonucunu  doğurur  ve  çözüm  bulma eğilimini tehlikeye sokar. </p>
<p class="calibre1">Amerika  Kore’de  bu  her  iki  tuzağa  da  düştü.  Savaşın  ilk aşamasında,  Amerikan  öncü  kuvveti  Kore  yarımadasının  en güneyindeki Pusan liman şehri alanı ile sınırlı olarak savaştı. </p>
<p class="calibre1">Savaştan  sağ  çıkmak  başlıca  amaçtı;  savaşla  diplomasi arasındaki ilişki, Amerikalı liderlerinin kafalarında hiç yoktu. </p>
<p class="calibre1"><a id="p939"></a>Amerika’nın  bu  yüzyıldaki  en  yetenekli  generali  olan Douglas  MacArthur  komutanlık  görevini  yürütüyordu. </p>
<p class="calibre1">Arkadaşlarının tersine, MacArthur, Amerika’nın benimsediği yıpratma  stratejisine  taraftar  değildi.  II.  Dünya  Savaşı’nda, Avrupa  savaş  alanına  öncelik  verilmesine  karşılık  “adadan adaya  sıçrama”  stratejisini  geliştirdi.  Bu  strateji,  Japonların kuvvetli  oldukları  noktaları  atlayıp  zayıf  oldukları  adaları alarak  Amerikan  kuvvetlerini  iki  yılda  Avustralya’dan Filipinler’e getirdi. </p>
<p class="calibre1">MacArthur  şimdi  aynı  stratejiyi  Kore’de  uyguluyordu. </p>
<p class="calibre1">Washington’daki  tutucu  üstlerinin  önerilerine  karşın,  Kuzey Kore’nin Pyongyang’dan ikmal hattını kesmek üzere düşman hatlarının  200  mil  gerisindeki  Inchon’a  (Seul  limanı) Amerikan  birlikleri  indirdi.  Kuzey  Kore  ordusu  çöktü  ve kuzeye giden yol açıldı. </p>
<p class="calibre1">Zafer,  Kore  Savaşı’nın  kaderini  belirleyen  en  önemli kararın alınmasına yol açtı. Amerika, askeri hedeflerle, politik hedefleri arasında bir bağ kurmayı istiyor ise, uygun zaman, bu  zamandı.  Truman’ın  üç  seçeneği  vardı.  38.  paralelde  dur emri  verebilirdi  ve  status  quo  ante’yi  kurabilirdi.  Saldırıyı cezalandırmak  için  ordunun  daha  kuzeye  doğru  ilerlemesini emredebilirdi.  MacArthur’a  Çin  sınırına  kadar  Kore’yi birleştirme  emri  verebilirdi;  başka  bir  deyişle  savaşın sonucunu  tamamen  askeri  durumun  belirlemesine  izin</p>
<p class="calibre1"><a id="p940"></a>verebilirdi. En iyi karar, Kore yarımadasının Çin sınırına 100</p>
<p class="calibre1">mil mesafede olan daralan bölümüne kadar ilerlemek olurdu. </p>
<p class="calibre1">Bu hat, yarımadanın nüfusunun %90’ıyla birlikte Kuzey Kore başkenti  Pyongyang’ı  da  içine  alan  savunulabilir  bir  hat oluşturur ve Çin’e meydan okumadan büyük bir politik başarı kazanılmış olurdu. </p>
<p class="calibre1">Her  ne  kadar  MacArthur  parlak  bir  stratejisi  ise  de,  bir politik analist olarak o kadar kavrama yeteneği yoktu. Çin’in Japonya’nın  Mançurya’yı  işgali  deneyimini  göz  ardı  ederek, Yalu  Nehri’ndeki  Çin  sınırına  kadar  yürümeyi  sürdürdü. </p>
<p class="calibre1">Komutanının  Inchon’daki  beklenmeyen  zaferiyle  gözleri kamaşan  Truman  da  bu  işe  rıza  gösterdi.  Status quo  ante  ile tam zafer arasında herhangi bir orta yol bırakmayan Truman, Kore yarımadasının ince boynunun sunduğu coğrafi ve nüfus avantajlarını  bir  kenara  itti.  Çin  sınırına  makul  bir  uzaklıkta 100  mil  genişliğindeki  savunulabilir  bir  hat  yerine,  Çin komünist gücünün ana yığınak alanının hemen yanındaki 400</p>
<p class="calibre1">millik geniş cepheyi savunma zorunluluğunu yeğledi. </p>
<p class="calibre1">Japon  istilası  ve  iç  savaş  dolayısıyla  çok  çekmiş,  ülkesi harap  olmuş,  birçok  insanını  kaybetmiş  olan  Çin  için, dünyanın  en  büyük  askeri  gücüne  karşı  meydan  okumak kolay karar verilebilecek bir şey değildi. Çin arşivleri açılana kadar  Mao’nun,  Amerikan  kuvvetleri  38.  paraleli  geçer geçmez,  ilerlemenin  sınırlı  olmasına  bakılmadan  veya</p>
<p class="calibre1"><a id="p941"></a>ilerlemeye  izin  verilecek  belli  bir  nokta  saptanmadan  derhal müdahale  edilip  edilmeyeceği  konusunda  karar  verip, vermediği  bilinmeyecektir.  Fakat  politika  sanatı,  düşmanın hesaplarına  etki  eden  risk  ve  ödül  hesaplarını  yaratma sanatıdır.  Çin’in  müdahale  kararını  etkileyebilecek  bir  yol, Amerikan  ilerlemesini  Kore  yarımadasının  dar  boynunda durdurmak  ve  bir  çeşit  uluslararası  kontrol  altında  ülkenin geri kalanını askerden arındırmak olabilirdi. </p>
<p class="calibre1">Washington MacArthur’a Koreli olmayan kuvvetlerle Yalu Nehri’ne  yaklaşmama  emri  verdiği  zaman  sözünü  ettiğimiz kararı  vermiş  gibiydi.  Fakat  emir  Pekin’e  bir  politik  öneri olarak hiçbir zaman anlatılmadığı gibi, halka da açıklanmadı. </p>
<p class="calibre1">Zaten  MacArthur  “uygulanamaz”  bularak  direktifi  göz  ardı etti  ve  Washington  da,  bir  savaş  komutanını  eleştirmemek şeklindeki  geleneksel  tutumuyla,  ısrar  etmedi.  MacArthur Inchon’da  o  kadar  beklenmeyen  bir  şekilde  başarılı  olmuştu ki,  Amerikan  politik  liderleri  onun  Asya’yı  kendilerinden daha iyi anladığına inanmışlardı. </p>
<p class="calibre1">Çin Halk Ordusu cevap verince, sürprizin şoku, Amerikan kuvvetlerinin hemen hemen panik halinde Yalu’dan çekilerek Seul’un güneyine kadar inmesine neden oldu ki, bu bölge altı ay içinde ikinci kez terk ediliyordu. Sınırlı bir savaş doktrini yokken  bu  kriz,  Truman  Yönetimi’nin  politik  amaçlar üzerindeki kontrolünü tamamen yitirmesine yol açtı. Savaşın</p>
<p class="calibre1"><a id="p942"></a>seyrine  göre,  politik  hedefler,  saldırıyı  durdurmak,  Kore’yi birleştirmek,  Birleşmiş  Milletler  kuvvetlerinin  güvenliğini sağlamak, 38. paralel boyunca ateşkesi garanti altına almak ve savaşın yayılmasını önlemek biçiminde açıklandı. </p>
<p class="calibre1">Amerikan  kara  birlikleri  1950  Temmuz  ayının  başlarında savaşa  giriştiği  zaman,  bu  deyime  hiçbir  zaman  somut  bir anlam verilmemişse de hedef, “saldırıyı püskürtmek” şeklinde açıklanmıştı.  Eylülde  Inchon’a  çıkarma  yapılıp  Kuzey  Kore ordusu  çökertilince,  hedef  “birleştirme”  olarak  değiştirildi. </p>
<p class="calibre1">Truman bunu 17 Ekim 1950’de ilan etti; fakat Çin’le ilişkiler için  bir  politik  çerçeve  ortaya  koymadı.  Truman’ın  Pekin’e ulaştırmak istediği mesajlar, Mao’ya göre de temel sorun olan iyi niyet açıklamalarını tekrarlamaktan öteye gitmedi. Truman Kuzey’e ilerleme emri verirken şöyle diyordu:</p>
<p class="calibre1">“Kore’deki tek hedefimiz, barış ve bağımsızlığı kurmaktır. </p>
<p class="calibre1">Birliklerimiz  orada,  Birleşmiş  Milletler’in  onlara  bu  amaçla gereksinimi olduğu sürece kalacaktır. Ne Kore’de ne de başka bir yerde toprak veya özel ayrıcalık talebimiz vardır. Kore’de veya  Uzakdoğu’da,  yahut  herhangi  bir  yerde  saldırgan niyetlerimiz yoktur.” <a href="index_split_014.html#p1739">{652}</a></p>
<p class="calibre1">Mao,  o  anda,  Tayvan’daki  can  düşmanlarını  koruyan  en büyük  kapitalist  hasımlarının  bu  çeşit  teminatlarına güvenecek bir insan değildi. Truman da reddettiği “saldırgan niyetler” ile neyi kastettiğini somut olarak belirlemediği gibi, </p>
<p class="calibre1"><a id="p943"></a>Amerikan  birliklerinin  Kuzey  Kore’den  ne  zaman  çekileceği konusunda  da  bir  süre  sınırı  koymadı.  Birleşik  Devletler’in, eğer önlenebilirse, Mao’nun savaşa karışmasını önlemek için yapabileceği  tek  şey,  Çin  sınırı  boyunca  bir  tampon  bölge oluşturmak  önerisi  olabilirdi  ki,  buna  da  hiçbir  zaman kalkışılmadı. </p>
<p class="calibre1">Ondan  sonraki  aylar  boyunca  Amerikan  güçleri,  Çin liderlerinin  ne  kadar  büyük  bir  riski  göze  aldığını  kanıtladı. </p>
<p class="calibre1">Yalu  boyunca  ilk  zaferleri,  sürpriz  unsuruna  ve  Amerikan kuvvetlerinin  dağınık  olmasına  bağlı  olarak  gerçekleşmişti. </p>
<p class="calibre1">Kısa zamanda, Çin ordusunun, siperlere iyice yerleşmiş olan Amerikan  birliklerini  söküp  atacak  ateş  gücü  olmadığı  ve sürpriz  unsuru  olmadan  iyi  korunan  bir  hatta,  örneğin yarımadanın  boynu  boyunca  uzanan  bir  hatta  gedik açamayacağı anlaşıldı. Amerikan kuvvetleri, yeniden organize olunca, Çin’in o sıradaki gelişme düzeyinde ateş gücü olarak kendilerine rakip olamayacağını kanıtladılar. </p>
<p class="calibre1">Çin’in  savaşa  girmesinden  hemen  sonraki  birkaç  gün içinde Amerikan hedefleri tekrar değişti. 26 Kasım’da Çinliler karşı  saldırıya  geçtiler.  30  Kasım’da  Truman  iki  Kore’nin birleştirilmesi  amacından  “vazgeçen  ve  bu  konuyu  “sonraki görüşmelere”  bırakan  bir  açıklama  yaptı.  “Saldırıyı durdurmak”  şeklinde  ifade  edilen  belirsiz  kavram  yemden Amerika’nın başlıca amacı oldu:</p>
<p class="calibre1"><a id="p944"></a>“Birleşmiş  Milletler  güçlerinin  Kore’de  bulunmasının nedeni,  yalnızca  Birleşmiş  Milletler  dokusunu  değil,  bütün insanların  barış  ve  adalet  ümitlerini  tehdit  eden  saldırıyı bastırmaktır.  Birleşmiş  Milletler  saldırgan  karşısında  geri çekilirse, </p>
<p class="calibre1">hiçbir </p>
<p class="calibre1">ulus </p>
<p class="calibre1">emin </p>
<p class="calibre1">ve </p>
<p class="calibre1">güven </p>
<p class="calibre1">içinde</p>
<p class="calibre1">olmayacaktır.” <a href="index_split_014.html#p1739">{653}</a></p>
<p class="calibre1">1951  Ocağı’nda,  cephe  hattı  38.  paralelin  50  mil güneyindeydi  ve  Seul  tekrar  komünistlerin  elindeydi.  Bu noktada,  Çinliler  üç  ay  önce  MacArthur’un  yaptığı  aynı hatayı  yaptı.  38.  paraleli  anlaşmak  için  önerselerdi, Washington  kuşkusuz  bu  öneriyi  kabul  edecekti  ve  Çin  iç savaşı  kazandıktan  bir  yıl  sonra  Birleşik  Devletler  ordusunu yenmiş  olmak  gibi  bir  itibara  kavuşacaktı.  Fakat  Truman’ın yaptığı  gibi  Mao  da  beklenmedik  zaferden  dolayı  gururlandı ve Amerikan kuvvetlerinin hepsini yarımadadan söküp atmak hevesine  kapıldı.  O  da  önemli  bir  yenilgi  tattı.  Çinliler Seul’un güneyindeki sabit Amerikan mevzilerine saldırdıkları zaman çok sayıda kayıp verdiler. </p>
<p class="calibre1">1951  Nisan’ında  savaş  bir  kez  daha  döndü  ve  Amerikan kuvvetleri  ikinci  defa  38.  paraleli  geçtiler.  Fakat  dönen yalnızca savaş değildi. Çünkü Çin’in savaşa karışması şokunu yiyen  Truman  Yönetimi,  riskten  kaçınmayı  başlıca  hedefi olarak belirledi. </p>
<p class="calibre1"><a id="p945"></a>Oysa  Washington’un  risk  değerlendirmesi  bazı  yanlış</p>
<p class="calibre1">kavramalara dayanıyordu. Amerika, on yıl sonra Vietnam’da da  yapacağı  gibi,  dünyayı  ele  geçirmek  için  bir  komünist komplosuyla  karşı  karşıya  olduğu  inancındaydı.  Eğer Moskova  liderse,  bundan  Sovyetlerin  desteğinden  emin olmadan  ne  Çin’in,  ne  de  Kore’nin  savaşa  giremeyeceği sonucu  çıkıyordu.  Washington  Kremlin’in  yenilgiyi  kabul etmeyeceğine inanıyordu ve yandaşlarının her yenilgisinde de taleplerini  artıracaktı.  Amerika  sınırlı  bir  zafer  elde  edeyim derken, Sovyetler Birliği’yle genel bir savaş başlatabilirdi. Bu nedenle,  Amerika’nın  sınırlı  bir  savaş  da  olsa  kazanmaması gerekiyordu  çünkü  komünist  blok  savaşı  kaybetmemek  için her bedeli ödemeye hazırdı. </p>
<p class="calibre1">Gerçek  bundan  çok  farklıydı.  Stalin,  ancak  Kim  II  Sung kendisine çok az savaş riski olduğuna güvence verince Kuzey Kore’nin  saldırısını  kabul  etmişti.  Stalin’in  Çin’i  savaşa girmeye teşvik etmesinin nedeni ise, belki de Çin’in Sovyetler Birliği’ne  bağımlılığını  artırmaktı.  Bu  konuda  gerçekten fanatik  olanlar  Pekin  ile  Pyongyang’dı;  Kore  Savaşı, Kremlin’in Amerika’yı Asya’ya çekip, kendisinin Avrupa’ya saldırmak  için  hazırladığı  bir  oyun  değildi.  Sovyetleri Avrupa’ya  saldırmaktan  alıkoyan  şey,  Stratejik  Hava Komutanlığı’ydı ve o da Kore’de kullanılmıyordu. Sovyetler Birliği’nin,  eğer  varsa,  çok  küçük  bir  nükleer  vuruş  gücü</p>
<p class="calibre1"><a id="p946"></a>vardı.  Nükleer  güçteki  eşitsizliği  bilen  Stalin’in,  genel  bir savaşta  Amerika’dan  daha  çok  kaybedeceği  şey  vardı. </p>
<p class="calibre1">Avrupa’da  kara  kuvvetlerindeki  üstünlüğü  ne  kadar  büyük olursa  olsun,  Stalin,  çok  büyük  olasılıkla  Kore’de  Birleşik Devletler’le  bir  savaş  riskini  göze  alamazdı.  Zaten  Stalin’in Çin’e  yardımı  isteksizdi  ve  sattığı  malzemeler  için  peşin ödeme  istedi,  böylece  de  Çin-Sovyet  anlaşmazlığının tohumlan atılmış oldu. </p>
<p class="calibre1">Amerikan  liderleri,  savaşı  tırmandırmanın  tehlikelerini öğrendiklerine  inandılar  ama  kımıldanamaz  hale  gelmenin cezasını  anlamakta  güçlük  çektiler.  Truman  Nisan  1951’de</p>
<p class="calibre1">“Kore’deki insafsız saldırıya karşı koymak için savaşıyoruz” </p>
<p class="calibre1">dedi. </p>
<p class="calibre1">“Kore  çatışmasının  diğer  bölgelere  yayılmasını  önlemek için  çaba  harcıyoruz.  Fakat  aynı  zamanda  aktivitelerimizi, kendi  kuvvetlerimizin  güvenliğini  sağlayacak  şekilde  devam ettirmek  zorundayız.  Düşman,  Kore  Cumhuriyeti’ni  yok etmek  için  yaptığı  merhametsiz  girişimini  terk  edene  kadar savaşa devam edeceklerse, bu strateji en temel şeydir. <a href="index_split_014.html#p1739">”{654}</a></p>
<p class="calibre1">Ancak  “kendi  kuvvetlerimizin  güvenliği  için”  savaş</p>
<p class="calibre1">yapmak  stratejik  yönden  anlamsızdı.  Savaşın  kendisi  onların güvenliğini  tehlikeye  düşürdüğüne  göre,  “kuvvetlerimizin güvenliği”ni  hedef  yapmak  gereksiz  laftan  başka  bir  şey değildi. </p>
<p class="calibre1">Truman, </p>
<p class="calibre1">düşmanı, </p>
<p class="calibre1">çabalarını </p>
<p class="calibre1">durdurmaya</p>
<p class="calibre1"><a id="p947"></a>zorlamaktan başka bir savaş hedefi ortaya koymadığına göre</p>
<p class="calibre1">–başka  bir  deyişle  status  quo  ante’ye  dönmek–  sonucundaki düş  kırıklıkları  zafer  elde  edilmesi  yönündeki  baskıyı artırıyordu.  Mac  Arthur,  düşmanı  kımıldayamaz  hale getirmeyi  anlamlı  bir  hedef  olarak  görmedi.  Savaşın tırmanması  tehlikesinin  ilk  müdahalenin  doğal  bir  sonucu olduğunu  ve  askeri  operasyonları  sınırlamak  suretiyle  bir tırmanışı  önlemenin  mümkün  olmadığını  büyük  bir  çabayla savundu.  Eğer  bir  etkisi  olursa,  bu  savaşı  uzatmak  anlamına gelirdi.  1951’de  ifade  veren  MacArthur  şöyle  diyordu:</p>
<p class="calibre1">“Önümüzde  bir  savaş  var  ve  ‘Ben  başka  bir  savaşa hazırlanırken  bırakın  bu  savaş  sonsuza  kadar  devam  etsin’</p>
<p class="calibre1">diyemezsiniz...” <a href="index_split_014.html#p1739">{655}  </a>Yönetim’in,  Sovyetlerin  eline  tam  bir genel  savaş  başlatmak  için  fırsat  vermekten  kaçınarak  Kore Savaşı’nın  yürütülmesi  gerektiği  görüşünü  kabul  etmeyen MacArthur,  Çin  ordularının  hiç  değilse  Kore’de  yenilmesi stratejisini savundu. </p>
<p class="calibre1">MacArthur’un  önerisi,  Çin’e,  “makul  bir  zaman  içinde ateşkes  şartları  konuşmaya  yanaşması,  aksi  takdirde Kore’deki eylemlerinin orada savaşan uluslara karşı bir savaş</p>
<p class="calibre1">ilanı olarak kabul edileceği ve bu ülkelerin sorunu bir çözüme bağlamak  için  gerekli  görecekleri  her  türlü  önlemi  almakta serbest olacaklarını” <a href="index_split_014.html#p1740">{656}</a> belirten bir ültimatom verilmesini de içeriyordu. Çeşitli zamanlarda, Mac Arthur Mançurya’daki</p>
<p class="calibre1"><a id="p948"></a>üslerin  bombalanmasını,  Çin’in  ablukaya  alınmasını, Kore’deki  Amerikan  birliklerinin  takviye  edilmesini  ve Milliyetçi </p>
<p class="calibre1">Çin </p>
<p class="calibre1">kuvvetlerinin </p>
<p class="calibre1">Tayvan’dan </p>
<p class="calibre1">Kore’ye</p>
<p class="calibre1">getirilmesini </p>
<p class="calibre1">istedi. </p>
<p class="calibre1">Bunlar </p>
<p class="calibre1">MacArthur’un </p>
<p class="calibre1">“bütün</p>
<p class="calibre1">potansiyelimizi kullanarak en az kayıpla ve mümkün olan en kısa zamanda haklı ve şerefli bir barışa kavuşmak için normal olarak gördüğü yollar” <a href="index_split_014.html#p1740">{657}</a> idi. </p>
<p class="calibre1">MacArthur’un  bazı  önerileri,  bir  savaş  komutanının  yetki alanını  çok  aşıyordu.  Örneğin  Milliyetçi  Çin  kuvvetlerinin Kore’ye  sokulması  Çin  Halk  Cumhuriyeti’ne  karşı  açık  bir savaş  ilanı  demekti.  Bir  kez  Çin  iç  savaşı  Kore’ye  transfer edildikten  sonra,  Çin  tarafı  tam  zafer  kazanana  kadar  savaşı sona  erdiremezdi  ve  Amerika  sonunun  ne  olacağı  belli olmayan  bir  anlaşmazlık  ağına  kendi  kendine  düşmüş</p>
<p class="calibre1">olacaktı. </p>
<p class="calibre1">Bununla  beraber  temel  sorun,  MacArthur’un  önerilerinin yerinde  olup  olmaması  değil,  onun  sorduğu  önemli  soruydu: Genel  bir  savaşla  hiçbir  şey  yapmadan  hareketsiz  durmak arasında  seçim  yapma  olanağı  var  mıydı?  Truman  nisanda MacArthur’u  görevden  alınca  tartışmayı  herkes  öğrenmiş</p>
<p class="calibre1">oldu. Karakterine uygun bir cesaretle hareket eden Truman’ın, açıkça itaatsizlik gösteren bir komutanı azletmekten başka bir alternatifi  yoktu.  Ancak  Truman  aynı  zamanda  Amerika’yı, inisiyatifi  düşmanın  ellerine  bırakan  bir  stratejiye  bağladı. </p>
<p class="calibre1"><a id="p949"></a>Açıklama  yaparken  Truman  Amerika’nın  savaş  hedeflerinde yeniden  değişiklik  yaptı.  İlk  kez  “saldırıyı  püskürtmek” </p>
<p class="calibre1">hedefi, nerede olursa olsun mevcut ateşkes hattı boyunca bir uzlaşmaya varmak şeklinde tanımlandı. Böylece Çinlilerin en elverişli  hattı  elde  etmek  amacıyla  askeri  çabalarını artırmaları için başka bir teşvik yaratılmış oluyordu:</p>
<p class="calibre1">“Gerçek barış aşağıdaki faktörlere dayanan bir anlaşma ile gerçekleşebilir:</p>
<p class="calibre1">1- Çatışma durmalıdır. </p>
<p class="calibre1">2-  Çatışmanın  tekrar  başlamayacağını  güvence  altına alacak somut adımlar atılmalıdır. </p>
<p class="calibre1">3- Saldırıya bir son verilmelidir. <a href="index_split_014.html#p1740">”{658}</a></p>
<p class="calibre1">Altı ay önce silah kullanılarak Birleşik Devletler tarafından gerçekleştirilmeye  çalışılan  Kore’nin  birleştirilmesi  işi geleceğe  bırakılıyordu:  “Bu  faktörler  üzerine  kurulacak  bir düzenleme,  Kore’nin  birleştirilmesi  ve  bütün  yabancı kuvvetlerin Kore’den çekilmesi yolunu açacaktır.” <a href="index_split_014.html#p1740">{659}</a></p>
<p class="calibre1">MacArthur  Amerika’ya  dönüşünde  bir  kahraman  gibi karşılandı  ve  Senato’da  ifade  verirken  bütün  Amerika  onu izledi.  MacArthur,  davasını,  dış  politikayla  askeri  strateji arasındaki geleneksel ilişki dediği ilişkiye oturttu:</p>
<p class="calibre1">“Onlarca  yıldan  beri  kabul  edilmiş  genel  tanıma  göre, savaş  politikanın  son  noktasıdır;  bütün  diğer  politik  araçlar sonuçsuz  kalınca  kuvvete  başvurursunuz  ve  bunu  yaptığınız</p>
<p class="calibre1"><a id="p950"></a>zaman  kontrolün  dengesi,  kavramın  dengesi,  ilgili  temel çıkar,  öldürme  aşamasına  geldiğimiz  an  artık  askeriyenin kontrolü altındadır. Kesin olarak şunu ifade etmek isterim ki, askerler savaşa kilitlendiği  zaman  politika  adına  hiçbir  oyun oynanamaz.  Böyle  bir  şey,  kendi  askerleriniz  için  bir handikap  olur,  kazanma  şanslarını  azaltır  ve  kayıplarını artırır. <a href="index_split_014.html#p1740">”{660}</a></p>
<p class="calibre1">MacArthur,  ulusal  politika  olarak  hiçbir  şey  yapmadan hareketsiz  durma  aleyhinde  konuşurken  haklıydı.  Ancak bölgesel  bir  zafer  sağlamak  için,  gereksinim  duyulanlar  da dâhil,  herhangi  bir  politik  hedef  ortaya  konulmasına  karşı yaptığı  konuşmalarla  politik  sınırlamaları  kaçınılmaz  hale getirdi.  Eğer  diplomasi,  savaş  hedeflerini  belirlemekten alıkonulursa,  her  anlaşmazlık,  getireceği  kazançlara  ve risklere  bakılmaksızın  otomatik  olarak  genel  bir  savaşa dönüşür.  Bu  da  nükleer  silahlar  yüzyılında  göz  ardı edilebilecek  bir  şey  değildir.  Ancak  Truman  Yönetimi,  daha da ileri gitti; MacArthur önerilerini reddetmekle kalmadı, aynı zamanda  kendi  hareketsizlik  stratejisinin  hiçbir  alternatifinin işlemeyeceğini  de  ileri  sürdü.  Genelkurmay  Başkanı  olan Bradley üç askeri seçenek ortaya koydu:</p>
<p class="calibre1">“Güney  Kore’den  çıkmak;  çok  fazla  kuvvet  ayırmadan genel  olarak  bir  sonuç  almaya  çalışmak  veya  gerekli  bütün</p>
<p class="calibre1"><a id="p951"></a>kuvvetleri  toplayarak  bu  insanları Kore’den  sürüp  çıkarmak. </p>
<p class="calibre1">Şu anda ikinci seçeneği uyguluyoruz. <a href="index_split_014.html#p1740">”{661}</a></p>
<p class="calibre1">Amerikan  hükümetlerinde,  seçeneklerle  ilgili  raporlar, hemen  hemen  her  zaman  ortadaki  seçeneğin  uygulanmasını önerir.  Dış  politika  departmanı,  önerilerini  hiçbir  şey yapmamak  ile  genel  bir  savaş  yapmak  arasındaki  orta  yola koymak eğiliminde olduğundan, deneyimli bürokratlar bilirler ki,  orta  yolu  seçerlerse  alt  kademe  bürokratların  morali yükselir. Bradley’in seçtiği yol da bu yoldu. Çünkü “çok fazla kuvvet  ayırmadan  şimdiki  savaşı  devam  ettirmek”  cümlesi açık seçik hedefleri olmayan bir politikanın çıkmazını ortaya koyuyordu. </p>
<p class="calibre1">Dean  Acheson,  diplomatik  bir  dille,  Amerika’nın Kore’deki  amacının,  gerçekten  de  hareketsizlik  olduğunu doğruladı.  Kore’deki  Amerikan  hedefleri  “saldırıya  son vermek,  yinelenmesini  önlemek  ve  barışı  kurmak<a href="index_split_014.html#p1740">”{662}</a>  idi. </p>
<p class="calibre1">Bu  deyimlerin  hiçbirinin  anlamını  belirlemeyerek  Acheson, MacArthur  tarafından  yapılan  önerileri  eleştirmeye  devam etti. </p>
<p class="calibre1">“Başlangıçta sınırlı olan bir savaşı Kıta Çini’ne yaymanın belirsiz  avantajlarına  karşı,  Çin’le  genel  bir  savaş  riskini, Sovyet  müdahalesi  ve  Üçüncü  Dünya  Savaşı  riskini  ve  hür dünya  koalisyonuna  olası  etkileri  de  düşünmek  gerek.  Kıta</p>
<p class="calibre1"><a id="p952"></a>Çini’ne  doğrudan  doğruya  bir  saldırıya  karşı,  Sovyetler Birliği’nin hareketsiz kalacağını düşünmek zordur. <a href="index_split_014.html#p1740">”{663}</a></p>
<p class="calibre1">Birleşik Devletler’in savaşı kazanacak cesareti yoksa, fakat yenilgiyi de kaldıramazsa o zaman seçenekleri nelerdi? Genel nitelikteki  sözlerden  çıkan  anlam,  savaş  alanında  ve dolayısıyla  görüşme  masasında  hareketsizlikti.  Truman, hatıralarında  askeri  ve  sivil  bütün  yardımcı  ve danışmanlarının görüşlerini şöyle özetliyor:</p>
<p class="calibre1">“Kore  anlaşmazlığıyla  ilgili  olarak  aldığım  her  kararda daima  aklımda  belli  bir  düşünce  vardı:  Bir  üçüncü  dünya savaşını  ve  onun  medeni  dünyaya  yapabileceği  tahribatı önlemek.  Bu,  Sovyetler  tarafından  bir  bahane  olarak kullanılabilecek ve bütün hür ulusları toptan bir savaşın içine sokacak  herhangi  bir  şey  yapmamamız  gerektiği  anlamına geliyordu.” <a href="index_split_014.html#p1740">{664}</a></p>
<p class="calibre1">Sovyetler Birliği’nin toptan bir savaşa her zaman hazır bir durumda  beklediği  inancı,  gerçek  güç  ilişkileriyle  bağların kopuk  olduğunu  açığa  vurdu.  Stalin,  toptan  bir  savaş</p>
<p class="calibre1">çıkarmak  için  bahane  aramıyordu;  aksine  bundan  kaçınmak istiyordu.  Bir  çatışma  peşinde  olsaydı,  Avrupa’da  ya  da Kore’de  cereyan  eden  askeri  harekâtlarda  gereğinden  fazla bahane  bulabilirdi.  Şaşırtıcı  olmayan  bir  şekilde,  Sovyetler Birliği, savaşın hiçbir aşamasında savaşa karışma veya askeri eyleme  girme  tehdidinde  bulunmadı.  Stalin,  dikkatli  ve</p>
<p class="calibre1"><a id="p953"></a>şüpheci karakteriyle, hiçbir zaman pervasız bir macera adamı değildi; daima gizliliği ve dolaylı mücadeleyi, fiili çatışmaya tercih  etti  ve  Birleşik  Devletler’le  savaş  riskini  göze almamakta  özellikle  çok  dikkatli  hareket  etti.  Böyle davranmakta da haklıydı, iki taraf arasındaki nükleer eşitsizlik ortadayken,  toptan  bir  savaşta  her  şeyini  kaybedecek  taraf Sovyetler Birliği olacaktı. </p>
<p class="calibre1">Yönetimde bulunan herkesin görüşünün bunun aksi olması şaşılacak bir şeydir. Marshall, toptan bir savaşa hazırlanmanın Birleşik  Devletler’in  iki-üç  yılını  alacağını  iddia  etti<a href="index_split_014.html#p1740">.{665}</a></p>
<p class="calibre1">Bradley,  “küresel  bir  savaşı  karşılamak  için  pek  iyi  bir durumda değiliz” <a href="index_split_014.html#p1740">{666} </a>dedi: Böylece Kore yüzünden çıkacak toptan bir savaş “bizi yanlış yerde, yanlış zamanda, yanlış bir düşmanla,  yanlış  bir  savaşa  sokacaktır. <a href="index_split_014.html#p1740">”{667}  </a>Acheson  da</p>
<p class="calibre1">“etkili  bir  caydırıcı  güç  meydana  getirmek  için<a href="index_split_014.html#p1740">”{668}  </a>daha fazla zamana gereksinim olduğunu düşünüyordu. </p>
<p class="calibre1">Sovyetlerin  yavaş  yavaş  ortaya  çıkmakta  olan  nükleer kapasitesi  karşısında,  Amerikan  liderlerinin  nasıl  olup  da zaman  geçtikçe  Amerikan  caydırıcı  gücünün  daha  da artacağına </p>
<p class="calibre1">inandıktan </p>
<p class="calibre1">sınırlandırma </p>
<p class="calibre1">teorisinin </p>
<p class="calibre1">garip</p>
<p class="calibre1">varsayımlarının  yeni  bir  belirtisi  olarak  açıklanabilir: Amerika’nın  nükleer  tekele  sahipken  zayıf  olduğu  ve Sovyetler Birliği kendi atom bombalarını yaparken Amerikan kuvvet  durumunun  geliştirilebileceğine  inanmak.  Stalin, </p>
<p class="calibre1"><a id="p954"></a>Amerika’nın  bu  kendi  kendine  yarattığı  uyutma  taktiğini kullanarak  ve  özel  olarak  tehdit  edici  hiçbir  şey  yapmadan ABD’yi Kore’de sınırlı bir zafer elde etmekten vazgeçirmeyi başardı. </p>
<p class="calibre1">Çin’in savaşa karışmasından sonra, Amerika hiçbir zaman sınırlı bir zafer elde etme olasılığını ciddi olarak araştırmadı. </p>
<p class="calibre1">Truman  Yönetimi’nin,  hareketsizliğin  ötesine  geçen  bir  şey yapmaya  çalışmanın  imkânsız  olduğu  veya  toptan  bir  savaş</p>
<p class="calibre1">tehlikesi  yaratacağı  varsayımı,  gerçekte  bütün  mevcut seçenekleri tüketmemişti. Daha önce açıkladığım gibi ara bir yol,  yani  ülkenin  geri  kalan  kısmım  uluslararası  gözetim altında askerden arındırarak yarımadanın dar boğazı boyunca bir  hat  çizilmesi  yolu  izlenebilirdi  veya  bunun  reddedilmesi halinde tek taraflı olarak empoze edilebilirdi. Büyük olasılıkla Çin’in bunu önleyecek olanaktan yoktu. MacArthur’un yerine gelen General Matthew Ridgeway de böyle düşünüyordu ama hiçbir zaman böyle bir öneride bulunmadı. <a href="index_split_014.html#p1740">{669}</a></p>
<p class="calibre1">MacArthur  “Çin  bize  karşı  gücünün  azamisini kullanıyor” <a href="index_split_014.html#p1740">{670}  </a>derken  çok  haklıydı.  Sovyetler  Birliği’ne gelince,  Amerikan  nükleer  üstünlüğü  ve  Sovyet  ekonomik zayıflığının  ışığı  altında,  Amerika’nın  38.  paralel  ile yarımadanın  dar  boğazı  arasındaki  kısa  mesafede ilerlemesinin </p>
<p class="calibre1">bir </p>
<p class="calibre1">toptan </p>
<p class="calibre1">savaş </p>
<p class="calibre1">tehlikesi </p>
<p class="calibre1">yaratıp</p>
<p class="calibre1">yaratmayacağına  kendisinin  karar  vermesi  gerekecekti. </p>
<p class="calibre1"><a id="p955"></a>Kuşkusuz  Çin,  duruma  rıza  göstermeden  ve  savaşmadan, hattın çekildiği yerde tehditkâr duruşunu koruyabilirdi. Fakat bu  durum,  nihai  olarak  38.  paralel  boyunca  ortaya  çıkan durumdan  pek  farklı  olmazdı.  Çin’in  politikasına  Sovyet saldırısı korkusunun egemen olmasından ve Birleşik Devletler yönünde hareket etmeye başlamasından sonra ise, Çin hemen hemen kesin olarak tehditten vazgeçerdi. Birleşik Devletler’e karşı  ilk  komünist  askeri  meydan  okuma  açık  bir  yenilgiyle sonuçlansaydı,  Hindiçini  gibi  başka  bölgelerdeki  diğer militanlar daha dikkatli hareket etmek zorunda kalırlardı. Çin-Sovyet ayrılığı da kuşkusuz hızlanırdı. </p>
<p class="calibre1">1951  ilkbaharında  General  Ridgeway  kumandası  altındaki yeni  bir  Amerikan  saldırısı,  geleneksel  Amerikan  aşındırma taktiğini  kullanarak  Kuzey’e  doğru  yoluna  devam  ediyordu. </p>
<p class="calibre1">Seul  kurtarıldı  ve  38.  paralel  geçilince  Haziran  1951’de komünistler  ateşkes  görüşmeleri  önerdiler.  Bu  noktada Washington  saldırı  harekâtına  son  verilmesi  emrini  verdi; bundan  böyle  tabur  ve  daha  yukarı  düzeydeki  bütün birliklerin  harekâtının  başkomutanın  onayına  sunulması zorunluluğu getirildi. Bu jestin, Çinlilere Washington’un zafer peşinde  olmadığını  göstererek  görüşme  atmosferini yumuşatacağına inanıyorlardı. </p>
<p class="calibre1">Bu  klasik  bir  Amerikan  jestiydi.  Barışın  normal  ve  iyi niyetin  doğal  olduğu  inancına  sahip  olan  Amerikan  liderleri, </p>
<p class="calibre1"><a id="p956"></a>genellikle  baskıyı  ortadan  kaldırarak  ve  tek  taraflı  iyi  niyet gösterisi yaparak görüşmeleri teşvik etmek istediler. Gerçekte, görüşmelerin  çoğunda  tek  taraflı  jestler  görüşmelerdeki önemli  bir  kozu  ortadan  kaldırır.  Genellikle  diplomatlar, özellikle  de  savaş  zamanlarında  zaten  verilmiş  ödünlerin bedelini  ödemezler.  Tipik  olarak  görüşmeleri  sağlayan  şey, savaş  alanındaki  baskıdır.  Bu  baskının  azaltılması,  düşmanın ciddi  bir  şekilde  görüşme  isteğini  azaltır  ve  başka  tek  taraflı jestlerin  olup  olmayacağını  anlamak  için  görüşmeleri uzatmaya yöneltir. </p>
<p class="calibre1">Kore’de  olanlar  da  tam  olarak  böyleydi.  Amerika’nın durması,  Amerika’nın  teknik  ve  malzeme  üstünlüğü  ile ordusunu  yere  seren  süreci  sona  erdirme  olanağını  Çin’e sağladı. Bundan sonra, Çinliler önemli bir risk almadan kayıp verdirmek  ve  Amerika’nın  düş  kırıklığını  ve  savaşı  sona erdirmek  yönünde  yapılan  baskıları  artırmak  için  askeri operasyonları </p>
<p class="calibre1">kullanabilirlerdi. </p>
<p class="calibre1">Duraklama </p>
<p class="calibre1">esnasında, </p>
<p class="calibre1">komünistler,  çetin  dağlık  arazide  ulaşılması  mümkün olmayacak  bir  şekilde  siperlere  girdiler  ve  böylece  yavaş</p>
<p class="calibre1">yavaş  Amerika’nın  çatışmaları  yeniden  başlatma  tehdidini ortadan  kaldırdılar. <a href="index_split_014.html#p1740">{671}</a>  Bu  durum  uzayıp  giden  yıpratma savaşına  yol  açtı  ve  Çin’in  fiziki  olanakları  ile  Amerika’nın psikolojik  kısıtlamaları  arasında  ortaya  çıkan  ıstıraplı  denge buna  bir  son  verdi.  Hareketsizliğin  bedeli,  görüşmeler</p>
<p class="calibre1"><a id="p957"></a>esnasındaki  Amerikan  kayıplarının,  savaşın  bütün  şiddetiyle devam ettiği dönemdekinden daha fazla olması oldu. </p>
<p class="calibre1">Amerika’nın  güttüğü  hareketsizlik  politikası,  askeri  ve diplomatik  uygulamaları  da  yukarıdan  aşağıya  etkiledi. </p>
<p class="calibre1">Askeri hareketsizliğin birlikler üzerindeki etkisi, resmi İngiliz gözlemcisi  Tuğgeneral  A.  K.  Ferguson  tarafından  şöyle açıklandı:</p>
<p class="calibre1">“Kore’deki Birleşmiş Milletler kuvvetlerinin bilinen hedefi olan  ‘saldırıyı  püskürtmek,  bölgede  barış  ve  güvenliği sağlamak’  bana,  bugünkü  şartlar  altında  Baş  Kumandana çatışma  alanında  askeri  bir  amaç  sağlamak  için  çok  belirsiz görünüyor ki, böyle bir amacın gerçekleştirilmesi çatışmalara bir  son  verebilir...  Şimdiden  birçok  İngiliz  ve  Amerikan subayı  ve  askerleri  şu  soruları  sormaktadırlar:  ‘Kore’deki savaş ne zaman bitecek? Birleşmiş Milletler kuvvetlerinin ne zaman  Kore’den  çekilebileceğini  düşünüyorsunuz?  Kore’de amacımız  nedir?’  Bu  tür  sorular,  Kore’deki  İngiliz  ve Amerikan kuvvetlerine ulaşılacak belirli bir hedef verilmezse, komutanın  askerin  moralini  yüksek  tutmakta  çok  zorluklarla karşılaşacağına inanmasına neden oldu...” <a href="index_split_014.html#p1740">{672}</a></p>
<p class="calibre1">Hareketsizliği  seçmekle,  Amerika  dış  politika  üzerindeki fikir  birliğine,  savaş  sonrası  ilk  büyük  sıkıntısını  yaşattı. </p>
<p class="calibre1">MacArthur  ve  onu  destekleyenlere  göre,  Kore  Savaşı  bir hayal kırıklığıydı; çünkü bu savaşın sınırları hem politik, hem</p>
<p class="calibre1"><a id="p958"></a>de askeri hareketsizliğe neden olmuştu. Truman Yönetimi için Kore  Savaşı  bir  kâbustu;  çünkü  politik  hedefleri  için  çok büyük,  stratejik  doktrini  için  çok  küçük  bir  savaştı. </p>
<p class="calibre1">MacArthur,  Çin’le  bir  savaş  riski  içerse  de  Kore’de  bütün kozların  oynanmasından  yanaydı.  Yönetim  ise,  Amerika’nın gücünü sınırlandırma politikasının varsaydığı Avrupa’ya karşı Sovyet baskısına karşı direnmek için kullanmak istiyordu. </p>
<p class="calibre1">Böylece  Kore  Savaşı  sınırlandırma  politikasının  hem hudutlarını,  hem  de  güçlü  taraflarını  ortaya  çıkardı. </p>
<p class="calibre1">Geleneksel devlet adamlığı terimleri içinde, Kore, daha sonra süreç içinde oluşacak olan iki rakip nüfuz küresini birbirinden ayıran  sınır  çizgisini  belirleyen  bir  denemeydi.  Fakat Amerikalılar bunu tamamen farklı, iyi ile kötü arasındaki bir çatışma  ve  hür  dünya  adına  bir  mücadele  olarak  algıladılar. </p>
<p class="calibre1">Bu  yorum,  Amerika’nın  eylemlerine  büyük  bir  itici  güç  ve feragatle  çalışma  şevki  vermiştir.  Fakat  aynı  zamanda, sınırlandırma  teknik  ve  kıyamet  anlamları  arasında  gidip gelmesine  de  neden  olmuştur.  Avrupa’nın  ve  Japonya’nın toparlanması  gibi  yapılan  büyük  imar  işleri  yanında,  Sovyet olanaklarını  olduğundan  fazla  tahmin  etmek  ve  ayrıntılan anlayamamak gibi birtakım hatalar da yapılmıştır. Moral veya hukuki  bir  formüle  bağlanabilecek  sorunlar,  iyi  ve  akıllı  bir şekilde yönetilmiştir; fakat bu formülün hizmet edeceği amaç yerine, formül üzerine yoğunlaşma eğilimi de vardır. Kore’de</p>
<p class="calibre1"><a id="p959"></a>Amerika’nın  başarısını  ölçerken,  Acheson  savaş  alanında alınan </p>
<p class="calibre1">sonuçtan </p>
<p class="calibre1">çok, </p>
<p class="calibre1">ortak </p>
<p class="calibre1">güvenlik </p>
<p class="calibre1">kavramının</p>
<p class="calibre1">yerleştirilmesi  üzerinde  duruyordu:  “Ortak  güvenlik düşüncesi  deneye  tabi  tutuldu  ve  başarılı  oldu.  Ortak güvenliğe  inanan  uluslar,  birbirlerine  kenetlenebileceklerini ve  birlikte  savaşabileceklerini  göstermişlerdir.” <a href="index_split_014.html#p1740">{673}</a>  Ortak hareket prensibini yerleştirmek, yenilgiden kaçınıldığı sürece savaşın sonucundan daha önemliydi. </p>
<p class="calibre1">Sınırlandırma  politikasının  bu  yönleri,  politik  liderler  bu terimlere bir tanım getirmeden saldırıya direnme ile toptan bir savaştan  kaçınma  arasındaki  dar  geçitten  kazasız  belasız geçmek çabası içinde idiler. Bu durum, ağır savaş kayıplarına tahammül göstermeleri istenilen Amerikan halkı üzerine belki de  aşırı  bir  yük  getirmiştir.  Bu  yaklaşımın  sonucu,  bir  düş</p>
<p class="calibre1">kırıklığı patlaması ve günah keçisi aranması oldu. Marshall ve özellikle  Acheson  eleştirildi.  Washington’a  komünistlerin sızdığı  iddiası,  Senatör  Joseph  McCarthy  gibi  demagoglar tarafından sistematik bir şekilde kullanıldı. </p>
<p class="calibre1">Ancak  Kore  Savaşı’na  Amerikan  halkının  gösterdiği tepkinin en önemli yönü, kesin sonucu olmayan savaşa karşı duyulan  huzursuzluk  değil,  fakat  ona  tahammül  etmesiydi. </p>
<p class="calibre1">Bütün  bu  düş  kırıklığına  karşın,  Amerika  belirli  bir  sonucu olmadan  ağır  kayıplara  neden  olan  ve  görünürde  sonu olmayan bir çatışmada küresel sorumluluk yükünü taşımakta</p>
<p class="calibre1"><a id="p960"></a>dayanıklılık  gösterdi.  Sonunda,  Amerika,  gereğinden  yüksek bedel  ödemesine  ve  fazla  zaman  kaybetmesine  karşın amacına  ulaşmıştır.  On  beş  yıl  sonra  Amerikalılar,  tekrar Çinhindi’ndeki  anlaşmazlık  dolayısıyla  daha  da  derin  bir ıstırap içine gireceklerdir. </p>
<p class="calibre1">Ancak  Kore’deki  iç  sorun  ile  Amerika’nın  Çinhindi’de yaşadığı  sarsıntı  arasında  önemli  bir  fark  vardır.  Kore Savaşı’nı  eleştirenler  zafer  isterken,  Vietnam  Savaşı’nı eleştirenler  yenilginin  kabul  edilmesini  ve  zaman  zaman  da yenilginin  önemini  vurgulamışlardır.  Kore  Savaşı  üzerindeki tartışma,  Truman  Yönetimi’nin  eline  bir  pazarlık  aracı vermiştir; Truman ve danışmanları iç muhalefeti Kuzey Kore ve  Çin’e  karşı  kullanabilirlerdi  çünkü  yapılan  uygulamanın alternatifi  olarak  savaşın  daha  enerjik  bir  şekilde sürdürülmesini  istiyorlardı.  Çinhindi  savaşında  ise,  bunun tersi  söz  konusuydu.  Amerikan  kuvvetlerinin  kayıtsız  şartsız Vietnam’dan </p>
<p class="calibre1">çekilmesini </p>
<p class="calibre1">savunan </p>
<p class="calibre1">savaş </p>
<p class="calibre1">karşıtları, </p>
<p class="calibre1">Amerika’nın pazarlık şansını zayıflattılar. </p>
<p class="calibre1">Son  analizde,  Kore  Savaşı’ndaki  bütün  taraflar  bundan önemli  dersler  almışlardır.  O  dönemin  Amerikan  devlet adamları, </p>
<p class="calibre1">birkaç </p>
<p class="calibre1">ay </p>
<p class="calibre1">önce </p>
<p class="calibre1">Amerikan </p>
<p class="calibre1">güvenliğini</p>
<p class="calibre1">ilgilendirmediğini  ileri  sürdükleri  uzak  bir  ülkeye  askeri kuvvet  göndermekle  gösterdikleri  vizyonla  hatırlanmayı  hak ediyorlar.  Meydan  okuma  yapıldığı  zaman,  tutumlarını</p>
<p class="calibre1"><a id="p961"></a>değiştirme  cesaretini  göstermişlerdir.  Çünkü  komünistlerin Kore’yi  işgaline  rıza  gösterdikleri  takdirde,  Amerika’nın Asya’daki  durumunu,  özellikle  de  çok  önemli  olan  Japon-Amerikan ilişkisini zayıflatmış olacaklarını anladılar. </p>
<p class="calibre1">Bir dünya liderliği kuşağının başında Amerika çok yoruldu ise  de,  ilk  sınavını  başarıyla  verdi.  Ancak  Amerika’nın masumiyeti,  olağanüstü  bir  fedakârlıkla  kendisini  davaya adama  yeteneğinin  diğer  yüzüydü  ve  bu  kendini  adama  ile Amerika, herhangi bir kesin sonucu olmayan bir savaşa ölü ve yaralı  150  bin  civarında  evladını  feda  etti.  Kore  krizi Avrupa’nın  kuvvetlenmesine  ve  Kuzey  Atlantik  Antlaşması Örgütü’nün kurulmasına yol açtı ki, bu da artık geleceği kesin olan  Soğuk  Savaş’ın  getirdiği  uzun  dayanıklılık  yarısında ayakta  kalabilmeyi  sağladı.  Amerika’nın  bedel  ödediği  yer, Güneydoğu  Asya  ve  başka  yerlerdeki  geniş  çaplı  kara savaşından  kaçınarak  savaşma  yöntemini  ve  böylece  süper gücü  yavaş  yavaş  kuvvetten  düşürmenin  mümkün  olduğunu keşfeden devrimci liderler arasındaydı. </p>
<p class="calibre1">Çin’in  aldığı  ders  daha  karışıktı.  Malzeme  noksanlarına karşın, Çin askeri ve diplomatik manevralar kombinezonuyla, Amerikan  süper  gücünü  hareketsiz  kılmayı  başardı.  Fakat aynı  zamanda  Amerikan  askeri  gücüyle  yüz  yüze  gelerek çatışmanın  bedelini  de  öğrenmiş  oldu.  Bundan  sonra  Soğuk Savaş  sırasında  başka  Çin-Amerika  askeri  çarpışması</p>
<p class="calibre1"><a id="p962"></a>olmayacaktı.  Sovyetler  Birliği’nin  Pekin’e  isteksizce  ve cimrice  yaptığı  destek  de,  Çin-Sovyet  anlaşmazlığının tohumlarını ekmişti. </p>
<p class="calibre1">Kore’de  en  çok  kayba  uğrayan  devlet,  Amerikan liderlerinin  bütün  bu  işlerin  beyni  saydıkları  Sovyetler Birliği’dir.  Kore’nin  işgal  altında  kaldığı  iki  yıl  boyunca, Amerika,  küresel  bölünme  hattının  kendi  tarafını  harekete geçirmişti.  Birleşik  Devletler  savunma  masraflarını  üçe katladı  ve  Atlantik  İttifakı’nı,  politik  bir  koalisyondan  bir Amerika Baş Kumandanı altında birleştirdiği askeri bir örgüte dönüştürdü.  Alman  silahlanması  yoldaydı  ve  bir  Avrupa ordusu kurma girişimi başlatılıyordu. Orta Avrupa’da Sovyet orduları  önündeki  boşluk  dolduruluyordu.  Amerika’nın Kore’de  daha  başarılı  olabileceğini  düşünsek  bile,  Sovyetler bundan  sonra  başarılarını,  kayıplarını  azaltmak  ve  belki  de özellikle  Çinhindi’ndeki  komünist  maceracılara  cesaret vermek çerçevesinde ölçmeye mecbur kalacaktı. Karşılığında Sovyetler,  müttefik  silahlanması  ve  birbirlerine  bağlılığın artması sonucunda harekete geçirilen güç dengesinin yarattığı büyük bir baskıyla yüz yüze geldi. </p>
<p class="calibre1">Marksistlerin  kuvvetlerin  karşılıklı  ilişkisi  dedikleri  bu değişiklik,  politikasını  böyle  analizlere  dayandırmakla kendisini  gösteren  liderin  gözünden  kaçmadı.  Güney Kore’nin işgalinden sonra geçen 18 ay içinde, Stalin, Sovyet</p>
<p class="calibre1"><a id="p963"></a>politikalarının  bir  yeniden  değerlendirilmesi  hareketini başlattı  ki,  bu  hareket  savaş  sonrası  dönemin  hemen başlangıcındaki  en  önemli  Sovyet  diplomatik  girişimine dönüşecekti. </p>
<p class="calibre1"><a id="p964"></a> </p>
<p class="calibre1"></p>
<p class="calibre1"><a id="p965"></a><img src="index-965_1.png" class="calibre2"/></p>
<p class="calibre1">Dwight D. Eisenhower ve Churchill Londra’da, 1959</p>
<p class="calibre1"><b class="calibre3"> </b></p>
<p class="calibre1"><b class="calibre3">20</b></p>
<p class="calibre1"><b class="calibre3">Komünistlerle Görüşme:</b></p>
<p class="calibre1"><b class="calibre3">Adenauer, Churchill ve Eisenhower</b></p>
<p class="calibre1">1952  Mart’ında  Kore  Savaşı  bitmeden,  Stalin  Soğuk Savaş’ı  sona  erdirmek  için  sınırlandırma  politikası yaratıcılarının  beklentilerinin  tamamen  zıttı  gerekçelerle diplomatik bir girişim yaptı. Bu girişim, onların beklediği gibi Sovyet  sistemindeki  bir  dönüşüm  nedeniyle  olmuş  bir  şey değildi.  Aksine,  komünizmin  en  büyük  ideoloğu, kazanamayacağını  bildiği  silahlanma  yarışından  komünist sistemi  korumak  çabası  içinde  idi.  Gerçekten  de Marksizm’inin  ve  paranoyasının  karışımı  göz  önüne alındığında  Stalin,  Amerika’nın  bu  kadar  büyük  bir  gücü temelde savunma amacıyla seferber edeceğine inanamazdı. </p>
<p class="calibre1"><a id="p966"></a>Stalin’in  önerisi,  uyumlu  bir  dünya  düzeni  kurulmasından hiç söz etmiyordu. Soğuk Savaş’a neden olan şartları ortadan kaldırmak  yerine,  Amerikan  düşüncesinin  nefret  ettiği  bir şeyin,  yani  iki  nüfuz  küresinin  karşılıklı  olarak  tanınmasını istiyordu.  Batı  Avrupa’da  Amerika  için  bir  küre,  Doğu Avrupa’da  Sovyetler  Birliği  için  bir  küre  ve  her  ikisinin arasında  birleştirilmiş  ve  silahlanmış  olarak  tarafsız  bir Almanya bulunacaktı. </p>
<p class="calibre1">O zamandan beri tarihçiler ve politik liderler, Stalin’in bu hareketinin Soğuk Savaş’ı çözmek için kaçırılan bir fırsat mı, yoksa  demokrasileri,  başlaması  Almanya’nın  silahlanmasını durduracağı  açık  olan  görüşmelere  çekmek  için  zekice hazırlanmış  oyun  mu  olduğunu  tartışmaktadırlar.  Stalin, Batı’yı,  aralarındaki  bağlılığı  zayıflatacak  eylemlere  mi çekmek  istiyordu,  yoksa  gittikçe  derinleşen  Doğu-Batı çatışmasını, tersine mi çevirmek peşindeydi? </p>
<p class="calibre1">Batı  ile  olan  gerginliği  yumuşatmak  için  ne  kadar  ileri gitmeye  hazır  olduğunu  belki  Stalin  bile  bilmiyordu.  Her  ne kadar  dört  yıl  önce  yapılsa,  demokrasilerin  hevesle  kabul edeceği önerilerde bulunduysa da, aradan geçen zaman içinde yaptıkları,  samimiyetinin  tekrar  denenmesini  mümkün kılmıyordu,  gerçekte  bu  aradaki  tutumu  Stalin’in samimiyetini  anlamsız  hale  getirmişti.  Çünkü  Stalin’in  nihai amaçları ne olursa olsun, onları sınamak Atlantik İttifakı’nın</p>
<p class="calibre1"><a id="p967"></a>tutumunu ciddi bir şekilde zorlayacak ve bu nedenle öneriye sebep olan teşviki ortadan kaldıracaktı. </p>
<p class="calibre1">Her ne olursa olsun, büyük hesap adamı önemli bir faktörü düşünmeyi ihmal etmişti: Kendi faniliği. Öneriyi yaptıktan bir yıl  sonra  Stalin  öldü.  Yerine  gelenler,  kapsamlı  bir  görüşme yapılması  konusunda  ısrarlı  olacak  kararlılığa  sahip olmadıkları  gibi,  görüşmeleri  sürdürmek  için  gerekli olabilecek ödünleri vermeye yetkileri de yoktu. Sonuçta, barış</p>
<p class="calibre1">girişimi, Soğuk Savaş’ta iki tarafı harekete geçiren, çok farklı temelleri gözler önüne seren ve boşuna ümit veren bir dönem olarak gelip geçti. </p>
<p class="calibre1">Hukuki  bağların,  kendi  gerçekliğini  yaratacağı  prensibine gönülden  bağlı  olan  Amerika,  Stalin’den  Yalta  ve  Potsdam anlaşmalarını  uygulamasını  bekledi.  Bir  anlaşmayı,  ancak kuvvet  dengesini  yansıtıyorsa  bağlayıcı  kabul  eden  Stalin, demokrasilerin </p>
<p class="calibre1">kendi </p>
<p class="calibre1">hakları </p>
<p class="calibre1">konusunda </p>
<p class="calibre1">kendisine</p>
<p class="calibre1">anlaşmanın  uygulanmamasının  yaratacağı  risk  ve  kazançları analiz  etme  olanağı  sağlayacak  şekilde  ısrar  etmelerini bekledi.  Bu  zaman  içinde  Stalin,  acele  etmeden demokrasilerin  yapacağı  somut  bir  hareket  için  beklerken, pazarlıkta  kullanılmak  üzere  elinde  mümkün  olduğu  kadar çok koz biriktirecekti. </p>
<p class="calibre1">Böyle  bir  an  1950’lerin  başlarında  gelmiş  gibi  göründü. </p>
<p class="calibre1">Birleşik  Devletler  1947’de  Marshall  Planı’nı  ve  1949’da</p>
<p class="calibre1"><a id="p968"></a>Kuzey  Atlantik  Antlaşması  Örgütü’nü  başlatmıştı.  Batı’nın gözetimi  altında  federal  Alman  devleti  meydana  gelmişti. </p>
<p class="calibre1">Stalin’in ilk tepkisi karakteristik olarak sertti: Berlin ablukası, Çek  darbesi  ve  Güney  Kore’nin  işgali  için  onay.  Ancak Birleşik  Devletler  adım  adım  dünyanın  bütün  ileri sanayileşmiş  ülkelerini  içine  alan  bir  nüfuz  küresi  yaratmayı başardı. </p>
<p class="calibre1">Stalin  de  kendisi  adına  Doğu  Avrupa’da  bir  güvenlik kuşağı  oluşturdu;  fakat  bu  başarı  zayıflığının  bir  uzantısı haline  geldi.  Bir  hesap  adamı  olarak  kazandıklarının  gerçek bir  güç  artırımı  anlamına  gelmediğini,  denge  halinde  uydu yörüngesinin Sovyet kaynaklarını tüketen bir faktör olduğunu anlayacaktı.  NATO  ülkeleri  ve  Japonya  ise,  aksine  geniş  bir endüstriyel  potansiyeli  temsil  ediyorlardı.  Marksistlerin  çok sevdiği  uzun  vadeli  eğilimler,  Amerikan  nüfuz  küresi lehineydi.  Realpolitik  terimleri  içinde  düşünülürse,  Stalin’in imparatorluğu çok büyük sıkıntı içindeydi. </p>
<p class="calibre1">Amerika’nın  önderliğini  yaptığı  grup,  Kore  Savaşı esnasında  deyim  yerindeyse  askeri  dişlerini  göstermiş  ve geniş  bir  askeri  potansiyel  geliştirmişti.  Stalin,  demokrasiler arasındaki  bağlılığı  yıkma  çabasının  geri  teptiğini  anlamış</p>
<p class="calibre1">görünüyordu.  Doğu  Avrupa’daki  sert  ve  güçlü  politikaları, Batı koalisyonu içindeki birliği perçinlemiş ve silahlanmış bir Almanya ortaya çıkarmıştı. </p>
<p class="calibre1"><a id="p969"></a>Amerika’nın  savaş  zamanı  düşünceleri  içinde  yer  alan uyumlu  bir  dünya  varsayımı,  sonradan  gereksiz  olduğu anlaşılan  korkularla  hareket  eden  iki  silahlı  kampa dönüşmüştü.  Kore  Savaşı’nda  Amerikalılar,  Avrupa’daki müttefik mevzilerine saldırıyı kolaylaştırmak için Amerika’yı uzak  Asya  anlaşmazlıklarına  çekmek  isteyen  bir  Sovyet stratejisi algıladılar ki, bu hem Sovyet gücünün, hem de Stalin metotlarının  olduğundan  daha  büyük  görülmesi  anlamına geliyordu.  Bu  dikkatli  ve  kurnaz  analist,  kariyerinin  hiçbir devresinde,  her  şeyi  bir  tek  zar  atışına  bağlamamıştı.  Aynı zamanda  Stalin,  gerçekten  de  amacı  bu  olan  Batı’nın silahlanmasının  savunma  maksadıyla  yapıldığını  asla  kabul etmemiş,  daima  beklediği,  fakat  devamlı  olarak  kaçınmaya çalıştığı nihai kapışma için bir kamuflaj olarak görmüştür. İki taraf,  gerçekte  hiçbir  tarafın  niyet  etmediği,  doğrudan doğruya toptan bir çatışma için hazırlanıyorlardı. </p>
<p class="calibre1">Stalin,  gördüğü  kâbusun  gerçek  olup  olmadığım  sınamak istemiyordu.  Amerika  ile  askeri  bir  çatışma  olasılığı  ile  her karşılaştığında,  Stalin  geri  çekilmiştir.  Truman  1946’da Sovyet  birliklerinin  İran  Azerbaycan’ından  çekilmesini istediği zaman ve 1948-49 Berlin ablukasının sıcak bir savaşa dönüşmesi  olasılığı  karşısında  ablukayı  kaldırdığı  zaman böyle  yapmıştır.  Şimdi,  enerjik  bir  şekilde,  alametifarikası</p>
<p class="calibre1"><a id="p970"></a>olan yuvarlak açıklamalarla yeni bir değişiklik mesajı vererek kendi yarattığı çatışma tehlikesini önlemeye çalışıyordu. </p>
<p class="calibre1">Bu  olayda  Stalin’in  yaklaşımı,  özellikle  duygusuzdu; çünkü politikasını kuvvete dayandırma süreci içinde olan bir düşmana  zayıflığı  hakkında  en  küçük  bir  ipucu  vermek istemiyordu.  Amacı,  çekiniyormuş  gibi  bir  izlenim bırakmadan  çatışmadan  kaçınmaktı.  Stalin’in  bahanesi, ekonomist  Yevgeni  Varga  tarafından  birkaç  yıl  önce yayınlanan  oldukça  teorik  bir  kitapta  ortaya  konmuş  bir görüşe  dayanıyordu<a href="index_split_014.html#p1741">.{674}  </a>Yazar,  kapitalist  sistemlerin gittikçe  daha  istikrarlı  olduğunu  ve  aralarındaki  savaşın kaçınılmaz  olduğu  iddiasının  artık  doğru  olmadığını  ileri sürüyordu.  Varga  haklı  ise,  Stalin’in  1920’li  yıllardan  beri uyguladığı  kapitalistleri  birbirine  düşürme  stratejisi  artık işlemeyecekti.  Birbiri  ile  savaşmayan  kapitalistler,  sosyalist anavatana karşı birleşebilirlerdi ki, NATO ve Japon-Amerikan ittifakı bunu haber veriyordu. </p>
<p class="calibre1">Stalin  bu  argümana,  yaklaşmakta  olan  Parti  Kongresi  için bir  kılavuz  kitap  olan  ve  1952  Ekim’inde  yayınlanan  kendi eseri  “SSCB’de  Sosyalizmin  Ekonomik  Problemleri”  adlı ayrıntılı bir araştırma ile cevap verdi<a href="index_split_014.html#p1741">.{675}</a> Stalin yazısında, 1934,  1939  ve  1946’da  resmen  ilan  etmiş  olduğu  şekliyle gerçek  komünist  inancını,  kapitalizmin,  değil  istikrar  içinde</p>
<p class="calibre1"><a id="p971"></a>olmak,  aksine  gittikçe  hızlanan  bir  krizle  karşı  karşıya olduğunu söyleyerek doğruladı:</p>
<p class="calibre1">“Kapitalizm ile sosyalizm arasındaki çelişkilerin, kapitalist ülkeler </p>
<p class="calibre1">arasındaki </p>
<p class="calibre1">çelişkiden </p>
<p class="calibre1">daha </p>
<p class="calibre1">güçlü </p>
<p class="calibre1">olduğu</p>
<p class="calibre1">söylenmektedir.  Kuşkusuz  teorik  olarak  bu  doğrudur.  Bu, yalnızca  şimdi  değil,  İkinci  Dünya  Savaşı’ndan  önce  de doğruydu. Kapitalist ülkelerin liderleri de bunun az, ya da çok farkındaydılar.  Yine  de  ikinci  Dünya  Savaşı,  SSCB  ile  bir savaş  şeklinde  değil,  kapitalist  ülkeler  arasında  bir  savaş</p>
<p class="calibre1">şeklinde başlamıştır. <a href="index_split_014.html#p1741">”{676}</a></p>
<p class="calibre1">Stalin,  kapitalistler  arasında  savaşın  kaçınılmaz  olduğu şeklindeki  bilinen  nakaratını  ne  zaman  tekrarlasa,  davalarına inanan  komünistler,  onun  kendilerine  güvence  vermek  için bunu  yaptığını  anlarlardı.  Stalin’in  zor  anlaşılır  mantığına göre,  kapitalistler  arasında  bir  savaş  olasılığı,  onlarla Sovyetler  Birliği  arasında  bir  savaşın  yakın  olmadığı anlamına  gelmektedir.  Bu  bakımdan,  Stalin’in  yazısı  Sovyet diplomatlarına,  kapitalistler  aralarındaki  anlaşmazlıklar dolayısıyla  iyice  zayıflayıncaya  kadar  toptan  bir  savaşı geciktirmek görevi veren bir talimat niteliğindedir. </p>
<p class="calibre1">1939’da  benzer  bir  açıklama,  Stalin’in  Hitler’le  bir anlaşmaya  hazır  olduğu  işaretini  vermiştir.  Stalin  1952’de, yaptığı  bu  analizin,  hâlâ  doğru  olduğunu  ileri  sürdü;  çünkü savaş  eğilimleri  ile  kapitalistler,  birbirleriyle  savaşırlarsa, </p>
<p class="calibre1"><a id="p972"></a>Sovyetler  Birliği  ile  savaşma  durumundan  daha  az  tehlike göze  almaktaydılar.  “...çünkü  kapitalist  ülkeler  arasındaki savaş  bazı  kapitalist  ülkelerin  diğerleri  üzerindeki üstünlüğünü  sorgularken,  SSCB  ile  savaş,  kapitalizmin hayatta kalıp kalmayacağını sorgular. <a href="index_split_014.html#p1741">”{677}</a></p>
<p class="calibre1">Bu  ağır  ve  teorik  olarak  değersiz  söz,  Stalin’in kapitalistlere,  özellikle  de  Amerika’ya  yatıştırıcı  mesaj gönderme  şekliydi.  Sonuçta,  kapitalistlerin  önleyici  savaşa tutuşmalarına  gerek  olmadığını,  çünkü  Sovyetler  Birliği’nin askeri  bir  meydan  okumada  bulunma  niyeti  olmadığını söylüyordu:</p>
<p class="calibre1">“...her  ne  kadar  kapitalistler  ‘propaganda’  amacıyla Sovyetler </p>
<p class="calibre1">Birliği’nin </p>
<p class="calibre1">saldırgan </p>
<p class="calibre1">olduğu </p>
<p class="calibre1">yaygarası</p>
<p class="calibre1">koparıyorlarsa  da,  kendileri  de  buna  inanmıyorlar;  çünkü, Sovyetler  Birliği’nin  barışçı  politikasından  haberdardırlar  ve kapitalist ülkelere saldırmayacağım biliyorlar.” <a href="index_split_014.html#p1741">{678}</a></p>
<p class="calibre1">Başka bir deyişle, kapitalistlerin, Stalin’in oynadığı oyunun kurallarını  yanlış  anlamamaları  gerekliydi:  Stalin  Sovyet gücünü  ve  nüfuzunu  artırmak  istiyordu;  fakat  baskılarını savaştan önceki son noktadan önce sona erdirecekti. </p>
<p class="calibre1">Stalin  ideolojik  açıklamalarının  yoldaşları  için  yeterli olduğunu  biliyordu;  ama  kapitalist  düşmanlarının  daha sağlam  güvenceler  istediğini  de  biliyordu.  Gerginlik yumuşatılacaksa  ve  kapitalistleri  birbiri  aleyhine  kışkırtmak</p>
<p class="calibre1"><a id="p973"></a>şeklindeki  eski  oyuna  dönüş  ümidi  olacaksa,  Moskova’nın Stalin’in  kapitalist  dünyadaki  yapay  birlik  duygusu  dediği duruma yol açan bazı baskıları gevşetmesi gerekliydi. </p>
<p class="calibre1">Stalin,  10  Mart  1952’de  Almanya  Üzerine  Barış  Notası denilen  girişimiyle,  diplomatik  seviyede  demokrasilerin anlayabileceği bir dille böyle bir çabada bulundu. Yıllar süren çatışmalardan  ve  engellemelerden  sonra,  Sovyetler  Birliği birdenbire uzlaşmayla ilgilenir olmuştu. Almanya ile bir barış</p>
<p class="calibre1">anlaşmasının  yokluğuna  dikkati  çeken  Stalin,  üç  işgal kuvvetine,  “bütün  ilgili  hükümetlerin  katılımı  ile  bir uluslararası  konferansta  görüşülmesi”  ve  “kısa  zamanda sonuçlandırılması” <a href="index_split_014.html#p1741">{679}</a> çağrısıyla bir anlaşma taslağı sundu. </p>
<p class="calibre1">Barış  Notası,  hür  seçimlerle  gelen,  birleşmiş,  bağımsız  bir Almanya’nın  bir  an  evvel  kurulmasını  ve  tüm  yabancı askerlerin  bir  yıl  içinde  çekilip  Almanya’nın  kendi  askeri güçlerini oluşturmasını öneriyordu. </p>
<p class="calibre1">Ancak Barış Notası, Batı Almanya’nın tarafsızlığı ilkesini kabul  etmiş  dahi  olsa,  anlaşmayı  ebediyen  engelleyecek yeterli  kaçış  hükümleri  içeriyordu.  Örneğin,  taslak</p>
<p class="calibre1">“demokrasiye ve barışın korunmasına karşıt organizasyonları” </p>
<p class="calibre1">yasaklıyordu  ki,  bu  Sovyet  terminolojisinde  bütün  Batı  tipi partileri  içerebilirdi  ve  Doğu  Avrupa’da  gerçekten  de  böyle olmuştu.  Yani,  bir  kez  demokrasiler  görüşme  masasına gelmeye  razı  olunca,  Molotov  veya  benzeri  inatçı  birisi</p>
<p class="calibre1"><a id="p974"></a>olacak  olan  Sovyet  görüşmecisi,  Almanya’nın  Batı  ile bağlarını gevşetmek için elinden gelen her şeyi yapacaktı. Bu durum, Sovyetler için Almanya’nın birleştirilmesinin bedelini ödemeden,  tarafsızlık  ilkesinin  kabulünün  getirdiği  kesin  bir fayda sağlayacaktı. </p>
<p class="calibre1">Yine  de  Stalin’in  notasının  tonu  ve  kesinliği,  amacının propagandanın  ötesinde  olduğu  izlenimini  vermekteydi, tersine  savaş  sonrası  dönemde  ilk  kez  Sovyetler  Birliği’nin gerginliğin yumuşatılması amacıyla bir bedel ödemeye istekli olabileceği  bir  görüşme  için  ilk  hareket  gibi  görünüyordu. </p>
<p class="calibre1">Stalin’in Barış Notası, karakterine uymayan bir şekilde biraz esnekliğe işaret eden bir paragraf içermekteydi: “Bu taslağın üzerinde  düşünülmesini  öneren  Sovyet  hükümeti...  bu  konu üzerinde  diğer  olası  önerileri  de  incelemeye  hazır  olduğunu ifade eder. <a href="index_split_014.html#p1741">”{680}</a></p>
<p class="calibre1">Stalin, Barış Notası denen bu belgeyi dört yıl önce, Berlin ablukasından,  Çek  darbesinden  ve  Kore  Savaşı’ndan  önce vermiş olsa idi, kuşkusuz Almanya’nın gelmekte olan NATO</p>
<p class="calibre1">üyeliğini  durdururdu.  Gerçekten  de  büyük  bir  olasılıkla, Almanya’nın  Atlantik  İttifakı’na  üyeliği  düşünülmeyecekti bile.  Çünkü  nota,  Churchill’in  savaş  esnasında  ve  savaştan sonra  ısrarla  söyleyegeldiği  türde  Avrupa’nın  geleceği  ile ilgili görüşmeler yapılmasını öngörüyordu. </p>
<p class="calibre1"><a id="p975"></a>Ancak  1948’den  sonraki  ara  dönemde  Atlantik  ittifakı kurulmuştu ve Alman silahlanması başlatılmıştı. Almanya’nın silahlanmasına  politik  bir  çerçeve  hazırlamak  için  kurulan Avrupa </p>
<p class="calibre1">Savunma </p>
<p class="calibre1">Topluluğu </p>
<p class="calibre1">(EDC), </p>
<p class="calibre1">Avrupa</p>
<p class="calibre1">parlamentolarında  görüşülüyordu.  Federal  Cumhuriyet’te Adenauer, Parlamento’da gizli oyla yapılan seçimlerde bir oy farkla  (olasılıkla  kendi  oyu  ile)  başbakan  seçildi.  Tamamen demokratik  olan  muhalif  Sosyal  Demokratlar,  Batı  ile  ittifak yerine,  Almanya’nın  birleştirilmesine  çaba  harcanmasını istiyorlardı. </p>
<p class="calibre1">Batılı  liderler,  Sovyet  önerisinin  arkasında  ne  olduğunu keşfetmeğe çalışırlarsa bütün bu girişimlerin duracağını ve bir kez  durursa  hiçbir  zaman  tekrar  çalıştırılamayacağını  fark ettiler.  Bazı  Avrupa  parlamentolarında,  en  belirgin  olarak Fransa  ve  İtalya’da  komünist  partiler,  sandalye  sayısının hemen  hemen  üçte  birini  ellerinde  bulunduruyorlardı. </p>
<p class="calibre1">Çekoslovakya’da  da  darbeden  önce  komünistlerin  sandalye sayısı aynı orandaydı. Ayrıca Batı Avrupa Komünist Partileri, Atlantik  ve  Avrupa  entegrasyonu  ile  ilgili  bütün  önlemlere karşı  şiddetle  muhalefet  ediyorlardı.  Bundan  başka, Avusturya’nın  geleceğini  belirleyecek  olan  anlaşma görüşmeleri  yedinci  yılına  girmişti  ve  Kore  ateşkes görüşmeleri de ikinci yılına yaklaşıyordu. Bütün demokrasiler ve  bu  kitapta  yazılanlardan  biz  de  biliyoruz  ki,  Stalin’in</p>
<p class="calibre1"><a id="p976"></a>görüşmelerin  başlamasını  istemekteki  amacı  müttefikler arasındaki  birliğini  zayıflatmak  ve  uydu  yörüngesini kuvvetlendirmek olabilirdi. </p>
<p class="calibre1">Stalin’in  optimum  hedefi  kuşkusuz  buydu.  Ancak  kanıtlar gösteriyor  ki,  aynı  zamanda  toptan  bir  uzlaşma  olasılığını araştırmaya  da  hazırdı.  Bu  seçeneği  açık  tuttuğunun  bir işareti,  Barış  Notası’na  Batılıların  verdiği  cevaplar karşısındaki  tepkisiydi.  25  Mart’ta  üç  Batı  işgal  kuvveti, Fransa,  Büyük  Britanya  ve  Birleşik  Devletler,  görüşmelerin başlatılmasını  değil,  konunun  kapatılmasını  isteyen  birbirine benzer  cevaplarını  gönderdiler.  Almanya’nın  birleştirilmesi ilkesini kabul ettiler; fakat tarafsızlık düşüncesini reddettiler. </p>
<p class="calibre1">Birleşmiş bir Almanya’nın, “Birleşmiş Milletler ilkelerine ve amaçlarına  uygun  ortaklıklara”  girmekte,  diğer  bir  deyişle NATO  içinde  kalmakta  serbest  olması  gerektiğini vurguladılar. Batılıların cevabı serbest seçimler ilkesini kabul ediyordu; ancak bu seçimleri hemen sağlanacak toplanma ve ifade özgürlüğü koşullarına bağlıyorlardı ki, bu iki özgürlük, büyük  bir  olasılıkla,  daha  seçim  zamanı  gelmeden  Doğu Alman  komünist  rejimi  üzerindeki  Sovyet  egemenliğini zayıflatacaktı<a href="index_split_014.html#p1741">.{681}  </a>Batı’nın  notalarının  amacı,  bir  pazarlık için cesaret vermek değil, notayı cevapsız bırakmamaktı. </p>
<p class="calibre1">Stalin, karakterine uymayan bir şekilde derhal ve yatıştırıcı bir tonla cevap verdi. Demokrasiler tarafından verilen her ters</p>
<p class="calibre1"><a id="p977"></a>cevaba aynı hızla tepki verdi. Batılıların 25 Mart tarihli notası 9 Nisan’da, 13 Mayıs notası 24 Mayıs’ta, 10 Temmuz notası 23  Ağustos’ta  cevaplandırıldı.  Her  Sovyet  cevabı  Batılıların tutumuna  biraz  daha  yaklaşıyordu.  Yalnızca  23  Eylül  tarihli notaya  herhangi  bir  cevap  verilmedi. <a href="index_split_014.html#p1742">{682}</a>  O  sırada  Stalin yaklaşmakta  olan  19.  Parti  Kongresi  ile  uğraşıyordu  ve kuşkusuz  Amerikan  başkanlık  seçimlerinin  sonucunu bekliyordu. </p>
<p class="calibre1">Sıhhati gittikçe zayıflayan Stalin, Parti Kogresi’nde kısa bir konuşma  yaparak  barış  içinde  bir  arada  yaşama  doktrinini kavgacı ideolojik bir dille gizleyerek tekrarladı<a href="index_split_014.html#p1742">.{683} </a>Hemen Parti  Kongresi’nden  sonra,  1952  Aralık’ında,  Stalin  Başkan seçilen Dwight D. Eisenhower ile görüşmeye hazır olduğunu açıkladı.  Böyle  bir  zirve  toplantısı  önerisi,  Stalin’in  yaptığı manevralarla  ilk  hareketi  yapmak  zorunda  bıraktığı Roosevelt, Truman ve Churchill’den esirgediği bir davetti. </p>
<p class="calibre1">Aynı  sıralarda  Sovyetler  Birliği’nde  iç  temizlik hareketlerinin  yeniden  başlaması  da  politikada  beklenen değişimi  gösteren  tanıdık  ve  korkunç  bir  damga  idi.  Stalin yeni  bir  politikayı,  tamamen  farklı  bir  yol  izlemek  için kullandığı  aynı  kadro  ile  uygulamaktan,  bu  kadrolar emirlerini bir köle itaati ile yapmış olsalar dahi, hatta belki de bu  yüzden  daima  büyük  bir  rahatsızlık  duymuştur.  Stalin, sonradan  akla  gelen  düşüncelerin  ihanet  tohumları  olduğunu</p>
<p class="calibre1"><a id="p978"></a>düşünmüş </p>
<p class="calibre1">ve </p>
<p class="calibre1">değiştirilecek </p>
<p class="calibre1">politikayı </p>
<p class="calibre1">uygulama</p>
<p class="calibre1">sorumluluğunu  taşımış  bütün  kadroların  toptan  ortadan kaldırılmasını  kesin  bir  çare  olarak  görmüştür.  1952’de  bu çerçevede  bir  şeyler  oluştuğu  açıktı;  önceki  yılların  sadık kadroları görünüşe göre yeni kurbanlar olacaktı; yani Dışişleri Bakanı Vyçeslav Molotov; Politbüro’nun eski Bolşevik üyesi Lazar  Kaganoviç,  gizli  polisin  şefi  Lavrenti  Beria.  Yeni birtakım </p>
<p class="calibre1">yüzler </p>
<p class="calibre1">Stalin’in </p>
<p class="calibre1">diplomatik </p>
<p class="calibre1">planlarını</p>
<p class="calibre1">gerçekleştirmeye çalışacaklardı. </p>
<p class="calibre1">Stalin’in  diplomatik  saldırısının  amacı,  en  azından  Doğu Alman  komünist  rejim  terk  edildiği  takdirde  ne  elde edilebileceğinin  araştırılması  idi.  Stalin,  bu  rejimi  hiçbir zaman  tam  bağımsız  bir  devlet  olarak  tanımamıştı  ve  ona diğer  Doğu  Avrupa  uydu  devletlerinden  farklı  bir  statü vermişti.  Bunun  da  amacı,  Doğu  Almanya’yı  Almanya’nın birleştirilmesi  işi  ciddi  olarak  görüşme  masasına  geldiği zaman pazarlık için bir koz olarak elinde tutmaktı. </p>
<p class="calibre1">Stalin  için  bu  fırsat  1952’de  gelmiş  olabilirdi.  Serbest seçimlere  dayalı  birleştirme  önerisi  ile,  Stalin  Doğu  Alman komünist rejiminin feda edilebilir olduğu işaretini veriyordu. </p>
<p class="calibre1">Çünkü  Komünistler  Batılı  müttefiklerin  korktuğu  gibi  Doğu Alman seçimlerine hâkim olsalar bile, Federal Cumhuriyet’in daha  büyük  nüfusu  Batı  taraftarı  demokratik  partilerin  kesin bir  zafer  kazanmalarını  sağlayacaktı.  Yalnızca  Stalin’in</p>
<p class="calibre1"><a id="p979"></a>kendisi,  yorgun  halkını  demokrasilerle  çatışmaya  götürecek irade  gücüne  ve  merhametsizliğe  sahipti.  Aynı  zamanda  bir Sovyet  uydusunu  bir  pazarlık  konusu  yapabilecek  otoriteye sahip tek komünist lider de Stalin’di. </p>
<p class="calibre1">Bu olayda olduğu gibi, Stalin, yanlış hesap yaptığı zaman bunun  nedeni,  karşısındakilerin  de  kendisi  gibi  Realpolitik’i soğukkanlılıkla  kullandıklarını  varsayması  idi.  Hemen  savaş</p>
<p class="calibre1">sonrası </p>
<p class="calibre1">dönemde, </p>
<p class="calibre1">Stalin </p>
<p class="calibre1">açıkça </p>
<p class="calibre1">onların </p>
<p class="calibre1">gözlerini</p>
<p class="calibre1">korkutabileceğini  veya  Sovyetler  Birliği’nden  ödün koparmanın  çok  ağrılı  ve  çok  uzun  olabileceğini  onlara öğretebileceğini  düşündü.  Fakat  aynı  zamanda,  Birleşik Devletler de uzlaşma vakti geldiği zaman, daha önce olanların etkisi  altında  kalmadan  mevcut  koşulların  hesaplanması temelinde  uzlaşacakmış  gibi  davrandı.  Stalin,  demokrasilere gaddarca davranmanın bedelini ödemeyeceğine inanıyor gibi göründü. </p>
<p class="calibre1">Bu varsayımlar ciddi ölçüde yanlış çıktı. Birleşik Devletler, Realpolitik  uygulamıyordu,  en  azından  Stalin’in  anladığı şekilde  uygulamıyordu.  Amerikan  liderlerine  göre  ahlaki kurallar  gerçekti  ve  hukuki  yükümlülükleri  bir  anlam  ifade ediyorlardı.  Stalin,  Berlin  ablukasını,  Almanya  üzerindeki pazarlıkta  durumunu  kuvvetlendirmek  veya  bir  görüşmeyi başlatmak  için  düşünmüş  olabilirdi  ve  Kore  Savaşı’na sınırlandırma  politikasının  hudutlarını  sınamak  için  bir</p>
<p class="calibre1"><a id="p980"></a>yöntem  olarak  bakmış  olabilirdi.  Fakat  Amerika,  bu  saldırı hareketlerine,  prensip  adına  direnmiştir,  yoksa  çıkar  küresini korumak için değil; Amerika, evrensel bir davaya yapılan bir hakarete  karşılık  olarak  kendisini  tüketmiştir,  yoksa  bölgesel status  quo’ya  yapılan  meydan  okumayı  uzaklaştırmak  için değil. </p>
<p class="calibre1">Stalin,  Amerika’nın  iyi  niyetini  bitmeyen  bir  hazine  gibi kullandığı  1945’te  olduğu  gibi,  1952’de  de  aradan  geçen zaman  içinde  hareketlerinin  yarattığı  düş  kırıklığının büyüklüğünü  olduğundan  az  tahmin  etmiştir.  1945-1948</p>
<p class="calibre1">devresinde  Amerikan  liderleri  Sovyetler  Birliği  ile  bir uzlaşmaya  varmak  için  çok  istekliydiler;  fakat  Stalin’in ciddiye alacağı baskıları yapmaya ne istekliydiler, ne de bunu yapabildiler. 1952’de Stalin Amerika’nın baskılarını gerektiği kadar ciddiye alıyordu; fakat Amerikan liderlerini kendi kötü niyetine inandırmakta çok fazla başarılı olmuştu. Bu nedenle, Batılılar  Stalin’in  girişimini  ancak  zafer  veya  yenilgi  ile sonuçlanacak  Soğuk  Savaş  mücadelesinde  bir  taktik  olarak yorumladılar. Stalin’le uzlaşmak artık gündemde değildi. </p>
<p class="calibre1">Stalin’in  zamanlaması  da  daha  uygunsuz  olamazdı.  Barış</p>
<p class="calibre1">Notası,  Truman’ın  aday  olmadığı  bir  başkanlık  seçiminden sekiz  aydan  daha  az  bir  zaman  önce  verilmişti.  Büyük  bir olasılıkla  Truman  ve  Acheson,  Stalin’le  görüşmek</p>
<p class="calibre1"><a id="p981"></a>istemeyecekler,  isteseler  bile  süreci  tamamlamak  için  yeterli zamanlan olmayacaktı. </p>
<p class="calibre1">Truman  Yönetimi’ne  göre,  Barış  Notası’nın  göz boyamaktan </p>
<p class="calibre1">başka </p>
<p class="calibre1">bir </p>
<p class="calibre1">faydası </p>
<p class="calibre1">yoktu. </p>
<p class="calibre1">Problem</p>
<p class="calibre1">değiştirilebilecek  terimlerde  değil,  tasarladığı  yeni  dünya modelinde  yatıyordu.  Almanya  silahlanmış  olmasına  karşın tarafsız olacak ve bütün yabancı birlikler bir yıl içinde Alman topraklarından  çekilecekti.  Ancak  bu  şartların  gerçek  anlamı neydi?  “Tarafsızlık”  nasıl  tanımlanacaktı  ve  kim  tarafından denetlenecekti?  Böylece  Sovyetler  Birliği  Almanya’nın işlerinde  devamlı  bir  söz  hakkı  mı  kazanacaktı?  Belki  de Almanya’nın  tarafsızlık  statüsünü  denetleme  adına  bir  veto hakkı  elde  edecekti.  Yabancı  birlikler  nereye  çekileceklerdi? </p>
<p class="calibre1">Batı  işgal  kuvvetleri  için  cevap  oldukça  basitti,  onlar  için Avrupa’da  konuşlanabilecek  bir  coğrafi  üs  yoktu.  1950’li yıllarda  Fransa  büyük  bir  Amerikan  kuvvetini  kabul edebilirdi; ancak bunu kısa bir süre için ve bazı kısıtlamalarla yapabilirdi.  Amerikan  Kongresi  de,  Sovyet  ve  Amerikan birlikleri  arasında  tarafsız  bir  tampon  bölge  yaratıldıktan sonra  böyle  bir  geri  çekilmeyi  onaylamazdı.  Amerikan kuvvetleri  Amerika’ya  dönerken,  Sovyet  birlikleri  yalnızca Polonya sınırına kadar (yani doğuya doğru yüz mil) çekilmek zorunda kalacaktı. Kısacası, Stalin’in önerisinin uygulanması, yeni  oluşmakta  olan  NATO’nun  dağıtılmasına  karşılık, </p>
<p class="calibre1"><a id="p982"></a>Sovyet  kuvvetlerinin  yalnızca  yüz  mil  çekilmesi  anlamına geliyordu. </p>
<p class="calibre1">Birliklerin  çekilmesi  ile  ilgili  hüküm,  Sovyet  birliklerin Sovyet topraklarına kadar çekilmesi şeklinde bile yorumlansa, yine  de  bazı  yeni  karışıklıklar  çıkacaktı.  Çünkü  herhangi  bir uydu rejimin, bir Sovyet kuvveti veya bir ayaklanma halinde Sovyet  müdahalesinin  kaçınılmazlığı  olmadan  o  ülkede ayakta  durması  olası  değildi.  Stalin,  komünist  hükümetlerin dağılması  durumunda,  Sovyet  ordularının  tekrar  Doğu Avrupa’ya  girmesinin  yasaklanmasına  razı  olabilir  miydi? </p>
<p class="calibre1">1952’de </p>
<p class="calibre1">egemen </p>
<p class="calibre1">olan </p>
<p class="calibre1">şartlara </p>
<p class="calibre1">bakıldığında, </p>
<p class="calibre1">soru</p>
<p class="calibre1">kendiliğinden  cevaplanmış  olacaktır.  Eski  Bolşevik  Stalin’in böyle  bir  karışıklığı  kabul  etmesi,  demokratik  liderlerin akıllarının alacağı bir şey değildi. </p>
<p class="calibre1">Fakat,  Truman  ve  Acheson’un  Stalin’in  girişimini  soğuk karşılamasının  en  önemli  nedeni,  Almanya’nın  Barış</p>
<p class="calibre1">Notası’nda  öngörülen  uzun  vadeli  geleceğiydi.  Alman tarafsızlığının  tanımlanması,  daimi  Sovyet  müdahalesini önleyecek  şekilde  de  yapılsa  ve  Almanya  Sovyetler Birliği’nin  insafına  bırakılmayacak  şekilde  silahlandırılsa bile,  bu  ancak  1871’de  Almanya’nın  birleşmesinden  beri Avrupa’nın  çıkmazı  olan  bir  durumun  yeniden  yaratılması anlamına  gelecekti.  Kıtanın  ortasında,  tamamen  ulusal  bir politika  uygulayan  kuvvetli,  birleşmiş  bir  Almanya’nın</p>
<p class="calibre1"><a id="p983"></a>Avrupa  barışına  ters  düştüğü  ispatlanmıştı.  Böyle  bir Almanya, Batı Avrupa’nın herhangi bir ülkesinden ve büyük olasılıkla  onların  hepsinin  toplamından  da  daha  güçlü olacaktı.  Üstelik  1950’li  yıllarda  birçok  Alman  tarafından ülkelerinin bir bölümü olarak kabul edilen topraklardan gelen 15  milyon  mültecinin  kışkırttığı  Doğu’daki  revizyonist rüyalar da, bu Almanya’nın aklını çelebilirdi. Hemen savaştan sonra  birleşmiş,  bağımsız  bir  Almanya’yı  böyle  başı  boş</p>
<p class="calibre1">bırakmak  kaderle  oynamak  gibi  bir  şeydi.  Hepsinden  çok, böyle  bir  sonuç,  Bismarck’tan  beri  en  büyük  devlet  adamı olarak kabul edilen birisinin saygınlığını azaltacaktı. Bu kişi, Almanya’yı  Bismarck’ın  mirasından  uzağa  yönlendirmekle tarihi bir şöhret kazanmıştı. </p>
<p class="calibre1">Konrad  Adenauer,  1876’da  Viyana  Kongresi’nden  beri Prusya’nın  bir  parçası  olan  ve  Berlin’den  yönetilen merkezileştirilmiş  Alman  Reich’ına  karşı  tarihi  olarak  kuşku duyan  Katolik  Ren  bölgesinde  doğdu.  Adenauer,  1917’den 1933’te  Naziler  tarafından  başkanlıktan  alınana  kadar  Köln belediye  başkanlığı  yaptı.  Hitler  döneminde  politikadan çekildi;  bir  müddet  bir  manastırda  yaşadı.  1945  Mart’ında Müttefikler  tarafından  tekrar  Köln  belediye  başkanlığına getirilen Adenuer, 1945 sonlarında bu kez İngiliz işgal bölgesi yetkilileri  tarafından  bağımsız  hareketlerinden  dolayı görevinden alındı. </p>
<p class="calibre1"><a id="p984"></a>Bir Romalı imparatorun granit gibi sert yüz hatlarına sahip olan  Adenauer,  çıkık  elmacık  kemikleri  ve  çekik  gözleri  ile bin  yıl  önce  yük  arabası  ile  Ren  Bölgesi’ne  göç  eden  Hun fatihlerini  andırıyordu.  I.  Dünya  Savaşı  öncesi  gençliğinden kalma  nazik  tavırlı  Adenauer,  erişkin  vatandaşları  arasında pek azının gururla hatırlayabileceği bir siyasi geçmişe ve işgal edilmiş  bir  ülkenin  liderinde  görülmesi  insanı  şaşırtan  bir serinkanlılığa sahipti. </p>
<p class="calibre1">Wilhelm  döneminden  kalma  beyaz,  süslü  bir  bina  olan Schaumburg  Sarayı’ndaki  bürosunda  perdeler  daima  çekik dururdu,  içeri  girenler,  kendilerini  zamanın  durdurulmuş</p>
<p class="calibre1">olduğu  bir  koza  içindeymiş  gibi  hissederdi.  Geçmişinden kuşku duymak için her nedene sahip olan ülkesini belirsiz bir geleceği cesaretle baktırmakla görevlendirilmiş bir liderde en çok  aranacak  özellik,  serinkanlılıktı.  Adenauer  yetmiş  üç yaşında  başbakan  olduğunda,  sanki  bütün  hayali,  işgal edilmiş,  demoralize  olmuş  ve  bölünmüş  halkına,  yeniden kendine  saygı  kazandırmak  sorumluluğunu  üstlenmek hazırlığı içinde geçmiş gibiydi. </p>
<p class="calibre1">Adenauer’daki  kendine  güven  duygusu,  analizlerden  çok, inançtan  geliyordu.  Kitap  okuyan  bir  kimse  veya  Churchill veya de Gaulle gibi bir tarih okuyucusu değildi. Fakat sürgün hayatını tefekkürle geçirdi; ülkesinin şiddetli sarsıntılar içinde eğitildi  ve  döneminin  eğilimleri  hakkında  olağanüstü  bir</p>
<p class="calibre1"><a id="p985"></a>sezgisi  vardı.  Aynı  zamanda,  çağdaşlarının  psikolojisini  ve özellikle de zayıf taraflarını çok iyi biliyordu. Bir keresinde, Adenauer’in,  1950’lerin  Almanya’sında  kuvvetli  liderlerin yokluğundan  yakındığını  hatırlıyorum.  Onun  daha  dramatik çağdaşlarından birinden bahsederek cevap verince, Adenauer sakin  üslubuyla  söyle  dedi:  “Enerji  ile  kuvveti  hiçbir  zaman birbirine karıştırmayın.” </p>
<p class="calibre1">Adenauer,  tarihi  aşırılıklar  ve  romantik  eğilimlerle  dolu olan </p>
<p class="calibre1">ülkesine </p>
<p class="calibre1">güvenilirlik </p>
<p class="calibre1">kazandırmak </p>
<p class="calibre1">suretiyle, </p>
<p class="calibre1">Almanya’nın  çalkantılı  ihtiraslarına  gem  vurmaya  çalıştı. </p>
<p class="calibre1">Adenauer,  Başbakan  Bismarck’ı  hatırlayacak  kadar  yaşlı  idi. </p>
<p class="calibre1">Ren  Bölgesi’nden  dindar  bir  Katolik’in  oğlu  olan  Adenauer, Almanya’nın birleşmiş olduğu zaman da dâhil Realpolitik’ten hiçbir  zaman  hoşlanmadı  ve  Kaiser’in  tumturaklı Weltpolitik’ini  de  kendi  ciddi  ve  gerçekçi  üslubuna  aykırı buldu, imparatorluk Almanya’sını yaratan Junker (*) sınıfına karşı  da  bir  eğilimi  yoktu.  Bismarck’ın  en  büyük  hatasının, Alman  güvenliğini  Doğu  ile  Batı  arasında  manevra  yapma yeteneği  üzerine  oturtması  olduğuna  inanırdı.  Ona  göre, Avrupa’nın  ortasında  güçlü  ve  ağırlığını  bir  o  yana,  bir  bu yana  koyan  bir  Almanya,  kendi  güvenliği  uğruna  herkese karşı bir tehdit oluşturuyordu. </p>
<p class="calibre1">Adenauer’in  savaş  sonrası  dünyasının  kaosuna  cevabı şuydu:  Bölünmüş,  işgal  edilmiş  ve  tarihi  köklerinden</p>
<p class="calibre1"><a id="p986"></a>koparılmış  bir  ülkenin,  geleceği  üzerinde  kontrol  sağlamak istiyorsa, istikrarlı bir politika uygulaması gerekir. Adenauer, izlediği bu yoldan, ne geçmişe duyulan hasret, ne de Rusya ile geleneksel  Alman  sevgi-nefret  ilişkisi  ile  döndürülmeyi reddetmiştir.  Alman  birliğini  geciktirmesi  pahasına  kayıtsız şartsız Batı yanlısı tutumu seçmiştir. </p>
<p class="calibre1">Adenauer’in içerdeki muhalifleri olan Sosyal Demokratlar, Nazilere  karşı  muhalefette  lekesiz  bir  geçmişe  sahiptiler. </p>
<p class="calibre1">Tarihi  destek  üssü,  sonradan  zorla  komünistleştirilen  Sovyet işgal  bölgesi  idi  ki;  bu  gelişmeye  Sosyal  Demokratlar cesaretle  karşı  koymuşlardır.  Demokrasiye  bağlılıkları  kadar sınırlandırma </p>
<p class="calibre1">politikasından </p>
<p class="calibre1">kuşku </p>
<p class="calibre1">duyan </p>
<p class="calibre1">Sosyal</p>
<p class="calibre1">Demokratlar,  Atlantik  ilişkilerinden  çok  Almanya’nın birleşmesine  öncelik  veriyorlardı.  Adenauer’in  Batı  yanlısı tutumuyla  savaşmışlardır  ve  Almanya’nın  ulusal  amaçlarına kavuşması  için  tarafsızlık  bedelini  de  hoşnutlukla ödeyebilirlerdi. </p>
<p class="calibre1">1960’lı </p>
<p class="calibre1">yılların </p>
<p class="calibre1">ortalarında </p>
<p class="calibre1">Sosyal</p>
<p class="calibre1">Demokratlar yön değiştirdiler: Atlantik İttifakı’nı onayladılar ve Hıristiyan Demokratlarla 1966’da “büyük bir koalisyona” </p>
<p class="calibre1">girdiler. Ancak Adenauer’in Hristiyan Demokratlarından daha çok Doğu’ya karşı taktik esneklik gösterdiler. </p>
<p class="calibre1">Adenauer,  tarafsızlık  konusunda  Sosyal  Demokratların yapmaya  istekli  oldukları  pazarlığı  yapmayı.  kısmen  felsefi nedenlerle, kısmen de makul pratik sebeplerle reddetti. Yaşlı</p>
<p class="calibre1"><a id="p987"></a>başbakan ulusal heyecanları yeniden uyandırmak istemiyordu. </p>
<p class="calibre1">Özellikle de Churchill’in Demir Perde konuşmasında uyardığı gibi,  şimdi  iki  Alman  devleti  vardı  ve  kendilerini  arttırmaya koyabilirlerdi. Muhaliflerinden daha iyi anlıyordu ki, zamanın tarihi şartları içinde, birleşmiş ve tarafsız bir Almanya, ancak Almanya’ya karşı bir barış düzenlemesinden çıkabilirdi. Yeni devlet  üzerine  ağır  kısıtlamalar  ve  uluslararası  kontroller konulurdu.  Güçlü  komşular  daima  müdahale  etme  hakkına sahip  olabilirlerdi.  Adenauer,  Almanya  için  bu  kesin  boyun eğmeyi  psikolojik  bakımdan  bölünmeden  daha  tehlikeli buldu. Ülkesinin saygınlığını, eşitliği ve Batı ile bütünleşmeyi seçti. </p>
<p class="calibre1">Stalin’in,  Adenauer’in  ve  diğer  demokratik  liderlerin rezervlerinin  üstesinden  gelmeyi  başarıp  başaramayacağı, büyük bir diplomatik konferansa gidip gitmeyeceği veya eğer ödün  verecekse,  hangi  ödünleri  vereceği  hiçbir  zaman bilinmeyecek. </p>
<p class="calibre1">Büyük bir konferans yapılması önerisi, kuşkusuz Churchill tarafından  desteklenecekti.  Ancak  Stalin’in  ölümü,  bütün  bu spekülasyonları  anlamsızlaştırdı.  Beraber  film  seyrettiği arkadaşlarından  ayrıldığı  1953’ün  1  Mart’ının  erken  saatleri ile 2 Mart sabahı 3.00 arasında bir zamanda Stalin büyük bir kriz  geçirdi  ve  odasının  zemininde  yerde  yatar  vaziyette bulundu.  Felcin  ne  zaman  geldiği  kesin  olarak  bilinmiyor; </p>
<p class="calibre1"><a id="p988"></a>çünkü  muhafızları  belirlenmiş  saatten  evvel  odasına girmekten  korkarlardı.  Dolayısıyla  bulunmadan  önce  yerde saatlerce yatmış olabilir. Malenkov ve Beria dâhil arkadaşları, üç  buçuk  gün  sonraki  ölümüne  kadar  gece  gündüz  onun başında beklediler. <a href="index_split_014.html#p1743">{684}</a> Doktorlar çağrıldı; işlerini görürken karışık  hisler  içindeydiler.  Ne  de  olsa  onlar  da  Stalin’in gelecek  “Kremlin  doktorları”  temizliğinin  belirlenmiş</p>
<p class="calibre1">kurbanlarıydılar. </p>
<p class="calibre1">Stalin’in yerine gelenler, Batı ile gerginliğe bir müddet ara verme  gereksinimini,  eski  liderlerinden  daha  da  ümitsizce hissediyorlardı. Ancak onun otoritesine, kurnazlığına, azmine ve  hepsinden  önemlisi  bu  kadar  karışık  bir  yol  izlemek  için politik  birliğe  sahip  değildiler.  Stalin’in  halefleri,  şimdi kaçınılmaz olan bir koltuk kavgasının peşindeydiler. Herkesin herkesle savaştığı bu ümitsiz savaşta, her biri hiziplerin kendi haleflik </p>
<p class="calibre1">iddiasını </p>
<p class="calibre1">desteklemelerini </p>
<p class="calibre1">isterken, </p>
<p class="calibre1">kimse</p>
<p class="calibre1">kapitalistlere  ödün  verme  sorumluluğunu  üstlenebilecek durumda  değildi.  Beria’nın  temizlenmesinin  açıklanması tarzından  bu  durum  iyice  anlaşılıyordu.  Gerçekte  Beria’nın günahı  çok  şey  bilmesi  ve  birçok  güçlü  arkadaşını  tehdit etmiş  olması  idi.  Beria  bir  Politbüro  toplantısında  tutuklandı ve kısa bir müddet sonra Doğu Almanya’yı gözden çıkarmak için  plan  yapmak  suçundan  idam  edildi.  Oysa  Stalin’in  bir</p>
<p class="calibre1"><a id="p989"></a>önceki  yılki  Barış  Notası  ve  Batı  ile  bu  olayı  izleyen  bütün temaslar esasen bu yönde idi. </p>
<p class="calibre1">Kruşçev’in  hatıralarına  göre,  Stalin’in  halefleri,  Batı’nın Stalin’in  ölümünü  fırsat  bilerek  komünist  dünyası  ile  uzun zamandır  beklenilen  tam  hesaplaşmaya  girişmelerinden çekiniyorlardı.  Büyük  olasılıkla  bir  hükümet  darbesi ihtimaline  karşı  cesaret  kırmak  amacıyla,  diktatör, arkadaşlarına sık sık kendi ölümünden sonra Batı’nın onların başlarını  tavuk  başı  gibi  koparacağı  uyarısında  bulunmuştu. </p>
<p class="calibre1"><a href="index_split_014.html#p1743">{685} </a>Aynı zamanda, Stalin’in mirasçılarının Batı’dan kuşku duymaları,  birbirleriyle  yaptıkları  amansız  kavga  ile dengelenmişti. Yeni liderlik Soğuk Savaş’ı sona erdirmek için can atıyorsa bile, her yarışmacı aday biliyordu ki, diplomatik esneklik  bütün  gücü  ele  geçirmeden  çok  tehlikeli  olabilirdi. </p>
<p class="calibre1">Fakat  gerginliğin  devamından  da  rahatsızdılar.  1946’da Churchill,  Stalin’in  savaş  yapmadan  savaşın  meyvelerinden yararlanmak istediğine işaret etmişti; 1953’te Stalin’in yerine geçenler, ödün vermeye istekli olmadan veya ödün vermeden gerginliğin gevşetilmesinin meyvelerini toplamak istiyorlardı. </p>
<p class="calibre1">1945’te Stalin, Batı ile karşılıklı pazarlık şansını korumak için diplomatik  bir  çıkmaz  yaratmıştı;  1953’te  mirasçıları, birbirlerine  karşı  seçeneklerini  korumak  için  diplomatik kilitlenmeye sığınıyorlardı. </p>
<p class="calibre1"><a id="p990"></a>Devlet  adamları  zaman  kazanmak  istedikleri  zaman görüşme  önerirler.  16  Mart’ta,  diktatörün  ölümünden  bir haftadan  biraz  fazla  bir  zaman  sonra  başbakan  olan Malenkov,  içeriğini  belirlemeden  bir  görüşme  davetinde bulundu:</p>
<p class="calibre1">“Şu  anda  ilgili  ülkelerin  karşılıklı  anlaşmalarına  dayanan barışçı  araçlarla  halledilemeyecek  hiçbir  çözülmemiş  veya çekişmeli  sorunu  yoktur.  Bu,  Amerika  Birleşik  Devletleri dâhil bütün devletlerle ilişkilerimizi kapsamaktadır.” <a href="index_split_014.html#p1743">{686}</a></p>
<p class="calibre1">Fakat  Malenkov  hiçbir  somut  öneri  yapmıyordu.  Yeni Sovyet liderleri gerginliğin nasıl giderileceği konusunda emin değildiler  ve  yeni  yaklaşımları  zorlayamayacak  kadar Stalin’den  az  otoriteye  sahiptiler.  Aynı  zamanda,  yeni Eisenhower  yönetimi,  Sovyetler  Amerika’ya  ödün  vermekte ne kadar isteksiz ise, onlar da o kadar Sovyetlerle görüşmekte isteksizdi. </p>
<p class="calibre1">Endişe ve isteksizliğin nedenleri, hattın her iki tarafında da aynı  idi:  Hem  Sovyetler  Birliği,  hem  de  Birleşik  Devletler, haritası  çizilmemiş  topraklardan  korkuyorlardı.  Her  iki  taraf da  savaşın  bitmesinden  beri  uluslararası  çevrede  oluşan değişiklikleri  özümsemekte  zorlanıyorlardı.  Kremlin,  Doğu Almanya’yı  terk  etmemin  uydu  yörüngesinin  çözülmesine neden  olacağından  korkuyordu  ki,  bir  kuşak  sonra  bu  oldu. </p>
<p class="calibre1">Doğu  Almanya’dan  vazgeçilmemesi  durumunda  ise,  gerçek</p>
<p class="calibre1"><a id="p991"></a>bir  rahatlama  olanağı  yoktu.  Birleşik  Devletler,  Almanya üzerine  tartışma  açmanın  NATO’yu  yıkacağından,  bir konferans için İttifak’ı satmaktan endişe ediyordu. </p>
<p class="calibre1">Stalin’in ölümünden sonra Batı’nın gerçekten herhangi bir fırsat  kaçırıp  kaçırmadığının  anlaşılması  için  üç  sorunun cevaplandırılması  gerekir.  Atlantik  ittifakı  parçalanmadan Sovyetler  Birliği  ile  büyük  bir  görüşme  yapabilir  miydi? </p>
<p class="calibre1">Baskı  yapılsa  idi,  Sovyetler  Birliği  anlamlı  öneriler  yapacak mıydı?  Sovyet  liderliği  Doğu  Alman  uydusundan vazgeçmeden  veya  Doğu  Avrupa’daki  hâkimiyetini gevşetmeden, </p>
<p class="calibre1">Alman </p>
<p class="calibre1">silahlanmasını </p>
<p class="calibre1">ve </p>
<p class="calibre1">Batı </p>
<p class="calibre1">ile</p>
<p class="calibre1">entegrasyonunu  durdurmak  için  görüşmeleri  kötüye kullanabilir miydi? </p>
<p class="calibre1">Amerikan  liderleri,  görüşmelerdeki  fiili  hareket  alanının son  derece  dar  olduğu  şeklindeki  değerlendirmelerinde  haklı idiler.  Tarafsız  bir  Almanya,  ya  tehlike  oluşturacaktı,  ya  da şantajı davet edecekti. Diplomaside, başarısızlığın sonucunun tamir  edilemez  risk  yaratması  nedeniyle  teşebbüs edilemeyecek  deneyimler  vardır.  Atlantik  İttifakı’nda oluşturulan her şeyin çökmesi riski önemli idi. </p>
<p class="calibre1">Gerçekte,  Federal  Cumhuriyet’in,  Batı  ile  bütünleşme sisteminin bir parçası olarak kalması, Sovyetler Birliği dâhil, herkesin  çıkarına  idi;  fakat  kendilerini  güvencede hissetmeyen hiçbir Sovyet lideri, bunu kabullenecek durumda</p>
<p class="calibre1"><a id="p992"></a>değildi.  Eğer  Almanya,  Atlantik  ittifakı  içinde  kalırsa,  yeni sınır </p>
<p class="calibre1">çizgileri </p>
<p class="calibre1">boyunca </p>
<p class="calibre1">askeri </p>
<p class="calibre1">konuşlandırmanın</p>
<p class="calibre1">sınırlandırmalarına  razı  olması  olası  idi.  (Böylece,  gerçekte birleşmiş  Almanya’nın  askeri  potansiyeli  azaltılmış</p>
<p class="calibre1">oluyordu.)  Fakat  tarafsız  topraklar  bütün  Almanya’yı  içine alırsa,  NATO  kuvvetten  düşürülmüş  olacak  ve  Orta  Avrupa, ya  bir  boşluğa  dönüşecek  veya  potansiyel  bir  tehdit oluşturacaktı. </p>
<p class="calibre1">Demokrasiler,  askeri  sonuçlarla  veya  en  azından  Soğuk Savaş’ı biraz daha yoğunlaştırmakla tehdit etselerdi, Stalin’in mirasçıları,  NATO’ya  dâhil  bir  birleşmiş  Almanya’yı  (askeri sınırlamalarla  birlikte)  kabule  ikna  edilebilirlerdi.  Bu düşünce, özel sekreter John Colville’in belirttiği gibi, 1951’de yeniden  başbakan  olan  Churchill’in  Stalin  hayatta  iken aklından geçen şey olabilir:</p>
<p class="calibre1">“W(inston)  birkaç  kez  bana,  Stalin’e  ortak  bir  yaklaşımda bulunulması  ümidi  taşıdığını,  belki  Viyana’da  bir  konferans toplanabileceğini  ve  bu  konferansın  Potsdam  Konferansı’nı yeniden  gündeme  getireceğini  ve  sonuçlandıracağını düşündüğünü söyledi. Ruslar işbirliği yapmazsa, Soğuk Savaş</p>
<p class="calibre1">tarafımızdan  biraz  daha  yoğunlaştırılabilirdi:  Bizim gençlerimiz gerçek için ölebilirler. <a href="index_split_014.html#p1743">”{687}</a></p>
<p class="calibre1">Fakat  Batı  liderlerinden  hiçbirisi,  böyle  bir  riski  göze almaya  istekli  değildi  veya  Atlantik  İttifakı’nı  eleştirenler</p>
<p class="calibre1"><a id="p993"></a>tarafından  tek  taraflı  olmakla  kolayca  suçlanacak  bir  şekilde öneriler  ileri  sürmek  istemediler.  Amerikan  liderleri  bu nedenle her türlü büyük inisiyatife karşı çıktılar ve bu süreçte, Stalin’in  ölümünden  hemen  sonra  ortaya  çıkan  karışıklığı kullanma  girişimini  de  önlediler.  Diğer  yandan,  Atlantik İttifakı’ndaki bağlılığı korudular. </p>
<p class="calibre1">Bu  hareketsizliğin  bedeli,  tartışmanın,  görüşmelerin esasından görüşme istenip istenmediği sorununa kaydırılması oldu.  Kariyerinin  sonuna  yaklaşmış  olan  Churchill,  içeriğini hiçbir  zaman  açıklamadığı  görüşmelerin  baş  sözcüsü  olarak ortaya  çıktı.  Bütün  ömrü  güç  dengesi  politikasının  sembolü olarak  geçen  seksen  yaşındaki  Churchill’in,  sonuncu  olacak bir zirve konferansı yapılması üzerinde ısrar etmesinde buruk bir acılık vardı. </p>
<p class="calibre1">Amerikan  liderleri,  Churchill’in  görüşmeler  üzerindeki ısrarını,  haksız  olarak,  yaklaşan  ihtiyarlığına  yordular. </p>
<p class="calibre1">Gerçekte,  Churchill  savaş  boyunca  ve  hemen  savaştan  sonra olduğu  gibi  sınırlandırma  politikasının  ilk  olarak  formüle edildiği zaman da görüşmeleri savunarak, dikkati çekecek bir şekilde  tutarlı  davranmıştı.  (Bkz.  Bölüm  17  ve  18).  Değişen şey,  bu  önerilerin  yapıldığı  zamanlardaki  şartların  farklı olmasıdır.  1950’li  yıllarda,  Churchill,  hiçbir  zaman  üzerinde ısrar  ettiği  küresel  uzlaşmanın  detayları  hakkında  bir  şey söylememişti.  Savaş  sırasında  Churchill,  Roosevelt’in  bu</p>
<p class="calibre1"><a id="p994"></a>konuda sık sık söylediği sözlere göre, Amerika’nın çekileceği veya  en  azından  Avrupa’da  hiç  asker  tutmayacağı  yolundaki tahmine  dayanıyordu.  Sonra,  1945-1951  arasında  muhalefet lideri olarak Sovyetler Birliği ile tam bir uzlaşmanın unsurları olarak şunları öngörüyordu: Tarafsız, birleşmiş bir Almanya, Fransa-Almanya  sınırı  boyunca  bir  batı  ittifakı  sistemi, Sovyet  kuvvetlerinin  Polonya-Sovyet  sınırına  çekilmesi  ve Sovyetler  Birliği’ni  çevreleyen  devletlerde  Fin  modeline dayalı  hükümetlerin  kurulması,  yani  Sovyet  çıkarlarına  karşı saygılı,  fakat  kendi  bağımsız  dış  politikalarını  izlemekte tamamen serbest, tarafsız, demokratik hükümetler. </p>
<p class="calibre1">1948’den  önce  bu  çerçeve  dâhilinde  yapılacak  bir düzenleme, Avrupa’nın tarihi boyutlarını yeniden kurabilirdi. </p>
<p class="calibre1">Savaş  sırasında  ve  savaştan  birkaç  yıl  sonra,  Churchill, zamanının  ilerisindeydi.  1945  seçimlerini  kaybetmese  idi, Amerika  ve  diğer  müttefiklerinin  Churchill’in  yeğlediği stratejinin  temelini  teşkil  eden  çatışma  riskini  göze  almaya istekli olmaları şartıyla, ortaya çıkmakta olan Soğuk Savaş’a başka bir boyut kazandırabilirdi. </p>
<p class="calibre1">Ancak 1952’de, Churchill’in öngördüğü düzenleme, politik bir  deprem  dolayısıyla  hemen  hemen  olanaksız  hale  geldi. </p>
<p class="calibre1">Adenauer’in  büyüklüğü,  1949’dan  önce  hayal  bile edilemeyecek  bir  çeşit  Federal  Cumhuriyet  yaratmasında görülmektedir.  Üç  yıl  sonra,  Churchill’in  1944’ten  sonra</p>
<p class="calibre1"><a id="p995"></a>öngördüğü  dünya,  Federal  Cumhuriyet’in  Batı  ile bütünleşmesine  son  vermeyi  gerektirecek  ve  Almanya’yı önceki statüsüne, yani tamamen hür bir ulus-devlet statüsüne dönmek  zorunda  bırakacaktı.  1945’te  Fin  tipi  rejimler  Doğu Avrupa’da normale dönüş olacaktı. 1952’de ise, görüşmelerle böyle  bir  şeyi  gerçekleştirmek  artık  olası  değildi;  böyle  bir şey  ancak  Sovyet  rejiminin  çökmesi  veya  büyük  bir  çatışma sonunda  olabilirdi.  Üstelik  bu  çatışmanın  Almanya’nın birleştirilmesi sorunu üzerinde olması gerekirdi ve hiçbir Batı Avrupa  ülkesi,  savaştan  bu  kadar  kısa  bir  müddet  sonra yenilmiş  bir  düşman  için  böyle  bir  riski  göze  almaya  hazır değildi. </p>
<p class="calibre1">Atlantik  ittifakı,  birleşmiş  bir  politika  uygulamaya  gücü yeten  tek  bir  ulustan  ibaret  olsa  idi,  Churchill’in  çizdiği çerçeve içinde toptan bir uzlaşma peşinde olan bir diplomasi uygulayabilirdi.  Fakat  1952’de  Atlantik  ittifakı,  böyle  bir kumar  oynayamayacak  kadar  hassastı.  Amerika’nın  her  iki politik  partisinden  gelen  başkanların,  kuvvet  pozisyonlarının gerisinde,  Sovyetlerde  temelde  bir  değişiklik  olana  kadar sancılı bir şekilde beklemekten başka çareleri yoktu. </p>
<p class="calibre1">Eisenhower’ın  yeni  Dışişleri  Bakanı  John  Poster  Dulles, Doğu-Batı anlaşmazlığını moral bir sorun olarak algılıyor ve Sovyet  sisteminde  temelden  bir  değişiklik  olana  kadar görüşmelerden  kaçınmayı  yeğliyordu.  Bu  suretle  İngilizlerin</p>
<p class="calibre1"><a id="p996"></a>uzun  zamandan  beri  benimsediği  görüşe  de  karşı  çıkıyordu. </p>
<p class="calibre1">Bütün  tarihi  boyunca  Büyük  Britanya,  daima  dost  veya ideolojik  olarak  kendisine  yakın  ülkelerle  görüşme  yapmak lüksüne pek sık sahip olmamıştır. Gücünün en yüksek olduğu zamanlarda  dahi  Amerika’nın  güvenlik  marjına  sahip olmayan  Büyük  Britanya,  birlikte  yaşamayı  sağlayan  pratik sonuçlar  elde  etmek  için  ideolojik  düşmanları  ile  bile görüşmeler yapmıştır. </p>
<p class="calibre1">Ulusal  çıkarın  açık  ve  pratik  bir  şekilde  tanımlanması, İngiliz halkına devlet adamlarının etkinliği hakkında bir karar verme  olanağı  tanımıştır,  İngilizler,  belli  bir  uzlaşmanın şartları  konusunda  zaman  zaman  iç  tartışmalar  yapabilirler; fakat  hiçbir  zaman  görüşmelerin  faydası  üzerinde tartışmamışlardır. </p>
<p class="calibre1">İngiliz  geleneğine  uygun  olarak,  Churchill  hemen  hemen daimi  bir  görüşme  sistemi  ile  Sovyetler  Birliği  ile  daha tahammül  edilebilir  bir  şekilde  bir  arada  yaşama  olanağı peşinde  olmuştur.  Amerikalı  liderler  ise,  Sovyetlerle görüşmek  yerine  Sovyet  sistemini  değiştirmeyi  istemişlerdir. </p>
<p class="calibre1">Böylece  İngiliz-Amerikan  tartışması  gittikçe  görüşmelerin içeriğinden  çok,  arzu  edilip  edilmediği  konusundaki  bir diyaloga  dönüşmüştür.  Yenilgi  ile  biten  1950  seçim kampanyasında  Churchill,  Soğuk  Savaş’ın  o  aşamasında devrim niteliğinde bir Dörtlü Zirve önermiştir:</p>
<p class="calibre1"><a id="p997"></a>“Sovyet  Rusya  ile  en  üst  düzeyde  bir  başka  görüşme yapma düşüncesine geri dönmekten kendini alamıyorum. Bu iki dünya arasında bir köprü oluşturma düşüncesi bana çekici geliyor; böylece her bir dünya, dostluk içinde olmasa da, hiç olmazsa  Soğuk  Savaş’ın  nefreti  olmadan  kendi  hayatlarını yaşayabilirler. <a href="index_split_014.html#p1743">“{688}</a></p>
<p class="calibre1">Atlantik İttifakı’nı yeni kurmuş olan Dean Acheson, böyle bir girişimi erken bulmuştur:</p>
<p class="calibre1">“Çetin deneyimlerden sonra öğrendik ki, Sovyetler Birliği ile  başa  çıkmanın  tek  yolu  kuvvetli  olmaktır...  bütün  zayıf bölgeleri  ortadan  kaldırdıktan  sonra  Ruslarla  işleyen anlaşmalar  geliştirmeyi  başarabileceğiz...  Bu  noktada görüşme  için  girişimde  bulunmamızın  hiçbir  yararı olmayacaktır... <a href="index_split_014.html#p1743">”{689}</a></p>
<p class="calibre1">Churchill 1951 Ekim’ine kadar tekrar başbakan olamadı ve Truman döneminin geri kalan bölümü için bir zirve toplantısı yapılması konusunda ısrar etmemeyi tercih etti. Bunun yerine, eski  savaş  arkadaşı  Dwight  D.  Eisenhower  başkanlığındaki yeni  yönetimi  beklemeye  karar  verdi.  Bu  arada,  zirve toplantılarını  yorumlayan  yaygın  eğilime  uyarak,  Sovyet lideri  kim  olursa  olsun  onun  yüksek  seviyede  bir  anlaşmayı kabul edeceğine inanmıştı. 1952’de bu lider Stalin idi. O yılın haziranında  Churchill,  John  Colville’e  Eisenhower  seçilirse</p>
<p class="calibre1">“bir  Üç  Büyükler  toplantısı  yoluyla  barış  yapmayı  bir  kez</p>
<p class="calibre1"><a id="p998"></a>daha  deneyeceğini...”  söyledi.  “Stalin  yaşarken  daha  çok güvende  olduğumuzu,  ölürse  ve  arkadaşları  yerine  çıkma kavgası  verirse,  durumun  daha  tehlikeli  olacağını düşünüyordu. <a href="index_split_014.html#p1743">”{690}</a></p>
<p class="calibre1">Eisenhower  başkan  olduktan  hemen  sonra  Stalin  ölünce, Churchill yeni Sovyet lideri ile görüşmeyi savunmaya başladı. </p>
<p class="calibre1">Ancak  Eisenhower  görüşmeleri  yeniden  başlatmak  fikrine selefinden  daha  sıcak  bakmıyordu.  17  Mart  1953’te Malenkov’un  önerisine  karşı  Churchill,  5  Nisan’da Eisenhower’a  “Malenkov  rejiminin,  sorunları  yumuşatmaya ne  ölçüde  hazır  olduğunu  anlamak  için” <a href="index_split_014.html#p1743">{691}  </a>fırsatı kaçırmamasını söyledi. Eisenhower cevabında, Churchill’den 6 Nisan’da Amerikan Gazete Editörleri Derneği’nde yapacağı konuşmada  ortaya  koymayı  planladığı  politika  açıklamasını beklemesini  istedi  ve  bu  konuşmada  Churchill’in  önerisini reddetti. <a href="index_split_014.html#p1743">{692}</a>  Eisenhower,  gerginlik  sebeplerinin  çareler kadar  iyi  bilindiğini  söyledi:  Kore’de  ateşkes,  Avusturya Devlet  Antlaşması  ve  “Çinhindi  ve  Malaya’nın  güvenliğine doğrudan  doğruya  ve  dolaylı  saldırıya  bir  son  verilmesi.” </p>
<p class="calibre1">Böylece Çin’le Sovyetler Birliği’ni aynı kefeye koydu ki, bu Çin-Sovyet  ilişkilerinin  yanlış  bir  değerlendirilmesi  idi. </p>
<p class="calibre1">Sonradan  olaylar  gösterdi  ki,  Malezya  ve  Çinhindi’nde  olan olaylar büyük ölçüde Sovyet kontrolü dışındaydı ve bu koşul</p>
<p class="calibre1"><a id="p999"></a>yerine  getirilemezdi.  Eisenhower,  görüşmelerin  gereksiz olduğunu söyledi: Şimdi laf değil, icraat zamanıydı. </p>
<p class="calibre1">Eisenhower’ın konuşma taslağını önceden gören Churchill, </p>
<p class="calibre1">“birdenbire gelen donun tomurcuğu dondurması”ndan endişe etti.  Sonra,  Eisenhower’ın  argümanlarının  kendisini  ikna etmediğini  göstermek  için  Potsdam  devletlerinin  –Birleşik Devletler,  Büyük  Britanya  ve  SSCB–  bir  toplantı  yapmasını ve  bu  toplantıya  hazırlık  niteliğindeki  bir  ön  toplantının, kendisi  ile  Molotov  arasında  yapılmasını  önerdi.(Molotov’a, yeniden  dışişleri  bakanlığı  verilerek  itibarı  iade  edilmişti) Eisenhower’a  yazdığı  mektuba,  yardımcı  olur  düşüncesiyle bir  de  toplantıya  davet  mektubu  taslağı  ekleyen  Churchill, kendisi  ile  Molotov  arasında  olmayacak  olan  bir  dostluk bağına dayanıyordu:</p>
<p class="calibre1">“...savaş  zamanı  ilişkilerimizi  yenileyebiliriz…  ve  Bay Malenkov ve diğer önde gelen kişilerle görüşebilirim. Doğal olarak, dünyanın yakın geleceğini tehdit eden ağır sorunların herhangi  birini  hemen  çözümleyebileceğimizi  hayal etmiyorum...  Açıkça  söylemeliyim  ki,  bu  resmi  olmayan toplantıdan  önemli  bir  karar  çıkacağını  beklemiyorum;  fakat aramızdaki </p>
<p class="calibre1">rahat </p>
<p class="calibre1">ve </p>
<p class="calibre1">dostluğa </p>
<p class="calibre1">dayanan </p>
<p class="calibre1">ilişkiyi</p>
<p class="calibre1">canlandırabiliriz... <a href="index_split_014.html#p1744">”{693}</a></p>
<p class="calibre1">Ancak  Eisenhower  için,  bir  zirve  toplantısı  Sovyetlere tehlikeli  bir  ödün  vermekle  aynı  anlama  gelmekte  idi. </p>
<p class="calibre1"><a id="p1000"></a>Sovyetlerin  bazı  ön  şartları  yerine  getirmeleri  gerektiğini tekrarladı:</p>
<p class="calibre1">“Size  gönderdiğim  25  Nisan  tarihli  notumda,  çok  acele etmememiz  gerektiğini  ve  devlet  ve  hükümet  başkanları arasındaki toplantının, ülkelerimizde, bizi tehlikeli girişimlere zorlayacak  bir  hissiyat  yaratmasına  izin  vermememiz gerektiğini açıklamıştım...” <a href="index_split_014.html#p1744">{694}</a></p>
<p class="calibre1">Her  ne  kadar  Churchill  aynı  görüşü  paylaşmıyorsa  da, ülkesinin Amerika’ya olan bağımlılığının, Washington’un çok kararlı  olduğu  konularda  inisiyatifini  serbestçe  kullanma lüksüne olanak tanımadığını biliyordu. Malenkov’la doğrudan doğruya  iletişim  kurmadan,  Avam  Kamarası’na,  Sovyet başbakanına  özel  olarak  söyleyebileceği  şeylerin  çoğunu söyledi.  11  Mayıs  1953’te,  analizlerinin,  Eisenhower  ve Dulles’inkinden  ne  derece  farklı  olduğunu  ortaya  koydu: Amerikan liderleri, Atlantik İttifakı’nın yarattığı bağlılığın ve Alman  silahlanmasının  tehlikeye  düşmesinden  korkarken, Churchill, Sovyetler Birliği içinde ümit veren bir gelişmenin tehlikeye sokulmasından çekiniyordu:</p>
<p class="calibre1">“...uluslararası  politikanın  genel  bir  uzlaşmaya  varması doğal  arzusu,  eğer  Rusya  içinde  olabilecek  ani  ve  sağlıklı gelişmeyi engellerse yazık olur. İçerideki bazı gelişmelere ve açık tavır değişikliklerine, dışarda  olanlardan  çok  daha  fazla önem  ve  anlam  veriyorum.  NATO  güçlerinin  dış  politika</p>
<p class="calibre1"><a id="p1001"></a>açıklamalarındaki  hiçbir  şeyin,  Rusya’nın  duygularında büyük  bir  değişiklik  anlamına  gelebilecek  bir  değişikliğin yerini  almaması  veya  bundan  gözleri  uzaklaştırmaması gerektiği kanısındayım.” <a href="index_split_014.html#p1744">{695}</a></p>
<p class="calibre1">Churchill,  Stalin  ölmeden  önce  görüşmeler  yapılmasında ısrar etti; çünkü Stalin’in söz verdiği bir şeyi yerine getirmeyi garanti  edebilecek  tek  Sovyet  lideri  olduğuna  inanıyordu. </p>
<p class="calibre1">Churchill’in  şimdi  zirve  önermesinin  nedeni  ise,  diktatörün ölümünden  sonraki  ümit  veren  gelişmelerin  devamını sağlamaktı. Diğer bir deyişle, Sovyetler Birliği’nde ne olursa olsun  veya  Sovyet  hiyerarşisini  kim  kontrol  ederse  etsin, görüşmelere gereksinim vardı. Churchill, yüksek düzeyde bir konferansın  gelecek  görüşmelerin  ilke  ve  yönünü belirleyebileceğini ileri sürdü:</p>
<p class="calibre1">“Bu konferansın ağır  ve  katı  bir  gündemi  olmamalı,  veya uzmanlar  ve  bürokratlar  ordusunu  harekete  geçirerek tartışacakları  teknik  detay  labirentleri  ve  ormanları bulunmamalıdır.  Konferansta  en  az  sayıda  devlet  ve  kişi olmalıdır...  Bu  somut  bir  anlaşmaya ulaşılamaması  anlamına gelebilir; fakat bir araya gelen insanlar arasında, kendileri de dâhil,  insan  ırkını  parçalamaktan  daha  iyi  şeyler yapabilecekleri yönünde bir hava yaratabilir.” <a href="index_split_014.html#p1744">{696}</a></p>
<p class="calibre1">Fakat Churchill’in aklındaki gerçekte neydi? Liderler, hep birlikte intihar etmeme kararlarını nasıl ortaya koyacaklardı? </p>
<p class="calibre1"><a id="p1002"></a>Churchill’in  ileri  sürdüğü  tek  somut  öneri,  1925  Locarno Paktı’na  benzer  bir  anlaşma  idi.  Bu  anlaşmada,  Almanya  ve Fransa  birbirlerinin  sınırlarını  kabul  ediyorlar  ve  Büyük Britanya  da  her  iki  tarafa,  diğer  tarafın  saldırısına  karşı güvence veriyordu. (Bkz. Bölüm 11)</p>
<p class="calibre1">Bu  anlaşma  iyi  bir  örnek  değildi.  Locarno  ancak  on  yıl dayanmıştı  ve  tek  bir  krizi  bile  çözmemişti.  Büyük Britanya’nın veya herhangi bir devletin, olası bir uyuşmazlık hakkında bu kadar tarafsız olması, bir müttefik ile bir büyük düşmanın  birbirlerine  saldırmayacaklarına  dair  güvence vermesi fikri 1925’te bile oldukça garipti ve daha sonra otuz yıl  boyunca  ideolojik  anlaşmazlığa  sahne  olan  çağda  hiçbir şeye  yararı  olmazdı.  Kim,  hangi  sınırı,  kime  karşı  garanti edecekti?  Postdam  devletleri,  Avrupa’daki  bütün  sınırları bütün  saldırılara  karşı  mı  garanti  edecekti?  Bu  durumda diplomasi,  Roosevelt’in  Dört  Polis  fikrine  dolaşarak  gelmiş</p>
<p class="calibre1">olurdu.  Yoksa  bütün  Potsdam  devletleri  aynı  fikirde olmadıkça,  direnmenin  yasak  olduğu  mu  söylenmek isteniyordu?  Bu  durumda  fikir,  Sovyet  saldırısına  karşı  bir açık  çek  anlamına  gelecekti.  Birleşik  Devletler  ve  Sovyetler Birliği  birbirlerine  temel  güvenlik  sorunu  olarak  baktıkça, ortak bir garanti her iki taraf için nasıl bir çözüm olabilirdi? </p>
<p class="calibre1">Locarno,  Fransa  ile  Büyük  Britanya  arasında  askeri  bir ittifaka  alternatif  olarak  düşünülmüştü  ve  parlamentoya  ve</p>
<p class="calibre1"><a id="p1003"></a>halka böyle açıklanmıştı. Locarno modelini benimseyen yeni anlaşma, mevcut ittifaktan sona erdirecek miydi? </p>
<p class="calibre1">Ancak  Churchill’in  davası,  herhangi  bir  özel  görüşme konumuna  bağlı  değildi,  1  Temmuz  1953’te,  Kremlin’in politikalarının  değişmez  ve  Sovyetler  Birliği’nin  tarihin aşındırmasına  karşı  bağışıklığı  olan  ilk  toplum  olduğu şeklindeki  teoriyi  reddetmişti.  Churchill’e  göre,  Batı’nın çıkmazı,  Sovyet  uydu  yörüngesini  kabul  etmemesi  ve  diğer taraftan  bu  yörüngeyi  bozmak  için  savaş  tehlikesini  göze almakta isteksiz davranmasında yatmaktaydı. Tek çıkış yolu, yeni  Sovyet  gerçekliğinin  etkilerini  belirlemek  için  “kuvvet yoluyla kesifi başlatmaktı. Eisenhower’a söyle yazıyordu:</p>
<p class="calibre1">“Fulton’dakinden  veya  1945’te  olduğundan  daha  çok Ruslar  tarafından  aptal  yerine  konmaya  niyetim  yok.  Ancak geniş çapta Amerikan faaliyetleri ve silahlanması dolayısıyla, dünya  dengesinde  bir  değişiklik  olmuştur.  Fakat  aynı zamanda,  komünist  felsefesinde,  bir  arada  ve  kuvvetli  bir şekilde  duran  özgür  ülkeler  tarafından  olaylara  dayalı  ve soğukkanlı bir  inceleme  yapılmasını gerektiren zayıflama  da bu değişikliği sağlamıştır.” <a href="index_split_014.html#p1744">{697}</a></p>
<p class="calibre1">Churchill’in  ümidi,  “on  yılık  rahatlık  ve  üretken  bilimin farklı  bir  dünya  yaratabileceği<a href="index_split_014.html#p1744">”{698}  </a>idi.  Churchill  artık global  bir  uzlaşma  değil,  sonradan  “yumuşama”  diye adlandırılan  bir  politika  öneriyordu.  Churchill,  sınırlandırma</p>
<p class="calibre1"><a id="p1004"></a>politikasının, analizleri ne kadar güçlü olursa olsun, pratikteki uygulanmasının, Sovyet sistemi bir şekilde ve uzak bir tarihte kendini değiştirene kadar dayanma zorluğu getirdiğini anladı. </p>
<p class="calibre1">Sınırlandırma  politikası,  çekici  bir  hedef  vaat  ediyor,  fakat bütün  geçen  zaman  boyunca  dayanak  olarak  pek  bir  şey vermiyordu. Alternatifi, daha az çekici bir hedefe doğru kolay bir yolculuk demek olan kapsayıcı bir anlaşma yapılmasıydı. </p>
<p class="calibre1">Fakat  bu,  Atlantik  İttifakı’nın  kenetlenmesinin  ve Almanya’nın  Batı  ile  bütünleşmesinin  de  tehlikeye  atılması anlamına  geliyordu  ve  Alman  liderlerin  kendileri  talep etmedikleri  müddetçe,  görünür  herhangi  bir  karşılık  için oldukça aşırı bir bedeldi. Churchill’in şimdi önerdiği şey orta yoldu:  Zamanın  aşındırmasına  ve  Sovyetlerin  uzun  vadeli politikasının  rahatlamasına  izin  vermek  için  barış  içinde  bir arada yaşama formülü. </p>
<p class="calibre1">Ortada  belli  bir  sorun  yokken  karşılıklı  hesaplaşma döneminin yarattığı psikolojik gerginlik, George F. Kennan’ın değişen  tutumu  ile  de  kanıtlanmış  oldu.  Sovyetler  Birliği’ne orijinal  yaklaşımının,  sonu  gelmeyen  askeri  çatışma  için  bir gerekçeye  dönüşmekte  olduğunun  farkına  varan  Kennan, Churchill’in 1944-45’te aklında olana çok benzeyen bir genel düzenleme için bir görüşme kavramı geliştirdi. </p>
<p class="calibre1">Kennan’ın  ilgiyi  kesme  planı  denilen  planının  başlıca amacı,  Sovyet  birliklerinin  Orta  Avrupa’dan  çıkarılması  idi. </p>
<p class="calibre1"><a id="p1005"></a>Bunun için Kennan, Amerikan kuvvetlerinin kıyaslanabilir bir miktarının Almanya’dan çekilmesi bedelini ödemeye hazırdı. </p>
<p class="calibre1">Özellikle Alman sınırlarına gelmeden önce Sovyet ordularının Doğu </p>
<p class="calibre1">Avrupa’yı </p>
<p class="calibre1">baştanbaşa </p>
<p class="calibre1">geçmeleri </p>
<p class="calibre1">gerekiyorsa, </p>
<p class="calibre1">Almanya’nın  kendisini  eskiden  olduğu  gibi  konvansiyonel silahlarla  savunabileceğini  ileri  süren  Kennan,  nükleer stratejiye  aşırı  dayanılmasına  karşı  çıktı.  Polonya  Dışişleri Bakanı  Adam  Rapacki’nin,  Orta  Avrupa’da  Almanya, Polonya  ve  Çekoslovakya’yı  içine  alan  bir  nükleer  serbest bölge oluşturulması önerisini destekledi<a href="index_split_014.html#p1744">.{699}</a></p>
<p class="calibre1">Kennan ve Rapacki planlarıyla ilgili sorun, Stalin’in Barış</p>
<p class="calibre1">Notası’nın  aynısı  idi:  Sovyetlerin  Doğu  Almanya’dan  ve Doğu  Avrupa’nın  bir  kısmından  çekilmesi  karşılığında, Almanya’nın  Batı  ile  bütünleşmesinden  vazgeçiliyordu  ve eğer  Doğu  Almanya  ve  Doğu  Avrupa’ya  Sovyet müdahalesine  karşı  güvence  verilmezse  ikili  bir  kriz doğacaktı:  Bir  tanesi  Doğu  Avrupa’da,  öbürü  ise,  1871’de Almanya’nın  birleşmesinden  beri  çetinliğini  göstermiş  olan Almanya için sorumlu bir ulusal rol bulmaktı. <a href="index_split_014.html#p1745">{700}</a> Zamanın kabul  gören  görüşü  ışığında,  Rapacki-Kennan’ın,  Amerikan birliklerinin 3.000 mil çekilmesine karşılık Sovyetlerin birkaç yüz mil çekilmesi formülü, silahlar kategorisine prim vermek suretiyle  ek  tehlike  yaratıyordu.  Bu  silahlarda  Sovyetler Birliği  ağır  basıyor  ve  nükleer  silahlar  kötüleniyordu  ki,  bu</p>
<p class="calibre1"><a id="p1006"></a>durum en azından saldırıyı hesaplanamaz hale getiriyordu. Bu benim, o zamanki görüşümdür<a href="index_split_014.html#p1745">.{701}</a></p>
<p class="calibre1">Churchill, daha önce olduğu gibi bu kez de uygun çözümü bulamadıysa  da,  çoğunlukla  doğru  bir  kavrama  yeteneğine sahipti.  Demokratik  ülkelerin  halkları,  hükümetlerinin  kuşku bırakmayacak  bir  şekilde  bütün  alternatiflerin  araştırıldığını göstermedikçe,  çatışmayı  sonsuza  kadar  devam  ettirmek istemezdi.  Demokrasiler  Sovyetlerle  olan  gerginliği yumuşatmak  için  somut  bir  program  geliştirmeyi başaramadılarsa,  bunun  nedeni,  hem  halkların,  hem  de hükümetlerin,  Sovyet  toplumundaki  uzun  zamandan  beri beklenen  dönüşümün  sadece  Sovyetlerin  tonundaki değişikliğe  dayanılarak  ilan  edileceği  varsayımı  idi.  Barış</p>
<p class="calibre1">saldırılan  ve  kandırılma  tehlikesiyle  karşı  karşıya  idiler. </p>
<p class="calibre1">Demokrasiler, sarkaç gibi çatışma ile uzlaşma arasında gidip gelmeden  kaçınmak  istiyorlarsa,  diplomasilerini  dar  bir alanda yürütmek zorunda kalacaklardı: Nükleer stoklar her iki tarafta  da  büyüdükçe,  daha  da  bunaltıcı  bir  duruma  gelen sonsuz  hesaplaşmayla,  fiili  durumu  daha  iyiye  götüremeden, Soğuk  Savaş’ın  halk  tarafından  algılanmasını  yatıştıran  bir çeşit diplomasi arasında gidip geleceklerdi. </p>
<p class="calibre1">Demokrasiler,  gerçekte  bu  dar  alanda  çalışabilecek  kadar güçlü </p>
<p class="calibre1">bir </p>
<p class="calibre1">durumdaydılar; </p>
<p class="calibre1">çünkü </p>
<p class="calibre1">nüfuz </p>
<p class="calibre1">küreleri</p>
<p class="calibre1">Sovyetlerinkinden  çok  daha  kuvvetliydi  ve  büyük  devletler</p>
<p class="calibre1"><a id="p1007"></a>arasındaki  ekonomik  ve  sosyal  farkın  gittikçe  büyüyeceği belliydi.  Hayal  güçlerini  disiplinle  bir  araya  getirebilirlerse, tarih  onlardan  yanaydı.  Nixon’ın  daha  sonra  izlediği yumuşama  politikasının  ardındaki  mantık  da  buydu.  (Bkz. </p>
<p class="calibre1">Bölüm 28) Bu, Churchill’in Eisenhower’a yazdığı, l Temmuz 1953  tarihli  “on  yıllık  rahatlık  ile  birlikte  üretken  bilimin” </p>
<p class="calibre1">daha  iyi  bir  dünya  yaratacağından  bahsettiği  mektubundaki geri çekilme pozisyonunun bir işaretiydi. </p>
<p class="calibre1">Adenauer’le  birlikte  Batı’nın  zor  kazanılmış  birliğinin tehlikeye atılmasına cesaretle karşı koyan Batılı devlet adamı, John  Poster  Dulles  idi.  Dulles,  Stalin’in  önerdiği  şeyin tehlikesini  ve  ilgiyi  kesme  planı  teorisyenlerinin  sonradan ileri </p>
<p class="calibre1">sürdükleri </p>
<p class="calibre1">görüşleri </p>
<p class="calibre1">temelde </p>
<p class="calibre1">doğru </p>
<p class="calibre1">olarak</p>
<p class="calibre1">değerlendirmişti.  Ancak  aynı  zamanda,  Batı’nın  birbirine bağlılığının  korunması  için  en  iyi  yolun,  görüşmelerden büsbütün  kaçınmak  olduğunu  söyleyerek  psikolojik  bir hassasiyet  yaratmıştı.  Nisan  1953’te  Beyaz  Saray’dan konuşma  yazarına  gönderilen  aşağıdaki  uyan  notu  bunun kanıtıdır:</p>
<p class="calibre1">“...bu Sovyet girişimlerine kanıyor gibi görünmemizde bile gerçek  bir  tehlike  vardır.  Yaptıklarının  dış  baskıların  bir sonucu olduğu açıktır ve ben bu baskıları devam ettirmekten daha iyi bir yol bilmiyorum. <a href="index_split_014.html#p1745">”{702}</a></p>
<p class="calibre1"><a id="p1008"></a>Böyle  açıklamalarla,  Dulles  sınırlandırma  politikasının sınırlarına  varmış  oldu.  Demokratik  toplumların,  Soğuk Savaş’ı haklı göstermek için, bu işe katlanmanın ötesinde bir amaca  gereksinimi  vardı.  Her  ne  kadar  masa  üzerindeki politik  programlar  demokrasilerin  çıkarlarına  uygun düşmüyorsa da, Orta Avrupa’nın barışçı bir şekilde gelişmesi için  alternatif  bir  politik  görüş  gerekliydi.  Avrupa’yı  boydan boya  bölen  hat  boyunca  gerginliği  gidermek  için  bütün önlemlerle birlikte, Almanya’yı Batı kurumları içinde tutmayı savunan  bir  program  gerekiyordu.  Dulles  bu  gereksinimi açıklamaktan  kaçındı  ve  Atlantik  İttifakı’nın  kuvvetlenmesi ve Almanya’nın silahlanması için zaman kazanmak amacıyla dışişleri  bakanlarının  görüşmelerini  bloke  etmeyi  yeğledi. </p>
<p class="calibre1">Dulles’a  göre,  böyle  bir  politika,  müttefikler  arasındaki ahenksizliği  önledi;  karışık  olan  Stalin  sonrası  liderliği  için ise, onları alınması zor olan kararları almaktan kurtardı. </p>
<p class="calibre1">Sovyet liderleri, demokrasilerin, Orta Avrupa sorunları için baskı  yapmayacaklarının  farkına  varınca,  Eisenhower  ve Dulles’ın iyi niyet testi olarak tanımladığı hareketler üzerinde dikkatlerini  yoğunlaştırarak  (Kore,  Çinhindi  ve  Avusturya Devlet  Antlaşması)  Batı  ile  ilişkilerinde  çok  gerekli gördükleri  bir  dinlenme  dönemi  olasılığı  için  zemin yokladılar.  Churchill’in  1953’te  önerdiği  gibi  Avrupa üzerindeki  görüşmelere  bir  başlangıç  sağlamak  yerine,  bu</p>
<p class="calibre1"><a id="p1009"></a>anlaşmalar  onun  yerini  aldılar.  1954  Ocağı’nda,  Almanya konusu ile ilgili dışişleri bakanları toplantısı kısa zamanda bir tıkanıklıkla  sonuçlandı.  Dulles  ile  Molotov  aynı  sonuca vardılar.  Hiçbir  taraf  akışkan  bir  diplomasi  uygulamak istemedi;  her  iki  taraf  da  daha  maceracı  bir  dış  politika izlemek  yerine  kendi  nüfuz  kürelerini  kuvvetlendirmeyi yeğledi. </p>
<p class="calibre1">Ancak  iki  tarafın  pozisyonları  simetrik  değildi. </p>
<p class="calibre1">Hareketsizlik,  Moskova’nın  anlık  taktik  ve  iç  amaçlarına yaradı.  Fakat,  bütün  Amerikan  liderleri  bunu  anlamadılarsa da,  sonuç  Amerika’nın  uzun  vadeli  stratejisi  lehine  de  oldu. </p>
<p class="calibre1">Birleşik  Devletler  ve  müttefikleri  silahlanma  yarışını kazanacaklarından  ve  onların  nüfuz  küreleri  daha  büyük  bir ekonomik  potansiyele  sahip  olduğundan,  Sovyetlerin  doğru şekilde  algılanan  uzun  vadeli  çıkarları  gerginliğin  gerçekten yumuşatılmasını  ve  Orta  Avrupa  sorunlarının  gerçekçi  bir çözüme  bağlanmasını  gerektiriyordu.  Molotov,  Sovyetler Birliği’nin  stratejik  olarak  gereğinden  fazla  genişlemesini  ve bunun  sonucunda  çökmesini  önleyebilecek  ödünleri vermekten  kaçındı;  Dulles  esneklik  göstermekten  çekindi  ve bunun  bedelini  ülke  içinde  bazı  gereksiz  tartışmalarla  ve gerçek  olmayan  Sovyet  barış  saldırılarıyla  ödedi;  fakat  aynı zamanda  Amerika’nın  nihai  stratejik  zaferi  için  temel  de sağlamış oldu. </p>
<p class="calibre1"><a id="p1010"></a>Dulles,  dinlenme  devresini,  Almanya’nın  NATO  ile bütünleşmesi  amacını  gerçekleştirmek  için  kullandı.  Federal Cumhuriyet’in, Batı askeri yapısına nasıl uydurulacağı sorunu çetrefil  bir  sorundu.  Fransızlar,  tamamen  silahlanmış  bir Almanya’dan hoşlanmadıkları gibi, Almanya’yı içine alan bir Batı entegre savunması için kendi savunmalarından fedakârlık yapmak  da  istemediler.  Çünkü  bu,  ülkelerin  savunmasını, daha  on  yıl  önce  Fransa’yı  harap  eden  ellere  teslim  etmek anlamına  geliyordu  ve  Fransa’nın  sömürge  savaşları  yapma yeteneğini  de  kısıtlayacaktı.  Bir  Avrupa  Savunma  Topluluğu planına  Fransa’nın  karşı  koymasının  nedeni  buydu.  Bu sebeple,  Dulles  ve  Anthony  Eden,  Federal  Alman Cumhuriyeti’ni NATO’ya entegre etme alternatifine döndüler. </p>
<p class="calibre1">Paris  baskı  altında  bu  işe  onayını  verdi;  fakat  Büyük Britanya’nın birliklerinin bir kısmının devamlı olarak Alman topraklarında  üslenmesi  yükümlülüğü  altına  girmesinde  ısrar etti.  Eden  bu  öneriyi  kabul  edince,  Fransa  İngilizlerin  I. </p>
<p class="calibre1">Dünya  Savaşı’ndan  beri  devamlı  olarak  reddettiği  somut askeri  güvenceye  kavuşmuş  oldu.  Bundan  böyle,  İngiliz, Fransız  ve  Amerikan  birlikleri  Federal  Cumhuriyet’in  birer müttefiki  olarak  Almanya’da  üslenmiş  oldular.  Almanya’nın bölünmesini  durdurmak  için  Stalin’in  inisiyatifi  olarak başlayan şey (bir zamanlar Churchill de belirsiz bir şekilde bu fikri  savunuyordu)  Avrupa’nın  bölünmesinin  doğrulanması</p>
<p class="calibre1"><a id="p1011"></a>şeklinde  son  buldu.  Nüfuz  kürelerinin  peygamberi  olan Churchill,  şaşılacak  bir  şekilde,  bu  kürelerin  etkilerinin yumuşatılması  ve  belki  de  onların  tamamen  ortadan kaldırılması  peşine  düştü;  buna  karşılık  baştan  beri  nüfuz kürelerine  karşı  olan  bir  ülkenin  Dışişleri  Bakanı  Dulles, onları  yerlerinde  dondurma  politikasının  başlıca  sözcüsü haline geldi. </p>
<p class="calibre1">Kendi küresinin dayanışmasından emin olan Amerika, artık Ruslarla  konuşmakta  bir  sakınca  görmemeye  başladı.  Ancak gerçek şuydu ki, Avrupa’da iyice sağlamlaşmış Amerikan ve Sovyet  blokları  varken  konuşulacak  şeyler  de  günden  güne azalıyordu,  iki  taraf  da  bir  zirve  toplantısı  yapmakta kendilerini yeter derecede rahat hissediyorlardı. Çünkü böyle bir  toplantı  Soğuk  Savaş’ı  sona  erdirmek  için  olmayacaktı bütün  temel  sorunların  görüşülmesinden  kesin  olarak kaçınılacaktı.  Churchill  emekli  oldu;  Federal  Cumhuriyet NATO’ya  yerleştirildi  ve  Sovyetler  Birliği,  Federal Cumhuriyet’i  Batı  birliğinden  ayartmak  yerine,  Doğu Avrupa’da  kendi  nüfuz  küresini  korumanın  daha  güvenli olduğuna karar verdi. </p>
<p class="calibre1">Böylece,  1955  Temmuz’unda  Cenevre’de  yapılan  zirve Churchill’in  ilk  önermiş  olduğu  şeyden  çok  uzaktı.  Zirveye katılan  liderler,  gerginliğin  sebeplerini  görüşeceklerine, yalnızca  Soğuk  Savaş’ı  meydana  getiren  sorunları  saydılar. </p>
<p class="calibre1"><a id="p1012"></a>Gündem, propagandada kazanılan puanların hesabını yapmak ile Doğu-Batı problemlerini amatör psikolojiye havale etmek arasında gidip geldi. Eisenhower’ın, her ülkenin topraklarının havadan  keşfedilmesi  ile  ilgili  “açık  gökler”  projesi  pek tehlike  yaratmadı;  çünkü  Sovyet  imparatorluğunu  Amerikan keşiflerine  açarken,  onların  gizli  haber  alma  servisleri  ve kamu  kaynaklarından  elde  ettikleri  bilgiden  daha  fazlasını açıklamıyordu.  Kendi  şahsi  deneyimimden  biliyorum  ki,  bu öneri  kabul  edilseydi,  o  zaman  başkanın  danışmanı  olan Nelson  Rockefeller’in  gözetiminde  çalışan  Eisenhower’ın etrafındaki  politika  planlamacılarının  çoğu  buna  en  çok kendileri şaşıracaklardı. Bu önerinin Kruşçev tarafından reddi de  Sovyetler  Birliği  için  herhangi  bir  ceza  getirmedi.  Orta Avrupa’nın geleceği sorunu, herhangi bir yönlendirici direktif verilmeden dışişleri bakanlarına havale edildi. </p>
<p class="calibre1">Zirve’nin  en  önemli  sonucu,  on  yıllık  bir  hesaplaşma döneminden  sonra,  demokrasilerin  psikolojik  olarak  bir dinlenmeye gereksinimleri olduğunu göstermesiydi. Stalin’in başlangıçtaki  özel  önerileri  karşısında  yumuşamayan demokrasiler,  şimdi  Sovyet  tonundaki  bir  değişikliğe yenilmişlerdi. Bitiş çizgisi görünmüşken, yorgunluktan bitkin vaziyette  yolun  kenarına  oturan  ve  diğer  koşucuların kendisini  geçmesine  izin  veren  bir  maraton  koşucusuna benziyorlardı. </p>
<p class="calibre1"><a id="p1013"></a>Eisenhower  ve  Dulles,  Stalin’in  Barış  Notası’ndan  geriye kalanlarla,  Churchill’in  özel  problemlere  özel  çözümler sağlanması  üzerinde  ısrar  eden  zirve  çağrılarını  beceri  ve azimle  reddettiler.  Sovyetlerde  bir  iç  değişiklik  olmasını beklemenin  çok  sert  bir  mesaj  verdiği  ve  alternatif  görüşme pozisyonları  oluşturmanın  çok  fazla  ihtilaf  çıkaracağı sonucuna  vardılar.  Sınırlandırma  politikası,  ancak  halka Soğuk Savaş’a bir son verileceği ümidi verdiği sürece ayakta durabilirdi. Fakat, kendilerine ait bir politik programla ortaya çıkacakları  yerde,  her  zaman  korktuktan  şey  başlarına  geldi; Kruşçev’in  ve  Bulganin’in,  daha  az  meydan  okuyan  tarzını, Sovyet  tutumunda  temel  bir  değişiklik  olarak  yorumlama eğilimi gittikçe büyüdü. Bir sonuç elde edilmemekle beraber, çatışma  da  olmayan  bir  zirve  toplantısı  yapılması  bile,  uzun zamandır  beklenen  Sovyet  dönüşümünün  yolda  olduğu ümidini ateşledi. </p>
<p class="calibre1">Daha  zirve  yapılmadan  önce,  Eisenhower  toplantının tonunu  belirledi.  Yönetim’inin  önceden  ısrarla  üstünde durduğu  somut  ve  detaylı  ilerlemeyi  terk  ederek,  Doğu-Batı diplomasisinin amaçlarını büyük ölçüde psikolojik terimlerle açıkladı:</p>
<p class="calibre1">“Birçok savaş sonrası konferansımızın özelliği, detaya çok önem verilmesi, özel problemlere yaklaşımda bir ruh ve tavır</p>
<p class="calibre1"><a id="p1014"></a>oluşturmak  yerine,  bu  özel  problemler  üzerinde  çok  çaba harcamasıydı. <a href="index_split_014.html#p1745">”{703}</a></p>
<p class="calibre1">Medyanın  tepkisi  aşırı  sevinç  ve  bunun  ne  olduğu  tam olarak  belli  değilse  de,  zirve  konferansında  önemli  bir  şeyin olduğu şeklindeydi. The New York Times’ın bir başyazısında şöyle deniyordu:</p>
<p class="calibre1">“Mr.  Eisenhower,  on  yıl  önceki  savaşta  düşmanı yenmekten çok daha iyi bir iş yaptı, bundan sonra savaşların olmasını önlemek için bir şey yaptı... Başkaları kuvvete karşı kuvvetle oynayabilirlerdi. Diğerlerini kendi iyi niyet çemberi içine  çeken  ve  Elbe’nin  diğer  yakasından  gelen  az  sayıdaki ziyaretçinin  politikalarını  değilse  de,  tutumlarının  değiştiren Mr. Eisenhower’ın Tarın vergi yeteneğiydi.” <a href="index_split_014.html#p1745">{704}</a></p>
<p class="calibre1">Dulles bile Cenevre “ruhu” ile büyülenmişti, iki ay sonra, İngiliz  Dışişleri  Bakanı  Harold  Macmillan’a  şöyle  diyordu:</p>
<p class="calibre1">“Cenevre’ye kadar, Sovyet politikası, Sovyet doktrininin esas ilkesi  olan  hoşgörüsüzlüğe  dayanıyordu.  Şimdi  ise,  herkesle iyi </p>
<p class="calibre1">ilişkiler </p>
<p class="calibre1">içinde </p>
<p class="calibre1">olmayı </p>
<p class="calibre1">içeren </p>
<p class="calibre1">hoşgörüye</p>
<p class="calibre1">dayanıyor... <a href="index_split_014.html#p1745">”{705}  </a>Yani  zirve  ve  etrafındaki  atmosferin kendisi bir sonuç haline geldi. </p>
<p class="calibre1">Kendisi  de  olayların  havasına  giren  Harold  Macmillan, Cenevre  zirvesinin  en  önemli  tarafının  özel  herhangi  bir anlaşma değil, liderler arasında oluşturduğu kişisel ilişkilerde yattığını  söyledi.  Güç  dengesi  diplomasinin  anavatanı  olan</p>
<p class="calibre1"><a id="p1015"></a>ülkede bile, yaratılan atmosfer, dış politikanın anahtar unsuru düzeyine yükseltiliyordu:</p>
<p class="calibre1">“Bu  toplantı,  niçin  bütün  dünyada  ümit  ve  beklenti heyecanı yarattı? Yapılan tartışmaların özellikle dikkati çeken şeyler olması değil... dünyanın hayal gücünü harekete geçiren şey,  dünyayı  ikiye  bölen  iki  büyük  grubun  başları  arasında dostça  bir  toplantı yapılması  gerçeğiydi.  Çok  büyük  bir  yük taşıyan  bu  insanlar,  alelade  ölümlü  insanlar  gibi  bir  araya geldiler,  konuştular,  şakalaştılar...  Geçen  yaz  Cenevre’de gerçekleşen  rüyanın  belirsiz  veya  gerçek  dışı  bir  şey olmadığını düşünmekten kendimi alamıyorum.” <a href="index_split_014.html#p1745">{706}</a></p>
<p class="calibre1">Tarih  daha  affedici  olsaydı  bu  doğru  olabilirdi.  Amerikan liderleri,  Soğuk  Savaş’ın  Sovyet  ateşli  nutuklarının  veya kişisel  yönetimlerinin  değil,  Sovyet,  eylemlerinin  bir  sonucu olduğu  yolundaki  değerlendirmeyi  yaparken  haklıydılar.  Her iki </p>
<p class="calibre1">taraftaki </p>
<p class="calibre1">liderlerin </p>
<p class="calibre1">de </p>
<p class="calibre1">gerginliğin </p>
<p class="calibre1">nedenlerine</p>
<p class="calibre1">dokunmamaktaki  ısrarları,  onların  ebedileşmesine  ve iltihaplanmasına  sebep  oldu.  Yalnızca  bir  toplantı  Batı kamuoyunda  böyle  bir  etki  yaparsa,  geriye  Sovyetlerin  ödün vermelerini  sağlayacak  ne  kalırdı?  Gerçekten  de  sonraki  on beş yıl içinde hiçbir politik sorun ele alınmadı. </p>
<p class="calibre1">Almanya’nın  bölünme  çizgisinin  her  iki  tarafındaki  nüfuz küreleri  donduruldu.  NATO’nun  kurulmuş  tarihi  ile demokrasilerle  Sovyetler  Birliği  arasında  1975  Helsinki</p>
<p class="calibre1"><a id="p1016"></a>Anlaşması’na giden görüşmelerin başlaması tarihi arasındaki dönemde </p>
<p class="calibre1">görüşme, </p>
<p class="calibre1">Berlin </p>
<p class="calibre1">için </p>
<p class="calibre1">verilen </p>
<p class="calibre1">Sovyet</p>
<p class="calibre1">ültimatomlarının  başlattığı  görüşmelerdir.  Diplomasi  hızla silahların kontrolü alanına kaymaya başladı ki, bu da “kuvvet pozisyonları”  yaklaşımının  diğer  yüzü  idi.  Bunun savunucuları, silahlanmanın sınırlandırılması veya kontrolünü politik  diyalogun  bir  alternatifi  haline  getirmeğe  çalıştılar veya  sınırlandırma  politikası  diliyle,  kuvvet  pozisyonlarını caydırıcılık  görevi  yapacak  en  az  düzeyle  tehdit  etmek istediler.  Fakat  nasıl  kuvvet  pozisyonları  otomatik  olarak görüşmelere  çevrilemiyorsa,  silahların  kontrolü  de  otomatik olarak gerginliğin yumuşatılmasına dönüştürülemiyordu. </p>
<p class="calibre1">Cenevre  zirvesi,  Batı’da  Soğuk  Savaş  buzlarını  eritmenin başlangıcı  olarak  alkışlanırken,  aynı  zamanda,  Soğuk Savaş’ın  en  tehlikeli  aşamasını  getiriyordu.  Çünkü  Sovyet liderleri, bu zirveden, demokrasi liderlerinden tamamen farklı sonuçlar  çıkarmışlardı.  Stalin’in  mirasçıları,  demokrasilerin genel  karışıklık  ve  belirsizlik  ortamından  faydalanarak, Sovyetlerin  savaş  öncesi  toprak  kazançlarını  geri  alınacağı endişesinden  kurtulup  kendilerine  geldiler.  Haziran  1953’te, diktatörün ölümünden yalnızca üç ay sonra, teknik bakımdan bir  dört-devlet  şehri  olan  Berlin’de,  Doğu  Berlin’deki  bir ayaklanmayı,  Batı’dan  herhangi  bir  tepki  gelmeden bastırmayı  başardılar.  Direnişle  karşılaşmadan  Almanya’nın</p>
<p class="calibre1"><a id="p1017"></a>birleştirilmesini  geciktirdiler  ve  Orta  ve  Doğu  Avrupa’da komünist politik kontrole yalnızca konuşmalarla karşı çıkıldı. </p>
<p class="calibre1">Son  olarak,  Cenevre  Zirvesi’nde,  Soğuk  Savaş’a  yol  açan sorunların  hiçbirisi  üzerinde  ciddi  bir  inceleme  yapılmadan iyi halleri onaylandı. </p>
<p class="calibre1">Bunlardan,  kendilerini  davaya  adamış  Marksistler, ideolojileri  ile  uyumlu  tek  sonucu  çıkardılar:  Kuvvetlerin karşılıklı  ilişkilerinde,  durum  onların  lehine  gelişiyordu. </p>
<p class="calibre1">Kuşkusuz  bu  inancı,  Sovyetlerin  nispeten  küçük  olmakla beraber,  gittikçe  büyüyen  nükleer  silah  stokları  ve  hidrojen bombasını  geliştirmeleri  de  kuvvetlendirmiştir.  Kruşçev hatıralarında  zirveyi  şöyle  anlatıyor:  “...düşmanlarımız  şimdi iyice  anladılar  ki,  baskılarına  direnebiliriz  ve  oyunlarını gördük.” <a href="index_split_014.html#p1745">{707}</a>  1956  Şubat’ında,  zirveden  yedi  ay  sonra, Stalin’i  eleştirdiği  aynı  Parti  Kongresi’nde  Kruşçev, uluslararası ortamı demokrasileri küçümseyen bir tarzda şöyle değerlendirdi:</p>
<p class="calibre1">“Kapitalizmin  içinde  bulunduğu  genel  kriz,  gittikçe derinleşiyor...  Uluslararası  sosyalizm </p>
<p class="calibre1">kampı, </p>
<p class="calibre1">dünya</p>
<p class="calibre1">olaylarının  gidişinde  gittikçe  büyüyen  bir  etki  yaratıyor... </p>
<p class="calibre1">Emperyalist </p>
<p class="calibre1">kuvvetlerin </p>
<p class="calibre1">durumu </p>
<p class="calibre1">günden </p>
<p class="calibre1">güne</p>
<p class="calibre1">zayıflıyor...” <a href="index_split_014.html#p1745">{708}</a></p>
<p class="calibre1">Demokrasilerin  liderleri  ile  SSCB’deki  meslektaşları arasındaki  yanlış  anlamanın  temel  nedeni,  demokrasilerin, </p>
<p class="calibre1"><a id="p1018"></a>kendi  iç  deneyimlerine  dayanan  bir  kriteri  Sovyet nomenklatura’sına  da  uygulamakta  ısrar  etmesidir.  Bu,  çok derin bir yanlış kavramaydı. Sovyet liderlerinin ikinci kuşağı, demokrasilerde  hayal  bile  edilemeyen  bir  geçmişle şekillenmişlerdi.  Stalin’e  çıraklık  yapmak,  psikolojik  olarak kötü şekillenme demekti. En küçük bir yanlış adım veya hatta diktatörün  politikasını  değiştirmesi  sonucunda  ölüm  cezası veya  Gulag’a  sürgün  gitmekten  doğan  yaygın  terör duygusunu  dayanılabilir  hale  getirebilecek  tek  şey,  hudutsuz ihtiras merhemiydi. </p>
<p class="calibre1">Stalin’in  yönetimi  altında  yetişen  kuşak,  tehlikeyi  ancak efendilerinin  kaprislerine  uşaklık  yapmak  ve  sistematik şekilde  arkadaşlarını  ihbar  etmek  suretiyle  asgariye indirebilirdi.  Kariyerlerini  borçlu  oldukları  sisteme  ihtiraslı inançtan  da,  kâbusa  benzer  hayatlarını  çekilebilir  hale getiriyordu.  Gelecek  kuşağa  kadar,  Sovyet  liderleri,  düş</p>
<p class="calibre1">kırıklığı şokunu yaşamayacaklardı. </p>
<p class="calibre1">Gromiko’nun  hatıralarında  açıklandığına  göre,  Stalin’in altındakiler,  komünizm  adına  yapılan  gaddarlıklarının farkında  idiler<a href="index_split_014.html#p1746">.{709}</a>  Ancak  zaten  çok  da  fazla  gelişmemiş</p>
<p class="calibre1">olan  vicdanlarını,  Stalinizm’i,  komünist  sistemin  hatasından çok,  bireylerin  hatasına  bağlayarak  susturdular.  Bundan başka,  sistematik  bir  şekilde  düşünme  fırsatları  da  yoktu; çünkü  Stalin,  liderliğini  daimi  bir  değişim  içinde  tutuyordu. </p>
<p class="calibre1"><a id="p1019"></a>Stalin  rejiminde  işini  kaybetmek  ise  “özel  sektör”de  normal bir  hayatin  başlaması  anlamına  gelmiyordu;  hayatta  kalmayı başarabilen  birkaç  şanslı  kişi  için  bu  hayat,  toplumsal yaşamda  gözden  düşme  ve  eski  arkadaşlarından  tamamen soyutlanma anlamına geliyordu. </p>
<p class="calibre1">Sovyet  nomenklatura’sı  içinde  bir  hayat  biçimi  olan hastalık  halindeki  şüphecilik,  Stalin’den  hemen  sonraki dönemde  de  hareketlerini  karakterize  eden  bir  olguydu. </p>
<p class="calibre1">Stalin’in  yerine  gelenler,  bulunduktan  yerlere  gelmek  için hemen  hemen  beş  yıl  mücadele  ettiler:  1953’te  Beria  idam edildi; 1955’te Malenkov görevinden alındı; 1957’de Kruşçev parti  aleyhtarı  dediği  grubun  elemanları  olan  Molotov, Kaganoviç,  Şepilov  ve  Malenkov’u  yendi  ve  1958’de Zukov’un  görevden  alınmasından  sonra  mutlak  üstünlüğünü kurdu.  Bu  arada  Mısır’a  silah  satmayı  ve  Macar  İhtilali’ni bastırmayı  da  ihmal  etmediyse  de,  bu  karışıklık,  Kremlin liderliği  için  Batı  ile  ilişkilerde  gerginliğin  gevşemesini  bir zorunluluk haline getirdi. </p>
<p class="calibre1">Sovyet  liderliğindeki  ton  değişikliği,  Batı’nın  barış  içinde bir  arada  yaşama  nosyonunun  kabul  edildiği  anlamına gelmiyordu.  1954’te  Malenkov  ilk  kez  nükleer  savaşın tehlikesinden  söz  ederken,  Nükleer  Çağ’ın  gerçeklerini Sovyetlerin  de  bildiğini  sergiledi.  Ancak  Malenkov’un, demokrasilerin </p>
<p class="calibre1">güvenliklerim </p>
<p class="calibre1">dayandırdıktan </p>
<p class="calibre1">silaha</p>
<p class="calibre1"><a id="p1020"></a>güvenlerini  sarsmak  çabası  içinde  olması  da  olasıdır. </p>
<p class="calibre1">Kruşçev’in  Stalin’i  kınaması,  komünizmin  yumuşadığı yolunda bir işaret vermiş olabilirdi; fakat Kruşçev, bu taktiği, başlıca  muhalifleri  olan  Stalin’in  önceki  arkadaşlarına  karşı bir silah ve Komünist Parti üzerinde kontrolü sağlamak aracı olarak da kullanmıştır. </p>
<p class="calibre1">Kruşçev’in  Beria’yı  temizlemesinin  bir  cesaret  işi  olduğu doğrudur  veya  en  azından  kendi  hayatı  için  bunu  yapmak zorunda  olduğunu  anlamıştır.  Ayrıca  entelektüel  alandaki buzların  erimesini  ve  Doğu  Avrupa’yı  Stalinizm’den arındırmayı da sağladı. Yaptıklarının etkilerini anlamadan ve sonunda  istemediği  bir  yöne  giden  bir  değişim  süreci başlatmakla, Gorbaçov’un öncüsü olmuştur. Fakat yaptığı işin ne  anlama  geldiğini  ve  beğenmeyeceği  bir  yöne  gittiğini anlayamamıştır. Bu bakış açısından, komünizmin çöküşünün, Kruşçev’le başladığı söylenebilir. </p>
<p class="calibre1">Bu  çöküş  o  kadar  toptan  bir  çöküştü  ki,  insan  Kruşçev’in nasıl  pervasızca  uluslararası  topluma  meydan  okuduğuna şaşıyor,  ideolojisinin  emperyalist  dediği  ülkelerin  zayıf noktalarını  bulmakta  bir  köylü  içgüdüsüne  sahipti.  Bir Ortadoğu  krizini  kışkırttı;  Berlin  üzerine  bir  dizi  ültimatom verdi;  ulusal  kurtuluş  savaşlarını  teşvik  etti  ve  Küba’ya füzeler  yerleştirdi.  Batı  için  çok  rahatsızlık  verecek  şeylere neden olduysa da, Sovyetler Birliği için herhangi bir devamlı</p>
<p class="calibre1"><a id="p1021"></a>kazanç  sağlayamadı;  çünkü  krizleri  başlatmakta  başarılı olmasına  karşılık,  bu  krizleri  nasıl  bitireceğini  bilemedi. </p>
<p class="calibre1">Ayrıca  Batı,  bütün  kafa  karışıklığına  karşın  sonunda direndiğinden,  Kruşçev’in  saldırgan  eylemlerinin  sonucu, hiçbir  devamlı  stratejik  kazanç  sağlayamadığı  halde,  Sovyet kaynaklarının geniş şekilde harcanması ve Küba füze krizinde büyük ölçüde prestij kaybına uğraması oldu. </p>
<p class="calibre1">1955  Cenevre  Zirvesi  bütün  bu  serüvenlerin  başlangıç noktası oldu. Cenevre’den ülkesine dönerken, Kruşçev Doğu Alman  komünist  rejiminin  bağımsızlığını  tanımak  için  Doğu Berlin’e uğradı. Bu, Stalin’in yapmaktan kaçındığı bir şeydi. </p>
<p class="calibre1">Soğuk  Savaş’ın  geri  kalan  yıllarında,  Almanya’nın birleştirilmesi  konusu  uluslararası  gündemden  çıktı;  çünkü Moskova  bu  konuyu  iki  Alman  devleti  arasındaki görüşmelere  bırakmıştı.  Bu  devletlerin  politik  değerleri uzlaşmaz  nitelikte  olduğundan  ve  bu  devletlerden  hiçbirisi intihar  etmek  niyetinde  olmadığından,  birleşme  ancak onlardan  birisinin  siyasi  yönden  çökmesi  halinde gerçekleşebilecekti.  Yani  1958-62  Berlin  krizinin  kaynağı Cenevre Zirvesi’ydi. </p>
<p class="calibre1">1955’te,  Roosevelt’in  ölümünden  on  yıl  sonra,  Avrupa’da savaş sonrası uzlaşma, II. Dünya Savaşı’nın galipleri arasında yapılan görüşmelerle değil, aksine görüşme yapamamalarının bir sonucu olarak nihayet ortaya çıkıyordu. Bu düzen tam da</p>
<p class="calibre1"><a id="p1022"></a>Roosevelt’in  kesin  olarak  kaçındığı  bir  düzendi:  Kıtanın ortasında  karşı  karşıya  iki  silahlı  kamp  ve  Avrupa’ya  karşı büyük bir Amerikan askeri yükümlülüğü; yani tam anlamıyla bir nüfuz küreleri düzenlemesi. Ancak bu düzenleme, belli bir istikrar  sağlayan  bir  düzenlemeydi.  Alman  sorunu çözülmemiş  olsa  da,  hiç  olmazsa  dondurulmuş  oluyordu. </p>
<p class="calibre1">Sovyetler,  tanımasa  da  Batı  Alman  devletini  kabul  etmek zorundaydı  ve  Amerikalılar  da  aynısını  Doğu  Almanya  için yapmak zorundaydı. </p>
<p class="calibre1">Fakat  Nikita  Kruşçev,  mücadele  etmeden  Amerikan küresinin  gelişmesine  izin  verecek  insan  değildi.  Stalin’in, Sovyet  çıkar  küresi  dışında  olarak  gördüğü  alanlarda  da Batı’ya  meydan  okuyacaktı  ve  böylece  Sovyet-Amerikan yarışmasının sıcak noktalarının Avrupa’nın ötesine gitmesine neden  olacaktı.  Bu  sıcak  noktalardan  birincisi  ise,  1956’da Süveyş Krizi olarak patladı. </p>
<p class="calibre1"><a id="p1023"></a> </p>
<p class="calibre1"></p>
<p class="calibre1"><a id="p1024"></a><img src="index-1024_1.png" class="calibre2"/></p>
<p class="calibre1">Kruşçev ve Cemal Abdul Nasır Moskova’da, 1952</p>
<p class="calibre1"><b class="calibre3"> </b></p>
<p class="calibre1"><b class="calibre3">21</b></p>
<p class="calibre1"><b class="calibre3">Sınırlandırma Politikasının Üzerinden</b></p>
<p class="calibre1"><b class="calibre3">Atlanması:</b></p>
<p class="calibre1"><b class="calibre3">Süveyş Krizi</b></p>
<p class="calibre1">1955  Cenevre  Konferansı’ndaki  bütün  barış  içinde  bir arada  yaşama  konuşmaları  temel  gerçeği  değiştiremezdi: Dünyanın birbirinden uzak iki süper gücü, Birleşik Devletler ve Sovyetler Birliği, coğrafi bir rekabet içine kilitlenmişlerdi. </p>
<p class="calibre1">Bir taraf için kazanç olan şey, diğer taraf için bir kayıp olarak değerlendiriliyordu.  1950’li  yılların  ortalarında,  Batı Avrupa’daki  Amerikan  nüfuz  küresi  gelişiyordu  ve Amerika’nın  bu  küreyi  askeri  güçle  korumaya  hazır  olması Sovyet </p>
<p class="calibre1">serüvenciliğini </p>
<p class="calibre1">caydırdı. </p>
<p class="calibre1">Fakat </p>
<p class="calibre1">Avrupa’daki</p>
<p class="calibre1"><a id="p1025"></a>hareketsizlik, dünyada da hareketsizlik anlamına gelmiyordu. </p>
<p class="calibre1">1955’te, Cenevre Zirvesi’nden iki ay sonra, Sovyetler Birliği pamuk karşılığında Mısır’a büyük çapta silah satışı anlaşması yaptı.  Sonra,  Sovyet  nüfuzunun  Ortadoğu’ya  doğru genişlemesi için cesurca bir hareketle daha da çoğunu verdi. </p>
<p class="calibre1">Mısır’da  nüfuz  kazanmak  için  ilk  hareketi  yapan  Kruşçev, Birleşik  Devletler’in  Sovyetler  Birliği  etrafında  oluşturduğu</p>
<p class="calibre1">“Cordon  sanitaire”  [Bir  ülkenin  çevresinde,  o  ülkeyi  tecrit eden  ve  saldırganlığını  kontrol  altında  tutan  veya  nüfuzunu azaltan  bir  ülkeler  kuşağı  (mütercimin  notu)]  “üzerinden atlamış”  oluyordu.  Böylece  Washington,  şimdiye  kadar  Batı küresi  içinde  güvende  sandığı  bölgelerde  de  Sovyetleri kontrol etmek görevi ile karşı karşıya kaldı. </p>
<p class="calibre1">Stalin, hiçbir zaman Sovyet güvenilirliğini, gelişmekte olan ülkelerde  ortaya  koymaya  yanaşmamıştı.  Bu  ülkeleri,  çok uzakta  ve  istikrarsız,  liderlerini  de  kontrol  edilmesi  zor kimseler  olarak  görüyordu  ve  Sovyetler  Birliği  zamanla Sovyet  askeri  gücünün  büyümesi  ile  bu  tutumu  değişebilirse de,  uzak  ülkelerde  serüvenlere  girişecek  kadar  kuvvetli  de değildi:  1947  gibi  geç  bir  tarihte,  o  zamanlar  Stalin’in  en yakın  danışmanlarından  olan  Andrei  Zdanov,  Ortadoğu’yu halâ birbiri ile çekişen Amerikan ve İngiliz emperyalistlerinin egemen olduğu bir bölge olarak tanımlıyordu<a href="index_split_014.html#p1746">.{710}</a></p>
<p class="calibre1"><a id="p1026"></a>Sovyet  liderlerinin  gelişmekte  olan  bir  ülkeye  ilk  silah satışlarının  Arap  milliyetçiliğini  ateşleyeceğini,  Arap-İsrail anlaşmazlığını </p>
<p class="calibre1">büsbütün </p>
<p class="calibre1">çığırından </p>
<p class="calibre1">çıkaracağını </p>
<p class="calibre1">ve</p>
<p class="calibre1">Ortadoğu’da  Batı  egemenliğine  karşı  büyük  bir  meydan okuma  olarak  değerlendirileceğini  anlamaması  olanaksızdı. </p>
<p class="calibre1">Duman  dağılıncaya  kadar,  Süveyş  krizi,  Büyük  Britanya  ve Fransa’nın  büyük  devlet  statüsünü  ortadan  kaldırdı.  Bundan böyle, Avrupa dışında Soğuk Savaş surlarını ABD tek başına koruyacaktı. </p>
<p class="calibre1">Kruşçev’in açış hareketi çok ihtiyatlıydı. Sovyetler Birliği ilk  silah  satışlarında  ortada  görünmüyordu.  Çünkü,  sonradan bu  kamuflaja  da  gerek  görülmediyse  de,  işlem  teknik bakımdan  Çekoslovakya’nın  silah  satışıydı.  Ortadoğu’ya Sovyet  silahı  satılması,  Batı  Avrupa’nın  özellikle  de  Büyük Britanya’nın  hassas  noktasına  dokunmuştu.  Hindistan’dan sonra  Mısır,  Büyük  Britanya’nın  imparatorluk  geçmişinin  en önemli  mirası  idi.  XX.  yüzyılda,  Batı  Avrupa’ya  petrol sevkiyatının  başlıca  arteri  Süveyş  Kanalı  olmuştu,  ikinci Dünya  Savaşı’ndan  hemen  sonraki  en  zayıf  zamanında  bile, Büyük  Britanya,  ülkesini  Ortadoğu’nun  üstün  gücü  olarak görmüştü. Hâkimiyetinin iki dayanağı vardı: Ortak bir İngiliz-liran  şirketiyle  petrol  gönderen  İran  ve  stratejik  üs  olarak hizmet  eden  Mısır.  Arap  Birliği,  1945’te  Anthony  Eden tarafından Ortadoğu’da yabancı sızmalara karşı direnecek bir</p>
<p class="calibre1"><a id="p1027"></a>politik  çerçeve  olarak  kurulmuştu.  Önemli  miktarda  İngiliz kuvveti Mısır, Irak ve İran’da kalmıştı. Bir İngiliz subayı olan General John Glubb (Glubb Paşa) Ürdün’ün Arap Lejyonu’na kumandanlık yapıyordu. </p>
<p class="calibre1">1950’li  yıllarda  bu  dünya  dağıldı.  Yeni  bağımsızlıklarına kavuşmuş ülkelerin ilk kuşağının alkışları ile İran Başbakanı Musaddık  1951’de  İran  petrol  endüstrisini  millileştirdi  ve Abadan’daki  petrol  kompleksini  koruyan  İngiliz  birliklerinin ülkeyi  terk  etmesini  istedi.  Artık  Büyük  Britanya,  kendisini Sovyet  sınırına  çok  yakın  bir  yerde  Amerikan  yardımı olmadan askeri harekâta girişecek kadar güçlü hissetmiyordu ve  bu  yardım  da  yoktu.  Bundan  başka,  Süveyş  Kanalı boyunca  yer  alan  ana  üssünde  bir  gerileme  durumunda olduğunu düşündü. </p>
<p class="calibre1">Musaddık tarafından yapılan meydan okuma, iki yıl sonra Birleşik  Devletler,  onu  devirmek  için  bir  hükümet  darbesini teşvik  edince  sona  erdi.  (O  günlerde  Washington,  gizli operasyonları,  askeri  müdahaleden  daha  çok  hukuka  uygun buluyordu.) Ancak Büyük Britanya’nın İran’daki hâkimiyeti, hiçbir  zaman  eski  haline  dönmedi.  1952’de,  Büyük Britanya’nın Mısır’daki durumu da kötü idi. Bölgede yaygın olan  milliyetçi  ve  sömürgecilik  aleyhtarı  havayı  yansıtan  bir grup  genç  subay,  yolsuzluk  yapan  Kral  Faruk’u  devirdi. </p>
<p class="calibre1">Başlarındaki kişi, Albay Cemal Abdül Nasır idi. </p>
<p class="calibre1"><a id="p1028"></a>İnsanlarda  sevgi  uyandırabilen  kuvvetli  bir  şahsiyeti  olan Nasır, Arap milliyetçiliğine hitap ederek karizmatik bir nitelik kazandı.  Nasır  1948’de  İsrail  ile  yapılan  savaştaki  Arap yenilgisinden sonra kendisini çok aşağılanmış hissetti. Yahudi Devleti’nin  kuruluşunu  da  Batı  sömürgeciliğinin  en  son aşaması olarak gördü. Büyük Britanya ve Fransa’yı bölgeden atmaya kararlıydı. </p>
<p class="calibre1">Nasır’ın ortaya çıkışı, Birleşik Devletler ile başlıca NATO</p>
<p class="calibre1">müttefikleri  arasında  uykuda  olan  sömürgecilik  sorununu açığa çıkarttı. 1951 Nisan’ında, o zaman hâlâ muhalefet lideri olan Churchill, Ortadoğu’da ortak eylem çağrısı yaptı:</p>
<p class="calibre1">“Biz  artık  Akdeniz’de  şimdiye  kadar  taşıdığımız  bütün politik  yükü  taşıyacak,  hatta  bu  bölgenin  diplomatik kontrolünde  başlıca  rolü  üstlenecek  kadar  kuvvetli  değiliz. </p>
<p class="calibre1">Fakat  Fransa’nın  da  yardımı  ile  Birleşik  Devletler  ve Britanya,..  üçümüz,  örneğin  Mısır  problemi  ve  Süveyş</p>
<p class="calibre1">Kanalı‘nın savunulması sorunu ile baş edecek kadar güçlü bir durumda oluruz. <a href="index_split_014.html#p1746">”{711}</a></p>
<p class="calibre1">Ancak  sıra  Ortadoğu’ya  gelince,  Amerika,  Yunanistan  ve Türkiye’de oynadığı rolü reddetti; ne Avrupa politik üstünlük mirasını  üstlendi,  ne  de  sömürgecilik  geleneği  ile  ortaklık yapılmasına  izin  verdi.  Hem  Truman,  hem  de  Eisenhower, İngilizlerin  İran  veya  Mısır’da  askeri  hareket  yapmasına,  bu çeşit  anlaşmazlıkların  Birleşmiş  Milletler’ce  karara</p>
<p class="calibre1"><a id="p1029"></a>bağlanması gerektiği gerekçesi ile sert bir şekilde karşı çıktı. </p>
<p class="calibre1">Gerçekte, haklı olarak, Büyük Britanya’nın sömürgeci mirası ile birlikte tanımlanmak istemediler. </p>
<p class="calibre1">Ama  Amerika’nın  da  kendi  hayalleri  vardı  ve  bunlardan birisi,  kalkınmakta  olan  ülkelerin  bağımsızlık  hareketlerinin Amerikan  deneyimine  paralel  olduğunu  ve  Birleşik Devletler’in sömürgecilik hakkındaki tutumunun eski Avrupa büyük devletlerinden tamamen farklı bulunduğunu gören yeni devletlerin  Amerikan  dış  politikasını  destekleyecekleri düşüncesiydi.  Fakat  bağımsızlık  hareketlerinin  liderleri, Amerika’nın </p>
<p class="calibre1">Kurucu </p>
<p class="calibre1">Babalan’ndan </p>
<p class="calibre1">farklıydılar. </p>
<p class="calibre1">Demokrasinin  söylemini  kullanırken,  gerçekten  kontrol  ve dengeler  sistemine  inanmış  olan  Amerikan  Anayasası’nı kaleme  alanların  ona  bağlılığına  sahip  değildiler.  Büyük çoğunluğu,  otoriter  tarzda  yönetimler  kurdular.  Birçoğu Marksist idi. Hemen hemen hepsi, Doğu-Batı anlaşmazlığını, eski  emperyalist  sistem  olarak  tanımladıkları  sistemi devirmek  için  bir  araç  olarak  gördüler.  Amerika,  kendisini Avrupa sömürgeciliğinden ne kadar uzak tutmaya çalışsa da, Amerikan  liderleri,  düş  kırıklığıyla,  kalkınmakta  olan ülkelerin,  kendilerini  gerçek  bir  ortak  olarak  değil, emperyalist  kamptan  faydalı  yardımcılar  olarak  algıladığını gördüler. </p>
<p class="calibre1"><a id="p1030"></a>Sonunda Amerika, her bölgede Sovyet genişlemesine karşı koymayı gerektiren sınırlandırma teorisi ile ve fiili veya olası askeri  tehditlere  karşı  NATO  benzeri  organizasyonlar yaratmayı teşvik eden ortak güvenlik doktrini ile Ortadoğu’ya çekildi. </p>
<p class="calibre1">Ancak </p>
<p class="calibre1">Ortadoğu’daki </p>
<p class="calibre1">devletler </p>
<p class="calibre1">çoğunlukla</p>
<p class="calibre1">Amerika’nın  stratejik  görüşünü  paylaşmadılar.  Moskova’yı, bağımsızlıklarına  yönelik  bir  tehdit  olarak  değil,  Batı’dan ödün  koparmak  için  yararlı  bir  araç  olarak  düşündüler.  Yeni devletlerden  birçoğu,  rejimlerinin  komünistlerin  eline geçmesinin,  kendilerinden  çok  Birleşik  Devletler  için  tehdit oluşturacağı  izlemini  yaratmayı  başardılar.  Bu  durumda  da Amerikan koruması için herhangi bir bedel ödemelerine gerek yoktu.  Hepsinden  önemlisi,  Nasır  gibi  popülist  yöneticiler, Batı  ile  birlikteymiş  gibi  görünmekte  gelecek  görmediler. </p>
<p class="calibre1">Uçarı  kamuoylarının,  onları,  yalnızca  bağımsızlık  için  değil, demokrasiler  dışında  hareket  özgürlüğü  için  de  kavga verdikleri şeklinde algılamasını istediler. Bağlantısızlık, onlar için bir dış politika tercihi olduğu kadar, bir iç ihtiyaçtı. </p>
<p class="calibre1">İlk önce, ne Büyük Britanya, ne de Amerika, Nasır’ın neyi temsil  ettiğini  kavradılar.  Her  iki  devlet  de  Nasır’ın  onların politikalarına  direnmesinin  düzeltilebilecek  bazı  özel sorunlardan ileri geldiğini sandılar. Bu hipotezi sınamak için mevcut olan küçük fırsat da, demokrasilerin birbirinden farklı varsayımlarla  hareket  etmeleri  nedeniyle  bozuldu.  Büyük</p>
<p class="calibre1"><a id="p1031"></a>Britanya, Nasır’ı, kendi tarihi egemenliğini kabul etmeye ikna etmek  için  uğraşırken,  Birleşik  Devletler  de  büyük sınırlandırma  stratejisi  içine  çekmeye  çalıştı.  Sovyetler Birliği, “kapitalist çemberin” arkasından dolaşmak ve (Doğu Avrupa’da  olduğu  gibi)  iç  yönetimlerinde  sorumluluk almadan  onlara  silah  satmak  yoluyla  yeni  müttefikler edinmek  fırsatını  yakaladı.  Nasır,  bu  itici  kuvvetlerin birleşmesini,  değişik  rakiplerini  birbirine  düşürmek  için kullandı. </p>
<p class="calibre1">Sovyet  silahlarının,  dengesiz  Ortadoğu’ya  akıtılması  bu süreci  hızlandırdı.  Büyük  Britanya  ve  Amerika’nın  en  iyi karşı  hamlesi,  Nasır’ı,  Sovyet  silahlarının  kendisine  bir  şey kazandırmadığını  iyice  anlayana  kadar  izole  etmek  ve  sonra Nasır  Sovyetlerle  bağlantılarını  terk  eder  veya  daha  iyisi, yerine  daha  ılımlı  bir  lider  geçerse,  o  zaman  cömert  bir diplomatik  girişim  başlatmak  olabilirdi.  Bu,  yirmi  yıl  sonra Enver  Sedat’a  uygulanan  Amerikan  stratejisiydi.  1955’te demokrasiler  tam  tersi  taktiği  seçtiler;  Nasır’ın  isteklerinin çoğunu karşılayarak onunla uzlaşmaya çaba harcadılar. </p>
<p class="calibre1">Dış  güçlerin  ümitleri,  onları  uygulamak  için  her  çaba harcanmasında çöldeki serap gibi uçup gitti. Büyük Britanya, bölgedeki  askeri  mevcudiyetini  ne  kadar  şirin  göstermeye çalışırsa  çalışsın,  bunu  bölge  liderleri  için  hoş  karşılanan  bir şey  yapamayacağını  anladı.  Amerika’nın,  Nasır’ı  Büyük</p>
<p class="calibre1"><a id="p1032"></a>Britanya  ile  birlikte  Sovyet  karşıtı  stratejiye  ortak  yapmak için  Ortadoğu  sorunlarında  İngiltere  ile  işbirliği  yapmama şeklindeki şizofrenik politikası hiçbir zaman başarılı olamadı. </p>
<p class="calibre1">Nasır’ın  Sovyetlerle  bağları  koparması  için  özendirici  hiçbir şey  yoktu.  Ona  verilen  Amerikan  olanaklarını  dengelemek için  Sovyetlerden  veya  radikal  Bağlantısızlar’dan,  ya  da tercihan  her  ikisinden  benzer  olanaklar  sağlamaya  çalıştı. </p>
<p class="calibre1">Washington Nasır’ı ne kadar çok tatmin etmeğe çalıştı ise, bu kurnaz  Mısırlı,  o  kadar  çok  Sovyetlere  doğru  kaydı  ve böylece  önceki  konumuna  dönerek  Birleşik  Devletler’den daha çok yardım koparmaya çalıştı. </p>
<p class="calibre1">Kısa zamanda, Sovyetler Birliği de bu Bağlantısız ülkelerle iş  yapmanın  yarattığı  düş  kırıklığını  tattı.  Sovyetlerin Ortadoğu’ya  sızmasının  ilk  aşamasında  her  şey  net  kâr sayıldı.  Moskova,  önemsiz  bir  maliyetle  demokrasileri savunmaya itti. Batı nüfuz bölgesine ayrılan bölgelere Sovyet mevcudiyetinin  girmesi,  içteki  anlaşmazlıkları  artırdı.  Ancak zaman  geçtikçe,  Sovyetlerin  ihtiraslı  Ortadoğulu  müşterileri, Moskova’yı kazancı ile kıyaslanamayacak bir büyüklükte bir tehlike içine soktu. Sovyetler Birliği bu tehlikeleri ne zaman kendi  ulusal  çıkarlarına  bağlamak  istediyse,  yeni  bulduğu müşterilerinin  nefreti,  değilse  bile  memnuniyetsizlikleriyle karşılaştı. Bu durum, Batı diplomasisine, Sovyetler Birliği’nin müşterilerinin  amaçlarını  yerine  getiremediğini  herkese</p>
<p class="calibre1"><a id="p1033"></a>gösterme  olanağı  tanıdı  ve  1972’de  başlamak  üzere  Sedat’ın Moskova’dan yüz çevirmesine yol açtı. </p>
<p class="calibre1">Büyük  Britanya,  Ortadoğu  üzerindeki  hayallerini  terk etmek  zorunda  kalan  ilk  ülke  oldu.  Süveyş  Kanalı  boyunca yerleştirilmiş olan üssü, 80.000 askerden oluşan garnizonu ile İngiltere’nin  son  önemli  imparatorluk  ileri  karakoluydu. </p>
<p class="calibre1">Ancak  Büyük  Britanya,  Mısır’ın  muhalefetine  rağmen  ve Amerika’nın  desteği  olmadan  Kanal  Bölgesi’nde  büyük  bir kuvvet  bulunduracak  durumda  değildi.  1954’te,  Birleşik Devletler’in  baskısı  ile  kuvvetlerini  Süveyş  üssünden  1956</p>
<p class="calibre1">yılında çekmeye razı oldu. </p>
<p class="calibre1">Amerikan liderleri, birbiriyle çatışan iki politikayı birbirine uydurmaya  çalışıyorlardı:  Ortadoğu’da  bir  sınırlandırma yapısı  yaratmak  ve  Büyük  Britanya’nın  nüfuzundan  geriye kalanları kullanmasına bir son vermek. Eisenhower Yönetimi, Türkiye,  Irak,  Suriye,  Pakistan  ve  sonradan  İran’dan  oluşan bir Kuzey Seddi kavramı oluşturdu. NATO’nun bu Ortadoğu versiyonunun  amacı,  Sovyetler  Birliği’ni  güney  sınırları boyunca çevrelemekti. </p>
<p class="calibre1">Bu  kavram,  İngiliz  destekli  Bağdat  Paktı  şeklinde gerçekleşti;  fakat  birçok  yönden  çatlak  verdi.  Bir  ittifakın etkili olması için, ortak bir amacı yansıtması, ortak bir tehlike algılamış  olması  ve  kuvvetleri  bir  arada  toplama  kapasitesi bulunması zorunludur. Bu öğelerden hiçbiri Bağdat Paktı’nda</p>
<p class="calibre1"><a id="p1034"></a>yoktu.  Bölgedeki  uluslar  arasındaki  bölünmüşlük  ve düşmanlık,  Sovyet  yayılmacılığı  korkusundan  daha  büyüktü. </p>
<p class="calibre1">Suriye,  pakta  katılmayı  reddetti;  iki  yıl  paktın  genel merkezliğini  yapan  Irak,  bu  sürede  bile  Sovyet saldırganlığından  çok,  Arap  köktenciliğini  uzlaştırmakla ilgiliydi; Pakistan güvenliğine tehdidin Sovyetler Birliği’nden değil, Hindistan’dan geldiğini düşünüyordu. </p>
<p class="calibre1">Bağdat Paktı üyelerinin askeri kuvvetleri de, bir süper güç tarafından  saldırıya  uğratıldığı  zaman  komşularına  nasıl yardım  edileceğine  göre  oluşturulmamıştı;  temel  amaçları  iç güvenlikti. Her şeyden önemlisi, bölgedeki en dinamik kuvvet olan Nasır, Ortadoğu’da sömürgeciliği yeniden canlandırmak ve onu ve köktenci arkadaşlarını izole etmek için dolambaçlı bir manevra olarak gördüğü paktı yıkmaya kararlı idi. </p>
<p class="calibre1">Bölgedeki  Sovyet  nüfuzuna  karşı  cezalandırıcı  önlemler alamayacak kadar bölünmüş olan Büyük Britanya ve Birleşik Devletler,  bundan  sonra  Batı  kampına  bağlı  kalmanın avantajlarını  anlatarak,  Mısır’ı  tatlı  dille  Moskova’dan koparmaya çalıştılar. Bu amaçla iki politika izlediler: Mısır’la İsrail arasında barışı teşvik etmek ve Nasır’a Asvan Barajı’nı inşa etmesi için yardım etmek. </p>
<p class="calibre1">Barış  girişimi,  Arap  köktenciliğinin  başlıca  kaynağının 1948’de  silahların  gücü  ile  Yahudi  Devleti’nin  kurulması olduğu  inancına  dayanıyordu.  Şerefli  bir  barışın,  bu</p>
<p class="calibre1"><a id="p1035"></a>aşağılanma  duygusunu  ortadan  kaldıracağı  düşünüldü.  Fakat bu  noktada,  Arap  köktencileri  ve  milliyetçileri,  şerefli  veya başka  bir  şekilde  İsrail  ile  barış  peşinde  değillerdi.  Onlara göre  Yahudi  Devleti,  2000  yıllık  bir  iddiaya  dayanılarak  ve Arap halkının sebep olmadığı olaylar dolayısıyla Yahudilerin çektiklerinin  bir  kefareti  olarak  geleneksel  Arap  topraklarına enjekte edilmiş yabancı bir devlet idi. </p>
<p class="calibre1">Nasır,  İsrail  ile  gerçek  bir  barış  yapsaydı,  yani  bir  arada yaşamaya  razı  olsaydı,  Arap  dünyasındaki  liderlik  iddiasını kaybederdi.  Arap  ırktaşları  karşısında  mahcup  olmamaya kararlı olan Nasır, İsrail’den, bütün Negev’den vazgeçmesini (1948’de  İsrail  tarafından  alınan  ve  İsrail  topraklarının yarıdan  fazlasını  oluşturan  güney  çöl  bölgesi)  ve  1948’de topraklarını  terk  etmek  zorunda  bırakılan  yüzbinlerce Filistinli mültecinin dönmelerine izin vermesini istedi<a href="index_split_014.html#p1746">.{712}</a></p>
<p class="calibre1">İsrail  ülkenin  yarısından  vazgeçmek  veya  devletinin ortadan </p>
<p class="calibre1">kaldırılması </p>
<p class="calibre1">anlamına </p>
<p class="calibre1">gelen </p>
<p class="calibre1">bütün </p>
<p class="calibre1">Arap</p>
<p class="calibre1">mültecilerinin  geri  dönmelerine  izin  vermeye  hiçbir  zaman yanaşmazdı,  İsrail’in  çıkış  noktası,  açık  sınırlarla  birlikte resmi  barış  antlaşması  idi.  Bu  zararsız  bir  talep  gibi görünüyordu;  fakat  aynı  zamanda  Arap  liderleri  tarafından kabul edilmesi en zor talepti de; çünkü yeni devletin devamlı olarak  tanınması  anlamına  geliyordu,  İsrail’in  toprak  ödünü vermeden  barış  istemesi  ve  Arap  ülkelerinin  barışı</p>
<p class="calibre1"><a id="p1036"></a>tanımlamadan </p>
<p class="calibre1">toprak </p>
<p class="calibre1">istemeleri </p>
<p class="calibre1">karşısında </p>
<p class="calibre1">çıkmaz, </p>
<p class="calibre1">kaçınılmazdı,  ilk  görüşmeler,  Mısır’da,  Sedat’ın  gelişine kadar  bağlı  kalınan  bir  yazılı  metin  ortaya  çıkardı  ve  Arap dünyasının geri kalan kısmında yirmi yıl bir şey olmadı, ta ki 1993  yılının  Eylül  ayında  Filistin  Kurtuluş  Örgütü  ile  İsrail arasında bir anlaşma imzalanıncaya kadar. </p>
<p class="calibre1">Bu  arada  Birleşik  Devletler  ve  Büyük  Britanya  birçok konuda  birbiriyle  kavgalıydılar.  Her  ne  kadar  Dulles  Kuzey Şeddi  politikasını  destekliyorsa  da,  Büyük  Britanya’nın bunun  liderliğini  üstlenmesinden  hoşlanmadı  ve  Bağdat Paktı’nın  merkezinin  Mısır’da  olmasını  istedi.  Oysa  Mısır, Bağdat Paktı’na karşı dişi tırnağı ile mücadele etmişti. Büyük Britanya,  Nasır’ı  devirmeyi  yeğlerdi;  Amerika  her  ne  kadar Sovyetlerle  yapılan  silah  anlaşmasından  rahatsız  ise  de,  onu hoş tutmanın daha akıllıca bir şey olduğunu düşünüyordu. </p>
<p class="calibre1">Parçalanmış  birlikteliklerini  tekrar  oluşturmak  endişesi  ile İngiliz-Amerikan  liderleri,  bundan  sonra  dikkatlerini  Asvan Barajı  denilen  büyük  inşaat  projesine  çevirdiler:  111  metre yüksekliğinde  ve  3.8  kilometre  uzunluğundaki  bu  baraj, Yukarı  Nil  üzerinde  Mısır’ın  Sudan  sınırına  yakın  bir  yerde yapılacaktı.  Baraj,  Nil  Vadisi’nin  sulamasını  düzenleyecekti ki,  Mısır  halkının  yaşamı  artık  unutulmuş  eski  zamanlardan beri  buna  bağlı  idi  ve  aynı  zamanda  Mısır’ı,  her  yıl  olan  su baskınlarına bağımlılıktan da kurtarmış olacaktı. </p>
<p class="calibre1"><a id="p1037"></a>Nasır’ın en amansız düşmanı Anthony Eden, baraj için bir İngiliz-Amerikan  ortak  yardım  projesini  ilk  ortaya  atan kişiydi.  Buna  göre  yükün  aslan  payını  (%90’ını)  Amerika taşıyacaktı.  Nasır’dan  kurtulmaya  can  atan  Eden’in,  Asvan Barajı’nın  önde  gelen  savunucusu  olmasının  nedeni, Ortadoğu  politikasının  yapıcısı  olarak  tanınmak  istemesi  ve Sovyetlerin,  askeri  yardımlarından  sonra  ekonomik yardımlarla  da  Mısır’a  sızmasını  engellemek  arzusu  ile açıklanabilir.  14  Aralık  1955’te,  Büyük  Britanya  ve  Birleşik Devletler,  barajı  iki  aşamada  yapmak  için  resmi  bir  öneride bulundular:  Hazırlık  aşaması  için  sınırlı  kaynaklar  hemen hazır hale getirilecek, bu arada barajın fiili inşaatını içine alan ikinci  aşama  için  yapılacak  yardımların  genişliği  ve  niteliği kararlaştırılacaktı. <a href="index_split_014.html#p1746">{713}</a></p>
<p class="calibre1">Garip  bir  karardı  bu.  İki  hükümet,  Nasır’ın  değişmesini yeğlerken ve onun Sovyet yörüngesine kaymasından derin bir endişe  duyarlarken,  devasa  bir  mühendislik  ve  finansal projenin </p>
<p class="calibre1">yükümlülüğünü </p>
<p class="calibre1">üstleniyorlardı. </p>
<p class="calibre1">Aralarında</p>
<p class="calibre1">uyumsuzluk  bulunan  iki  müttefik  kendilerini  şu  düşünce  ile rahatlattılar:  ilk  verilen  yardım  Nasır’ı  kazanmaya  yetmezse bile,  ikinci  safha  Mısır’ı,  tıpkı  XIX.  yüzyılda  Süveyş</p>
<p class="calibre1">Kanalı’nın  inşasının,  Batı’ya  Mısır  üzerinde  mali  kontrol sağlaması gibi, onlara bağımlı hale getirecekti. </p>
<p class="calibre1"><a id="p1038"></a>Asvan  Barajı  projesi  Nasır’ı  ılımlı  hale  getirmek  şöyle dursun,  onda  önemli  bir  adam  olma  duygusunu  harekete geçirdi. Pazarlık araçlarını korumak için birtakım dengeleme hareketleri  yapmaya  başladı.  Mali  şartlar  üzerinde  çetin  bir pazarlığa </p>
<p class="calibre1">girişen </p>
<p class="calibre1">Nasır, </p>
<p class="calibre1">Arap-Israil </p>
<p class="calibre1">görüşmelerinin</p>
<p class="calibre1">kolaylaştırılması  için  Amerika’nın  yaptığı  ricaları  geri çevirdi. Büyük Britanya, Ürdün’ü Bağdat Paktı’na katılmaya ikna  etmeye  çalışırken,  Mısır  yanlısı  ayaklanmalar  başladı. </p>
<p class="calibre1">Bu  durumda,  Kral  Hüseyin  1956  Mart’ında  Arap Lejyonu’nun  İngiliz  Kumandanı  Glubb  Paşa’yı  görevden almak zorunda kaldı. <a href="index_split_014.html#p1746">{714}</a></p>
<p class="calibre1">16  Mayıs’ta,  Nasır,  Chiang  Kai-shek  hükümetinden tanımasını geri çekti ve Çin Halk Cumhuriyeti ile diplomatik ilişkiler  kurdu.  Bu  hareket,  Birleşik  Devletler’in  ve  özellikle Tayvan  için  büyük  yükümlülükler  altına  giren  Dulles’ın yüzüne  indirilmiş  bir  tokat  demekti.  Haziranda  yeni  Sovyet Dışişleri  Bakanı  Dmitri  Şepilov,  Asvan  Barajı’nın  inşası  ve finansmanı  önerisi  ile  Mısır’a  geldi.  Böylece,  Nasır’ın  çok sevdiği  süper  güçleri  birbirlerine  karşı  oynamak  fırsatını yaratmış oldu. </p>
<p class="calibre1">19  Temmuz’da,  Dulles  bu  oyuna  bir  son  vermeye  karar verdi.  Mısır  liderinin  sorunun  üzerine  tüy  dikercesine Komünist  Çin’i  tanıması,  Dulles’ı  Nasır’a  bir  ders  vermeğe ikna  etti.  Mısır  büyükelçisi,  bütün  Amerikan  teknik  yardımı</p>
<p class="calibre1"><a id="p1039"></a>tekliflerinin  kabul  edilmesi  talimatıyla  Kahire’den  dönünce, Dulles  Washington’un,  Mısır’ın  ekonomik  kapasitesinin  bu barajın  yükünü  karşılamayacağı  kararına  vardığını  kendisine söyledi. Hiçbir yardım yapılmayacaktı. </p>
<p class="calibre1">Dulles, kuvvetli bir cevaba kendisini hazırlamıştı. Time’ın yayımcısı  Henry  Luce’e,  Asvan  Barajı  kararının,  “ABD</p>
<p class="calibre1">diplomasisinin uzun zamandan beri yaptığı en büyük satranç hareketi  olduğunu”  söyledi.  Nasır,  “şimdi  cehennemin ortasında,  ne  yaparsa  yapsın  bu,  Amerika’nın  lehine kullanılabilir.  Şimdi  Ruslara  döner  ve  Ruslar  da  ona  ‘hayır’</p>
<p class="calibre1">derse,  bu  durum  Sovyetlerin  son  günlerde  bütün  dünyada yaptığı  ekonomik  dolandırıcılık  yapısının  altını  oymuş</p>
<p class="calibre1">olacaktır...  Sovyetler  Nasır’a  barajını  vermeyi  kabul  ederse, biz  de  Sovyet  milyonları  Mısır’a  akıtılırken  uydu  ülkelerin hayat  şartlarının  neden  bu  kadar  düşük  olduğunu sorarız. <a href="index_split_014.html#p1746">”{715}  </a>Dulles’ın  gözleminde  göze  çarpan  eksiklik, </p>
<p class="calibre1">“büyük  bir  hareketi”  tehlikeyi  göze  alarak  destekleme isteğinin  olmaması  idi.  Bu,  Dulles’ın  özellikle  Demir  Perde gerisinde  propagandaya  olduğundan  fazla  önem  vermek eğiliminin bir başka örneğiydi. </p>
<p class="calibre1">Barajın  politik  mantığı  ne  kadar  zayıf  olsa  da,  Amerikan yardım  önerisinin  geri  çekiliş  tarzı  büyük  bir  krize  davetiye çıkardı.  Washington’daki  Fransız  Büyükelçisi  Couve  de Murville (Sonradan de Gaulle’ün dışişleri bakanı olmuştu) ne</p>
<p class="calibre1"><a id="p1040"></a>olacağını doğru olarak tahmin etti: “Süveyş üzerinde bir şey yapacaklar. Batı ülkelerine dokunmalarını sağlayacak tek yol budur. <a href="index_split_014.html#p1746">”{716}</a></p>
<p class="calibre1">26  Temmuz  1956’da,  Nasır  İskenderiye’de  büyük  bir kalabalığın  önünde  Dulles’a  cevabını  Arap  milliyetçiliğine başvurarak verdi:</p>
<p class="calibre1">“Vatandaşlarım,  içinde  olduğumuz  şey  bir  savaştır.  Bu savaş,  emperyalizme,  emperyalist  metot  ve  tekniklere, emperyalizmin öncüsü İsrail’e karşı savaştır... </p>
<p class="calibre1">Arap milliyetçiliği  gelişmektedir.  Arap  milliyetçiliği  zafer kazanmaktadır.  Arap  milletçiliği  ileriye  doğru  gitmektedir; yolunu  ve  gücünü  biliyor.  Arap  milliyetçiliği,  kimin  dost kimin düşman olduğunu biliyor...” <a href="index_split_014.html#p1746">{717}</a></p>
<p class="calibre1">Açıkça Fransa’ya çatarak kalabalığa şunu söyledi: “Hiçbir zaman  Cezayir  savaşının  bizim  savaşımız  olmadığını söylemeyiz.”  Konuşmasının  ortasında,  Nasır  Süveyş</p>
<p class="calibre1">Kanalı’nı  yapan  Fransız  Ferdinand  de  Lesseps’in  adından bahsetti. Bu, Mısır askeri kuvvetlerinin kanalın kontrolünü ele geçirmeleri  için  parolaydı.  Böylece  konuşmasının  sonunda, Nasır  çılgına  dönen  topluluğa  şunu  söyledi:  “Şu  anda  size hitap  ederken,  Mısırlı  kardeşlerinizden  bir  kısmı...  kanal şirketini, varlıklarını ve kanaldaki gemi geçişinin kontrolünü ele  geçirmeye  başlamıştır.  Mısır  toprakları  üzerinde  bulunan</p>
<p class="calibre1"><a id="p1041"></a>kanal...  Mısır’ın  bir  parçasıdır  ve  mülkiyeti  Mısır’a aittir...” <a href="index_split_014.html#p1747">{718}</a></p>
<p class="calibre1">Süveyş  krizinin  başlangıcını  belirleyen  demokrasiler arasındaki  perspektif  farklılığı,  onların  bu  olaya  tepkisini  de etkiledi. Uzun bir bekleyişten sonra bir yıl önce başbakanlık makamına  yükseltilen  Eden,  yaratılış  bakımından  baskı altında karar vermeye alışık değildi. Churchill’in halefi olmak yeteri  kadar  ağır  bir  yüktü;  fakat  bu  durum,  onun  psikolojik ve gerçekte fiziksel zayıflığına ters düşen güçlü adam imajına sahip  olması  nedeniyle  daha  da  ağırlaştı.  Birkaç  ay  önce önemli  bir  ameliyat  geçirmişti  ve  devamlı  ilaçla  tedavi devresi  içinde  idi.  Hepsinden  önemlisi,  Eden  gelişme yıllarının </p>
<p class="calibre1">eseriydi. </p>
<p class="calibre1">Güzel </p>
<p class="calibre1">Arapça </p>
<p class="calibre1">konuşan </p>
<p class="calibre1">Eden, </p>
<p class="calibre1">Ortadoğu’nun  İngiliz  hâkimiyetinde  olduğu  dönemde yetişmişti ve gerekirse tek başına Nasır’ı durdurmaya kararlı idi. </p>
<p class="calibre1">Fransa  Nasır’a  karşı  daha  da  düşmanca  hisler  besliyordu. </p>
<p class="calibre1">Fransa’nın  Arap  dünyasında  ilgilendiği  ülkeler  eskiden Fransa’nın  himayesinde  olan  Fas  ve  Cezayir  idi  ve  Cezayir, Metropolitan  Fransa’nın  bir  milyon  Fransız’ı  barındıran  bir eyaletiydi.  Her  iki  Kuzey  Afrika  ülkesi  de  bağımsızlık peşindeydiler  ve  Nasır’ın  politikaları  onlara  duygusal  ve politik  destek  sağlıyordu.  Sovyet  silah  anlaşması,  Mısır’ın Cezayirli  gerillalara  gönderilecek  silahlar  için  bir  yol  olması</p>
<p class="calibre1"><a id="p1042"></a>olasılığını  da  ortaya  çıkardı.  Fransa’nın  yeni  Başbakanı  Guy Mollet,  “Bütün  bunlar  Nasır’ın  işi”  dedi.  “Nasıl  Hitler’in politikası  Mein  Kampf’ında  yazılıysa,  Nasır  da  İslam’ın fetihlerini yeniden canlandırmak ihtirası içindedir.” <a href="index_split_014.html#p1747">{719}</a></p>
<p class="calibre1">Hitler  benzetmesi,  pek  isabetli  değildi.  Nasır’ın,  Mısır’ın yabancı  ülkeleri  fethetmekte  kararlı  olduğunu  ima  ederek, Ortadoğu  sınırlarına  Arap  milliyetçilerinin  tanımadığı  bir geçerlilik  veriyordu.  Avrupa’daki  sınırlar,  Balkanlar  hariç, esas olarak ortak bir tarihi ve kültürü yansıtmaktadır. Bunun aksine  Ortadoğu’daki  sınırlar,  geniş  çapta  yabancılar, özellikle  de  Birinci  Dünya  Savaşı’ndan  sonra  bölgede hâkimiyetlerini  kurmak  isteyen  Avrupalılar  tarafından çizilmiştir.  Arap  milliyetçilerinin  zihninde,  bu  sınırlar,  Arap ulusunu birbirinden ayırmakta ve ortak Arap kültürünü inkâr etmekteydi.  Bu  sınırları  silmek,  bir  ülkenin  diğer  bir  ülkeye egemen  olması  demek  değildi;  bu,  Cavour’un  İtalya’yı kurması  ve  Bismarck’ın,  birçok  bağımsız  devletten  bir Almanya yaratması gibi, bir Arap ulusu yaratma yoluydu. </p>
<p class="calibre1">Benzetme yerinde olmamakla beraber, Eden ve Mollet bir kez  yatıştırma  politikasına  karşı  bayrak  açınca,  artık  geri çekilmeyecekleri  açık  olmalıydı.  Onlar  her  şeyden  önce, yatıştırma  politikasını  büyük  bir  günah  olarak  gören  ve Münih’i  devamlı  bir  yüz  karası  olarak  hatırlayan  bir  kuşağa mensuptular.  Bir  lideri  Hitler’le  veya  hatta  Mussolini  ile</p>
<p class="calibre1"><a id="p1043"></a>kıyaslamak  demek,  uzlaşma  olasılığının  ötesine  geçmek demekti.  Ya  başarılı  olacaklar,  ya  da  en  önemlisi  kendi gözlerinde bütün yönetim iddialarını kaybedeceklerdi. </p>
<p class="calibre1">Eden  ve  Mollet’in  Süveyş  Kanalı’nın  millileştirilmesine tepkileri çok şiddetli oldu. Eden, Nasır’ın konuşmasının ertesi günü Eisenhower’a bir telgraf gönderdi: “Sağlam durmazsak, bizim  ve  sizin  Ortadoğu’daki  nüfuzumuzun  nihai  olarak ortadan  kalkacağına  inanıyoruz.” <a href="index_split_014.html#p1747">{720}</a>  Üç  gün  sonra,  Avam Kamarası’nda  herhangi  bir  çekilme  olasılığını  tamamen kapadı:</p>
<p class="calibre1">“Bu  büyük  uluslararası  suyolunun  geleceğinin,  olayların gösterdiği  gibi,  onu  ulusal  politika  amaçları  için kullanabilecek  tek  bir  devletin  yönetimine  hiçbir  kontrol olmadan  bırakılması  anlamına  gelen  hiçbir  düzenleme Majesteleri Hükümetince kabul edilemez-” <a href="index_split_014.html#p1747">{721}</a></p>
<p class="calibre1">Fransa da en az İngiltere kadar kararlıydı. 29 Temmuz’da, Londra’daki  Fransız  büyükelçisi  İngiliz  dışişleri  bakanına, Fransa’nın kuvvetlerini İngiliz kumandanlığı emrine vermeye ve  birliklerini  Cezayir’den  çekerek  Mısır’a  karşı  ortak harekâta sokmaya hazır olduğunu bildirdi. <a href="index_split_014.html#p1747">{722}</a></p>
<p class="calibre1">Dulles, fikir alışverişi için 1 Ağustos’ta Londra’ya geldiği zaman  bu  görüşleri  paylaştığı  izlenimini  verdi.  Herhangi  bir ulusun, hele bu ulus Mısır ise, kanalı kontrol etmesinin kabul edilemeyeceğini ilan etti:</p>
<p class="calibre1"><a id="p1044"></a>“Nasır’ın  yutmaya  çalıştığı  şeyi  geri  çıkarmasını sağlayacak  bir  yol  bulunmalıdır...  Kanal’da  uluslararası  bir operasyon lehinde kamuoyu oluşturmak  için  gerçek  bir  çaba harcamalıyız.  Nasır’a  karşı  o  kadar  düşmanca  bir  kamuoyu oluşmalı ki, o kendisini izole edilmiş hissetmeli. Sonra askeri harekâta  girişilirse,  bu  daha  başarılı  olacak  ve  acele  ile yapılandan daha az ciddi ters etkileri olacaktır. <a href="index_split_014.html#p1747">”{723}</a></p>
<p class="calibre1">Kanaldan serbest geçiş için uluslararası bir sistem kurmak üzere  yirmi  dört  başlıca  denizci  ülkenin  katılımıyla  on  beş</p>
<p class="calibre1">gün  içinde  Londra’da  başlayacak  bir  Deniz  Konferansı toplanmasını önerdi. </p>
<p class="calibre1">Dulles’ın  konferans  çağrısı,  şaşkınlık  yaratan  ve  Büyük Britanya ve Fransa için aşağılayıcı bir sürecin başlangıcı oldu. </p>
<p class="calibre1">Dulles’ın  açış  sözleri  bile,  sert  dil  kullanılması  ile  zaman öldüren  diplomasinin  birleştirilmesi  için  bir  çaba niteliğindeydi.  Kısa  zamanda,  müttefiklerin  kriz  hakkında aynı görüşü paylaşmadıkları su yüzüne çıktı. Eden ve Mollet, Nasır’ın  devrilmesini  veya  aşağılanmasını  bir  amaç  olarak görüyorlardı.  Eisenhower  ve  Dulles  ise,  krize,  Arap  dünyası ile uzun vadeli ilişkiler açısından bakıyorlardı. Her iki taraf da hatalı önyargılardan yola çıkıyorlardı. Eden ve Mollet, Nasır devrilirse  durum  onun  iktidara  gelmesinden  önceki  duruma dönecekmiş  gibi  davranıyorlardı;  Eisenhower  ve  Dulles  ise, Nasır  olmazsa,  bölgedeki  başka  bir  milliyetçi  liderin  NATO</p>
<p class="calibre1"><a id="p1045"></a>benzeri bir Ortadoğu güvenlik sistemine ikna edilebileceğine inanıyor  gibi  görünüyorlardı.  Aynı  zamanda,  Nasır’a  karşı askeri  bir  harekâtın  Arap  milliyetçiliğini  ateşleyeceği  ve  bu durumun  Ortadoğu’daki  Batı  nüfuzunu  bir  kuşak  boyunca mahvedeceği görüşünde idiler. Bu, kanal üzerindeki kontrolü kaybetmekten daha karanlık bir senaryoydu. </p>
<p class="calibre1">Bu  varsayımlardan  hiçbirisi  doğru  çıkmadı.  Nasır  öncesi Mısır  artık  yoktu.  Nasır’ı  kendilerine  örnek  alan  diğer milliyetçi  liderler  de  sınırlandırma  politikasının  güzel sözlerine karşı bağışıklığa sahiptiler. Ellerindeki esas pazarlık kozu, Soğuk Savaş’ın kendisi idi. Onu, lanetledikleri derecede de kullandılar. Ayrıca gerçek sorun, Arap milliyetçiliğini daha da alevlendirecek şeyin, Nasır’ın zaferi mi, yoksa yenilgisi mi olduğuydu. </p>
<p class="calibre1">Tamamen analitik bir görüş açısından hareket edildiğinde, Amerika’nın,  Nasır  tipi  militan  milliyetçiliğin,  yapıcı  bir Ortadoğu  politikası  için  başa  çıkılmaz  bir  engel  oluşturduğu hakkındaki İngiliz ve Fransız görüşünü paylaşması gerekirdi. </p>
<p class="calibre1">Sovyet  silahlarına  bağımlılığın  bir  işe  yaramadığının gösterilmesi,  kalkınmakta  olan  dünyada  onlarca  yıldan  beri görülen  ayaklanmaları  engelleyebilirdi.  Bu  görüş  açısından, Nasır’ı  sindirmek  arzu  edilebilirdi.  Fakat,  Birleşik  Devletler onun  yenilgisini  sağladıktan  sonra,  İngiltere  ve  Fransa’nın sömürge </p>
<p class="calibre1">egemenliğini </p>
<p class="calibre1">tekrar </p>
<p class="calibre1">kurmalarına </p>
<p class="calibre1">katkıda</p>
<p class="calibre1"><a id="p1046"></a>bulunamazdı.  Eğer  kesin  olarak  gerekli  ise,  Amerika’nın müttefiklerinden  ayrılması  gereken  zaman  Süveyş  krizinin başladığı  zaman  değil,  onun  başarılı  sonucunun  alındığı zaman olmalıydı. Sovyet desteğine dayanmanın Mısır için bir felaket  olduğu  gösterildikten  sonra,  Nasır’ın  yerine  geçecek daha  ılımlı  bir  liderin  makul  milliyetçi  amaçlarının desteklenmesi  de  gerekirdi  ki  1970’li  yıllarda  Amerika’nın Sedat’a yaptığı buydu. </p>
<p class="calibre1">Ancak  demokrasiler  bu  kadar  karışık  stratejilere  hazır değildiler.  Büyük  Britanya  ve  Fransa,  Nasır’ı  devirmenin  ön şartı  olarak,  yerine  geçecek  daha  ılımlı  lidere  onun istediklerini  vermeyi  kabul  etmediler.  Amerika,  iki  yakın NATO  müttefikinin  Büyük  Devlet  imajına  zarar  vermeden, yeni  şartlara  kendilerini  ayarlamalarına  izin  verilmesinin, kendi  politikası  bakımından  ne  kadar  önemli  olduğunu anlayamadı.  Çünkü  bir  kez  bir  ulusun  kendi  hakkında  sahip olduğu  imaj  tahrip  edilirse,  onun  önemli  uluslararası  rol oynamak  isteği  de  tahrip  edilmiş  olur.  Bu  nedenle,  Maliye Bakanı  Harold  MacMillan  Büyükelçi  Robert  Murphy’ye (Dulles’ın  temsilcisi)  “Büyük  Britanya  şimdi  Nasır’la hesaplaşmazsa,  yakında  başka  bir  Hollanda  olacaktır<a href="index_split_014.html#p1747">”{724}</a></p>
<p class="calibre1">dedi.  Ancak  köktenci  milliyetçileri  kazanmak  isteyen Amerikan  liderleri,  ilk  önce  Büyük  Britanya  ve  Fransa  ile diplomatik  işbirliğinden  kaçındılar,  sonra  açıkça  onlara  karşı</p>
<p class="calibre1"><a id="p1047"></a>tavır  koydular  ve  onların  Ortadoğu  olaylarına  şekil  verme kapasitelerinin sınırlarını gösterdiler, başka bir deyişle Büyük Devlet  olarak  rollerinin  bittiği  gerçeğini  onlara  kabul ettirdiler. </p>
<p class="calibre1">Kanal rejimini hukuki bir sorun olarak kabul eden Dulles, denizyollarının  olası  kesilmesi  üzerinde  çalışmalarını yoğunlaştırdı ve kanaldan serbestçe geçişe karşı olan engelleri kontrol  etmek  için  verimli  bir  hukuki  formülle  geldi.  Ancak Eden  ve  Mollet,  Süveyş  Kanalı’nın  millileştirilmesini  kabul etmemekte  kararlı  idiler;  bu  durumu,  Nasır’ı  devirmek  veya en azından onu aşağılamak için bir bahane olarak kullanmaya çalıştılar. Nasır, oldubittiden sonra bütün ihtilalcilerin yaptığı gibi  zaman  kazanmaya  çalıştı.  Süveyş’teki  durum  ne  kadar uzun  müddet  korunursa,  özellikle  kuvvet  kullanmak  yoluyla aksini yapmak o kadar zor olacaktı. </p>
<p class="calibre1">Eisenhower,  Dulles’ın  Londra’da  açıkça  desteklediği Süveyş  Kanalı’ndan  serbest  geçiş  prensibini  uygulamak amacıyla  da  olsa,  kuvvet  kullanmasına  şiddetle  karşı  idi. </p>
<p class="calibre1">Dulles, Londra’yı ziyaretinde Eden’e Başkan Eisenhower’dan bir mektup getirmişti. Mektupta, “şu anda kuvvet kullanmayı düşünmenin  akıllıca  bir  şey  olmadığı”  vurgulanıyordu. </p>
<p class="calibre1">Eisenhower,  tek  taraflı  İngiliz  hareketinin,  Amerika’nın NATO’yu  destekleme  arzusunu  tehlikeye  sokacağını  ve Amerika’nın  müttefiklerinin  Moskova’nın  merhametine  terk</p>
<p class="calibre1"><a id="p1048"></a>edileceğini  ima  edecek  kadar  ileri  gitti.  Mektupta,  İngiltere krizi  çözümlemek  için  bütün  barış  yollarını  denediğini göstermeden  savaş  çıkarsa,  bu  durumun  “halkımızın  Batılı müttefiklerine  karşı  hislerini  ciddi  bir  şekilde  etkileyeceği” </p>
<p class="calibre1">belirtiliyordu.  “Abartmak  istemiyorum,  fakat  sizi  temin ederim  ki,  bu  durum,  en  beklenmedik  sonuçlara  varabilecek şekilde yoğunlaşabilir. <a href="index_split_014.html#p1747">”{725}</a></p>
<p class="calibre1">İlk  bakışta,  birçok  savaş  zamanı  deneyimini  birlikte yaşayan  kimseler  tarafından  yönetilen  Büyük  Britanya  ve Birleşik Devletler kadar birbirine ters düşme olasılığı az olan iki  devlet  bulunamazdı.  Eden,  Eisenhower’ın  tek  taraflı İngiliz  ve  Fransız  harekâtı  hakkındaki  kuşkularını,  açık  bir muhalefete  dönüştürebileceğine  inanamazdı.  Eisenhower  ise Fransa  ve  Büyük  Britanya’nın,  sonuçta  Amerika’nın  desteği olmadan  bir  harekete  girişmeye  cesaret  edemeyeceklerine inanıyordu,  İngiliz  ve  Amerikan  liderleri,  savaş  zamanı ortaklığı  ve  kişisel  dostluklarla  kuvvetlenmiş  “özel ilişkilerine”  çok  değer  veriyorlardı.  Fakat,  Süveyş  krizi sırasında  kişiliklerinin  farklılığı  nedeniyle  birbirlerine muhalefet  ettiler,  İngiliz  liderler,  Dulles’ı,  antipatik  bir görüşmeci olarak buluyor, Eden ise ondan hoşlanmıyordu. </p>
<p class="calibre1">John  Poster  Dulles,  aile  geleneği  ve  kişisel  ilgisi dolayısıyla  dışişleri  bakanlığına  çok  uygun  görünüyordu. </p>
<p class="calibre1">Büyükbabası  John  Poster,  Başkan  Benjamin  Harrison’a</p>
<p class="calibre1"><a id="p1049"></a>dışişleri bakanı olarak hizmet etmişti; dayısı Robert Lansing, Versay  Barış  Konferansı’nda  Wilson’un  dışişleri  bakanı  idi. </p>
<p class="calibre1">Her ne kadar John Poster Dulles orta yaşına kadar bir şirket avukatı ise de, devamlı olarak zihnini meşgul eden konu dış</p>
<p class="calibre1">politika idi. </p>
<p class="calibre1">Amerikan </p>
<p class="calibre1">dışişleri </p>
<p class="calibre1">bakanları, </p>
<p class="calibre1">geleneksel </p>
<p class="calibre1">olarak</p>
<p class="calibre1">Amerika’nın  istisnai  durumunun  ve  değerlerinin  evrensel geçerliliğini  iddia  ederler.  Dulles  da  farklı  değildi.  Fakat Amerika’nın  istisnai  konumu,  felsefeden  çok  dine dayanıyordu.  Uluslararası  ilişkilerde  ilk  deneyimi,  dünya barışını </p>
<p class="calibre1">gerçekleştirmekle </p>
<p class="calibre1">uğraşan </p>
<p class="calibre1">bir </p>
<p class="calibre1">Protestan</p>
<p class="calibre1">Komisyonu’nun  başı  olarak  bulunması  idi.  Bir  keresinde gururla  şöyle  söyledi:  “Dışişleri  Bakanlığı’nda  kimse,  İncil hakkında  benim  kadar  bilgiye  sahip  değildir. <a href="index_split_014.html#p1747">”{726}</a>  Sert presbiteryen  inancı  prensiplerini  Amerika’nın  günlük  dış</p>
</body>
</html>
