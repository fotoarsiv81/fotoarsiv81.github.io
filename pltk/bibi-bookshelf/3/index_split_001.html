<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a id="p122"></a>şekil vermek olduğunu ileri sürüyorlardı. Liberaller, Benelüx ülkelerinin bir saldırıya uğraması halinde, bu saldırıdan sonra buna  karşı  koyacak  zaman  olacağına  inanıyorlardı; Muhafazakârlar  ise,  bekle-gör  politikasının,  bir  saldırgana, dengeyi  oranlamayacak  bir  şekilde  zayıflatma  olanağı vereceği  görüşündeydiler.  Bu  sebeple,  eğer  Dover’da  savaşa tutuşmak  istemiyorsa,  Büyük  Britanya’nın,  Ren  Nehri boyunca veya denge Avrupa’da nerede tehdit ediliyorsa orada saldırıya  karşı  koyması  gerekiyordu.  Liberaller,  ittifakların geçici  olmasını,  zaferle  ortak  hedefe  ulaşıldığı  zaman  sona erdirilmesini  isterken,  Muhafazakârlar,  Büyük  Britanya’nın olaylara  şekil  vermeye  ve  barışı  korumaya  yardımcı olabilmesi  için  devamlı  işbirliği  düzenlemelerine  girmesini savunuyorlardı. </p>
<p class="calibre1">Muhafazakâr  Parti’nin  1742’den  1744’e  kadar  Dışişleri Bakanı  olan  Lord  Carteret,  Avrupa’da  devamlı  bir yükümlülüğe  girilmesini  çok  iyi  bir  şekilde  savundu. </p>
<p class="calibre1">Liberallerin  “kıtadaki  tüm  sorunları  ve  heyecanları  göz  ardı etmek,  adamızı,  düşman  aramak  için  terk  etmek  yerine, ticaretimize  ve  zevklerimize  bakmak  ve  yabancı  ülkelerde tehlike  peşinde  koşmak  yerine,  kendi  kıyılarımızda  bir tehlikeyle  uyandırılana  kadar  güven  içinde  uyumak” </p>
<p class="calibre1">şeklindeki  görüşünü  reddetti.  Büyük  Britanya’nın,  Fransa’ya karşı  bir  denge  olmak  üzere,  Habsburgları  desteklemenin</p>
<p class="calibre1"><a id="p123"></a>kendileri için devamlı bir çıkar sağladığı gerçeği ile yüzyüze gelmesi  gerektiğini  söyledi.  “Çünkü  Fransız  Kralı  kendisini kıtada rakipsiz gördüğü zaman, ele geçirdiği yerlere güvenlik içinde  yerleşecek,  garnizonlarını  azaltacak,  kalelerini  terk edecek ve askerlerini salıverecektir ve şimdi ovaları askerlerle dolduran  hazine,  ülkemiz  için  çok  daha  tehlikeli  planlar  için kullanılmaya  başlanacaktır...  Sonuç  olarak,  Lordlarım, Bourbon </p>
<p class="calibre1">ailesinin </p>
<p class="calibre1">prenslerine </p>
<p class="calibre1">karşı </p>
<p class="calibre1">denge </p>
<p class="calibre1">için</p>
<p class="calibre1">kullanılabilecek  tek  güç  olan  Avusturya  Sarayı’nı desteklememiz gerekmektedir.” <a href="index_split_014.html#p1685">{77}</a></p>
<p class="calibre1">Liberallerin  ve  Muhafazakârların  dış  politika  stratejileri arasındaki  fark,  felsefî  değil  pratik,  stratejik  değil,  taktik  bir farktı ve Büyük Britanya’nın tehlikeye ne kadar açık olduğu konusunda  her  bir  partinin  görüşlerini  yansıtıyordu. </p>
<p class="calibre1">Liberallerin  bekle-gör  politikası,  Büyük  Britanya’nın güvenlik  payının  gerçekten  çok  geniş  olduğuna  inançlarını aksettirmektedir.  Muhafazakârlar  ise,  Büyük  Britanya’nın durumunu  daha  tehlikeli  bulmuşlardır.  Hemen  hemen  aynı fark  Amerikan  yalnızlık  politikası  taraftarları  ile  Amerikan küreselcilerini  de  XX.  yüzyılda  birbirinden  ayıracaktı.  Hem XVIII.  ve  XIX.  yüzyılda  Büyük  Britanya,  hem  de  XX. </p>
<p class="calibre1">yüzyılda  Amerika,  güvenliklerinin  yalnızlıktan  çok,  sürekli yükümlülükler  üstlenmeyi  gerektirdiğine  vatandaşlarını inandırmakta zorlanmışlardır. </p>
<p class="calibre1"><a id="p124"></a>Her iki ülkede de sürekli bağlantılara gereksinim olduğunu halkına  söyleyen  liderler  zaman  zaman  çıkmıştır.  Wilson Milletler  Cemiyeti’ni  oluşturdu;  Carteret  kıtada  sürekli bağlantılarla flört etti; 1812-1821 arasında Dışişleri Bakanlığı yapan Castlereagh bir Avrupa kongreleri sistemini savundu ve XIX.  yüzyıl  sonlarında  Başbakan  olan  Gladstone,  ortak güvenliğin bir çeşit ilk versiyonunu önerdi. Sonuçta hepsinin girişimleri  başarısızlıkla  sonuçlandı;  çünkü  ne  İngiliz,  ne  de Amerikan halkı, İkinci Dünya Savaşı’nın sonundan önce, yani başlarına  kesinlikle  bu  felaket  gelinceye  kadar,  ölümcül  bir meydan okumayla karşı karşıya olduklarına inandırılabildiler. </p>
<p class="calibre1">Böylece  Büyük  Britanya,  başlangıçta  bir  kaza  sonucu olarak,  ancak  sonradan  bilinçli  bir  strateji  ile  Avrupa dengesini  sağlayan  ülke  oldu.  Büyük  Britanya  bu  role  dört elle  sarılmasaydı,  Fransa  kuşkusuz  XVIII.  ve  XIX. </p>
<p class="calibre1">yüzyıllarda  Avrupa  üzerinde  hegemonya  kuracaktı  ve Almanya  da  modern  dönemde  aynı  şeyi  yapabilecekti.  Bu anlamda,  Churchill,  iki  yüzyıl  sonra  Büyük  Britanya’nın</p>
<p class="calibre1">“Avrupa’nın  özgürlüklerini  koruduğunu” <a href="index_split_014.html#p1685">{78}</a>  haklı  olarak iddia etti. </p>
<p class="calibre1">Büyük  Britanya,  XIX.  yüzyılın  başlarında  güç  dengesinin ad hoc (özel) savunulmasını bilinçli bir plana dönüştürdü. O</p>
<p class="calibre1">zamana  kadar  bu  politika,  İngiliz  halkının  üstün  yeteneğiyle uyumlu olarak dengeyi tehdit eden herhangi bir ülkeye karşı</p>
<p class="calibre1"><a id="p125"></a>direnç  göstermek  biçiminde  pragmatik  bir  şekilde  uygulandı ki  bu  ülke,  XVIII.  yüzyılda  değişmez  bir  şekilde  Fransa  idi. </p>
<p class="calibre1">Savaşlar,  genellikle  Fransa’nın  durumunu  marjinal  olarak güçlendiren, fakat esas amacı olan hegemonya kurmaktan onu mahrum eden uzlaşmalarla sonuçlandı. </p>
<p class="calibre1">Büyük  Britanya’nın  güç  dengesinden  ne  anladığı hakkındaki ilk detaylı açıklama yapma fırsatını da kaçınılmaz olarak Fransa sağladı. Yüz elli yıl boyunca raison d’état adına üstünlük  peşinde  koşan  Fransa,  devrimden  sonra  ilk evrensellik  kavramlarına  döndü.  Artık  Fransa,  yayılma politikası  için  raison  d’état  prensibini  ileri  sürmedi;  düşmüş</p>
<p class="calibre1">olan  krallarının  büyüklüğü  ise  daha  da  az  hatırlandı. </p>
<p class="calibre1">Devrimden  sonra  Fransa,  devrimini  korumak  ve  cumhuriyet ideallerini  Avrupa’ya  yaymak  için  Avrupa’nın  geri  kalan ülkeleri ile savaştı. Ağırlığını hissettiren Fransa, bir kez daha Avrupa’yı  hegemonyası  altına  almakla  tehdit  ediyordu. </p>
<p class="calibre1">Seçilerek  askere  alınmış  insanlardan  oluşan  ordular  ve ideolojik heyecan, Fransız ordularını Avrupa’nın bir ucundan diğer ucuna özgürlük, eşitlik ve kardeşlik evrensel prensipleri adına  harekete  geçirdi.  Bu  orduların,  Napoleon’un  yönetimi altında  merkezi  Fransa  olan  bir  Avrupa  Milletler  Topluluğu oluşturmalarına  ramak  kaldı.  Fransız  orduları,  1807’de  Ren Nehri  boyunca,  İtalya  ve  İspanya’da  uydu  krallıklar kurmuşlar,  Prusya’yı  ikinci  derecede  bir  güç  haline</p>
<p class="calibre1"><a id="p126"></a>getirmişler </p>
<p class="calibre1">ve </p>
<p class="calibre1">Avusturya’yı </p>
<p class="calibre1">tehlikeli </p>
<p class="calibre1">bir </p>
<p class="calibre1">şekilde</p>
<p class="calibre1">zayıflatmışlardı.  Napoleon’un  ve  Fransa’nın  Avrupa’da egemenlik ile arasında yalnızca Rusya bulunuyordu. </p>
<p class="calibre1">Ancak  Rusya,  günümüze  kadar  hep  yapageldiği  şekilde kısmen ümit, kısmen korku karışımı olan belirsiz reaksiyonu göstermişti.  XVIII.  yüzyılın  başında,  Rusya’nın  sınırları Dinyeper Nehri’ne kadar uzanıyordu; bir yüzyıl sonra Vistül Nehri’ne,  yani  500  km  daha  batıya  ulaştı.  XVIII.  yüzyıl başında  Rusya,  bugünkü  Ukrayna’nın  ortasında  bulunan Poltova’da  İsveç’e  karşı  bir  ölüm  kalım  savaşı  veriyordu. </p>
<p class="calibre1">Yüzyılın  ortalarında  Yedi  Yıl  Savaşları’na  katılıyor  ve birlikleri  Berlin’in  dış  mahallerine  ulaşıyordu.  Yüzyılın sonunda  ise,  Polonya’nın  bölüşülmesinde  başlıca  rolü oynayan devletti. </p>
<p class="calibre1">Rusya’nın  ham  fiziksel  gücü,  iç  kurumlarının  acımasız otokratik  yapısıyla  daha  da  korkutucu  hale  gelmişti. </p>
<p class="calibre1">Mutlakıyetçiliği,  Batı  Avrupa’nın  ilahi  bir  hakla  yönettiğini iddia eden hükümdarların aksine, geleneklerle veya inatçı ve bağımsız  bir  aristokrasi  ile  hafifletilemedi.  Rusya’da  her  şey çarın  kaprisine  bağlıydı.  Rus  dış  politikasının,  tahttaki  çarın tutumuna  göre,  liberalizmden  muhafazakârlığa  kadar  yön değiştirmesi  mümkündü  ki  Çar  I.  Aleksandr  devrinde  böyle olmuştur.  Ülke  içinde  ise,  hiçbir  zaman  liberal  bir  yönetim için bir girişimde bulunulmamıştır. </p>
<p class="calibre1"><a id="p127"></a>1804’te,  bütün  Rusların  Çarı  olan  I.  Aleksandr, Napoleon’un  en  amansız  düşmanı  olan  İngiliz  Başbakanı Genç William Pitt’e bir öneri ile yaklaştı. Aydınlanma dönemi filozoflarından  çok  etkilenen,  bir  günü  öbürüne  uymayan  I. </p>
<p class="calibre1">Aleksandr,  kendisini  Avrupa’nın  moral  vicdanı  gibi görüyordu  ve  liberal  kurumlara  karşı  olan  geçici  tutkusunun son  aşamasındaydı.  Bu  kafa  yapısı  içinde,  Pitt’e,  bütün ulusların </p>
<p class="calibre1">feodalizmi </p>
<p class="calibre1">ortadan </p>
<p class="calibre1">kaldıracak </p>
<p class="calibre1">şekilde</p>
<p class="calibre1">anayasalarında  değişiklik  yapmaları  ve  anayasal  yönetim biçimini kabul etmeleri yönünde çağrıda bulunan belirsiz bir evrensel  barış  planı  önerdi.  Anayasalarında  değişiklik  yapan devletler, </p>
<p class="calibre1">kuvvete </p>
<p class="calibre1">başvurmaktan </p>
<p class="calibre1">vazgeçecekler </p>
<p class="calibre1">ve</p>
<p class="calibre1">aralarındaki </p>
<p class="calibre1">anlaşmazlıkları </p>
<p class="calibre1">ardı </p>
<p class="calibre1">ardına </p>
<p class="calibre1">hakeme</p>
<p class="calibre1">götüreceklerdi.  Müstebit  Rus,  böylece  birdenbire  liberal kurumların, barışın önkoşulu olduğu biçimindeki Wilson tarzı fikirlerin hiç de tahmin edilmeyen bir habercisi olarak ortaya çıktı;  ancak  hiçbir  zaman  bu  ilkeleri  kendi  halkına uygulamayı  düşünecek  kadar  ileri  gitmedi.  Zaten  birkaç  yıl içinde  de  politik  yelpazenin  en  muhafazakâr  ucuna  doğru yönelecekti. </p>
<p class="calibre1">Pitt’in  Aleksandr’a  karşı  durumu,  yüz  elli  yıl  sonra Churchill’in Stalin’le karşı karşıya kaldığı durumun aynısıydı. </p>
<p class="calibre1">Napoleon’a  karşı  Rusya’nın  desteğine  ümitsiz  bir  şekilde gereksinimi vardı. Başka bir yolla Napoleon’u yenmeyi hayal</p>
<p class="calibre1"><a id="p128"></a>etmek  olanaksızdı.  Diğer  taraftan  Pitt’in,  tıpkı  daha  sonra Churchill gibi, müstebit bir ülkeyi, başka bir müstebit ülke ile değiştirmekte  veya  Rusya’yı  Avrupa’nın  hakemi  haline getirmekte  hiçbir  çıkarı  yoktu.  Her  şeyden  önce  iç kısıtlamalar,  barışı,  Avrupa’nın  politik  ve  sosyal  reformu üzerine oturtmak için ülkesini yükümlülük altına sokma iznini hiçbir  başbakana  vermiyordu.  Hiçbir  İngiliz  savaşı,  bu nedenle  yapılmamıştı;  çünkü  İngiliz  halkı  (güç  dengesindeki değişiklikler  hariç)  kıtadaki  sosyal  ve  politik  karışıklar dolayısıyla kendisini tehdit altında hissetmemişti. </p>
<p class="calibre1">Pitt’in I. Aleksandr’a cevabı, bütün bu unsurları içeriyordu. </p>
<p class="calibre1">Rus’un,  Avrupa’da  politik  reform  yapılması  çağrısını görmemezlikten  gelen  Pitt,  eğer  barış  korunacak  ise, kurulması gereken dengenin ana çizgilerini açıkladı. Yüz elli yıl  önce  yapılan  Vestfalya  Barışı’ndan  beri  ilk  defa  olarak genel  bir  Avrupa  düzenlemesi  öngörülüyordu  ve  ilk  kez düzenleme açıkça güç dengesi prensipleri üzerine oturtulmuş</p>
<p class="calibre1">olacaktı. </p>
<p class="calibre1">Pitt,  istikrarsızlığın  başlıca  nedenini,  Orta  Avrupa’nın, birçok  Fransız  saldırısına  ve  üstünlük  girişimine  yol  açan zayıflığında  gördü.  (Pitt,  bir  Fransız  baskısına  karşı  koymak için  yeterince  güçlü  bir  Orta  Avrupa’nın  Rus  genişleme isteklerine  de  son  verecek  kadar  güçlü  olacağını belirtmeyecek  kadar  düşünceli  bir  insandı  ve  Rus  yardımına</p>
<p class="calibre1"><a id="p129"></a>muhtaç  durumdaydı.)  Bir  Avrupa  düzenlemesi  için,  her şeyden  önce  Fransa’nın  devrim  sonrası  aldığı  bütün topraklardan  yoksun  bırakılması  ve  bu  süreçte  Benelux Devletleri’nin bağımsızlığının yeniden sağlanması gerekliydi ki böylece temel İngiliz çıkarı, düzenlemenin bir ilkesi haline geliyordu<a href="index_split_014.html#p1686">.{79}</a></p>
<p class="calibre1">Ancak üç yüz küsur küçük Alman devleti Fransızları baskı ve müdahale için heveslendirirken, Fransızların üstünlüğünün azaltılmasının  hiçbir  faydası  yoktu.  Pitt  bu  hevesleri bastırmak için, Alman prensliklerini geniş gruplar halinde bir araya  getirerek  Avrupa’nın  ortasında  “büyük  kitleler” </p>
<p class="calibre1">yaratmanın  gerekli  olduğunu  düşündü.  Fransa  ile  birleşen veya  utanılacak  bir  şekilde  yenilen  bazı  devletler,  Prusya’ya veya  Avusturya’ya  katılacaktı.  Diğerleri  ise,  daha  büyük birimler oluşturacaklardı. </p>
<p class="calibre1">Pitt,  mektubunda  bir  Avrupa  hükümetine  atıfta bulunmaktan  kaçındı.  Bunun  yerine,  Fransız  saldırganlığına karşı  oluşturulacak  devamlı  bir  anlaşma  ile  Avrupa’da yapılacak  yeni  toprak  düzenlenmesine,  Büyük  Britanya, Prusya, Avusturya ve Rusya’nın garanti vermesini önerdi ki, bu  öneri  Franklin  D.  Roosevelt’in  İkinci  Dünya  Savaşı sonrası  uluslararası  düzenini  Almanya  ve  Japonya’ya  karşı yapılacak  bir  anlaşmaya  dayandırma  girişimine  benziyordu. </p>
<p class="calibre1">Ne  Napoleon  dönemindeki  Büyük  Britanya,  ne  de  ikinci</p>
<p class="calibre1"><a id="p130"></a>Dünya  Savaşı’ndaki  Amerika,  gelecekte  barışa  en  büyük tehdidin, henüz yenilmemiş olan düşman tarafından değil de, şimdiki  müttefik  tarafından  yapılabileceğini  hayal  edemezdi. </p>
<p class="calibre1">Napoleon korkusunun boyutları, ülkesinin şimdiye kadar çok kesin  bir  şekilde  reddettiği  kıta  üzerinde  sürekli  bir angajmana  girmeye  ve  politikasını  devamlı  bir  düşman varsayımı  üzerine  inşa  ederek  taktik  esnekliğini  tehlikeye sokmaya  İngiliz  Başbakanı’m  istekli  kılmasından  da anlaşılabilir. </p>
<p class="calibre1">XVIII. ve XIX. yüzyıllarda Avrupa güç dengesinin ortaya çıkması,  Soğuk  Savaş  sonrası  duruma  bazı  yönlerden paralellik  gösterir.  Şimdi  olduğu  gibi  o  zaman  da,  çökmekte olan  dünya  düzeni,  hiçbir  temel  ilke  ile  sınırlanmadan  kendi ulusal  çıkarları  peşinde  olan  bir  sürü  devlet  yarattı.  Şimdi olduğu  gibi  o  zaman  da,  uluslararası  düzeni  oluşturan devletler,  el  yordamı  ile  uluslararası  rollerine  bir  tanım getirmeye  çalışıyorlardı.  Sonra,  birçok  devlet,  görünmeyen ele güvenerek ulusal çıkarlarını ortaya koymanın en doğru yol olduğuna  karar  verdiler.  Temel  sorun,  Soğuk  Savaş  sonrası dünyasının  güç  ve  çıkar  uygulamalarını  kısıtlamak  için  bazı prensipler  bulup  bulamayacağı  sorunu  idi.  Kuşkusuz  birçok devlet  birbiriyle  ilişkide  bulunduğu  zaman,  sonuçta  güç dengesi  de  facto  (fiilen)  oluşur.  Sorun,  uluslararası  sistemin</p>
<p class="calibre1"><a id="p131"></a>korunmasının bilinçli bir düzenlemeye mi dönüşeceği, yoksa bir dizi güç gösterisi içinden mi gelişeceği sorunu idi. </p>
<p class="calibre1">Napoleon savaşları sona erdiği zaman, Avrupa tarihinde ilk kez  olarak  güç  dengesi  prensiplerine  dayalı  bir  uluslararası düzen  oluşturmaya  hazırdı.  XVIII.  ve  XIX.  yüzyıl savaşlarından  şu  öğrenildi  ki,  güç  dengesi  Avrupa devletlerinin  çatışmasından  arta  kalan  şartlara  terk edilemezdi.  Pitt’in  planı,  XVIII.  yüzyıl  dünya  düzeninin zayıflığını  gidermek  için  bir  toprak  düzenlemesinin  ana çizgilerini  ortaya  koydu.  Fakat  Pitt’in  kıtadaki  müttefikleri başka bir ders daha öğrendiler. </p>
<p class="calibre1">Uluslararası  düzene  güvenilir  bir  rehber  oluşturmak  için gücün tahmin edilmesi çok zor bir iştir ve kuvvetin gereğini yapma iradesi de çok farklı şekillerde ortaya çıkabilir. Denge, müşterek değerler konusunda bir anlaşma ile desteklenirse en iyi  şekilde  çalışır.  Güç  dengesi,  uluslararası  düzeni  yıkma kapasitesini  sınırlar;  paylaşılan  değerler  üzerindeki  anlaşma ise,  uluslararası  düzeni  yıkma  arzusunu  durdurur.  Hukuka dayanmayan  güç,  kuvvet  gösterilerine  neden  olur;  güçten yoksun haklılık da boş kabadayılıktan ileri gidemez. </p>
<p class="calibre1">Genel  bir  savaşla  kesilmeyen  yüzyıllık  bir  uluslararası düzen  kuran  Viyana  Kongresi’nin  karşı  karşıya  olduğu  en önemli  sorun  ve  bu  kongrenin  başarısı  da  işte  bu  iki  unsuru birleştirebilmesiydi. </p>
<p class="calibre1"><a id="p132"></a> </p>
<p class="calibre1"></p>
<p class="calibre1"><a id="p133"></a><img src="index-133_1.jpg" class="calibre2"/></p>
<p class="calibre1">Viyana  Kongresi, </p>
<p class="calibre1">1815</p>
<p class="calibre1"></p>
<p class="calibre1"><b class="calibre3">4</b></p>
<p class="calibre1"><b class="calibre3">Avrupa Konferansı:</b></p>
<p class="calibre1"><b class="calibre3">Büyük Britanya, Avusturya ve Rusya</b></p>
<p class="calibre1">1814  Eylülünde,  Napoleon  Elbe  Adası’ndaki  ilk sürgününde  cezasını  çekerken,  Napoleon  Savaşları’nın galipleri,  savaş  sonrası  dünyasını  planlamak  için  Viyana’da toplandılar.  Viyana  Kongresi,  Napoleon’un  Elbe’den  kaçıp Waterloo’da  son  kez  yenilmesine  kadar  toplantılarını sürdürdü.  Bu  arada,  uluslararası  düzenin  kurulması gereksinimi daha da acil bir hale geldi. </p>
<p class="calibre1">Avusturya’nın görüşmecisi Prens von Metternich idiyse de, kongre  Viyana’da  toplanmakta  olduğundan  Avusturya imparatoru da sahneden pek uzak değildi. Prusya Kralı Prens</p>
<p class="calibre1"><a id="p134"></a>von  Hardenberg’i,  tahta  henüz  geçen  Fransa’nın  XVIII. </p>
<p class="calibre1">Louis’si  de  Talleyrand’ı  gönderdi.  Talleyrand,  devrim öncesinden  beri,  her  Fransız  yöneticisine  hizmet  etmek  gibi bir  rekora  sahipti.  Çar  I.  Aleksandr,  Rusya’nın  şerefli  yerini kimseye  emanet  etmeyerek  kongreye  kendisi  geldi,  İngiliz Dışişleri  Bakanı  Lord  Castlereagh  da  Büyük  Britanya  adına görüşmeci olarak katıldı. </p>
<p class="calibre1">Bu  beş  adam,  yapmak  için  yola  çıktıkları  şeyi  yapmayı başardılar.  Viyana  Kongresi’nden  sonra,  Avrupa  bilinen  en uzun  barış  devresini  yaşadı.  Kırk  yıl  boyunca  Büyük  Güçler arasında  hiçbir  savaş  olmadı  ve  1854  Kırım  Savaşı’ndan sonra  altmış  yıl  boyunca  hiçbir  genel  savaş  yaşanmadı. </p>
<p class="calibre1">Viyana  düzenlemesi  Pitt’in  planına  o  kadar  uyuyordu  ki, Castlereagh  bu  düzenlemeyi  Parlamento’ya  sunarken,  bu planın  ne  kadar  yakın  bir  şekilde  izlendiğini  göstermek  için orijinal İngiliz planının bir taslağını da ekledi. </p>
<p class="calibre1">Paradoksal  olarak  bu  uluslararası  düzen,  her  ne  kadar kendisinden önce ve sonra yapılan bütün anlaşmalardan daha çok güç dengesi adına yapılmış ise de, varlığını korumak için güce  en  az  dayanan  düzen  olmuştur.  Bu  benzersiz  durum, dengenin, onu bozmak için ihtiyaç gereken muazzam gücü bir araya getirmeyi çok zor kılacak kadar iyi bir şekilde kurulmuş</p>
<p class="calibre1">olmasına dayanıyordu. Fakat en önemli sebep, kıta ülkelerinin paylaşılan  değerlerle  birbirine  bağlanmış  olması  idi.  Yalnız</p>
<p class="calibre1"><a id="p135"></a>fiziki  denge  değil,  moral  bir  denge  de  vardı.  Güç  ve  adalet, gerçek  anlamda  uyum  içindeydi.  Güç  dengesi  kuvvet kullanma fırsatını azaltır; paylaşılan adalet duygusu da kuvvet kullanma arzusunu en aza indirir. Adil olmadığı düşünülen bir uluslararası  düzen,  eninde  sonunda  bir  meydan  okumayla karşılaşır.  Ancak  herhangi  bir  dünya  düzeninin  adil  olup olmadığının  halk  tarafından  nasıl  algılandığı,  taktik  dış</p>
<p class="calibre1">politika  sorunları  hakkındaki  değerleme  ile  olduğu  kadar,  o ülkenin iç kurumları ile de belirlenir. Bu nedenle, iç kurumlar arasında  uyum  olması  barış  için  bir  kuvvettir.  Metternich, paylaşılan  adalet  anlayışının  uluslararası  düzenin  ön  şartı olduğuna inanışı ile Wilson’un habercisidir; ancak Wilson’un XX.  yüzyılda  kurumlaştırmaya  çalıştığı  adalet  anlayışına taban tabana zıt bir adalet anlayışına sahipti. </p>
<p class="calibre1">Genel  bir  güç  dengesi  yaratmak,  nispeten  kolay  oldu. </p>
<p class="calibre1">Devlet adamları Pitt’in planını, bir mimarın planını izler gibi izlediler.  Ulusal  self-determinasyon  düşüncesi  henüz  icat edilmediğinden, Napoleon’dan geri alınan topraklar üzerinde etnik olarak homojen devletler kurmak düşüncesi üzerinde hiç durmadılar.  Avusturya  İtalya’da,  Prusya  Almanya’da güçlendi.  Hollanda  Cumhuriyeti  Avusturya  Hollandası’nı  ele geçirdi (büyük ölçüde bugünkü Belçika). Fransa, ele geçirdiği bütün  toprakları  geri  vermek  ve  devrimden  önceki  “eski sınırlarına” çekilmek zorunda kaldı. Rusya, Polonya’nın orta</p>
<p class="calibre1"><a id="p136"></a>kısmını  aldı  (Kıtada  toprak  edinmeme  politikasına  uygun olarak,  Büyük  Britanya  Afrika’nın  güney  ucundaki  Ümit Burnu’nu topraklarına katmakla yetindi). </p>
<p class="calibre1">Büyük  Britanya’nın  dünya  düzeni  anlayışına  göre,  güç dengesi,  farklı  ulusların  genel  plan  içinde  kendileri  için belirlenmiş  rolleri  ne  kadar  başarı  ile  uyguladıklarına  göre değerlendirilir.  Birleşik  Devletler  de  ikinci  Dünya  Savaşı sonrasında  ittifaklarını  buna  göre  test  etmişti.  Büyük Britanya,  bu  yaklaşımı  uygularken,  kıta  ülkelerine  ilişkin olarak  Birleşik  Devletler’in  Soğuk  Savaş  yıllarında karşılaştığı  aynı  farklı  perspektifle  yüz  yüze  geldi.  Çünkü uluslar,  amaçlarını  bir  güvenlik  sistemindeki  dişliler  gibi tanımlamazlar.  Güvenlik  onların  var  olmalarını  mümkün kılar; ama hiçbir zaman devletlerin tek, hatta temel amacı bile değildir. </p>
<p class="calibre1">Avusturya  ve  Prusya  artık  kendilerini,  daha  sonra Fransa’nın </p>
<p class="calibre1">NATO’nun </p>
<p class="calibre1">amacını </p>
<p class="calibre1">işbölümü </p>
<p class="calibre1">terimleri</p>
<p class="calibre1">kapsamında  görmesinden  daha  da  az  “büyük  kitleler”  olarak değerlendirmekteydiler.  Güç  dengesi,  aynı  zamanda  onların özel  ve  karmaşık  ilişkilerinin  işine  yaramıyorsa  veya ülkelerinin  tarihi  rollerini  dikkate  almıyorsa,  Avusturya  ve Prusya için çok az şey ifade ediyordu. </p>
<p class="calibre1">Otuz  Yıl  Savaşları’nda  Habsburgların  Orta  Avrupa’da hegemonya kurmakta başarısız olmalarından sonra, Avusturya</p>
<p class="calibre1"><a id="p137"></a>bütün  Almanya’yı  sultası  altına  almak  sevdasından  vazgeçti. </p>
<p class="calibre1">1806’da  Kutsal  Roma  İmparatorluğu’nun  son  kalıntısı  da ortadan  kaldırıldı.  Fakat  Avusturya  hâlâ  kendisini  eşitler arasında birinci olarak görmeye devam ediyordu ve başka bir Alman  devletinin,  özellikle  de  Prusya’nın,  Avusturya’nın tarihi liderlik rolünü ele geçirmesini önlemekte kararlıydı. </p>
<p class="calibre1">Üstelik Avusturya’nın dikkatli olmak için her türlü sebebi de vardı. Avusturya’nın Almanya’daki liderlik iddiası, Büyük Frederick’in  Silezya’yı  almasından  sonra  Prusya’nın  karşı koymasıyla  karşılaştı.  Acımasız  bir  diplomasi,  askeri sanatlara  düşkünlük  ve  gelişmiş  bir  disiplin  anlayışı, Prusya’yı,  yüzyıl  içinde,  Kuzey  Almanya’nın  boş</p>
<p class="calibre1">ovalarındaki  ikinci  sınıf  bir  prenslikten,  Büyük  Devletler’in en küçüğü olmakla beraber, askeri bakımdan en korkutucusu olan bir krallık durumuna yükseltti. Biçimsiz sınırları, Kuzey Almanya’da  kısmen  Polonyalı  olan  doğudan,  bir  şekilde Latinleşmiş  Ren  havzasına  (Hanover  Krallığı’yla  orijinal Prusya  topraklarından  ayrılmıştı)  kadar  uzanıyordu.  Bu durum,  Prusya  Devleti’ne  karşı  konulmaz  bir  ulusal  misyon duygusu  veriyordu  ki,  bu  misyon  da  parçalanmış  toprakları savunmak gibi yüksek amaç idi. </p>
<p class="calibre1">Bu  iki  en  büyük  Alman  devleti  arasındaki  ilişkiler  ve onların  diğer  Alman  devletleriyle  olan  ilişkileri,  Avrupa’nın istikrarı için çok önemliydi. Gerçekten de en azından Otuz Yıl</p>
<p class="calibre1"><a id="p138"></a>Savaşları’ndan  beri,  Almanya’nın  iç  düzenlemeleri  sorunu, Avrupa’yı  aynı  çıkmazla  karşı  karşıya  getirmişti:  Almanya zayıf ve parçalanmış durumdayken, komşularının, özellikle de Fransa’nın  yayılmacılık  iştahını  kabartıyordu.  Aynı  zamanda Almanya’nın  birleşme  olasılığı  da  etrafındaki  devletleri korkutuyordu  ki,  bugün  de  öyle  olmaya  devam  etmektedir. </p>
<p class="calibre1">Richelieu’nün, birleşmiş bir Almanya’nın Avrupa’ya egemen olacağı  ve  Fransa’ya  üstün  geleceği  korkusu,  1609’da  bir İngiliz  gözlemci  tarafından  da  ifade  edilmişti:  “Almanya’ya gelince, tek bir monarşik yönetim altına girerse, geri kalanlar için  korkunç  bir  tehlike  oluşturur. <a href="index_split_014.html#p1686">”{80}  </a>Tarihsel  olarak, Almanya, Avrupa barışı için, ya çok zayıf, ya da çok kuvvetli olmuştur. </p>
<p class="calibre1">Viyana  Kongresi’nin  mimarları,  Orta  Avrupa’yı  barış  ve istikrara  kavuşturmak  istiyorlarsa,  ilk  önce  Richelieu’nün 1600’lerde  yaptıklarını  tersine  çevirmeleri  gerektiğini anladılar.  Richelieu,  Fransa  için  adım  adım  ele  geçirilen  ve Fransız  ordusuna  oyun  sahası  haline  getirilen  bir  alan sağlayan  zayıf  ve  parçalanmış  bir  Orta  Avrupa gerçekleştirmişti.  Böylece  Viyana’daki  devlet  adamları, Almanya’yı  bir  araya  getirmeye  (ama  birleştirmeye  değil) koyuldular.  Avusturya  ve  Prusya  önde  gelen  Alman devletleriydi;  onlardan  sonra  Bavyera,  Württemberg  ve</p>
<p class="calibre1"><a id="p139"></a>Saksonya’nın  da  aralarında  bulunduğu  ve  büyütülen  ve güçlendirilen bazı orta büyüklükte devletler geliyordu. </p>
<p class="calibre1">Napoleon’dan önce sayılan üç yüzden fazla olan devletler, otuzdan  fazla  devlet  halinde  bir  araya  getirildi  ve  adına, Alman Konfederasyonu dendi. Saldırıya karşı ortak savunma sağlayan  Alman  Konfederasyonu,  dâhiyane  bir  buluş</p>
<p class="calibre1">olduğunu  gösterdi.  Fransa  tarafından  saldırıya  uğramayacak kadar  güçlü,  aynı  zamanda  komşularını  tehdit  edemeyecek kadar  da  zayıf  ve  parçalanmıştı.  Konfederasyon,  Prusya’nın üstün  askeri  gücünü,  Avusturya’nın  üstün  prestij  ve  hukuka uygunluğuna  karşı  dengeledi.  Konfederasyonun  amacı, Alman  birliğinin  ulusal  bir  temele  oturmasını  engellemek, birtakım  Alman  prens  ve  krallarının  tahtını  korumak  ve Fransız  saldırısını  önlemekti.  Bütün  bu  işlerde  başarılı  da oldu. </p>
<p class="calibre1">Yenilmiş düşmanla yapılacak barış anlaşmasında, galipler, uyuşmazlıkta  zafer  için  gerekli  olan  inatçılıktan,  kalıcı  bir barış  için  gerekli  olan  uzlaşmaya  geçişi  sağlamak zorundadırlar.  Cezalandırıcı  bir  barış,  uluslararası  düzeni ipotek altına sokar; çünkü savaş dönemi harcamaları ile mali sıkıntı  içine  düşen  galiplere,  uzlaşmayı  her  an  bozmaya kararlı  bir  ülkeyi  kontrol  altında  tutmak  görevini  yükler.  Bir sıkıntısı olan herhangi bir devletin, kötü etkilenmiş mağluptan</p>
<p class="calibre1"><a id="p140"></a>otomatik destek göreceği kesindir. Bu, Versay Antlaşması’nın da en zayıf noktasıydı. </p>
<p class="calibre1">İkinci  Dünya  Savaşı’nın  galipleri  gibi,  Viyana Kongresi’nin  galipleri  de  bu  hatayı  yapmaktan  kaçındılar. </p>
<p class="calibre1">Yüz  elli  yıl  boyunca  Avrupa’yı  egemenliği  altına  almaya çalışan  ve  orduları  elli  yıl  komşu  topraklarında konuşlandırılan Fransa’ya karşı cömert davranmak, kolay bir şey  değildi.  Bununla  beraber,  Viyana’daki  devlet  adamları, Fransa’nın küskün ve kötü etkilenmiş olması yerine, göreceli olarak tatmin edilmiş olması durumunda Avrupa’nın daha çok güvencede  olacağına  karar  verdiler.  Fransa’nın  ele  geçirdiği topraklardan  çekilmesi  sağlandı;  fakat,  bu  sınırlar Richelieu’nün  yönettiğinden  daha  geniş  olmakla  beraber, </p>
<p class="calibre1">“eski”  yani  devrim  öncesi  sınırları  kendisine  bırakıldı. </p>
<p class="calibre1">Fransa’nın  en  amansız  düşmanı  olan  İngiltere’nin  Dışişleri Bakanı Castlereagh, durumu şöyle açıkladı:</p>
<p class="calibre1">“Fransa’nın  devam  eden  aşırılıkları,  kuşkusuz  Avrupa’yı halen  parçalanmaya  götürebilir...  (Fakat)  Müttefiklere,  bütün Avrupa güçlerinin ihtiyacı olan bu sessizlik döneminin devam etmesi,  bu  şansı  kullanması  için  izin  verin...  şu  koşulla  ki, eğer  başarısız  olursa...  tekrar  silaha  sarılacaklar  ve  bunu yalnızca ellerindeki hâkim pozisyonlarıyla değil, bu işbirliğini bir arada tutacak moral kuvvetle de yapacaklardır. <a href="index_split_014.html#p1686">”{81}</a></p>
<p class="calibre1"><a id="p141"></a>1818’de,  Fransa,  elli  yıl  boyunca  bir  Avrupa  hükümeti oluşturmaya  çok  yaklaşmış  olan  periyodik  Avrupa kongrelerinden oluşan kongre sistemine kabul edilmişti. </p>
<p class="calibre1">Ulusların kendi çıkarlarını iyice anladığına ve gerektiğinde bunları  savunacaklarına  inanan  Büyük  Britanya,  büyük  bir olasılıkla  meseleyi  o  noktada  bırakmaktan  mutluluk duyacaktı,  İngilizler,  resmi  bir  güvencenin  sağduyulu  bir analize  katkıda  bulunabileceğine,  ya  da  gerekli  olduğuna inanmadılar. Ancak, yüz elli yıl savaşın kurbanları olan Orta Avrupa ülkeleri gerçek güvenceler üzerinde ısrarlı oldular. </p>
<p class="calibre1">Özellikle  Avusturya,  Büyük  Britanya’nın  hayal  bile edemeyeceği tehlikelerle yüz yüze geldi. Feodal dönemin bir kalıntısı olan Avusturya, Almanya ve Kuzey İtalya’daki tarihi pozisyonları  etrafında  Tuna  Nehri  havzasındaki  birçok  ulusu bir  araya  getiren  çok  dil  konuşulan  bir  imparatorluktu. </p>
<p class="calibre1">Varlığını tehdit eden ve gittikçe daha çok uyumsuzluk yaratan liberalizm  ve  milliyetçilik  akımlarının  farkında  olan Avusturya, güç uygulamalarını önlemek için, etrafında moral kısıtlamalardan  oluşan  bir  savunma  ağı  örmeye  çalıştı. </p>
<p class="calibre1">Metternich’in </p>
<p class="calibre1">büyük </p>
<p class="calibre1">becerisi, </p>
<p class="calibre1">anahtar </p>
<p class="calibre1">ülkeleri, </p>
<p class="calibre1">uzlaşmazlıklarını, </p>
<p class="calibre1">paylaşılan </p>
<p class="calibre1">değerler </p>
<p class="calibre1">çerçevesinde</p>
<p class="calibre1">düşünmeye  yönlendirebilmesindeydi.  Talleyrand,  bazı sınırlayıcı prensiplerin var olmasının önemini şöyle belirtti:</p>
<p class="calibre1"><a id="p142"></a>“Savunma  durumundaki  en  az  güç...  saldırgan  gücün  en çoğuna  eşit  olursa...  gerçek  bir  denge  oluşabilir.  Fakat... </p>
<p class="calibre1">bugünkü  durum  yapay  ve  güvenilmez  bir  dengeye dayanmaktadır ve birkaç belli büyük devlet, insaf ve adaletle hareket ederse, ancak yaşayabilir.” <a href="index_split_014.html#p1686">{82}</a></p>
<p class="calibre1">Viyana  Kongresi’nden  sonra,  güç  dengesi  prensibi  ile paylaşılan  meşruiyet  duygusu  arasındaki  ilişki  iki  belgede ortaya  kondu:  Büyük  Britanya,  Prusya,  Avusturya  ve Rusya’dan oluşan Dörtlü ittifak ve Doğu Sarayları denilen üç devletle,  yani  Prusya,  Avusturya  ve  Rusya  ile  sınırlı  Kutsal ittifak. XIX. yüzyıl başlarında Fransa’ya, tıpkı XX. yüzyılda Almanya’ya  bakıldığı  gibi,  kronik  olarak  saldırgan  ve doğuştan  istikrarsızlık  yaratan  bir  güç  olarak  bakılıyordu. </p>
<p class="calibre1">Böylece,  Viyana’daki  devlet  adamları  Dörtlü  İttifak’ı, herhangi  bir  Fransız  saldırgan  eğilimini,  daha  başlangıçta büyük  bir  güçle  bastırması  için  oluşturmuşlardır.  Galipler, 1918 Versay’da benzer bir ittifak yapmış olsalardı, dünya bir ikinci Dünya Savaşı’nın acısını çekmeyebilirdi. </p>
<p class="calibre1">Kutsal ittifak tamamen farklı idi; Avrupa, hemen hemen iki yüzyıl önce II. Ferdinand Kutsal Roma İmparatorluğu tahtını bıraktığından  beri  böyle  bir  belge  görmemişti.  Uluslararası sistemi yenilemek ve katılanları düzeltmek gibi kendi kendine verdiği bir misyonda ısrarlı olan Rus Çarı bu öneriyi yapmıştı. </p>
<p class="calibre1">1804’te,  Pitt  onun  liberal  kurumlar  için  yaptığı  önerileri</p>
<p class="calibre1"><a id="p143"></a>etkisiz  hale  getirmişti;  ancak  Aleksandr  1815’te,  bu  şekilde reddedilmeyecek  kadar  güçlü  bir  zafer  duygusuyla  doluydu ve şimdiki önerilerinin on bir yıl önce önerdiklerinin tam tersi olduğuna  da  hiç  aldırmıyordu.  Artık  Aleksandr,  dinin  ve muhafazakâr  değerlerin  bir  savunucusuydu  ve  uluslararası sistemin tam bir reforma tâbi tutulmasından daha az bir şey de istemiyordu: “Karşılıklı ilişkilerde, devletlerin önceden kabul ettiği  yol  temelden  değişmelidir  ve  bu  yolun  yerini,  acilen kurtarıcımızın  (İsa’nın)  ebedi  dininin  yüksek  gerçeklerine dayanan bir düzen almalıdır.” <a href="index_split_014.html#p1686">{83}</a></p>
<p class="calibre1">Avusturya  İmparatoru,  bu  düşüncelerin,  Bakanlar Kurulu’nda  mı,  yoksa  günah  çıkarma  hücresinde  mi tartışılmasının  daha  doğru  olacağı  hakkında  tereddüt  içinde bulunduğunu  söyleyerek  espri  yaptı.  Fakat  şunu  da  iyi biliyordu  ki,  ne  Çar’ın  bu  konudaki  girişimine  katılabilecek, ne  de  onu  reddedip  Aleksandr’ın  eline,  Avusturya’yı müttefiksiz olarak dönemin liberal ve ulusal akımları ile karşı karşıya bırakarak, bu işe tek başına girişmek için bir bahane verebilecekti.  Bu  nedenle  Metternich,  Çar’ın  planını, sonradan  Kutsal  ittifak  olarak  adlandırılan  ve  dinsel  emirleri imzacıların  Avrupa’da  statükoyu  korumakla  yükümlü oldukları  biçiminde  yorumlayan  bir  yapıya  dönüştürdü. </p>
<p class="calibre1">Modern  tarihte  ilk  kez,  Avrupa’nın  Büyük  Devletleri, kendilerine ortak bir misyon vermiş oluyorlardı. </p>
<p class="calibre1"><a id="p144"></a>Hiçbir  İngiliz  devlet  adamı,  başka  devletlerin  içişlerine müdahale hakkı –gerçekte yükümlülük– doğuran herhangi bir düzenlemeye  katılamazdı.  Castlereagh,  Kutsal  İttifak’a  “bir yüce  mistisizm  ve  saçmalık  örneği” <a href="index_split_014.html#p1686">{84}  </a>demiştir.  Oysa Metternich  bunu,  Çar’ın  hukuka  uygun  bir  yönetime bağlanmasını  sağlamak  ve  her  şeyden  çok  onun  bu misyonerce güdülerini tek başına ve hiçbir kısıtlama olmadan uygulamaya  koymasını  önlemek  için  bir  fırsat  olarak  gördü. </p>
<p class="calibre1">Kutsal ittifak, muhafazakâr kralları, devrime karşı ve savaşta bir  araya  getirmiş,  fakat  aynı  zamanda  birlikte  hareket  etme zorunluluğu da koymuştur ki sonuçta, kendisini baskı altında tutan Rus müttefikinin maceralarına karşı Avusturya’ya teorik bir veto hakkı da vermiştir. Avrupa Konferansı denilen düzen, bir  düzeyde  birbiri  ile  rekabet  halinde  olan  ulusların,  genel istikrarı  ilgilendiren  konulan  konsensüs  yoluyla  çözebileceği varsayımına dayanıyordu. </p>
<p class="calibre1">Kutsal  İttifak,  Viyana  düzenlemelerinin  en  orijinal yönüdür.  Onun  yüceltilmiş  adı,  dikkatleri  uygulamadaki öneminden  başka  taraflara  çekmiştir  ki,  bu  da  Büyük Devletlerin  ilişkilerine  moral  bir  sınırlama  unsuru getirmesiydi,  iç  kurumlarının  yaşaması  sonucu  geliştirdikleri haklar, Kıta Avrupası ülkelerinin bir yüzyıl önce olsa peşinde koşacakları </p>
<p class="calibre1">çatışmalardan </p>
<p class="calibre1">mümkün </p>
<p class="calibre1">olduğu </p>
<p class="calibre1">kadar</p>
<p class="calibre1">kaçınmalarına neden olmuştur. </p>
<p class="calibre1"><a id="p145"></a>Bununla  beraber,  birbiri  ile  uyumlu  kurumların  kendi başlarına  barışçı  bir  güç  dengesi  sağladığını  söylemek  çok basit bir görüş olur. XVIII. yüzyılda, Kıta Avrupası’nın bütün ülkelerinin  yöneticileri,  ilahi  hakka  dayanarak  ülkelerini yönetiyorlardı;  iç  kurumları  da  birbiriyle  son  derece  uyumlu idi.  Ancak  bu  aynı  yöneticiler  ülkelerini  bir  süreklilik duygusu içinde yönettiler ve iç kurumlarının doğruluklarından kuşku  duyulamayacağını  düşündükleri  için  birbirleriyle  sonu gelmeyen savaşlar yaptılar. </p>
<p class="calibre1">İç  kurumların  doğasının,  bir  devletin  uluslararası  alandaki tavrını belirlediğine inanan ilk devlet adamı Woodrow Wilson değildi.  Metternich  de  buna  inanıyordu;  fakat  inancı, tamamen </p>
<p class="calibre1">değişik </p>
<p class="calibre1">temellere </p>
<p class="calibre1">dayanıyordu. </p>
<p class="calibre1">Wilson</p>
<p class="calibre1">demokrasilerin,  doğası  gereği  barışsever  ve  rasyonel olduğuna inanırken, Metternich onları tehlikeli ve güvenilmez buluyordu. </p>
<p class="calibre1">Cumhuriyetçi </p>
<p class="calibre1">Fransa’nın </p>
<p class="calibre1">Avrupa’ya</p>
<p class="calibre1">çektirdiklerine  tanık  olunduktan  sonra,  Metternich,  barışı, meşru  bir  yönetimle  bir  tuttu.  Eski  hanedanların  taçlı başlarından, eğer barışı koruyamıyorlarsa, onların hiç değilse uluslararası ilişkilerin temel yapısını korumalarını bekledi. Bu şekilde,  meşruiyet,  uluslararası  düzeni  bir  arada  tutan  harç haline geldi. </p>
<p class="calibre1">Ülke  içi  adalet  ve  uluslararası  düzen  konularına yaklaşımlarında  Wilson  ile  Metternich  arasındaki  fark, </p>
<p class="calibre1"><a id="p146"></a>Amerika ve Avrupa’nın birbirine zıt görüşlerini anlamak için çok önemlidir. Wilson, devrimci ve yeni olarak nitelendirdiği prensipleri için âdeta bir haçlı seferi ilan etmiştir. Metternich ise,  eski  olduğunu  düşündüğü  değerleri  kurumsallaştırmak istedi. Bilinçli olarak insanları özgür yapmak için yaratılan bir ülkeye  başkanlık  yapan  Wilson,  demokratik  değerlerin kanunlaşabileceğine ve sonra da tüm yenidünya kurumlarında yerini  alabileceğine  inanmıştı.  Kurumları  zamanla  ve neredeyse  kendi  kendine  gelişen  eski  bir  ülkeyi  temsil  eden Metternich  ise,  hakların  yasama  yoluyla  yaratılabileceğine inanmıyordu.  Metternich’e  göre  “haklar”  eşyanın  doğasında vardır; kanunla veya anayasayla doğrulanmış olması, önemli bir  teknik  husus  olup,  özgürlüğü  sağlamakla  ilgisi  yoktur. </p>
<p class="calibre1">Metternich, hakların güvence altına alınmasının bir paradoks yaratacağını  düşünmektedir:  “Kendiliğinden  var  olması gereken  şeyler,  keyfi  bir  bildiri  şeklinde  ortaya  çıkarsa gücünü  yitirir...  Yanlış  olarak  kanun  konusu  yapılan  şeyler, korunmaya  çalışılanların  tam  olarak  ortadan  kaldırılmasıyla değilse bile, sınırlandırılması ile sonuçlanır. <a href="index_split_014.html#p1686">”{85}</a></p>
<p class="calibre1">Metternich’in  görüşlerinin  bir  kısmı,  oluşmakta  olan yenidünyaya </p>
<p class="calibre1">ayak </p>
<p class="calibre1">uyduramayan </p>
<p class="calibre1">Avusturya</p>
<p class="calibre1">İmparatorluğu’nun </p>
<p class="calibre1">uygulamalarının </p>
<p class="calibre1">rasyonelleştirilmesi</p>
<p class="calibre1">niteliğindeydi. Fakat Metternich aynı zamanda, kanunların ve hakların  doğada  mevcut  olduğunu,  emirle  olmadığını  kabul</p>
<p class="calibre1"><a id="p147"></a>eden  akılcı  görüşü  de  yansıtıyordu.  Onun  görüşlerini şekillendiren  deneyim,  insan  hakları  ilanı  ile  başlayan  ve Terör  Devri’yle  son  bulan  Fransız  Devrimi  idi.  Çok  daha yumuşak  bir  ulusal  deneyimden  ve  modern  totalitarizmin yükselişinden  on  beş  yıl  önce  ortaya  çıkan  Wilson,  halkın iradesinde hata olabileceğini anlayamazdı. </p>
<p class="calibre1">Viyana-sonrası  dönemde,  Metternich  uluslararası  sistemi yönetmekte  ve  Kutsal  İttifak’ın  beklentilerini  yorumlamakta belirleyici  bir  rol  oynadı.  Mettemich,  bu  rolü  üstlenmeye zorlandı;  çünkü  Avusturya,  her  fırtınanın  tam  yolu  üzerinde olan  ve  iç  kurumları  yüzyılın  ulusal  ve  liberal  eğilimlerine uyumu  gittikçe  azalan  bir  ülkeydi.  Prusya,  Avusturya’nın Almanya’daki pozisyonu üzerine ve Rusya da, Balkanlar’daki Slav  halkı  üzerine  birer  karabasan  gibi  çökmüşlerdi.  Üstelik Orta  Avrupa’da  da,  Richelieu’nün  mirasını  geri  istemeye hevesli  bir  Fransa  daima  vardı.  Metternich  şunu  çok  iyi biliyordu ki, bu tehlikelerin güç uygulamalarına dönüşmesine izin  verilirse,  somut  anlaşmazlığın  sonucu  ne  olursa  olsun, Avusturya  kendisini  tüketecekti.  Bu  sebeple,  Metternich’in politikası,  moral  bir  fikir  birliği  oluşturarak  krizlerden kaçınmak  ve  kaçınamadıklarını  da,  Benelüx  ülkelerinde, Fransa’ya karşı Büyük Britanya; Balkanlar’da Rusya’ya karşı Büyük  Britanya  ve  Fransa  ve  Almanya’da,  Prusya’ya  karşı</p>
<p class="calibre1"><a id="p148"></a>küçük devletler gibi çatışmanın yükünü taşımaya istekli olan ulusu gizlice destekleyerek yolundan saptırmaktı. </p>
<p class="calibre1">Metternich’in  olağanüstü  diplomatik  becerisi  de,  bilinen diplomatik  gerçekleri,  işleyen  dış  politika  prensiplerine dönüştürmesine izin verdi. Her biri Avusturya imparatorluğu için  jeopolitik  tehlike  oluşturan  Avusturya’nın  en  yakın  iki müttefikini,  devrimin  yarattığı  ideolojik  tehlikenin  stratejik fırsatlardan  daha  ağır  bastığına  inandırdı.  Prusya  Alman milliyetçiliğini  kullanmak  isteseydi,  Bismarck’tan  bir  kuşak önce,  Avusturya’nın  Almanya’daki  üstünlüğüne  meydan okuyabilirdi.  Çar  I.  Aleksandr  ve  I.  Nikola  yalnızca Rusya’nın  jeopolitik  olanaklarını  düşünseydiler,  Osmanlı İmparatorluğu’nun  parçalanmasını  –yerine  gelenlerin  yüzyıl içinde sonradan yaptıkları gibi– Avusturya’nın kesin zararına olarak  kullanabilirlerdi.  Her  ikisi  de  avantajlarının  peşine düşmekten  kendilerini  alıkoydular;  çünkü  bu,  egemen  ilke olan statükonun korunması ilkesine ters düşerdi. Napoleon’un şiddetli  saldırısından  sonra  ölüm  döşeğinde  gibi  görünen Avusturya,  onu  bir  yüzyıl  daha  yaşatabilen  Metternich’in sistemi ile yeniden hayat buldu. </p>
<p class="calibre1">Bu tarihin akışına ters düşen devleti kurtaran ve politikasını yaklaşık  elli  yıl  yöneten  Metternich,  on  üç  yaşından  önce Avusturya’yı  hiç  görmemiş  ve  on  yedi  yaşından  önce  hiç Avusturya’da  yaşamamıştı. <a href="index_split_014.html#p1686">{86}  </a>Prens  Klemens  von</p>
<p class="calibre1"><a id="p149"></a>Metternich’in  babası,  o  zamanlar  bir  Habsburg  toprağı  olan Ren  Bölgesi’nin  batısındaki  toprakların  genel  valiliğini yapmıştı.  Kozmopolit  bir  kişiliği  olan  Metternich, Fransızcayı,  Almancadan  daha  rahat  konuşurdu.  1824’te Wellington’a  şöyle  yazıyordu:  “Avrupa  benim  için  uzun zamandan  beri  bir  anavatandır,  (patrie)<a href="index_split_014.html#p1687">”{87}  </a>Eleştirmenleri, onun  erdemlilik  kuralları  ve  parlak  veciz  sözleri  ile  alay ederlerdi. Fakat Voltaire ve Kant onun görüşlerini anlarlardı. </p>
<p class="calibre1">Aydınlanma  döneminin  akılcı  bir  ürünü  olan  Metternich, kendisini, doğasına yabancı olan devrim mücadelesi içinde ve yapısını  değiştiremediği,  kuşatma  altındaki  bir  devletin başbakanı olarak buldu. </p>
<p class="calibre1">Metternich’in stili, ağırbaşlılık ve ılımlılıktı: “Soyut fikirler bir  tarafa,  biz  eşyayı  olduğu  gibi  kabul  ederiz  ve  gerçekler hakkında  hayal  kurmamak  için  bütün  yeteneğimizi  seferber ederiz<a href="index_split_014.html#p1687">”{88}  </a>ve  “dikkatli  bir  araştırmada,  hava  olup  giden uygarlığın  savunulması  gibi  laflarla,  elde  tutulup  gözle görülen hiçbir şey tanımlanamaz.” <a href="index_split_014.html#p1687">{89}</a></p>
<p class="calibre1">Böyle  bir  tavır  içinde  olan  Metternich,  zamanın  heyecanı ile bir yöne savrulmamak için çok çalıştı. Napoleon Rusya’da yenilir  yenilmez  ve  Rus  birlikleri  daha  Orta  Avrupa’ya ulaşmadan, Metternich, Rusya’yı, olası bir uzun vadeli tehdit olarak  tanımladı.  Avusturya’nın  komşularının  Fransız yönetiminden  kurtulmak  amacı  üzerinde  yoğunlaştığı  bir</p>
<p class="calibre1"><a id="p150"></a>zamanda,  Napoleon  karşıtı  koalisyona  Avusturya’nın katılımını, </p>
<p class="calibre1">savaş </p>
<p class="calibre1">amaçlarının, </p>
<p class="calibre1">ayakta </p>
<p class="calibre1">sallanan</p>
<p class="calibre1">imparatorluğunun  yaşamını  sürdürmesiyle  uyumlu  olması koşuluna  bağladı.  Metternich’in  tavrı,  ikinci  Dünya Savaşı’nda  demokrasilerin  davranış  biçiminin  tamamen  aksi idi ki, bu devletler de kendilerini o zaman Sovyetler Birliği ile kıyaslanabilir  şartlarda  bulmuşlardı.  Castlereagh  ve  Pitt  gibi Metternich  de,  güçlü  bir  Orta  Avrupa’nın,  Avrupa  istikrarı için  ön  şart  olduğuna  inanmıştı.  Mümkün  olduğu  kadar kuvvet uygulamalarından kaçınmakta kararlı olan Metternich, bir  yandan  taze  kuvvet  toplarken,  diğer  yandan  da  ılımlı  bir üslup oluşturmaya çalıştı:</p>
<p class="calibre1">“(Avrupa)  kuvvetlerinin  davranışı,  coğrafi  durumlarına göre  değişiyor.  Fransa  ve  Rusya’nın  tek  bir  sınırı  var  ve  bu oldukça güçlü bir sınırdır. Üç sıralı kaleleri ile Ren, Fransa’ya güven  veren  bir  sınır  oluşturuyor;  korkutucu  iklim  de Niemen’i Rusya için güvenceli bir sınır yapıyor. Avusturya ve Prusya  ise,  kendilerini,  bütün  komşu  devletlerin  saldırısına her  taraftan  açık  hissetmektedirler.  Bu  iki  gücün  devamlı tehdidi  altında  yaşayan  Avusturya  ve  Prusya,  birbirleri  ve komşuları  ile  iyi  niyetli  ilişkilerle,  akıllı  ve  ölçülü  bir politikayla huzur bulabilirlerdi...” <a href="index_split_014.html#p1687">{90}</a></p>
<p class="calibre1">Her  ne  kadar  Avusturya’nın,  Fransa’ya  karşı  çit  görevini gören  Rusya’ya  gereksinimi  varsa  da,  düşünmeden  hareket</p>
<p class="calibre1"><a id="p151"></a>eden müttefikinden ve özellikle de misyonerce eğilimleri olan Çar’dan  sıkıntı  duyuyordu.  Talleyrand,  Çar  I.  Aleksandr’ın, boşu  boşuna  deli  Çar  Paul’ün  oğlu  olmadığını  söylemişti. </p>
<p class="calibre1">Metternich  Aleksandr’ı,  “erkekçe  meziyetler  ile  kadınca zaafların  garip  bir  karışımı.  Gerçek  ihtiraslar  için  çok  zayıf, fakat boş şeyler için de çok güçlü” diye tanımlamıştı<a href="index_split_014.html#p1687">.{91}</a></p>
<p class="calibre1">Metternich  için  Rusya’nın  yarattığı  sorun,  onun saldırganlığının  nasıl  kontrol  altına  alınacağı  değildi,  böyle bir  girişim  Avusturya’yı  tüketirdi;  sorun  ihtiraslarının  nasıl yumuşatılacağı  idi.  Bir  Avusturyalı  diplomat  şöyle  diyor:</p>
<p class="calibre1">“Alek-sandr,  dünya  barışını  istiyor;  fakat  barış  ve  onun nimetleri  için  değil,  daha  çok  kendisi  için,  kayıtsız  şartsız değil, bazı koşullarla istiyor. Kendisi bu barışın hakemi olarak kalmalıdır, dünyanın güven ve mutluluğu ondan sorulmalıdır ve  bütün  Avrupa  kabul  etmelidir  ki,  bu  huzur  onun  eseridir, onun  iyi  niyetine  bağlıdır  ve  onun  kaprisi  ile bozulabilir...” <a href="index_split_014.html#p1687">{92}</a></p>
<p class="calibre1">Castlereagh  ve  Metternich,  dengesiz  ve  her  işe  karışan Rusya’yı  nasıl  kontrol  edecekleri  konusunda  farklı düşünüyorlardı.  Bir  çatışma  noktasından  uzak  bir  ada devletinin  Dışişleri  Bakanı  olarak  Castlereagh,  yalnızca açıktan açığa yapılan saldırılara karşı direnmeye hazırdı ve bu durumda da saldırının, dengeyi tehdit eden bir saldırı olması gerekiyordu.  Buna  karşılık  Metternich’in  ülkesi,  kıtanın  tam</p>
<p class="calibre1"><a id="p152"></a>ortasında bulunuyordu ve böyle bir şansı yoktu. Aleksandr’a tam  güvenmediği  için  Metternich,  ona  yakın  olmakta  ısrar ediyor  ve  onun  yönünden  gelebilecek  tehditleri  daha başlamadan  savuşturmaya  çalışıyordu.  Metternich  şöyle yazıyor: “Eğer bir top ateşlenirse, Aleksandr bizi adamlarının başında olarak gelip kurtaracak ve sonra ilahi güç tarafından kendisine  verildiğini  düşündüğü  yasaları  uygulaması  için hiçbir sınır olmayacaktır. <a href="index_split_014.html#p1687">”{93}</a></p>
<p class="calibre1">Metternich,  Aleksandr’ın  şevkini  kırmak  için  iki  uzatmalı strateji  izledi.  Metternich’in  liderliği  altındaki  Avusturya, milliyetçilikle  mücadelede  ön  sıralarda  yer  aldı;  ancak Metternich,  Avusturya’nın  çok  fazla  deşifre  olmasına  veya tek-taraflı  eylemlerde  bulunmasına  izin  vermemekte  de kararlıydı.  Rusya’nın  misyonerce  şevkinin  yayılmacılığa dönüşeceğinden  korktuğu  için  diğerlerini  tek  başlarına hareket  etmeye  teşvik  etmek  konusunda  daha  da  isteksizdi. </p>
<p class="calibre1">Metternich  için  ılımlılık,  felsefi  bir  erdem  ve  pratik  bir zorunluluk  idi.  Avusturya  büyükelçilerinden  birine  verdiği direktifte  şöyle  diyordu:  “Diğerlerinin  taleplerini  bertaraf etmek,  bizim  taleplerimizi  ileri  sürmemizden  daha önemlidir... ne kadar az şey istersek, göreceli olarak o kadar çok  şey  elde  etmiş  oluruz. <a href="index_split_014.html#p1687">”{94}  </a>Mümkün  olduğu  kadar, Çar’ı,  zaman  alıcı  görüşmelerin  içine  çekerek  ve  Avrupa</p>
<p class="calibre1"><a id="p153"></a>konsensüsünün kabul edebileceği sınırlar içinde tutarak, onun misyonerce planlarını yumuşatmaya çalışırdı. </p>
<p class="calibre1">Metternich’in  stratejisinin  ikinci  uzatmalı  ucu  ise, muhafazakâr  birlikti.  Eyleme  geçmenin  kaçınılmaz  hale geldiği  her  zaman  Metternich,  şöyle  açıkladığı  kandırmaca eylemlerine  başvururdu:  “Avusturya  her  şeyi  özüne  atıfta bulunarak değerlendirir. Rusya, her şeyden önce şekil istiyor; Britanya  ise  şekilsiz  öz  istiyor...  Britanya’nın  imkânsızlarını Rusya’nın  şekilleri  ile  bir  araya  getirmek  ise,  bizim görevimizdir. <a href="index_split_014.html#p1687">”{95} </a>Metternich’in becerikliliği, korktuğu ülke olan  Rusya’yı  tutucu  çıkarların  birliği  temelinde  bir  ortak yaparak  ve  güvendiği  Büyük  Britanya’yı  da  güç  dengesine yöneltilen  tehlikelere  karşı  direniş  için  başvurulabilecek  bir son merci haline getirerek, bir kuşak boyunca Avusturya’nın olayların  akışını  kontrol  edebilmesini  sağladı.  Yine  de kaçınılmaz sonuç, sadece geciktirilebilmişti. Ancak böyle olsa bile,  eski  bir  devleti,  çevresindeki  egemen  eğilimlerle uyumsuz  değerlere  dayanarak  tam  bir  yüzyıl  yaşatmak, azımsanacak bir başarı değildir. </p>
<p class="calibre1">Metternich’in  karşı  karşıya  bulunduğu  çıkmaz,  Çar’a yaklaştığı oranda İngilizlerle bağlantılarını tehlikeye sokması ve bu tehlikeyi daha çok göze aldıkça, yalnızlıktan korunmak için  Çar’a  daha  çok  yaklaşmak  zorunda  kalmasıydı. </p>
<p class="calibre1">Metternich için ideal karışım, toprak dengesini korumak için</p>
<p class="calibre1"><a id="p154"></a>İngiliz  desteği  ve  iç  ayaklanmaları  bastırmak  için  Rus desteğiydi;  yani  jeopolitik  güvenlik  için  Dörtlü  ittifak  ve  iç istikrar için Kutsal ittifak idi. </p>
<p class="calibre1">Fakat zaman geçip de Napoleon’la ilgili anılar kaybolunca, bu  karışımı  korumak  gittikçe  zorlaşmaya  başladı,  ittifaklar, ortak  güvenlik  sistemine  ve  Avrupa  hükümetine  ne  kadar yaklaşırsa,  Büyük  Britanya  da  o  kadar  kendini  bundan  uzak tutmak  zorunluluğunu  hissediyordu  ve  Büyük  Britanya  ne kadar  kendini  çekerse,  Avusturya  o  kadar  Rusya’ya  bağımlı hale  geliyor,  sonuçta  daha  katı  bir  şekilde  muhafazakâr değerleri savunuyordu. Bu, kınlamayacak bir kısır döngü idi. </p>
<p class="calibre1">Castlereagh  Avusturya’nın  problemlerine  sempati  ile bakıyor olsa bile, Büyük Britanya’yı gerçek tehlikeler yerine, olası  tehlikelere  karşı  tedbir  almaya  ikna  etmesi  mümkün değildi.  Castlereagh  açıkça  şunu  söylüyordu:  “Avrupa’nın toprak dengesi bozulursa, İngiltere etkili bir şekilde müdahale eder;  fakat  soyut  karakterdeki  bir  sorun  için  kendini yükümlülük altına sokacak en son ülke, İngiltere’dir... Gerçek tehlike  Avrupa  Sistemi’ni  tehdit  ettiği  zaman  biz  yerimizi alacağız;  fakat  bu  ülke,  soyut  ve  spekülatif  önlem  ilkelerine dayanarak  harekete  geçemez  ve  geçmeyecektir  de.” <a href="index_split_014.html#p1687">{96}</a></p>
<p class="calibre1">Bununla  beraber  Metternich’in  sorununun  kalbi,  onu  Büyük Britanya’nın  soyut  ve  spekülatif  dediği  sorunları  pratik sorunlar  olarak  kabul  etmeye  zorlayan  gereklilikti,  iç</p>
<p class="calibre1"><a id="p155"></a>ayaklanmalar ise, Avusturya’nın en zor halledilebilir bulduğu tehlike idi. </p>
<p class="calibre1">Castlereagh,  prensipteki  anlaşmazlığı  yumuşatmak  için Avrupa’daki  durumun  gözden  geçirileceği  ve  dışişleri bakanlarının  katılacağı  periyodik  toplantılar  veya  kongreler önerdi.  Kongre  sistemi  olarak  tanınan  bu  sistem,  Avrupa’nın karşı karşıya bulunduğu sorunlar hakkında bir görüş birliğine varmaya ve bu sorunları çok-taraflı bir baz üzerinde çözmek için  yolu  hazırlamaya  çalıştı.  Ancak  Büyük  Britanya,  bir Avrupa  hükümeti  sisteminden  rahatsızlık  duyuyordu;  çünkü bu,  İngilizlerin  istikrarlı  bir  şekilde  karşı  çıktıkları  Birleşmiş</p>
<p class="calibre1">Avrupa’ya  çok  yakın  bir  sistemdi.  Geleneksel  İngiliz politikası bir tarafa, hiçbir İngiliz hükümeti, belirli bir tehditle karşı  karşıya  kalmadan,  ortaya  çıkan  olayları  gözden geçirmek için kendisini yükümlülük altına sokmamıştı, İngiliz kamuoyu </p>
<p class="calibre1">için </p>
<p class="calibre1">bir </p>
<p class="calibre1">Avrupa </p>
<p class="calibre1">hükümetine </p>
<p class="calibre1">katılmak, </p>
<p class="calibre1">Amerikalıların </p>
<p class="calibre1">yüzyıl </p>
<p class="calibre1">sonra </p>
<p class="calibre1">Milletler </p>
<p class="calibre1">Cemiyeti’ne</p>
<p class="calibre1">katılmasından  daha  çekici  değildi  ve  nedenler  de  hemen hemen aynıydı. </p>
<p class="calibre1">İngiliz  Kabinesi,  ilk  kongre  olan  1818  Aix-la-Chapelle Kongresi’nde  ilk  çekincesini  çok  açık  bir  şekilde  ortaya koydu.  Castlereagh,  kongreye,  isteksiz  bir  şekilde  şu olağanüstü  talimatla  gönderildi:  “Bu  toplantıda  (genel  bir deklarasyonu) büyük güçlükle ve (ikinci derecedeki güçleri)... </p>
<p class="calibre1"><a id="p156"></a>yapılacak periyodik toplantıların... bir... konuya veya hatta bir güce...  Fransa’ya  ayrılacağı  ve  Uluslararası  Hukuk’un onaylamadığı </p>
<p class="calibre1">hiçbir </p>
<p class="calibre1">müdahaleye, </p>
<p class="calibre1">hiçbir </p>
<p class="calibre1">şekilde</p>
<p class="calibre1">başvurulmayacağı  konusunda  teminat  vererek  onaylıyoruz... </p>
<p class="calibre1">Her  zaman  bizim  gerçek  politikamız,  çok  olağanüstü durumlar  haricinde  müdahale  edilmemesi  ve  müdahale edilecekse  bunun  gerekli  olan  tüm  güçle  yapılması olmuştur. <a href="index_split_014.html#p1687">”{97}  </a>Büyük  Britanya,  Fransa’nın  kontrol  altında tutulmasını  istiyordu;  ama  bunun  ötesinde  “kıtada yükümlülük  altına  girme”  ve  birleşmiş  bir  Avrupa  korkuları Londra’da egemen durumdaydı. </p>
<p class="calibre1">Büyük  Britanya,  yalnızca  bir  tek  olayda  kongre diplomasisini, amaçlarına uygun buldu. Büyük Britanya, 1821</p>
<p class="calibre1">Yunan </p>
<p class="calibre1">Devrimi </p>
<p class="calibre1">sırasında, </p>
<p class="calibre1">Çar’ın </p>
<p class="calibre1">çöken </p>
<p class="calibre1">Osmanlı</p>
<p class="calibre1">İmparatorluğu’nun  Hıristiyan  nüfusunu  koruma  arzusunu, Rusya’nın  Mısır’ı  ele  geçirme  girişiminin  ilk  evresi  olarak yorumladı,  İngilizlerin  stratejik  çıkarları  tehlikede  olunca, Castlereagh, Fransa’yı kontrol etmek için, kullandığı müttefik birliği  adına  Çar’a  başvurmakta  tereddüt  etmedi.  Tipik  bir şekilde  kuramsal  ve  pratik  sorunlar  arasındaki  fark  üzerinde durdu: “Türkiye sorunu tamamen farklı bir niteliktedir ve biz İngiltere’de  bu  soruna  kuramsal  açıdan  değil,  pratik  açıdan bakmaktayız... <a href="index_split_014.html#p1688">”{98}</a></p>
<p class="calibre1"><a id="p157"></a>Fakat  Castlereagh’in  İttifak’a  başvurması,  her  şeyden  çok İttifak’ın temelde ne kadar zayıf olduğunu göstermeye hizmet etti.  Bir  ittifakta,  her  bir  ortak,  kendi  stratejik  çıkarlarını, ittifakın  tek  pratik  sorunu  olarak  görürse,  o  ittifakın taraflarına  ek  bir  güvenlik  sağlaması  olanaksızdır.  Çünkü böyle  bir  ittifak,  herhangi  bir  olayda,  ulusal  çıkarların  zaten getireceği yükümlülükler dışında hiçbir yükümlülük getirmez. </p>
<p class="calibre1">Kuşkusuz  Metteraich,  Castlereagh’m  kendi  amaçları  için, hatta  kongre  sisteminin  kendisi  için,  açık  kişisel sempatisinden </p>
<p class="calibre1">rahatlık </p>
<p class="calibre1">duyuyordu. </p>
<p class="calibre1">Avusturyalı</p>
<p class="calibre1">diplomatlardan biri Castlereagh için şöyle diyordu. “Kilisede olan  ve  bu  yüzden  çok  arzu  etmesine  rağmen  alkışlamaya cesaret edemeyen büyük bir müzik hayranına benziyor.” <a href="index_split_014.html#p1688">{99}</a></p>
<p class="calibre1">İngiliz  devlet  adamlarından  en  Avrupai  düşünceleri  olanlar bile  inandıklarını  alkışlamaya  cesaret  edememişse,  Büyük Britanya’nın Avrupa Konferansı’ndaki rolü, geçici ve etkisiz olmaya mahkûmdu. </p>
<p class="calibre1">Bir yüzyıl sonraki Wilson ve onun Milletler Cemiyeti gibi, Castlereagh’in  Büyük  Britanya’yı  Avrupa  kongreleri sistemine katılmak için ikna etme çabaları da, İngiliz temsili kurumlarının hem felsefi, hem de stratejik nedenlerle hoşgörü gösterebileceği  sınırları  aşmıştı.  Wilson  gibi  Castlereagh  da şuna  inanmıştı  ki,  ülkesi,  yeni  saldırı  tehlikelerinden,  bu tehditler krize dönüşmeden önce bunlarla ilgilenecek devamlı</p>
<p class="calibre1"><a id="p158"></a>bir  Avrupa  forumuna  katılırsa,  en  iyi  şekilde  korunabilirdi. </p>
<p class="calibre1">Castlereagh  Avrupa’yı  birçok  İngiliz  çağdaşından  daha  iyi anlamıştı ve biliyordu ki yeni kurulan denge, çok dikkatli bir yönetim  gerektiriyordu.  Bu  yol,  dört  galip  devletin  dışişleri bakanlarının  bir  dizi  toplantısından  öteye  gitmediğinden  ve bağlayıcı  bir  yanı  olmadığından,  Büyük  Britanya’nın destekleyebileceği bir çözüm yolu oluşturduğunu düşündü. </p>
<p class="calibre1">Fakat  tartışma  toplantıları  bile,  İngiliz  Kabinesi  için  çok fazla  Avrupa  hükümeti  kokusu  taşıyordu.  Gerçekten  de kongre  sistemi,  ilk  engeli  bile  aşamadı.  Castlereagh  1818’de Aix-la-Chapelle’deki  ilk  konferansa  katıldığında,  Fransa, kongre  sistemine  kabul  edildi  ve  Büyük  Britanya  sistemden ayrıldı. Kabine, Castlereagh’in başka Avrupa konferanslarına katılmasına izin vermeyi reddetti ki, bu konferanslar 1820’de Troppau’da,  1821’de  Laibach’da  ve  1822’de  Verona’da yapıldı. Birleşik Devletler’in, bir yüzyıl sonra, kendi başkanı tarafından  önerilen  Milletler  Cemiyeti’nden  uzak  durması gibi,  Büyük  Britanya  da  kendi  Dışişleri  Bakanı  tarafından oluşturulan kongre sisteminden uzak kaldı. Her iki olayda da, en  güçlü  ülkenin  liderinin  çabaları  ile  yaratılan  genel  ortak güvenlik  sistemi,  iç  engeller  ve  tarihi  gelenekler  dolayısıyla başarısız oldu. </p>
<p class="calibre1">Wilson  da,  Castlereagh  da,  yıkıcı  bir  savaştan  sonra kurulan  uluslararası  düzenin,  ancak  uluslararası  topluluğun</p>
<p class="calibre1"><a id="p159"></a>bütün  anahtar  üyelerinin  ve  özellikle  de  kendi  ülkelerinin aktif </p>
<p class="calibre1">katılımı </p>
<p class="calibre1">ile </p>
<p class="calibre1">korunabileceğine </p>
<p class="calibre1">inanıyorlardı. </p>
<p class="calibre1">Castlereagh’a  ve  Wilson’a  göre,  güvenlik  ortaktır;  herhangi bir  devlet  kurban  edilirse,  sonuçta  hepsi  kurban  durumuna düşebilir.  Bu  şekilde  bir  bütün  olarak  anlaşılan  bir  güvenlik kavramıyla,  bütün  devletlerin  saldırıya  karşı  koymakta  ortak bir  çıkarı  ve  hatta  saldırıyı  önlemekte  daha  büyük  çıkarları olur.  Castlereagh’a  göre,  özel  sorunlarda  görüşü  ne  olursa olsun,  Büyük  Britanya’nın,  genel  barışın  ve  güç  dengesinin korunmasında çok açık çıkarı vardı. Wilson gibi, Castlereagh da,  bu  çıkarı  korumak  için  en  iyi  yolun,  uluslararası  düzeni ilgilendiren kararların şekillendirilmesinde ve barışı bozanlara karşı  direnişin  örgütlenmesinde  bir  payın  üstlenilmesi olduğunu düşünmüştür. </p>
<p class="calibre1">Ortak  güvenliğin  zayıf  tarafı,  çıkarların  nadiren  aynı  ve güvenliğin seyrek olarak bir bütün olmasıdır. Bu nedenle, bir genel  ortak  güvenlik  sisteminin  üyeleri  de,  ortak  hareket etmekten  çok,  hareket  etmeme  konusunda  anlaşmaya varmaya  eğilimlidirler;  ya  parlak,  kesinlik  ifade  etmeyen sözlerle  bir  arada  kalırlar  veya  kendisini  en  çok  güvencede hisseden ve bu yüzden sisteme en az ihtiyacı olan en kuvvetli üyenin ihanetine tanık olurlar. Ne Wilson, ne de Castlereagh, ülkelerini bir ortak güvenlik sistemine sokmayı başarabildiler; çünkü  onların  toplumları,  tahmin  edilebilen  tehlikeler</p>
<p class="calibre1"><a id="p160"></a>karşısında  kendilerini  tehdit  altında  hissetmediler  ve  bu tehditlerle tek başlarına başa çıkabileceklerini veya gerekirse son  anda  müttefik  bulabileceklerini  düşündüler.  Onlara  göre, Milletler  Cemiyeti’ne  veya  Avrupa  Kongresi’ne  katılmak güvenliği artırmadan riski artırırdı. </p>
<p class="calibre1">Ancak  iki  Anglosakson  devlet  adamı  arasında  çok  büyük bir fark vardı. Castlereagh, yalnız çağdaşları ile değil, modern İngiliz dış politikasının bütünü ile de uyumsuzdu. Geride bir miras  bırakmadı;  hiçbir  İngiliz  devlet  adamı  Castlereagh’ı örnek </p>
<p class="calibre1">almadı. </p>
<p class="calibre1">Wilson </p>
<p class="calibre1">ise, </p>
<p class="calibre1">yalnızca </p>
<p class="calibre1">Amerikan</p>
<p class="calibre1">motivasyonunun  kaynaklarına  cevap  vermekle  kalmadı,  aynı zamanda  bu  motivasyonu  yeni  ve  daha  yüksek  bir  düzeye çıkardı. Yerine gelenlerin hepsi bir dereceye kadar Wilsoncu oldular  ve  sonradan  izlenen  Amerikan  dış  politikası  onun düşünceleri ile şekillendi. </p>
<p class="calibre1">İngiliz  “gözlemcisi”  olarak  birkaç  Avrupa  kongresini izlemesine  izin  verilen  Castlereagh’in  üvey  kardeşi  Lord Stewart,  enerjisinin  çoğunu,  Büyük  Britanya’nın  bir  Avrupa fikir  birliğine  katkıda  bulunmasına  değil,  ülkesinin yükümlülüğünün  sınırlarını  belirlemeye  harcadı.  Troppau’da meşru  savunma  hakkını  doğrulayan  bir  memorandum  sunan Lord Stewart, Büyük Britanya’nın “İttifak’ın bir üyesi olarak genel  bir  Avrupa  polisliği  görevi  yapmanın  moral sorumluluğunu  yüklenmeyeceği<a href="index_split_014.html#p1688">”{100}</a>  üzerinde  ısrar  etti. </p>
<p class="calibre1"><a id="p161"></a>Laibach  Kongresi’nde,  Lord  Stewart,  Büyük  Britanya’nın hiçbir  zaman  “spekülatif  tehditlere  karşı  kendisini yükümlülük  altına  sokmayacağını  tekrar  belirtmek  zorunda kaldı.  Castlereagh,  5  Mayıs  1820  tarihli  resmi  bir  belgede İngilizlerin konumunu kendisi ortaya koydu. Dörtlü İttifak’ın, </p>
<p class="calibre1">“Avrupa’nın  büyük  bir  kısmını  Fransa’nın  askeri  sultasından kurtarmak  için  kurulmuş  bir  ittifak  olduğunu”  doğruladı. </p>
<p class="calibre1">“Hiçbir  zaman,  bir  Dünya  Hükümeti  Birliği  veya  diğer devletlerin </p>
<p class="calibre1">içişlerinin </p>
<p class="calibre1">yönetimi </p>
<p class="calibre1">gibi </p>
<p class="calibre1">bir </p>
<p class="calibre1">niyetle</p>
<p class="calibre1">kurulmamıştır. <a href="index_split_014.html#p1688">”{101}</a></p>
<p class="calibre1">Sonuçta, Castlereagh kendisini inançları ile iç gereklilikleri arasında  sıkışmış  buldu.  Bu  zor  durumdan  nasıl  çıkılacağını bilemedi.  Castlereagh,  Kral’la  son  görüşmesinde  şöyle  dedi:</p>
<p class="calibre1">“Efendim,  Avrupa’ya  veda  etmek  gereklidir;  yalnızca  siz  ve ben  Avrupa’yı  tanıyoruz  ve  onu  kurtardık,  benden  sonra gelecek  hiç  kimse  kıtanın  işlerini  anlamayacaktadır. <a href="index_split_014.html#p1688">”{102}</a></p>
<p class="calibre1">Dört gün sonra da intihar etti. </p>
<p class="calibre1">Avusturya  günden  güne  Rusya’ya  daha  bağımlı  hale gelirken,  Metternich’in  en  çapraşık  sorunu,  Çar’ın  tutucu ilkelerine  hitap  etmenin,  Rusya’yı  ne  zamana  kadar Balkanlar’da  ve  Avrupa’nın  kanat  bölgelerinde  ele  geçirdiği fırsatları  kullanmaktan  ve  Avrupa  yolundan  alıkoyacağı  idi. </p>
<p class="calibre1">Bu sorunun cevabı otuz yıl olarak ortaya çıktı. Bu süre içinde, Metternich, bir taraftan Avrupa fikir birliğini etkin bir şekilde</p>
<p class="calibre1"><a id="p162"></a>sağlar ve Rusya’nın Balkanlar’a müdahalesini önlerken, diğer taraftan  Napoli,  İspanya  ve  Yunanistan’daki  devrimlerle  de uğraştı. </p>
<p class="calibre1">Fakat  Doğu  sorunu  bitmedi.  Özünde  bu  sorun,  değişik milliyetler  Türk  yönetiminden  kurtulmaya  çabalarken, Balkanlar’da  ortaya  çıkan  bağımsızlık  mücadelelerinin  bir sonucu idi. Bunun Metternich sisteminde yarattığı şaşkınlığın nedeni, sistemin statükoyu koruma yükümlülüğü ile çatışması ve  bugün  Türkiye’ye  yönelen  bağımsızlık  hareketlerinin, yarın  Avusturya’ya  dönebileceğiydi.  Üstelik  hukuka uygunluğa  en  bağlı  olan  Çar  da  müdahale  etmek  için  çok istekli  görünüyordu  ve  ne  Londra’da,  ne  de  Viyana’da  hiç kimse,  orduları  harekete  geçtikten  sonra  Çar’ın  statükoyu koruyacağına inanmıyordu. </p>
<p class="calibre1">Osmanlı İmparatorluğu’nun çöküşünün şokunu hafifletmek şeklindeki ortak çıkar, bir süre Büyük Britanya ile Avusturya arasında sıcak bir ilişki yarattı, İngilizler, Balkan sorunlarına çok  az  ilgi  duyuyorsa  da,  Boğazlar’a  doğru  Rus  ilerlemesi, İngilizlerin  Akdeniz’deki  çıkarları  için  bir  tehdit  olarak algılandı  ve  kuvvetli  bir  direnişle  karşılandı.  Metternich, İngilizlerin,  Rus  yayılmacılığına  karşı  çabalarına  hiçbir zaman  doğrudan  doğruya  katılmadıysa  da,  bunları memnuniyetle  karşıladı.  Metternich’in  Avrupa’nın  birliğini vurgulamak, </p>
<p class="calibre1">Ruslara </p>
<p class="calibre1">iltifat </p>
<p class="calibre1">etmek </p>
<p class="calibre1">ve </p>
<p class="calibre1">İngilizleri</p>
<p class="calibre1"><a id="p163"></a>cesaretlendirmekten  oluşan  dikkatli  ve  isimsiz  politikası, diğer  devletler  Rus  yayılmacılığını  önlemenin  yükünü taşırken,  Avusturya’ya  Rus  seçeneğini  koruma  olanağını tanıdı. </p>
<p class="calibre1">Metternich’in  1848’de  sahneden  çekilmesi,  Avusturya’nın Viyana  düzenlemesini  korumak  için  tutucu  çıkarlar  birliğini kullandığı  ip  cambazlığı  için  de  sonun  başlangıcı  oldu. </p>
<p class="calibre1">Açıktır ki meşruiyet, Avusturya’nın jeopolitik pozisyonundaki devamlı  gerilemenin  veya  iç  kurumları  ile  temel  ulusal eğilimler  arasındaki  gittikçe  büyüyen  uyumsuzlukların bedelini  sonsuza  kadar  ödeyemezdi.  Fakat  ayrıntıda  farklı olabilmek,  devlet  adamlığının  esasıdır.  Metternich  Doğu sorununu </p>
<p class="calibre1">ustalıkla </p>
<p class="calibre1">yönetti; </p>
<p class="calibre1">fakat </p>
<p class="calibre1">yerine </p>
<p class="calibre1">gelenler, </p>
<p class="calibre1">Avusturya’nın iç kurumlarını zamana adapte etmekte başarılı olamadı  ve  bu  sorunu,  Avusturya  diplomasisini  o  sırada yükselmekte  olan  ve  meşruiyet  kavramının  da  sınırlamadığı güç  politikası  eğilimi  ile  aynı  paralele  getirerek  çözmeye çalıştılar. Bu, uluslararası düzenin de sonu olacaktı. </p>
<p class="calibre1">Böylece,  Avrupa  Konferansı  sonunda,  Doğu  sorunu  örsü üzerinde  parçalandı.  1854’te  Büyük  Devletler,  Napoleon günlerinden  beri  ilk  defa  savaşa  girdiler.  Hayret  edilecek  bir şekilde,  tarihçiler  tarafından  uzun  süre  anlamsız  ve kaçınılabilir bir savaş olarak eleştirilen bu savaş, yani Kırım Savaşı,  Rusya,  Büyük  Britanya  veya  Avusturya  gibi  Doğu</p>
<p class="calibre1"><a id="p164"></a>sorununda  büyük  çıkarları  olan  ülkeler  tarafından  değil, Fransa tarafından çabuklaştırılmıştır. </p>
<p class="calibre1">Henüz yeni bir darbe ile iş başına gelen Fransız İmparatoru III.  Napoleon,  1852’de  Türk  Sultanı’nı,  Rus  Çarı’nın geleneksel  olarak  kendisi  için  ayırdığı  bir  rol  olan  Osmanlı İmparatorluğu’ndaki </p>
<p class="calibre1">Hıristiyanların </p>
<p class="calibre1">koruyucusu </p>
<p class="calibre1">olma</p>
<p class="calibre1">payesini  kendisine  vermeye  ikna  etti.  I.  Nikola,  meşru olmayan  bir  türedi  olarak  gördüğü  Napoleon’un,  Balkan Slavlarının  koruyucusu  olan  Rusların  yerine  geçmeye kalkışmasına kızdı ve Fransa ile eşit statü istedi. Sultan, Rus elçisini  reddedince,  Rusya  diplomatik  ilişkileri  kesti.  XIX. </p>
<p class="calibre1">yüzyılda  İngiliz  dış  politikasını  şekillendiren  Lord Palmerston, Ruslardan aşırı derecede kuşku duyardı; Kraliyet Donanması’nı  hemen  Çanakkale  Boğazı’nın  dışında  olan Besika  Körfezi’ne  gönderdi.  Hâlâ  Metternich  sisteminin havası  içinde  olan  Çar,  diğer  Büyük  Devletlere  atıfta bulunarak: “Siz dördünüz beni belli bir şeye zorlayabilirsiniz; fakat  bu,  hiçbir  zaman  gerçekleşmeyecektir.  Berlin  ve Viyana’ya </p>
<p class="calibre1">güveniyorum” <a href="index_split_014.html#p1688">{103}</a> </p>
<p class="calibre1">dedi. </p>
<p class="calibre1">Aldırmadığını</p>
<p class="calibre1">göstermek  için  de  Moldavya  ve  Eflak  prensliklerinin (bugünkü Romanya) işgalini emretti. </p>
<p class="calibre1">Bir savaştan en çok zararlı çıkacak olan Avusturya, en açık çözüm olan Osmanlı Hıristiyanlarının koruyuculuğunu Fransa ve  Rusya’nın  birlikte  yapmalarını  önerdi.  Palmerston  her  iki</p>
<p class="calibre1"><a id="p165"></a>sonuca  da  razı  değildi.  Büyük  Britanya’nın  pazarlık  gücünü artırmak  için  Kraliyet  Donanması’nı  Karadeniz’in  girişine gönderdi.  Bu  Türkiye’ye,  Rusya’ya  savaş  ilanı  için  cesaret verdi. Büyük Britanya ve Fransa da Türkiye’yi desteklediler. </p>
<p class="calibre1">Ancak savaşın gerçek sebepleri daha derindi. Dini iddialar, gerçekte  politik  ve  stratejik  planların  birer  bahanesiydi. </p>
<p class="calibre1">Nikola,  İstanbul’u  ve  Boğazlar’ı  almak  gibi  eski  bir  Rus rüyasını  gerçekleştirmenin  peşindeydi.  III.  Napoleon, Fransa’nın  yalnızlığına  son  vermek  ve  Rusya’yı  zayıflatarak Kutsal  İttifak’ı  bozmak  için  bu  durumu  fırsat  bildi. </p>
<p class="calibre1">Palmerston,  Rusya’nın  Boğazlar’a  yürüyüşüne  kesin  olarak son  vermek  için  bazı  bahaneler  aradı.  Savaşın  başlaması  ile birlikte  İngiliz  savaş  gemileri  Karadeniz’e  girdiler  ve Rusya’nın  Karadeniz  filosunu  yok  etmeye  başladılar.  Bir İngiliz-Fransız kuvveti, Rusya’nın deniz üssü Sivastopol’ü ele geçirmek için Kırım’a çıktı. </p>
<p class="calibre1">Bu  olaylar,  Avusturya  liderleri  için  karmaşadan  başka  bir şey  değildi.  Bir  yandan  Rusya  ile  geleneksel  dostluklarına önem  veriyorlar,  bir  yandan  da  Rusya’nın  Balkanlar’da ilerlemesinin, </p>
<p class="calibre1">Avusturya’daki </p>
<p class="calibre1">Slav </p>
<p class="calibre1">halklarının</p>
<p class="calibre1">huzursuzluğunu  artırabileceğinden  korkuyorlardı.  Eski dostları  Rusların  tarafında  yer  almalarının,  aynı  zamanda Fransa’nın  eline,  Avusturya’nın  İtalyan  topraklarına saldırması için bir bahane vereceğinden de korkuyorlardı. </p>
<p class="calibre1"><a id="p166"></a>Avusturya ilk önce, mantıklı bir hareket olan tarafsızlığını ilan  etti.  Fakat  Avusturya  Dışişleri  Bakanı  Kont  Buol, hareketsizliği  çok  sinir  bozucu  ve  Fransa’nın  Avusturya’nın İtalya’daki topraklarını tehdit etmesini ise, çok tedirgin edici buldu,  İngiliz  ve  Fransız  orduları  Sivastopol’ü  kuşatırken, Avusturya  bir  ültimatom  vererek  Rusya’nın  Moldavya  ve Eflak’tan çekilmesini istedi. Bu, Kırım Savaşı’nı sona erdiren kesin  faktör  oldu  –hiç  değilse  Rus  liderlerinin  o  tarihten  bu yana düşünegeldikleri şey budur. </p>
<p class="calibre1">Avusturya, tarihi Napoleon Savaşları’na kadar giden Rusya ile  sağlam  dostluğunu  ve  I.  Nikola’yı  bir  çırpıda  gözden çıkardı.  Korkunun  artırdığı  şaşkınlığın  etkisi  altında  olan Metternich’in yerine gelenler, bir kuşak boyunca dikkatli bir şekilde ve bazen acı ile biriktirdikleri tutucu birliğin mirasını reddettiler.  Avusturya,  ilk  defa  olarak  paylaşılan  değerlerin zincirlerinden  kendisini  kurtarmış  oldu;  ama  aynı  zamanda, Rusya’yı  da,  kendi  politikasını  jeopolitik  değerleri  üzerine oturtarak yürütmek için serbest bıraktı. Kendine böyle bir yön çizen Rusya’nın, Balkanlar’ın geleceği konusunda Avusturya ile çatışması ve zamanı gelince Avusturya İmparatorluğu’nun altını oymaya çalışması kaçınılmazdı. </p>
<p class="calibre1">Viyana  düzenlemesinin  elli  yıl  yaşamasının  nedeni,  üç Doğu gücünün –Prusya, Rusya ve Avusturya’nın–, aralarında sağladıkları  birliği,  devrim  kaosunun  ve  Fransa’nın</p>
<p class="calibre1"><a id="p167"></a>Avrupa’daki  sultasının  önünde  önemli  bir  engel  olarak görmeleriydi. Fakat Kırım Savaşı’nda Avusturya, (Talleyrand Avusturya  için  “Avrupa  Asiller  Odası”  derdi)  İtalya’da Avusturya’nın  altını  oymaya  istekli  III.  Napoleon  ile  ve Avrupa sorunları ile ilgilenmekte isteksiz Büyük Britanya ile kolay  olmayan  bir  ittifaka  yol  açan  bir  manevra  yaptı. </p>
<p class="calibre1">Böylece  Avusturya,  Kutsal  İttifak’ta,  eskiden  ortakları  olan Rusya  ve  Prusya’yı,  kendi  su  katılmamış  ulusal  çıkarlarını kovalamakta  tamamen  serbest  bıraktı.  Prusya,  Avusturya’ya Almanya’dan  çekilmeye  zorlamakla  bunu  ödetti;  Rusya’nın Balkanlar’da  gittikçe  artan  düşmanca  tavrı,  Birinci  Dünya Savaşı’nı ateşleyen kıvılcıma dönüştü ve Avusturya’nın nihai çöküşüne sebep oldu. </p>
<p class="calibre1">Güç  politikasının  gerçekleri  ile  karşı  karşıya  gelen Avusturya,  kurtuluşunun  Avrupa’nın  hukuka  bağlılığında olduğunu anlayamadı. Tutucu çıkarları birliği kavramı, ulusal sınırları  aşmıştı  ve  güç  politikasının  yol  açtığı  çatışmaları yatıştırma  eğilimi  gösterdi.  Milliyetçilik  ise,  ulusal  çıkarları alevlendirmek,  rekabeti  şiddetlendirmek  ve  herkes  için  riski artırmakla bunun tam tersini yaptı. Avusturya, kendisini öyle bir  çatışmanın  içine  attı  ki,  zayıflığı  düşünüldüğünde, kazanması olanaksızdı. </p>
<p class="calibre1">Kırım  Savaşı’nın  sona  ermesinden  itibaren  beş  yıl  içinde, İtalyan  milliyetçi  lider  Camillo  Cavour,  daha  önce  mümkün</p>
<p class="calibre1"><a id="p168"></a>görünmeyen  Fransız  ittifakını  ve  Rusya’nın  desteği Avusturya’yı  savaşa  kışkırtarak,  İtalya’dan  atma  sürecini başlattı.  Sonraki  beş  yıl  içinde  ise  Bismarck,  Almanya’da üstünlük  mücadelesinde  Avusturya’yı  yendi.  Bir  kez  daha Rusya  kendini  uzakta  tuttu  ve  Fransa  istemeyerek  de  olsa aynısını </p>
<p class="calibre1">yaptı. </p>
<p class="calibre1">Metternich’in </p>
<p class="calibre1">zamanında </p>
<p class="calibre1">Avrupa</p>
<p class="calibre1">Konferansı’na  başvurulur  ve  ayaklanmalar  kontrol  altına alınırdı.  Bundan  böyle  diplomasi  paylaşılan  değerlere  değil, çıplak  güce  daha  çok  dayanacaktı.  Barış  bir  elli  yıl  daha korundu.  Fakat  her  on  yılla  birlikte  gerginlikler  arttı  ve silahlanma yarışı hızlandı. </p>
<p class="calibre1">Güç  politikasıyla  yönlendirilen  bir  uluslararası  sistemde, Büyük Britanya tamamen farklı bir davranış içinde oldu. Her şeyden  önce  Büyük  Britanya,  güvenliği  için  hiçbir  zaman kongre  sistemine  inanmadı;  Büyük  Britanya  için  uluslararası ilişkilerin  yeni  modeli,  her  zaman  olduğundan  daha  çok  iş</p>
<p class="calibre1">hayatına  benziyordu.  XIX.  yüzyıl  boyunca,  Büyük  Britanya, Avrupa’da  nüfuzlu  bir  ülke  durumuna  geldi.  Tek  başına ayakta duracak kadar güçlüydü ve coğrafi uzaklık ve kıtadaki iç ayaklanmalara karşı bağışıklık avantajlarına sahipti. Fakat, aynı  zamanda  ulusal  çıkarlara,  duygusal  olmayan  bir  şekilde bağlı olan, istikrarlı liderlere sahip olma avantajı da vardı. </p>
<p class="calibre1">Castlereagh’ın  yerine  gelenler,  kıtayı  onun  kadar  iyi anlamanın  yanına  bile  yaklaşamadılar.  Fakat  temel  İngiliz</p>
<p class="calibre1"><a id="p169"></a>ulusal  çıkarlarının  nelerden  oluştuğunu  çok  iyi  kavradılar  ve bu  çıkarları  olağanüstü  beceri  ve  ısrarla  izlediler. </p>
<p class="calibre1">Castlereagh’ın  halefi  olan  George  Canning,  Castlereagh’ın Avrupa  Kongre  sistemi  üzerindeki  etkisini  sağlayan  son birkaç  bağı  da  ortadan  kaldırmakta  hiç  zaman  kaybetmedi. </p>
<p class="calibre1">1821’de  Castlereagh’ın  yerine  geçmeden  bir  yıl  önce, Canning  “sözde  ve  işte  tarafsızlık” <a href="index_split_014.html#p1688">{104}  </a>politikası  çağrısı yaptı:  “Delice  bir  aşk  tutkusu  içinde  Avrupa’yı  tek  başımıza ıslah  edebileceğimizi  sanmayalım. <a href="index_split_014.html#p1688">”{105}  </a>Dışişleri  Bakanı olduktan  sonra,  kendisine  yol  gösteren  prensibin,  kendi görüşüne göre, Avrupa’da sürekli yükümlülükler üstlenmekle ters  düşen  ulusal  çıkarlar  olduğu  konusunda  hiçbir  kuşku bırakmadı:</p>
<p class="calibre1">“Avrupa  sistemi  ile  yakından  ilişkiliysek  de,  bu  demek değildir  ki,  etrafımızı  saran  devletleri  ilgilendiren  her  olaya, kabına sığamayan bir hareketlilik içinde ve başkalarının işine burnumuzu sokarak karışacağız. <a href="index_split_014.html#p1688">“{106}</a></p>
<p class="calibre1">Diğer  bir  deyişle,  Büyük  Britanya,  yalnızca  ulusal çıkarlarının  yol  göstericiliğiyle  bağlı  ve  her  olayın  değerine göre kendi tutumunu belirleme hakkını saklı tutacaktır ve bu politikada  müttefikler,  ya  ikincil  konumdadırlar  veya gereksizdirler. </p>
<p class="calibre1">Palmerston,  1856’da  İngilizlerin  ulusal  çıkarlarını  şöyle tanımlamıştı:  “İnsanlar  bana  politikamızın  ne  olduğunu</p>
<p class="calibre1"><a id="p170"></a>sorduğunda... verilebilecek tek cevap şudur: “Bir olay ortaya çıktığında,  ülkemizin  çıkarlarını  tek  yönlendirici  prensip olarak kabul ederek olayların gerektirdiği en iyi şeyi yapmaya niyetliyiz.” <a href="index_split_014.html#p1688">{107}</a> Yarım yüzyıl sonra, İngiliz dış politikasının resmi  tanımlaması  daha  fazla  açıklık  kazanmış  değildir. </p>
<p class="calibre1">Dışişleri  Bakanı  Sir  Edvvard  Grey  şöyle  diyordu:  “İngiliz Dışişleri bakanları, gelecek için inceden inceye hesaplamalar yapmadan,  kendilerine  bu  ülkenin  yakın  çıkarı  olarak  ne görünüyorsa onun tarafından yönlendirilirler.” <a href="index_split_014.html#p1689">{108}</a></p>
<p class="calibre1">Birçok  ülkede,  bunun  gibi  açıklamalar,  gereksiz  yere tekrarlanan  sözler  olarak  alay  konusu  olurdu:  En  iyisini yapıyoruz;  çünkü  bunun  en  iyi  şey  olduğunu  düşünüyoruz. </p>
<p class="calibre1">Büyük  Britanya’da  bu  açıklamalar,  aydınlatıcı  olarak yapılmıştır;  en  çok  kullanılan  terim  olan  “ulusal  çıkar”ın  ne olduğunun  tanımlanması  isteği  çok  seyrek  olarak gösterilmiştir:  “Bizim  ne  ebedi  müttefikimiz,  ne  de  devamlı düşmanımız  vardır”  dedi  Palmerston.  Liderleri,  İngiliz çıkarlarını  o  kadar  iyi  ve  derinden  anlıyorlardı  ki, kamuoyunun  kendilerini  izleyeceğinden  emin  olarak  daha olay  çıkar  çıkmaz  harekete  geçebilirlerdi  ve  dolayısıyla Büyük  Britanya’nın  resmi  bir  stratejiye  gereksinimi  yoktu. </p>
<p class="calibre1">Palmerston’un kelimeleri ile: “Çıkarlarımız ebedidir ve bizim görevimiz de bu çıkarlarımızı izlemektir. “<a href="index_split_014.html#p1689">{109}</a></p>
<p class="calibre1"><a id="p171"></a>İngiliz  liderlerinin,  önceden  bir  casus  belli’yi  (savaş</p>
<p class="calibre1">nedeni) tanımlamak yerine, neyi savunmaya hazır olmadıkları konusunda  daha  açık  olmaları  beklenebilirdi.  Olumlu amaçların  ne  olduğunu  söylemekte  daha  çekimserdiler,  belki de  statükodan  yeterince  memnunlardı,  İngiliz  ulusal çıkarlarını  görür  görmez  tanıyacaklarına  inanan  İngiliz liderleri,  önceden  bunun  hakkında  inceden  inceye  fikir yürütmek  gereğini  duymadılar.  Fiili  olayları  beklemeyi yeğlediler  ki,  bu  Avrupa  ülkeleri  için  alınması  olanaksız  bir tavırdı;  çünkü  bu  ülkeler,  ortaya  çıkan  fiili  olayların  kendisi konumundaydılar. </p>
<p class="calibre1">İngilizlerin  güvenlik  anlayışı,  Amerika’nın  yalnızlık politikası taraftarlarının görüşlerine benzemiyor değildi ve bu güvenlik anlayışı içindeki Büyük Britanya, felaketli sonuçları olan  ayaklanmalar  hariç,  her  durumda  kendisini  güvende hissediyordu.  Fakat  Amerika  ve  Büyük  Britanya,  barışla içyapı arasındaki ilişkiye gelince birbirlerinden ayrılıyorlardı, İngiliz liderler hiçbir anlamda, zamanın Amerikalı liderlerinin yaptığı  gibi  temsili  kurumların  yaygınlaştırılmasını,  barışın anahtarı  olarak  değerlendirmediler,  kendi  kurumlarından farklı kurumlarla da ilgilenmediler. </p>
<p class="calibre1">Böylece,  1841’de  Palmerston,  St.  Petersburg’daki  İngiliz elçisine  Büyük  Britanya’nın  silah  gücü  kullanarak  hangi</p>
<p class="calibre1"><a id="p172"></a>olaylara  direneceğini  ve  tamamen  iç  değişiklik  niteliğindeki olaylara neden direnmeyeceğini çok açık şekilde anlattı:</p>
<p class="calibre1">“İngiltere  ile  diğer  devletler  arasındaki  ilişkilerin yürütülmesinde  Majesteleri  Hükümetinin  bir  rehber  olarak göz  önüne  alacağı  genel  prensiplerden  birisi,  yabancı ülkelerin  kendi  anayasalarında  ve  hükümet  biçiminde yapmayı  yeğleyecekleri  değişikliklerin,  İngiltere’nin  silah gücü ile müdahale etmeyeceği sorunlar olarak görülmesidir. </p>
<p class="calibre1">Fakat  bir  ülkenin  mülkiyetinde  olan  toprakları,  başka  bir ülkenin  alıp  kendi  ülkesine  katma  girişimi  başka  bir  şeydir; çünkü  böyle  bir  girişim,  var  olan  Güç  Dengesi  düzeninin bozulmasına  yol  açar  ve  devletlerin  göreceli  güçlerini değiştirerek, diğer güçler için tehlike yaratma eğilimi gösterir; o  halde  bu  tür  girişimler,  İngiliz  Hükümetinin  direnme konusunda </p>
<p class="calibre1">kendisini </p>
<p class="calibre1">tamamen </p>
<p class="calibre1">serbest </p>
<p class="calibre1">hissettiği</p>
<p class="calibre1">girişimlerdir...” <a href="index_split_014.html#p1689">{110}</a></p>
<p class="calibre1">İstisnasız  bütün  İngiliz  bakanları,  her  şeyden  önce, ülkelerinin  hareket  serbestliğinin  korunmasıyla  ilgili olmuşlardır.  1841’de  Palmerston  Büyük  Britanya’nın  soyut olaylardan  hiç  hoşlanmadığını  bir  kez  daha  şöyle vurgulamıştır:</p>
<p class="calibre1">“İngiltere’nin  henüz  çıkmamış  veya  hemen  beklenmekte olanlar  dışındaki  olaylar  için  yükümlülük  altına  girmesi olağan değildir...” <a href="index_split_014.html#p1689">{111}</a></p>
<p class="calibre1"><a id="p173"></a>Aşağı yukarı otuz yıl sonra, Gladstone Kraliçe Victoria’ya gönderdiği bir mektupta aynı prensibi şöyle dile getirdi:</p>
<p class="calibre1">“İngiltere,  ortaya  çıkan  çeşitli  olaylar  hakkında  kendi yükümlülüğünü  belirleme  vasıtalarını  daima  kendi  elinde bulundurmalıdır;  gerçek  veya  tahmin  edilen  çıkarlar  söz konusu  olduğunda,  hiç  değilse  olayların  ortak  yorumcusu olmak  isteyecek  diğer  devletlere  yapılmış  deklarasyonlarla kendi  karar  verme  özgürlüğünü  olanaksız  hale  getirmek  ve daraltmak istemez... <a href="index_split_014.html#p1689">”{112}</a></p>
<p class="calibre1">Hareket  serbestliği  üzerinde  ısrarla  duran  İngiliz  devlet adamları, ortak güvenlik temasının bütün çeşitlemelerini kural olarak reddettiler. Sonradan “şahane yalnızlık” olarak tanınan görüş,  İngiltere’nin  ittifaklardan  kârlı  çıkmaktan  çok,  zarar göreceği  inancını  yansıtmaktadır.  Bu  derece  soğuk  bir yaklaşım,  ancak  tek  başına  ayakta  durabilecek  kadar  güçlü olan, </p>
<p class="calibre1">kendisine </p>
<p class="calibre1">yönelik, </p>
<p class="calibre1">müttefiklerinin </p>
<p class="calibre1">yardımını</p>
<p class="calibre1">gerektirecek  bir  tehlike  görmeyen  ve  kendisine  yönelecek büyük  bir  tehdidin  olası  müttefiklerini  daha  da  çok  tehdit edeceğini  bilen  bir  ülke  tarafından  benimsenebilir.  Avrupa dengesini  ayakta  tutan  bir  ülke  olarak  Büyük  Britanya’nın rolü,  liderlerine  istenilen  ve  gereksinme  duyulan  bütün seçenekleri  tanıdı.  Bu  politika  tutarlı  bir  politikaydı,  çünkü Avrupa’da  toprak  kazancı  için  mücadele  etmiyordu;  (Her  ne kadar denizaşırı toprak edinme iştahı doymak bilmez ise de), </p>
<p class="calibre1"><a id="p174"></a>İngiltere’nin  Avrupa’daki  tek  çıkarı,  denge  olduğu  için Avrupa  kavgalarının  hangisine  müdahale  edeceğini  kendisi seçebilirdi. </p>
<p class="calibre1">Ancak  Büyük  Britanya’nın  “şahane  yalnızlık”  politikası, onu,  özel  durumlarla  ilgilenmek  için  başka  ülkelerle  geçici angajmanlara  girmekten  alıkoymadı.  Büyük  ve  hazır  bir ordusu  olmayan,  bir  deniz  devleti  olan  Büyük  Britanya,  her zaman  gereksinme  duydukça  seçmeyi  tercih  ettiği  bir  kıta müttefiki ile zaman zaman işbirliği yapmak zorunda kalmıştır. </p>
<p class="calibre1">Böyle  durumlarda  İngiliz  liderler,  eski  düşmanlıkları  hayret edilecek  bir  şekilde  unutmayı  başarmışlardır.  1830’da Belçika’nın  Hollanda’dan  ayrılması  sırasında,  Palmerston, önce  yeni  devleti  sultası  altına  almak  istemesi  halinde Fransa’yı  savaşla  tehdit  etmiş;  birkaç  yıl  sonra  ise, Belçika’nın  bağımsızlığını  güvence  altına  almak  için  onunla ittifak  yapmayı  önermiştir:  “İngiltere,  tek  başına  kıta üzerindeki  düşüncelerini  uygulamaya  koyamaz;  bu  işleri yapmak  için  araç  olarak  kullanmak  üzere,  müttefiklere gereksinimi vardır. <a href="index_split_014.html#p1689">”{113}</a></p>
<p class="calibre1">Kuşkusuz, Büyük Britanya’nın çeşitli ad hoc (özel, geçici) müttefiklerinin  de,  genellikle  Avrupa’da  etkilerinin  veya topraklarının  genişletilmesi  biçiminde  olan,  kendi  amaçları vardır. Hareketleri, İngiltere tarafından uygun görülen sınırları aşınca,  İngiltere,  ya  taraf  değiştirirdi  veya  dengenin</p>
<p class="calibre1"><a id="p175"></a>korunması  için  eski  müttefiklerine  karşı  yeni  koalisyonlar örgütlerdi.  Duygusallıktan  uzak  olmaktaki  ısrarlı  tutumu  ve kendi  bencil  amaçları  için  gösterdiği  kararlılık,  Büyük Britanya’ya  “Hain  Albion”  lakabını  kazandırmıştır.  Bu  tip diplomasi,  özellikle  yüceltilmiş  bir  tavır  yansıtmayabilir; fakat  özellikle  Metternich  sistemi  uçlarından  yıpranmaya başladığı zaman, Avrupa barışını koruduğu kesindir. </p>
<p class="calibre1">XIX.  yüzyıl,  İngiliz  etkisinin  doruk  noktasına  ulaştığı yüzyıldır. Büyük Britanya kendine güveniyordu ve bunda da haklı  idi:  En  önde  gelen  sanayi  devletiydi  ve  Kraliyet Donanması  denizlere  hâkimdi,  iç  ayaklanmalar  devrinde, İngiliz  iç  politikası  hayret  uyandıracak  kadar  huzurluydu. </p>
<p class="calibre1">XIX. yüzyılın büyük sorunlarına gelince, müdahale etme veya etmeme,  statükonun  korunması  veya  değişiklik  için  işbirliği gibi  sorunlarda  İngiliz  liderler  kurallarla  bağlı  olmayı reddettiler.  1820’lerdeki  Yunan  Bağımsızlık  Savaşı’nda Büyük  Britanya,  Yunanistan’ın  Türk  yönetiminden  koparak bağımsızlığına  kavuşmasına,  ancak  bu  şekilde  hareket etmekle  Rus  etkisini  artırarak  Doğu  Akdeniz’deki  stratejik pozisyonunu  tehlikeye  atmadığı  sürece  sempati  ile  baktı. </p>
<p class="calibre1">Fakat  1840’ta  Büyük  Britanya,  Rusya’yı  dizginlemek  için müdahale  etmek  ve  bu  suretle  Osmanlı  İmparatorluğu’ndaki statükoyu  desteklemek  zorunda  kalacaktır.  1848  Macar Devrimi’nde,  resmen  müdahaleci  olmayan  Büyük  Britanya, </p>
<p class="calibre1"><a id="p176"></a>gerçekte  Rusya’nın  statükonun  tekrar  kurulması  için  yaptığı müdahaleyi  memnuniyetle  karşıladı,  İtalya,  1850’lerde, Habsburg  yönetimine  karşı  ayaklandığı  zaman,  Büyük Britanya  sempati  gösterdi,  fakat  müdahale  etmedi.  Güç dengesini korumak isteyen Büyük Britanya, kategorik olarak ne  müdahaleciydi,  ne  de  müdahaleye  karşıydı,  ne  Viyana düzeninin  koruyucusu,  ne  de  bir  revizyonist  güçtü.  Üslubu amansızca pragmatikti ve İngiliz halkı, bu işlerden yüzlerinin akıyla çıkma yeteneklerinden dolayı gurur duyuyordu. </p>
<p class="calibre1">Ancak  her  pragmatik  politika,  (gerçekten  pragmatik politika)  taktik  becerinin  ziyan  edilmesini  önlemek  için  bazı değişmez  prensipler  üzerine  oturtulmalıdır,  İngiliz  dış</p>
<p class="calibre1">politikasının değişmez prensibi, bu ister kabul edilmiş olsun, isterse olmasın, zayıfı kuvvetliye karşı desteklemek anlamına gelen  güç  dengesinin  koruyucusu  olmaktır.  Palmerston zamanında,  güç  dengesi  İngiliz  politikasının  öyle  değişmez bir  prensibi  haline  gelmişti  ki,  hiçbir  teorik  savunmaya gereksinimi  yoktu;  herhangi  bir  zamanda  izlenen  politika  ne olursa  olsun,  kaçınılmaz  olarak  güç  dengesini  koruma terimleri  ile  açıklanır  hale  geldi.  Olağanüstü  esneklik, birtakım  değişmez  ve  pratik  hedeflerle  birleştirildi.  Örneğin, Benelux  Ülkelerini  büyük  bir  devletin  tasallutundan  uzak tutmak kararlılığı, III. William dönemi ile I. Dünya Savaşı’nın</p>
<p class="calibre1"><a id="p177"></a>çıktığı  tarih  arasında  hiç  değişmedi.  1870’te  Disraeli  bu prensibi doğruladı:</p>
<p class="calibre1">“Bu  ülkenin  hükümeti  her  zaman  şunu  savunmuştur: Dunkirk ve Ostend’den Kuzey Denizi adalarına kadar Avrupa kıyısındaki  bütün  ülkeler,  barışçıl  sanatlarla  uğraşan, özgürlükten yararlanan ve insanlığı uygarlığa götüren amaçlar peşinde  koşan  ve  gelişen  toplulukların  elinde  olsun.  Bu ülkenin  büyük  bir  askeri  gücün  yönetiminde  olmaması, İngiltere’nin çıkarınadır...” <a href="index_split_014.html#p1689">{114}</a></p>
<p class="calibre1">1914’te </p>
<p class="calibre1">Almanların </p>
<p class="calibre1">Belçika’yı </p>
<p class="calibre1">işgaline, </p>
<p class="calibre1">Büyük</p>
<p class="calibre1">Britanya’nın savaş ilanı ile cevap vermesinin, Alman liderleri gerçek  bir  şaşkınlığa  uğratmış  olması,  Almanların  ne  kadar izole edilmiş olduklarının bir göstergesidir. </p>
<p class="calibre1">XIX. yüzyılın ortalarında Avusturya’nın korunması, önemli bir  İngiliz  amacı  olarak  görülmüştür.  XVIII.  yüzyılda Marlborough,  Carteret  ve  Pitt,  Fransa’nın  Avusturya’yı zayıflatmasını  önlemek  için  çeşitli  savaşlar  yapmışlardı.  Her ne  kadar  Avusturya’nın,  XIX.  yüzyılda  Fransız  saldırısından daha  az  korkusu  varsa  da,  İngilizler,  Avusturya’yı,  hâlâ Rusya’nın  Boğazlar’a  doğru  genişlemesini  önleyecek  işe yarar  bir  karşı  ağırlık  olarak  görüyordu.  1848  Devrimi, Avusturya’nın  dağılmasına  sebep  olacak  bir  tehdit oluşturduğu zaman, Palmerston şöyle dedi:</p>
<p class="calibre1"><a id="p178"></a>“Avrupa’nın  ortasında  duran  Avusturya,  bir  taraftan saldırıya,  diğer  taraftan  da  işgale  karşı  bir  engel  görevini yapıyor.  Avrupa’nın  politik  bağımsızlığı  ve  özgürlükleri, benim  görüşüme  göre,  Avusturya’nın  büyük  bir  Avrupa devleti  olarak  ayakta  durmasına  ve  toprak  bütünlüğüne bağlıdır;  bu  nedenle  Avusturya’yı  zayıflatacak  veya sakatlayacak, onu birinci sınıf devlet konumundan ikinci sınıf devlet  konumuna  düşürecek  yakın  veya  hatta  uzak  herhangi bir  şey,  Avrupa  için  büyük  bir  felaket  olur  ve  her  İngiliz’in buna  karşı  koyması  ve  bunu  önlemeye  çalışması gerekir... <a href="index_split_014.html#p1689">”{115}</a></p>
<p class="calibre1">1848  Devrimi’nden  sonra,  Avusturya  sürekli  olarak  daha zayıf ve politikası da giderek artan bir şekilde hatalı olmaya başladı ve bu durum, Avusturya’nın Doğu Akdeniz’de İngiliz politikasının anahtar elemanı olarak yararlılığını azalttı. </p>
<p class="calibre1">İngiliz  politikasının  odak  noktası,  Rusların  Çanakkale Boğazı’nı  işgal  etmelerini  önlemekti.  Avusturya-Rusya rekabeti,  büyük  ölçüde,  Rusya’nın  Avusturya’daki  Slav vilayetleri  üzerindeki  emellerine  dayanıyorsa  da,  bu  durum, Büyük  Britanya’yı  pek  ilgilendirmiyordu.  Çanakkale Boğazı’nın kontrolü de Avusturya için hayati bir çıkar değildi. </p>
<p class="calibre1">Bu  nedenle,  Büyük  Britanya  Avusturya’yı,  Rusya’ya  karşı uygun  olmayan  bir  karşı  ağırlık  olarak  değerlendirmeye başladı.  Bu  yüzden  Büyük  Britanya,  Avusturya,  İtalya’da</p>
<p class="calibre1"><a id="p179"></a>Piyemonte  tarafından  ve  Almanya’da  liderlik  çatışmasında Prusya  tarafından  yenilgiye  uğratıldığı  zaman,  hareketsiz kaldı.  Bir  kuşak  önce  böyle  bir  ilgisizlik  akıl  alır  bir  şey olmazdı.  Yeni  yüzyıla  girdikten  sonra,  Almanya  korkusu, İngiliz  politikasına  egemen  oldu  ve  Almanya’nın  müttefiki olan Avusturya, İngiliz değerlendirmelerinde ilk defa düşman olarak ortaya çıktı. </p>
<p class="calibre1">XIX.  yüzyılda,  hiç  kimse  bir  gün  Büyük  Britanya’nın Rusya  ile  müttefik  olacağını  düşünemezdi.  Palmerston’un görüşüne  göre,  Rusya,  “her  tarafta  evrensel  saldırı  sistemi izleyen bir ülkedir. Bu, kısmen İmparator’un (Nikola) kişisel karakterinden,  kısmen  de  sürekli  hükümet  sisteminden  gelen bir  özelliktir.” <a href="index_split_014.html#p1689">{116}  </a>Yirmi  beş  yıl  sonra  bu  görüş  Lord Clarendon tarafından da dile getirildi. Lord Clarendon Kırım Savaşı’nı  “uygarlığın  barbarlığa  karşı  mücadelesi” <a href="index_split_014.html#p1689">{117}</a></p>
<p class="calibre1">olarak görüyordu. Büyük Britanya, yüzyılın büyük bölümünü, Rusya’nın, İran’a yayılma çabalarını, İstanbul ve Hindistan’a yaklaşmalarını  kontrol  etmeye  çalışmakla  geçirdi.  Temel İngiliz  güvenlik  kaygısının  Almanya’ya  yönelmesi  için  daha birkaç on yıl devam eden Alman duyarsızlığı ve saldırganlığı gerekiyordu ki, bu da yeni yüzyıla girmeden gerçekleşmedi. </p>
<p class="calibre1">İngiliz  hükümetleri,  Doğu  Büyük  Devletleri  denilen güçlerin  hükümetlerinden  daha  sık  değişti;  Britanya’nın, Palmerston,  Gladstone  ve  Disraeli  gibi  başlıca  politik</p>
<p class="calibre1"><a id="p180"></a>şahsiyetlerinden  hiçbirisi,  Metternich,  I.  Nikola,  Bismarck gibi kesintisiz bir görev süresi yaşamamışlardır. Ancak Büyük Britanya’nın, amacını olağanüstü bir ısrarla kovalama özelliği de  vardır.  Belirli  bir  yöne  bir  kez  yöneldiği  zaman,  amansız bir  ısrar  ve  inatçı  bir  kararlılıkla  o  yönde  yürümüştür  ki,  bu özelliği  Büyük  Britanya’ya,  Avrupa’da  huzur  adına  kesin etkide bulunma olanağı sağlamıştır. </p>
<p class="calibre1">Büyük  Britanya’nın  kriz  zamanlarındaki  bu  değişmez düşünce  tarzının  bir  nedeni,  politik  kurumlarının  temsili doğasıdır.  1700’den  beri,  İngiliz  dış  politikasında  kamuoyu önemli  bir  rol  oynamıştır.  XVIII.  yüzyıl  Avrupası’nda,  diğer hiçbir  ülkede  dış  politika  konusunda  “karşıt”  görüş  var olmamıştır;  Büyük  Britanya’da  ise,  bu,  sisteminin  doğasında vardır.  XVIII.  yüzyılda,  Muhafazakârlar  kural  olarak  Kral’ın dış  politikasını  temsil  ederlerdi  ve  genellikle  kıta anlaşmazlıklarında  müdahaleden  yana  tavır  koyarlardı;  Sir Robert  Walpole  gibi  Liberaller  ise,  kıtadaki  kavgalara  uzak durmayı  tercih  ederlerdi  ve  denizaşırı  yayılmacılığa  önem verirlerdi.  XIX.  yüzyılda  roller  değişti.  Palmerston  gibi Liberaller  hareketli  bir  politikayı  temsil  ederken,  Derby  ve Salisbury  gibi  Muhafazakârlar  yabancı  bağlantılardan  sıkılır olmuşlardı.  Richard  Cobden  gibi  radikaller  ise  müdahaleye karşı  olan  İngiliz  tutumunu  savunarak  Muhafazakârlarla ittifak yapıyorlardı. </p>
<p class="calibre1"><a id="p181"></a>İngiliz  dış  politikası,  açık  görüşmeler  sonunda oluştuğundan, İngiliz halkı savaş zamanlarında olağanüstü bir birlik sergilerdi. Diğer taraftan, bu kadar açıkça partizan olan bir  dış  politika,  seyrek  olmakla  beraber,  başbakan  değişince dış  politikanın  da  değişmesini  mümkün  kıldı.  Örnek  olarak, 1870’lerde  Büyük  Britanya’nın  Türkiye’yi  desteklemesi politikası,  Türkleri  ahlaki  yönden  hatalı  bulan  Gladstone, 1880 seçimlerinde Disraeli’yi yenince, aniden sona erdi. </p>
<p class="calibre1">Büyük  Britanya,  her  zaman  politik  temsili  kurumlarını, kendisine  özgü  kurumlar  olarak  görmüştür.  Kıta  politikaları, ideoloji  değil,  İngiliz  ulusal  çıkarları  çerçevesinde  haklı bulunmuştur. 1848’de İtalya’da olduğu gibi, Büyük Britanya, ne  zaman  herhangi  bir  devrime  sempati  göstermişse,  bunu tamamen  pratik  nedenlerle  yapmıştır.  Böylece  Palmerston, Canning’in pragmatik vecizesinden şöyle bir alıntı yapmıştır:</p>
<p class="calibre1">“Yenilik  olduğu  için  gelişmeyi  kabul  eden  kimseler,  bir  gün artık  gelişme  olmayan  yeniliği  kabul  etmek  zorunda kalırlar.” <a href="index_split_014.html#p1689">{118}</a> Fakat bu deneyime dayanan bir öğüt idi, yoksa İngiliz  değerlerinin  veya  kurumlarının  yayılması  çağrısı değildi. Kısa bir Gladstone’vari perde arasından sonra, Büyük Britanya,  bütün  XIX.  yüzyıl  boyunca  diğer  ülkeleri  dış</p>
<p class="calibre1">politikalarına  göre  değerlendirdi  ve  o  ülkelerin  içyapılarına karşı kayıtsız kaldı. </p>
<p class="calibre1"><a id="p182"></a>Her  ne  kadar  Büyük  Britanya  ve  Amerika,  uluslararası uygulamalarla  bugünden  yarına  ilgilenmekten  uzak  durma konusunda  aynı  tutumu  paylaşıyorlarsa  da,  Büyük  Britanya kendi  yalnızcılık  politikasını  değişik  nedenlerle  haklı buluyordu.  Amerika  kendi  iç  demokratik  kurumlarını, dünyanın  geri  kalan  ülkeleri  için  örnek  ilan  etti;  Büyük Britanya  ise,  kendi  parlamenter  kurumlarının,  diğer topluluklarla  hiçbir  ilişkisi  yokmuş  gibi  davrandı.  Amerika, demokrasinin  yaygınlaştırılmasının,  barışı  güvence  altına alacağına,  gerçekten  de  güvenli  bir  barışa  başka  bir  şekilde ulaşılamayacağına  inanmıştı.  Büyük  Britanya,  belirli  bir içyapıyı yeğleyebilir, fakat onun adına risk alamazdı. </p>
<p class="calibre1">1848’de  Palmerston,  Büyük  Britanya’nın,  Fransız monarşisinin  devrilmesi  ve  yeni  bir  Bonaparte’nin  ortaya çıkması </p>
<p class="calibre1">hakkındaki </p>
<p class="calibre1">kuşkularını, </p>
<p class="calibre1">İngilizlerin </p>
<p class="calibre1">devlet</p>
<p class="calibre1">yönetiminin  şu  pratik  kuralına  dayanarak  bir  kenara  itti:</p>
<p class="calibre1">“İngilizlerin  uyguladığı  değişmez  prensip,  her  ulusun isteyerek  seçtiği  siyasi  organı,  meşru  siyasi  organ  olarak kabul etmektir.” <a href="index_split_014.html#p1690">{119}</a></p>
<p class="calibre1">Palmerston, yaklaşık otuz yıl boyunca Büyük Britanya’nın dış politikasının başlıca mimarıydı. 1841’de Metternich, onun pragmatik  üslubunu  alaycı  bir  hayranlıkla  şöyle  analiz ediyordu:</p>
<p class="calibre1"><a id="p183"></a>“...  O  halde  Lord  Palmerston  ne  istiyor?  Mısır  işinin yalnızca onun istediği gibi ve Fransa’ya, bu işe karışması için hiçbir hakkı olmadığını ispatlayarak bitmesini ve İngiltere’nin gücünü  hissetmesini  istiyor.  İki  Alman  devletine,  onlara gereksinimi olmadığını, Rus yardımının Büyük Britanya için yeterli  olduğunu  kanıtlamak  istiyor,  İngiltere’yi,  tekrar Fransa’nın yanına  çekilmiş  şekilde  görme  daimi  endişesi  ile Rusya’yı  kontrol  altında  tutmak  ve  kendi  yönüne  çekmek istiyor. <a href="index_split_014.html#p1690">”{120}</a></p>
<p class="calibre1">Bu, Britanya’nın güç dengesinden ne anladığının yanlış bir tanımlaması  değildir.  Sonuçta  bu  denge,  Büyük  Britanya’ya büyük  bir  devletle  yapılan  nispi  olarak  kısa  bir  tek  savaşla, Kırım Savaşı’yla yüzyılı kapatma imkânı verdi. Her ne kadar Kırım  Savaşı  başladığında  kimse  böyle  bir  savaşı amaçlamadıysa  da,  bu  savaş,  Viyana  Kongresi’nde  bin  bir güçlükle ulaşılan Metternich düzeninin çöküşüne neden oldu. </p>
<p class="calibre1">Üç Doğu hükümdarlığı arasındaki birliğin dağılması, Avrupa diplomasisinden  moral  nitelikteki  ılımlılık  unsurunu  ortadan kaldırdı. Yeni ve çok daha eğreti bir istikrar ortaya çıkıncaya kadar karışıklıklarla dolu on beş yıl geçti. </p>
<p class="calibre1"><a id="p184"></a> </p>
<p class="calibre1"></p>
<p class="calibre1"><a id="p185"></a><img src="index-185_1.jpg" class="calibre2"/></p>
<p class="calibre1">Otto von Bismarck             III. Napoleon</p>
<p class="calibre1"></p>
<p class="calibre1"><b class="calibre3">5</b></p>
<p class="calibre1"><b class="calibre3">İki Devrimci:</b></p>
<p class="calibre1"><b class="calibre3">III. Napoleon ve Bismarck</b></p>
<p class="calibre1">Kırım  Savaşı  sonucunda  Metternich  sisteminin  çökmesi, karışıklıklarla dolu bir yirmi yıla neden oldu: 1859’da Fransa ve  Piyemonte’nin  Avusturya’ya  karşı  savaşı,  1864’te Schleswig-Holstein  üzerindeki  savaş,  1866’da  Avusturya-Prusya  Savaşı  ve  1870’te  Fransa-Prusya  Savaşı.  Bu karışıklıklardan  Avrupa’da  yeni  bir  güç  dengesi  doğdu. </p>
<p class="calibre1">Savaşlardan  üçüne  katılan  ve  diğerlerini  de  teşvik  eden Fransa,  Almanya  üzerindeki  üstünlüğünü  yitirdi.  Daha  da önemlisi,  Metternich  sisteminin  moral  kısıtlamaları  ortadan kalktı.  Bu  isyan,  kısıtlanmamış  güç  dengesi  politikası  için kullanılan  yeni  terimde  simgesini  bulmaktadır:  Almanca  bir</p>
<p class="calibre1"><a id="p186"></a>kelime  olan  Realpolitik,  anlamı  değiştirilmeden  Fransızların raison d’état teriminin yerini aldı. </p>
<p class="calibre1">Yeni Avrupa düzeni, birbirine hiç benzemeyen ve sonradan birbirinin  can  düşmanı  olan  iki  kişinin  işbirliğinin  eseridir: imparator III. Napoleon ve Otto von Bismarck. Bu iki adam, Metternich’in  eski  kurallarını  görmezlikten  geldiler.  Bu kurallara göre, istikrarın sağlanması için Avrupa devletlerinin meşru  taçlı  başları  korunacak,  ulusal  ve  liberal  hareketler bastırılacak  ve  hepsinden  önemlisi,  devletler  arasındaki ilişkiler aynı kafa yapısına sahip olan yöneticiler arasında bir konsensüs  ile  yürütülecekti.  Napoleon  ve  Bismarck, politikalarını  devletler  arasındaki  ilişkilerin  kaba  kuvvetle çözülmesi  ve  kuvvetlinin  galip  gelmesi  anlamına  gelen Realpolitik’e dayandırdılar. </p>
<p class="calibre1">Avrupa’yı kasıp kavuran büyük Bonaparte’nin yeğeni olan III.  Napoleon,  gençliğinde,  Avusturya’nın  İtalya’daki hegemonyasına karşı savaşan gizli İtalyan derneklerinin üyesi idi.  1848’de  Cumhurbaşkanı  seçilen  Napoleon,  bir  hükümet darbesi sonucunda, 1852’de kendisini imparator ilan etti. Otto von Bismarck ise, önemli bir Prusyalı ailenin oğlu ve 1848’de Prusya’daki  Liberal  Devrim’in  ateşli  bir  karşıtı  idi.  Kralın parçalanmış  Parlemento’da  askeri  ödenekleri  geçirmek konusunda  oluşan  kilitlenmeyi  aşmak  için  başka  çözüm</p>
<p class="calibre1"><a id="p187"></a>bulamaması  sonucunda,  1862’de  istemeye  istemeye Bismarck’ı Ministerpräsident (Başbakan) seçti. </p>
<p class="calibre1">III.  Napoleon  ve  Bismarck,  kendi  aralarında  Viyana düzenlemesini  ve  en  önemlisi,  muhafazakâr  değerlere  olan ortak  inançtan  doğan  kendi  kendini  kontrol  etme  duygusunu ortadan  kaldırmayı  başardılar.  III.  Napoleon  ve  Bismarck kadar birbirinin karşıtı olan başka iki kişi tasavvur edilemez. </p>
<p class="calibre1">Demir  Şansölye  ile  Tuileries  Sarayı’nın  Sfenksi,  Viyana sistemine karşı duydukları nefrette birleşmişlerdi. Her ikisi de 1815’te  Metternich  tarafından  Viyana’da  kurulan  düzeni, kendi  yapmak  istedikleri  şeylerin  önünde  bir  engel  olarak görüyorlardı.  III.  Napoleon’un  Viyana  sisteminden  nefret etmesinin nedeni, bu sistemin açıkça Fransa’yı sınırlamak için yaratılmış  olmasıydı.  Her  ne  kadar  III.  Napoleon’un,  amcası gibi megaloman ihtirasları yoksa da, bu anlaşılması güç lider, Fransa’nın  ara  sıra  toprak  genişlemesi  yapmaya  hakkı olduğuna  inanıyor  ve  yolunun  üzerinde  birleşmiş  bir Avrupa’yı  görmek  istemiyordu.  Bundan  başka,  milliyetçilik ve liberalizm değerlerinin, tüm dünyada, Fransa ile bir tutulan değerler olduğunu düşünüyordu ve bu değerleri baskı altında tutan  Viyana  sisteminin  ihtiraslarına  gem  vurduğunu düşünüyordu.  Bismarck  da  Metternich’in  eserinden hoşlanmıyordu;  çünkü  Prusya’yı,  Alman  Federasyonu’nda, Avusturya’nın  küçük  ortağı  durumuna  hapsetmişti  ve</p>
<p class="calibre1"><a id="p188"></a>Bismarck, </p>
<p class="calibre1">konfederasyonun </p>
<p class="calibre1">birçok </p>
<p class="calibre1">küçük </p>
<p class="calibre1">Alman</p>
<p class="calibre1">hükümdarını  koruyarak,  Prusya’nın  elini  kolunu  bağladığına inanıyordu.  Eğer  Prusya  alın  yazısını  gerçekleştirecek  ve Almanya’yı  birleştirecekse,  Viyana  sisteminin  ortadan kaldırılması gerekiyordu. </p>
<p class="calibre1">Kurulu  düzeni  hor  görmede  ortak  düşünceleri  olan  iki devrimci,  başarılarını  gerçekleştirirken  zıt  kutuplarda  yer aldılar.  Napoleon,  yapmak  için  yola  çıktığı  şeyin  tam  tersini yaptı.  Kendisini,  Viyana  düzenlemesini  ortadan  kaldıran  ve Avrupa milliyetçiliğinin esin kaynağı olarak gören Napoleon, Avrupa  diplomasisini,  uzun  vadede  Fransa’nın  hiçbir  şey kazanamadığı  ve  diğer  devletlerin  kârlı  çıktığı  büyük  bir karışıklığın  içine  attı.  Napoleon,  İtalya’nın  birleşmesini mümkün  hale  getirdi  ve  istemeyerek  de  olsa  Almanya’nın birleşmesine yardım etti ki, bu iki olay, Fransa’nın jeopolitik durumunu  zayıflattı  ve  Orta  Avrupa’da  egemen  Fransız etkisinin  tarihi  tabanını  ortadan  kaldırdı.  Bu  olaylara  engel olmak,  Fransa’nın  olanaklarının  ötesinde  olabilirdi.  Ancak Fransa’nın  hatalı  politikası,  bir  taraftan  kendi  uzun  vadeli çıkarlarına  uygun  yeni  bir  uluslararası  düzen  şekillendirme olanağının  kaybolmasına  neden  olurken,  diğer  taraftan  da süreci  hızlandırdı.  Napoleon  Viyana  sistemini,  bu düzenlemenin  Fransa’yı  yalnız  bıraktığını  düşündüğü  için yıkmaya  çalıştı  ki  bu  bir  dereceye  kadar  doğruydu;  ancak</p>
<p class="calibre1"><a id="p189"></a>Napoleon  yönetimi  1870’te  sona  erdiğinde,  Fransa, Metternich zamanındakinden daha da çok yalnız kalmıştı. </p>
<p class="calibre1">Bismarck’ın mirası ise, bunun tamamen tersiydi. Dünyada çok  az  devlet  adamı  tarihin  akışını  Bismarck  kadar değiştirebilmiştir. Bismarck yönetime gelmeden önce, Alman birliğinin, 1848 devriminin sebebi olan anayasal parlamenter hükümet  ile  parlamento  tarafından  gerçekleştirilmesi bekleniyordu.  Beş  yıl  sonra  Bismarck,  üç  kuşak  boyunca Almanları  meşgul  eden  Almanya’nın  birleşmesi  sorununu çözüme  bağlama  yolunda  büyük  mesafe  almıştı;  ancak  bunu demokratik anayasal süreç yoluyla değil, Prusya’nın gücünün üstünlüğü  temeline  dayanarak  yapmıştı.  Bismarck’ın  çözüm şekli,  Almanya’da  herhangi  bir  önemli  seçim  bölgesi tarafından  savunulmamıştı.  Muhafazakârlar  için  çok demokratik, liberaller için çok otoriter, hukuktan yana olanlar için çok kuvvet-merkezli olan yeni Almanya, serbest bıraktığı iç-dış  güçleri,  onların  kendi  aralarındaki  düşmanlıkları kullanarak yönlendiren bir dâhiye göre biçilmişti; ancak onun ustası  olduğu  bu  görev,  yerine  gelenlerin  yeteneklerinin  çok üzerindeydi. </p>
<p class="calibre1">Hayatta  iken  III.  Napoleon’a  “Tuileries’nin  Sfenksi” </p>
<p class="calibre1">denirdi. Bunun nedeni, onun, adım adım ortaya çıkana kadar, hiç  kimsenin  anlayamayacağı  nitelikte,  büyük  ve  parlak planlar  hazırladığına  inanılmasıydı.  Fransa’nın  Viyana</p>
<p class="calibre1"><a id="p190"></a>sisteminin  neden  olduğu  diplomatik  yalnızlığına  son  verdiği ve  Kırım  Savaşı  yoluyla  Kutsal  İttifak’ın  dağılmasını başlattığı  için  kavranması  güç  derecede  zeki  bir  insan sayılırdı.  Yalnızca  bir  Avrupa  lideri,  Otto  von  Bismarck, başlangıçtan  beri  onun  içini  okumuştu.  1850’lerde Napoleon’u  alaycı  bir  şekilde  tanımlamıştı:  “Duygusallığına karşın, zekâsına fazla önem verilmiştir.” </p>
<p class="calibre1">Amcası  gibi,  III.  Napoleon  da  meşru  asalet  unvanlarına sahip olmamasına aklını takmıştı. Her ne kadar kendisini bir devrimci  olarak  değerlendiriyorsa  da,  Avrupa’nın  meşru kralları tarafından kabul edilmeyi de çok istiyordu. Kuşkusuz, eğer Kutsal ittifak, hâlâ ilk inançlarına bağlı olsaydı, 1848’de Fransız  krallık  yönetiminin  yerine  geçen  cumhuriyet kurumlarını  devirmeye  çalışırdı.  Fransız  Devrimi’nin  kanlı aşırılıkları  henüz  hatırlardaydı;  ama  Fransa’ya  yapılan  dış</p>
<p class="calibre1">müdahalenin  1792’de  Fransız  devrim  ordularının  Avrupa ulusları  üzerine  salınmasına  yol  açtığı  da  unutulmamıştı. </p>
<p class="calibre1">Benzer bir dış müdahale korkusu, aynı zamanda cumhuriyetçi Fransa’yı  da  devrim  ihraç  etmeye  zorladı.  Hareket  edemez duruma  düşen  muhafazakâr  devletler,  istemeyerek  de  olsa, önce şair ve sonra devlet adamı Alphonse de Lamartine, sonra seçimle  başkan  olan  Napoleon  ve  en  sonra  başkan  olarak yeniden  seçilmesini  önleyen  anayasa  kuralını,  Aralık  ayında ortadan  kaldıran  bir  hükümet  darbesinden  sonra  imparator</p>
<p class="calibre1"><a id="p191"></a>olarak  “III.”  Napoleon  tarafından  yönetilen  Fransa’yı tanımaya razı oldular. </p>
<p class="calibre1">III. Napoleon ikinci imparatorluğu ilan eder etmez, tanıma sorunu  tekrar  ortaya  çıktı.  Bu  kez,  Napoleon’u  imparator olarak  tanıyıp  tanımama  söz  konusu  idi;  çünkü  Viyana Antlaşması  özel  olarak  Napoleon  ailesine  Fransız  tahtını yasaklamıştı.  Değiştirilemeyecek  bir  şeyi  ilk  kabul  eden Avusturya  oldu.  Avusturya’nın  Paris  Büyükelçisi  Baron Hübner,  Şefi  Prens  Schwarzenberg’in  31  Aralık  1851’deki Metternich  devrinin  artık  sona  erdiğini  vurgulayan karakteristik alaycı bir sözünü tekrarladı: “Prensipler dönemi, artık geçmişte kalmıştır.” <a href="index_split_014.html#p1690">{121}</a></p>
<p class="calibre1">Napoleon’un  tanınmadan  sonraki  en  büyük  derdi,  diğer kralların  kendisini,  birbirlerine  karşı  kullandıktan  hitap  tarzı olan “kardeşim” şeklinde mi çağıracakları, yoksa daha düşük bir  hitap  tarzı  mı  kullanacakları  konusuydu.  Sonunda, Avusturya  ve  Prusya  hükümdarları  Napoleon’un  tercihini kabullendiler;  fakat  Çar  I.  Nikola  Napoleon’a  “dost” </p>
<p class="calibre1">deyiminden daha samimi bir deyimle hitap etmeyi reddederek tutumunu  değiştirmedi.  Çar’ın  devrimciler  hakkında  ne düşündüğü  bilindiğine  göre,  kendisi,  Napoleon’u  hak ettiğinden  fazla  ödüllendirdiği  inancındaydı.  Hübner, Tuileries Sarayı’ndaki incinmiş duyguları şöyle kaydediyor:</p>
<p class="calibre1"><a id="p192"></a>“İnsan,  eski  Avrupa  sarayları  tarafından  küçümsenmiş</p>
<p class="calibre1">olduğu  hissine  kapılıyor,  imparator  Napoleon’un  kalbini kemiren kurt budur. <a href="index_split_014.html#p1690">”{122}</a></p>
<p class="calibre1">Bu  küçük  görme,  ister  gerçek,  ister  hayali  olsun, Napoleon’un  Avrupa  diplomasisine  karşı  yaptığı  pervasız  ve amansız  saldırıların  kökenindeki  psikolojik  nedenlerden birisidir.  Bu  durum,  Napoleon  ile  Avrupa  kralları  arasındaki uçurumu göstermekte idi. </p>
<p class="calibre1">Napoleon’un  hayatındaki  çelişki,  cesaretinin  ve  iç sezgisinin  yetersiz  olduğu  dış  maceralardan  çok,  kendisinin canını  sıkan  iç  politikaya  daha  yatkın  olmasıydı.  Napoleon, kendi kendine verdiği devrimci misyonundan vakit buldukça, Fransa’nın gelişmesine önemli katkılarda bulundu. Fransa’ya Sanayi  Devrimi’ni  getiren  odur.  Büyük  kredi  kurumlarını teşvik etmesi, Fransa’nın ekonomik kalkınmasında önemli rol oynadı. Paris’i, bugünkü görkemli görünüşüne kavuşturan da odur.  XIX.  yüzyılın  başlarında  Paris,  hâlâ  dar  ve  kıvrım kıvrım  sokakları  ile  bir  Ortaçağ  şehri  idi.  Napoleon  yakın danışmanı Baron Haussmann’a, geniş bulvarları, büyük devlet binaları,  büyük  ve  güzel  görünüşü  ile  modern  bir  şehir yaratmak  için  gerekli  yetki  ve  mali  olanağı  sağladı.  Geniş</p>
<p class="calibre1">bulvarların  yapılmasından  amaç,  ihtilalcilerin  cesaretini kırmak  için  kolluk  kuvvetlerine  açık  ateş  açısı  sağlamak  ise</p>
<p class="calibre1"><a id="p193"></a>de,  bu  amaç  yapılan  işlerin  ihtişamını  ve  kalıcılığını azaltmamaktadır. </p>
<p class="calibre1">Dış  politika  Napoleon’un  tutkusuydu  ve  bu  işte,  kendisini birbiriyle  çelişen  duygular  arasında  parçalanmış  buldu. </p>
<p class="calibre1">Meşruiyetini </p>
<p class="calibre1">sağlama </p>
<p class="calibre1">amacını </p>
<p class="calibre1">hiçbir </p>
<p class="calibre1">zaman</p>
<p class="calibre1">gerçekleştiremeyeceğini  anlamıştı;  çünkü  bir  hükümdarın meşruiyeti,  görüşmelerle  elde  edilemeyecek,  doğuştan  gelen bir haktı. Diğer taraftan, tarihe meşruiyet peşinde koşan birisi olarak  geçmek  de  istemiyordu.  O  bir  İtalyan  Carbonari (bağımsızlık  savaşçısı)  olmuştu  ve  kendisini,  ulusal  self-determinasyon  hakkının  savunucusu  olarak  kabul  ediyordu. </p>
<p class="calibre1">Aynı  zamanda  üzerine  büyük  risk  almaktan  da  çekiniyordu. </p>
<p class="calibre1">Napoleon’un  son  hedefi,  Viyana  düzenlemesinin  toprak düzenlemesi  ile  ilgili  hükümlerini  kaldırtmak  ve  bu düzenlemenin dayandığı devlet sistemini değiştirmekti. Fakat hedefine varmanın, aynı zamanda Fransa’nın Orta Avrupa’yı hegemonyası  altına  alma  ümitlerini  ebediyen  sona  erdirecek olan Almanya’nın birleşmesiyle sonuçlanacağını anlayamadı. </p>
<p class="calibre1">Politikasının  kararsızlığı,  kendi  kişisel  duygularının  bir yansımasıydı.  “Kardeş”  krallara  güvenmeyen  Napoleon, kamuoyuna  dayanmayı  yeğledi  ve  politikası,  popülerliğini istenen  düzeyde  tutmak  için  neyin  gerekli  olduğuna  paralel olarak  dalgalandı.  1857’de,  her  yerde  hazır  ve  nazır  Baron Hübner, Avusturya İmparatoru’na şunları yazıyordu:</p>
<p class="calibre1"><a id="p194"></a>“O’nun  (Napoleon’un)  gözünde  dış  politika,  Fransa’daki yönetimini güvence altına almak, tahtını meşru hale getirmek ve  hanedanını  kurmak  için  sadece  bir  araçtır...  Ülke  içinde kendisini popüler yapmak için faydalı herhangi bir araçtan ve kombinezondan vazgeçmez” <a href="index_split_014.html#p1690">{123}</a></p>
<p class="calibre1">Napoleon, bu süreç içinde kendi planladığı krizlerin tutsağı oldu.  Çünkü  krizi  doğru  yönlendirmek  için  gerekli  olan  iç pusuladan  yoksundu.  Yılmadan,  usanmadan  şimdi  İtalya’da, yarın  Polonya’da,  sonra  Almanya’da  krizleri  teşvik  eder durur,  ancak  nihai  sonuçlar  alınmadan  geri  çekilirdi. </p>
<p class="calibre1">Amcasının  ihtirasına  sahipti,  ancak  onun  sağlam  sinirlerine, dehasına ve vahşi gücüne sahip değildi. Kuzey İtalya sınırları içinde  kaldıkça  İtalyan  milliyetçiliğini  destekledi  ve  savaş</p>
<p class="calibre1">riski  taşımadığı  sürece  Polonya’nın  bağımsızlığını  savundu. </p>
<p class="calibre1">Almanya’ya  gelince,  açıkçası  hangi  taraf  üzerine oynayacağını  bilmiyordu.  Avusturya  ve  Prusya  arasındaki mücadelenin  uzun  süreceğini  tahmin  ederek  ve  hangi  tarafın galip  geleceğini  anlamadan,  ileride  galip  gelecek  olan Prusya’dan tazminat isteyerek kendisini gülünç duruma soktu. </p>
<p class="calibre1">Napoleon’un  stiline  en  uygun  şey,  Avrupa  haritasının yeniden  çizileceği  bir  Avrupa  kongresi  idi.  Çünkü  orada üzerine  hiçbir  risk  almadan  parlayacağını  düşünüyordu. </p>
<p class="calibre1">Ancak  Napoleon’un,  sınırların  nasıl  değiştirilmesini  istediği hakkında  açık  bir  fikri  yoktu.  Ayrıca  hiçbir  büyük  devlet, </p>
<p class="calibre1"><a id="p195"></a>onun  iç  gereksinmelerini  karşılamak  için  böyle  bir  forum düzenlemeye  istekli  değildi.  Hiçbir  devlet,  sınırlarının yeniden çizilmesine, hele de aleyhinde ise, razı olmaz, meğer ki  çok  güçlü  bir  zorunluluk  olsun.  Sonuçta,  Napoleon’un başkanlık  ettiği  tek  kongre  olan  Paris  Kongresi  de  (Kırım Savaşı’na  son  veren  kongre)  Avrupa’nın  haritasını  yeniden çizmedi; yalnızca savaşta elde edilenleri onayladı. Rusya’nın Karadeniz’de  donanma  bulundurması  yasaklandı  ve  böylece bir  başka  İngiliz  saldırısına  karşı  savunma  gücünden  yoksun bırakıldı.  Ayrıca  Rusya,  Besarabya’yı  ve  Türkiye’nin doğusundaki Kars’ı geri vermeye zorlandı. Bunlara ek olarak Çar,  savaşın  nedeni  olan,  Rusya’nın  Osmanlı  Hıristiyanları üzerindeki  koruyuculuk  iddiasını  geri  almaya  mecbur  edildi. </p>
<p class="calibre1">Paris </p>
<p class="calibre1">Kongresi, </p>
<p class="calibre1">Kutsal </p>
<p class="calibre1">İttifak’ın </p>
<p class="calibre1">parçalanmasını</p>
<p class="calibre1">simgelemiştir;  fakat  katılanların  hiçbirisi  Avrupa  haritasının yeniden gözden geçirilmesi işini üstlenmeye hazır değildi. </p>
<p class="calibre1">Napoleon, Avrupa haritasını yeniden çizmek için bir başka kongre toplamayı başaramadı. Bunun başlıca nedenini, İngiliz Büyükelçisi  Lord  Clarendon  kendisine  şöyle  açıkladı:  Bir ülke  ki  büyük  değişiklikler  peşinde  koşar,  fakat  üzerine  risk alma  iradesinden  yoksun  olur,  o  ülke  kendisini  başarısızlığa mahkûm eder. </p>
<p class="calibre1">“Gördüğüm  kadarıyla,  bir  Avrupa  kongresi  ve  onunla birlikte Fransız sınırının düzenlenmesi (arrondissement), eski</p>
<p class="calibre1"><a id="p196"></a>anlaşmaların </p>
<p class="calibre1">geçersiz </p>
<p class="calibre1">sayılması </p>
<p class="calibre1">ve </p>
<p class="calibre1">gerekli </p>
<p class="calibre1">diğer</p>
<p class="calibre1">değişikliklerin  yapılması  düşüncesi  İmparator’un  zihninde filizlenmektedir.  Böyle  bir  kongrede  tam  uzlaşma  olmadığı takdirde, ki böyle bir şey olası değildir, yaratacağı tehlikeleri ve güçlükleri içeren uzun bir listeyi bir anda ezberden yaptım. </p>
<p class="calibre1">Bu uzlaşma sağlanamazsa da, bir veya iki en güçlü devletin, isteklerini  gerçekleştirmek  için  savaşı  göze  alabileceklerini söyledim. <a href="index_split_014.html#p1690">”{124}</a></p>
<p class="calibre1">Palmerston,  bir  keresinde  Napoleon’un  devlet  adamlığını şöyle  özetledi:  “Kafasında  fikirler,  kafesteki  tavşanlar  gibi, hızla  ürerdi. <a href="index_split_014.html#p1690">”{125}  </a>Zorluk,  bu  fikirlerin  temel  bir  kavramla bağlantılı  olmaması  idi;  çöken  Metternich  sisteminin dağınıklığında Fransa’nın iki stratejik seçeneği vardı. Birinci seçenek,  Richelieu’nün  politikasını  izleyip  Orta  Avrupa’nın bölünmüşlüğünün  devamına  çaba  harcamaktı.  Bu  seçenek uygulanırsa,  Napoleon’un  devrimci  görüşlerini,  hiç  değilse Almanya  için,  Orta  Avrupa’nın  parçalanmış  halinin  devam etmesine çaba gösteren mevcut meşru yöneticiler lehine ikinci plana  atması  gerekiyordu,  ikinci  seçenek,  bunun  Fransa’ya milliyetçilerin  minnettarlığını  ve  belki  de  Avrupa’nın  politik liderliğini  kazandırabileceğini  umut  ederek,  Napoleon’un, tıpkı  amcasının  yaptığı  gibi,  cumhuriyetçi  bir  haçlı  seferinin başına geçmesiydi. </p>
<p class="calibre1"><a id="p197"></a>Fransa’nın  talihsizliği,  Napoleon’un  her  iki  stratejiyi  aynı zamanda  uygulaması  olmuştur.  Ulusal  self-determinasyonu savunan  Napoleon,  bunun  Orta  Avrupa’da  Fransa  için yarattığı  jeopolitik  riskten  habersiz  görünüyordu.  Polonya Devrimi’ni  destekledi;  fakat  bunun  sonuçlarıyla  karşılaşınca geri  adım  attı.  Fransa’ya  hakaret  anlamında  gördüğü  Viyana düzenlemesine,  bu  düzenlemenin  aynı  zamanda  Fransa’nın sahip olabileceği en iyi güvence olduğunu anlamayarak, karşı çıktı. </p>
<p class="calibre1">Çünkü  Alman  Konfederasyonu,  yalnızca  ezici  bir  dış</p>
<p class="calibre1">tehlikeye karşı harekete geçecek bir birim olarak planlanmıştı. </p>
<p class="calibre1">Konfederasyonu meydana getiren devletlerin, saldırı amacıyla güçlerini bir araya getirmeleri yasaklanmıştı ve hiçbir zaman bir saldırı stratejisi üzerinde uzlaşmaya varmaları söz konusu değildi. Konfederasyonun yarım yüzyıllık ömründe, konunun hiçbir  zaman  ortaya  atılmamış  olması  da  bunu  açıkça göstermektedir.  Viyana  düzenlemesi  geçerli  kaldığı  sürece Fransa’nın  ihlal  edilemez  durumda  olan  Ren  sınırı, konfederasyonun  çöküşünden  yüzyıl  sonra  artık  güvenli değildi ve bunu mümkün kılan Napoleon’un politikasıydı. </p>
<p class="calibre1">Napoleon, Fransız güvenliğinin bu anahtar unsurunu hiçbir zaman  kavrayamadı.  Konfederasyonun  sonunu  getiren anlaşmazlık olan Avusturya-Prusya Savaşı’nın başlangıcı olan</p>
<p class="calibre1"><a id="p198"></a>1866  gibi  geç  bir  tarihte  Avusturya  İmparatoru’na  şunları yazıyordu:</p>
<p class="calibre1">“Şunu  itiraf  etmeliyim  ki,  Fransa’ya  karşı  olmak  için örgütlenen  Alman  Federasyonu  ‘nün  dağılmasına  tanık olmaktan zevk duymadığımı söyleyemem.” <a href="index_split_014.html#p1690">{126}</a></p>
<p class="calibre1">Habsburglar,  olayların  farkında  olduklarını  gösteren  bir karşılık verdi: “...sadece savunma amacıyla kurulmuş bulunan Alman  Konfederasyonu,  elli  yıllık  ömründe  hiçbir  zaman komşuların </p>
<p class="calibre1">korku </p>
<p class="calibre1">vermemiştir. <a href="index_split_014.html#p1690">”{127} </a></p>
<p class="calibre1">Alman</p>
<p class="calibre1">Konfederasyonu’nun  alternatifi,  Richelieu’nün  parçalara bölünmüş  Orta  Avrupası  değildi;  fakat  nüfusu  Fransa nüfusunu  geçen  ve  sanayi  kapasitesi  de  çok  kısa  bir  sürede Fransa’nın  sanayi  kapasitesini  gölgede  bırakacak  olan birleşmiş  Almanya  idi.  Viyana  düzenlemesine  saldırmak suretiyle  Napoleon,  bir  savunma  engelini,  Fransa’nın güvenliğine karşı olası bir saldırı tehdidine dönüştürdü. </p>
<p class="calibre1">Devlet  adamlığının  göstergesi,  taktik  kararlar  girdabından ülkesinin  uzun  vadeli  gerçek  çıkarını  sezinleyip,  bunu gerçekleştirmek için uygun stratejiyi geliştirmektir. Napoleon, Kırım  Savaşı  sırasındaki  zekice  taktiklerin  –Avusturya’nın dar  görüşlülüğünün  de  yardımıyla–  ve  şimdi  önünde  açılan diplomatik  seçenekler  dolayısıyla  aldığı  övgülerin  keyfini çıkardı.  Fransa’nın  çıkarı,  Orta  Avrupa’nın  toprak</p>
<p class="calibre1"><a id="p199"></a>düzenlemesini  ayakta  tutabilecek  iki  ülke  olan  Avusturya  ve İngiltere’ye yakın olmakta idi. </p>
<p class="calibre1">Oysa  İmparator’un  politikası,  büyük  ölçüde  kendine özgüydü  ve  ele  avuca  sığmayan  kişiliğinden  esinleniyordu. </p>
<p class="calibre1">Bir Bonaparte olarak raison d’état ne gerektirirse gerektirsin, Avusturya  ile  işbirliği  yapmaktan  çok  rahatsız  oluyordu. </p>
<p class="calibre1">1858’de  Napoleon  Piyemonteli  bir  diplomata  şöyle  dedi:</p>
<p class="calibre1">“Avusturya, benim için daima çok tiksinti duyduğum ve halen de  duymakta  olduğum  bir  yer  olmuştur.” <a href="index_split_014.html#p1690">{128}  </a>Devrimci projelere karşı beslediği aşırı eğilim, 1858’de İtalya yüzünden Avusturya  ile  savaşmasına  neden  olmuştu.  Hemen  savaş</p>
<p class="calibre1">sonrasında  Savoy  ve  Nice’i  topraklarına  katması  nedeniyle olduğu  kadar,  Avrupa  sınırlarının  yeniden  çizilmesi  için  bir Avrupa konferansı toplanması konusunda devamlı tekrarladığı önerileri  yüzünden  de  Büyük  Britanya’yla  arasına  bir soğukluk  sokmuştu.  Yalnızlığını  tamamlamak  için,  1863’te Polonya  Devrimi’ni  desteklemek  suretiyle  Fransa’yı Rusya’nın  müttefiki  yapmak  fırsatını  da  kaçırdı.  Avrupa diplomasisini,  ulusal  self-determinasyon  bayrağı  altında  bir dalgalanmaya  sürükleyen  Napoleon,  sorumlu  olduğu karışıklıklar  sonucunda,  Avrupa’da  Fransız  üstünlüğüne  son verecek  olan  bir  Alman  devleti  ortaya  çıkınca,  kendisini birdenbire yalnız buldu. </p>
<p class="calibre1"><a id="p200"></a>Paris  Kongresi’nden  üç  yıl  sonra,  1859’da,  İmparator Kırım’dan  sonraki  ilk  hareketini  İtalya’da  yaptı.  Kimse İmparator’un,  gençlik  yıllarındaki  heyecanına  kapılarak Kuzey </p>
<p class="calibre1">İtalya’yı </p>
<p class="calibre1">Avusturya </p>
<p class="calibre1">yönetiminden </p>
<p class="calibre1">kurtarma</p>
<p class="calibre1">girişiminde bulunacağını beklemiyordu. Fransa’nın böyle bir serüvenden  kazancı  çok  küçük  olurdu.  Başarılı  olursa, geleneksel Fransız işgal yolunu kapatacak çok daha güçlü bir devlet  yaratılmış  olacaktı;  başarısız  olursa,  amacının belirsizliği  ile  büsbütün  artan  bir  aşağılanma  yaşayacaktı. </p>
<p class="calibre1">Üstelik  ister  başarılı,  ister  başarısız  olsun,  İtalya’da  Fransız ordularının bulunması Avrupa’nın huzurunu bozacaktı. </p>
<p class="calibre1">Bütün  bu  nedenlerden  dolayı,  İngiliz  Büyükelçisi  Lord Henry  Cowley,  İtalya’da  bir  Fransız  savaşının  bütün olasılıkların  dışında  olduğuna  inanmıştı.  Hübner,  Cowley’in şöyle  dediğini  kaydeder:  “Savaş  yapmak  çıkarına  değildir. </p>
<p class="calibre1">Şimdilik sarsılmış ve henüz uykuda olsa da, Büyük Britanya ile  ittifak  III.  Napoleon’un  politikasının  temeli  olarak kalmıştır. <a href="index_split_014.html#p1691">”{129}</a>  Otuz  yıl  kadar  sonra  Hübner  şöyle düşünüyor:</p>
<p class="calibre1">“Şerefin  doruğuna  varmış  bu  adamın,  eğer  deli  değilse veya  kumarbazların  çılgınlığına  yakalanmamışsa,  ortada anlaşılabilir bir sebep de yokken, başka bir serüvene atılmayı ciddi bir şekilde düşünebileceğini anlayamazdık.” <a href="index_split_014.html#p1691">{130}</a></p>
<p class="calibre1"><a id="p201"></a>Ancak  Napoleon,  can  düşmanı  Bismarck  hariç,  bütün diplomatları  şaşırttı.  Bismarck  onun  Avusturya’ya  karşı  bir savaş  açacağını  tahmin  etti  ve  hatta  bunu  umdu;  çünkü  bu savaş,  Avusturya’nın  Almanya’daki  durumunu  zayıflatacak bir araç olabilirdi. </p>
<p class="calibre1">Temmuz 1858’de, Napoleon, Avusturya ile savaşta kendisi ile  işbirliği  yapmak  üzere  İtalya’nın  en  güçlü  devleti  olan Piyemonte’nin  (Sardunya)  Başbakanı  Camillo  Benso  di Cavour’la  gizli  bir  anlaşma  yaptı.  Bu,  tam  anlamıyla Makyavelist  bir  hareketti;  Cavour,  Kuzey  İtalya’yı birleştirecekti  ve  Napoleon  da  Piyemon-te’den  ödül  olarak Nice  ve  Savoy’u  alacaktı.  1859’un  Mayısında  uygun  bir bahane  bulundu.  Daima  sinirleri  gergin  olan  Avusturya, Piyemonte’nin  kendisini  tacizlerle  savaş  ilanına  kadar  tahrik etmesine  izin  verdi.  Napoleon,  bunun  Fransa’ya  savaş  ilanı demek  olduğunu  herkese  duyurdu  ve  orduları  İtalya’ya saldırdı. </p>
<p class="calibre1">Gariptir  ki  Napoleon  zamanında,  Fransızlar,  ulus-devletlerin  gelecekte  birleşmelerinden  söz  edildiği  zaman, daima  İtalya’yı  öncelikle  düşünmüşler,  daha  güçlü  bir Almanya’yı hiç akıllarına getirmemişlerdi. Fransızların İtalya için, uğursuz doğu komşuları için var olmayan bir sempatileri ve  kültürel  eğilimleri  vardı.  Bundan  başka,  Almanya’yı Avrupa  devletlerinin  ön  safına  çıkaracak  güçlü  ekonomik</p>
<p class="calibre1"><a id="p202"></a>gelişme  henüz  başlıyordu;  İtalya’nın  Almanya’dan  daha  az güçlü  bir  devlet  olacağı  henüz  belli  değildi.  Kırım  Savaşı sırasında  Prusya’nın  çekingen  hareket  etmesi,  Napoleon’un, Prusya’nın,  Büyük  Devletler  içinde  en  güçsüzü  olduğu  ve Rusya’nın  desteği  olmadan  kuvvetli  hiçbir  hareket yapamayacağı  şeklindeki  görüşünü  kuvvetlendirdi.  Böylece Napoleon’un  kafasında,  Avusturya’yı  zayıflatan  bir  İtalyan savaşı, Fransa’nın en tehlikeli düşmanı olan Almanya’nın da gücünü  azaltacak  ve  Fransa’nın  İtalya’daki  önemini artıracaktı. Bu tahmin, her iki yönden de yanlış bir tahmindi. </p>
<p class="calibre1">Napoleon,  birbirine  zıt  iki  seçeneği  de  açık  tuttu.  En  iyi senaryoya  göre,  Napoleon  bir  Avrupa  devlet  adamı  rolünü oynayabilirdi:  Kuzey  İtalya,  Avusturya  boyunduruğunu atacak  ve  Avrupa  devletleri  bir  kongrede  onun  denetiminde bir araya gelecek ve Paris Kongresi’nde başaramamış olduğu geniş  çapta  bir  toprak  revizyonuna  evet  diyecekti.  En  kötü senaryoya göre ise, savaşta her iki taraf da kımıldayamaz hale gelebilirdi  ve  Napoleon,  savaşı  durdurmanın  karşılığında Avusturya’dan  Piyemonte’nin  aleyhine  bazı  avantajlar  elde ederek raison d’état’nın yönlendiricisi rolünü oynayabilirdi. </p>
<p class="calibre1">Napoleon,  iki  hedefi  de  aynı  zamanda  gerçekleştirmeğe çalıştı. Fransız orduları Magenta ve Solferino’da galipti; fakat Almanya’daki  Fransız  karşıtı  duygular  o  kadar  güçlüydü  ki, yeni  bir  şiddetli  Napoleon  saldırısından  çekinen  Almanlar, </p>
<p class="calibre1"><a id="p203"></a>Prusya’yı  Avusturya’nın  yanında  savaşa  girmeğe  zorlayacak gibi göründü. Alman milliyetçiliğinin bu ilk işaretinden ürken ve  Solferino  savaş  meydanını  ziyarette  gördüklerinden sarsılan  Napoleon,  Piyemonteli  müttefiklerine  haber  dahi vermeden  11  Temmuz  1859’da  Villafranca’da  Avusturya  ile bir ateşkes anlaşması imzaladı. </p>
<p class="calibre1">Napoleon hedeflerinin hiçbirisini gerçekleştiremediği gibi, uluslararası  arenada  ülkesinin  durumunu  da  ciddi  bir  şekilde zayıflattı.  Sonuçta  İtalyan  milliyetçileri,  onun  kabul  ettiği prensipleri  onun  tahayyül  bile  edemeyeceği  noktalara götürdüler.  Örneğin  Napoleon’un  beşe  bölünmüş  İtalya’da orta boy bir uydu devlet kurma amacı, ulusal misyonunu terk etmek  niyetinde  olmayan  Piyemonte’yi  rahatsız  etti. </p>
<p class="calibre1">Napoleon’un  İtalya’ya  geri  vermek  üzere  olduğu  Venedik’i hâlâ  elinde  tutması,  yine  hiçbir  Fransız  çıkan  olmayan çözülemez bir başka sorun yarattı. Büyük Britanya, Savoy ve Nice’in Fransa topraklarına katılmasını Napoleon fetihlerinin bir  başka  döneminin  başlangıcı  olarak  yorumladı  ve Napoleon’un  en  büyük  tutkusu  olan  bir  Avrupa  kongresini toplamak  için  Fransa’nın  yaptığı  tüm  girişimleri  reddetti. </p>
<p class="calibre1">Bütün  bu  zaman  içinde,  Alman  milliyetçileri,  Avrupa’nın  bu karışık durumunda ulusal birlik için umutlarını gerçekleştirme yönünde bir fırsat ışığı gördüler. </p>
<p class="calibre1"><a id="p204"></a>Napoleon’un 1863 Polonya ayaklanmasındaki hareket tarzı da,  Fransa’nın  yalnızlığa  doğru  yolculuğunu  biraz  daha hızlandırdı.  Bonaparte  ailesinin  Polonya  ile  dostluk geleneğini  canlandıran  Napoleon,  ilk  önce  isyan  halindeki halkına  bazı  ayrıcalıklar  vermesi  için  Rusya’yı  ikna  etmeye çalıştı.  Ancak  Çar,  böyle  bir  öneriyi  tartışmak  bile  istemedi. </p>
<p class="calibre1">Sonra Napoleon, Büyük Britanya’yla birlikte ortak bir çabada bulunmak  istedi;  fakat  Palmerston  bu  güvenilmez  Fransız imparatorundan  bıkmıştı.  Son  olarak,  Napoleon  şu  öneri  ile Avusturya’ya  yanaştı:  Kendisinin  olan  Polonya  vilayetlerini henüz  kurulmamış  olan  Polonya  devletine  ve  Venedik’i İtalya’ya  bırakacaktı,  buna  karşılık  Silezya  ve  Balkanlar’da bir  karşılık  bekliyordu.  Sınırlarında  bir  Fransız  uydusu kurulması  uğruna  kendisinden  Prusya  ve  Rusya  ile  savaş</p>
<p class="calibre1">riskini  göze  alması  istenen  Avusturya  için  önerinin  hiçbir çekiciliği yoktu. </p>
<p class="calibre1">Saçmalıklar yapmak, bir devlet adamı için maliyeti yüksek bir  tutkudur  ve  bedeli  mutlaka  ödenir.  O  anın  havasına  göre yapılan  ve  herhangi  bir  strateji  ile  ilgisi  olmayan  hareketler, sonsuza kadar sürdürülemez. Napoleon’un yönetimi altındaki Fransa, Richelieu’den beri Fransız politikasının başlıca temeli olan  Almanya’nın  iç  düzenlemesi  üzerindeki  nüfuzunu kaybetti.  Richelieu,  zayıf  bir  Orta  Avrupa’nın  Fransız güvenliği için anahtar değerinde olduğunu kabul ettiği halde, </p>
<p class="calibre1"><a id="p205"></a>popülerlik  peşinde  olan  Napoleon’un  politikası,  kazançların en  az  riskle  sağlanabileceği  tek  yer  olan  Avrupa’nın  kanat ülkeleri  üzerinde  yoğunlaştı.  Avrupa  politikasının  ağırlık merkezi  Almanya’ya  doğru  kayınca  da  Fransa  kendisini yalnız buldu. </p>
<p class="calibre1">1864’te uğursuz bir olay oldu. Viyana Kongresi’nden beri ilk  kez  Avusturya  ve  Prusya,  Alman  olmayan  bir  güce  karşı birlikte ve bir Alman davası adına bir savaş başlatarak, Orta Avrupa’nın  huzurunu  bozdular.  Sorun,  hanedan  bakımından Danimarka  tacına  bağlı,  fakat  aynı  zamanda  Alman Konfederasyonu’nun üyeleri olan Schleswig ve Holstein’dan oluşan  Elbe  Dükalıkları’nın  geleceği  idi.  Danimarka yöneticisinin  ölümü  öyle  karışık  bir  politik,  ulusal  ve hanedanlık düğümü yarattı ki, Palmerston, yarı şaka yarı ciddi bir  şekilde,  sorunun  yalnızca  üç  kişi  tarafından  anlaşıldığını söyledi:  Bunlardan  birisi  ölmüştü,  ikincisi  akıl  hastanesinde idi  ve  üçüncüsü  de  kendisiydi  ama  konunun  ne  olduğunu unutmuştu bile! </p>
<p class="calibre1">Anlaşmazlığın  kendisi,  Danimarka  tacına  bağlı  iki  eski Alman  toprağını  terk  etmeye  zorlamak  için  küçük Danimarka’ya  karşı  savaşan  iki  önemli  Alman  devletinin koalisyon  yaptığı  gerçeğine  göre  çok  önemsizdi:  Bu  savaş, Almanya’nın artık saldırı savaşı yeteneğinin de var olduğunu ve  konfederasyon  mekanizmasının  harekete  geçmekte  çok</p>
<p class="calibre1"><a id="p206"></a>hantal  davranması  halinde,  iki  Alman  süper  gücün konfederasyonu görmemezlikten gelebileceğini kanıtladı. </p>
<p class="calibre1">Viyana  sisteminin  geleneklerine  göre,  bu  noktada  Büyük Devletler’in, hemen hemen status quo ante’yi (önceki durum) yeniden  kurmak  için  kongrede  bir  araya  gelmeleri gerekiyordu.  Ancak  Avrupa,  büyük  ölçüde  Fransız İmparatoru’nun  hareketleri  dolayısıyla  düzenden  yoksun durumdaydı.  Rusya,  Polonya  ayaklanmasını  bastırırken, sessizce  bir  kenarda  duran  iki  devleti  birine  düşman  etmeye arzulu  değildi.  Büyük  Britanya,  Danimarka’ya  yapılan saldırıdan huzursuzdu ama müdahale etmek için bir Avrupalı müttefike gereksinimi olacaktı ve uygun tek ortak olan Fransa çok az güven telkin ediyordu. Tarih, ideoloji ve raison d’état, Napoleon’u,  olayların  bir  süre  sonra  kendiliğinden  ivme kazanacağı  yönünde  uyarmış  olmalıydı.  Yine  de  Napoleon, Almanya’yı bölünmüş tutmayı amaçlayan geleneksel Fransız dış  politikası  prensiplerini  üstün  tutmak  ile  gençliğinin heyecanı  olan  milliyetçilik  prensibini  desteklemek  arasında tereddüt ediyordu. Fransız Dışişleri Bakanı Drouyn de Lhuys, Londra’daki Büyükelçi La Tour d’Auvergne’ye şöyle yazıyor:</p>
<p class="calibre1">“Uzun  zamandan  beri  sempati  duyduğumuz  bir  ülkenin hakları ile  Alman  halkının  beklentileri  arasında  kalan  bizler, İngiltere’den  çok  daha  fazla  dikkatle  hareket  etmek zorundayız. <a href="index_split_014.html#p1691">”{131}</a></p>
<p class="calibre1"><a id="p207"></a>Ancak  bir  devlet  adamının  sorumluluğu  sorunlar  üzerinde düşünmek  değil,  onları  çözmektir.  Alternatifler  arasında seçim  yapamayan  liderler  için  dikkatli  davranmak  mazereti, ancak  hareketsizlik  için  bir  bahane  oluşturur.  Napoleon hareketsizliğin  akıllıca  olduğuna  inanmıştı  ve  böylece  Elbe Dükalıkları’nın  geleceğini,  Prusya  ve  Avusturya’nın belirlemesine  imkân  verdi.  Onlar  da,  Avrupa’nın  geri  kalan devletleri  seyrederken,  Schleswig-Holstein’i  Danimarka’dan ayırıp  birlikte  işgal  ettiler.  Böyle  bir  çözüm,  Metternich sistemi çerçevesinde düşünülemezdi bile. Fransa’nın korkulu rüyası  olan  Almanya’nın  birleşmesi  yaklaşıyordu.  Halbuki Napoleon, on yıldan beri bunu önlemek için uğraşıyordu. </p>
<p class="calibre1">Bismarck,  Almanya’nın  liderliğini  bölüşmek  niyetinde değildi.  Schleswig-Holstein  için  yapılan  ortak  savaşı, Avusturya’nın </p>
<p class="calibre1">bitmez </p>
<p class="calibre1">tükenmez </p>
<p class="calibre1">gaflarından </p>
<p class="calibre1">birine</p>
<p class="calibre1">dönüştürdü.  Bu  gaflar,  on  yıl  boyunca  Avusturya’nın  Büyük Devlet  olarak  durumunu,  gittikçe  eritmişti.  Bu  hataların yapılmasının  nedeni  daima  aynıydı:  Avusturya’nın,  düşman devleti  yatıştırmak  için,  onunla  işbirliği  yapmayı  önermesi. </p>
<p class="calibre1">Yatıştırma  stratejisi,  on  yıl  önce  Kırım  Savaşı  zamanında Fransa’ya  karşı  başarılı  olmadığı  gibi,  Prusya’ya  karşı  da başarılı  olmadı.  Avusturya’nın  Prusya’nın  baskısından kurtuluşunu  satın  alamadığı  gibi,  Danimarka’ya  karşı kazanılan  ortak  zafer  de  taciz  için  çok  uygun  bir  forum</p>
<p class="calibre1"><a id="p208"></a>yarattı.  Avusturya,  şimdi  Prusyalı  müttefiki  ile  Elbe Dükalıkları’nı  yönetmekle  uğraşacaktı  ve  Prusya  Başbakanı Bismarck,  Avusturya  topraklarından  yüzlerce  mil  uzakta  ve Prusya  topraklarına  bitişik  olan  bu  topraklardan,  uzun zamandan  beri  istediği  son  hareketi  yapmak  için yararlanmakta kararlıydı. </p>
<p class="calibre1">Gerginlik  arttıkça  Napoleon’un  kararsızlığı  daha  da belirgin  hale  geldi.  Almanya’nın  birleşmesinden  korkuyordu ama  Alman  milliyetçiliğine  de  sempati  duyuyordu  ve halledilemez  ikilemi  çözmek  için  çırpınıyordu.  Prusya’yı,  en gerçek  ulusal  Alman  devleti  olarak  düşünüyordu.  1860’ta şunu yazdı:</p>
<p class="calibre1">“Prusya,  Alman  milliyetçiliğini,  dini  reformu,  ticari gelişmeyi  ve  liberal  anayasal  düzeni  temsil  ediyor.  Gerçek Alman  krallıklarının  en  büyüğüdür;  diğer  Alman devletlerinden  daha  çok  düşünce  özgürlüğüne  ve  daha  çok aydınlanmaya  sahiptir  ve  daha  çok  politik  haklar vermektedir.” <a href="index_split_014.html#p1691">{132}</a></p>
<p class="calibre1">Bismarck,  her  kelimenin  altına  imzasını  atabilirdi.  Ancak Bismarck’a  göre,  Napoleon’un  Prusya’nın  eşsiz  durumunu kabul  etmesi,  Prusya’nın  nihai  zaferi  için  anahtar niteliğindeydi.  Sonuçta,  Napoleon’un  Prusya’ya  duyduğunu açıkça  belirttiği  hayranlığı,  hiçbir  şey  yapmamak  için  başka bir  bahane  oluşturdu.  Kararsızlığını,  zekice  manevralar  diye</p>
<p class="calibre1"><a id="p209"></a>rasyonalize  eden  Napoleon,  gerçekte  bir  Avusturya-Prusya savaşını  teşvik  etti;  çünkü  Prusya’nın  kaybedeceğini düşünüyordu.  Eski  Dışişleri  Bakanı  Alexandre  Walewski’ye 1865  Aralığında  şöyle  yazıyordu:  “Aziz  dostum  bana  inan, Avusturya  ile  Prusya  arasındaki  savaş,  bize  birden  fazla avantaj sağlayabilecek umut edilmeyen ihtimallerden birisini oluşturmaktadır.” <a href="index_split_014.html#p1691">{133}</a>  Gariptir  ki,  Napoleon  savaşa  doğru gidişi  teşvik  ederken,  yenilme  ihtimalini  bu  kadar  yüksek bulduğu Prusya’nın, neden savaş konusunda bu kadar kararlı olduğunu hiçbir zaman kendisine sormamış olmasıdır. </p>
<p class="calibre1">Avusturya-Prusya  Savaşı  başlamadan  dört  ay  önce, Napoleon  görüşünü  ima  etmekten  öte,  bunu  açık  açık söylemeye  geçti.  Savaşı  teşvik  ederken,  Paris’teki  Prusya Büyükelçisi  Kont  von  der  Goltz’a  1866  Şubat’ında  şunu söylüyordu:</p>
<p class="calibre1">“Kral’a  (Prusya)  şunu  söylemenizi  rica  ederim  ki,  benim dostluğuma daima güvenebilir. Prusya ile Avusturya arasında bir  çatışma  çıktığı  takdirde  ben  mutlak  tarafsızlığımı koruyacağım.  Dukalıkların  (Schleswig-Holstein)  Prusya  ile yeniden  birleşmesini  istiyorum...  Mücadele  önceden  tahmin edilemeyecek bir boyuta ulaşırsa,  birçok  konularda  çıkarları, Fransa’nın  çıkarları  ile  aynı  olan  Prusya’yla  daima  bir anlaşmaya  varabileceğimize  inanıyorum.  Avusturya’yla  ise, anlaşabileceğim herhangi bir alan göremiyorum. <a href="index_split_014.html#p1691">”{134}</a></p>
<p class="calibre1"><a id="p210"></a>Napoleon  gerçekten  ne  istiyordu?  Kendi  pazarlık  gücünü artıracak  olan  her  iki  tarafın  da  kımıldayamaz  hale  düşeceği bir durum oluşacağına mı inanmıştı? Tarafsızlığı karşılığında, Prusya’dan  bazı  ayrıcalıklar  koparmayı  ümit  ettiği  açıktı. </p>
<p class="calibre1">Bismarck  bu  oyunu  anladı.  Eğer  Napoleon  tarafsız  kalırsa, Belçika’nın  Fransa  tarafından  ele  geçirilmesine  karşı  müsait bir  tutum  göstermeyi  teklif  etti  ki,  bu  Fransa’yı  İngiltere  ile karşı  karşıya  getirmek  gibi  ek  bir  fayda  da  sağlayacaktı. </p>
<p class="calibre1">Napoleon büyük bir olasılıkla bu öneriyi çok ciddiye almadı. </p>
<p class="calibre1">Çünkü  Prusya’nın  kaybedeceğini  düşünüyordu;  hareketleri, kazançlar için pazarlık etmekten çok, Prusya’yı savaş yolunda tutmak  yönündeydi.  Birkaç  yıl  sonra,  Fransız  dışişleri bakanının  en  önemli  yardımcısı  Kont  Armand  şunu  kabul ediyordu:</p>
<p class="calibre1">“Dışişleri  Bakanlığı’nda  düşündüğümüz  tek  sorun, Prusya’nın  tamamen  ezilmesi  ve  büyük  bir  aşağılanmaya uğramasıydı  ve  bunu  önlemek  için  zamanında  müdahale etmeye  kararlıydık,  imparator,  Prusya’nın  yenilmesine  izin vermek  ve  sonra  müdahale  ederek  Almanya’yı  kendi fantezilerine göre kurmak istiyordu. <a href="index_split_014.html#p1691">”{135}</a></p>
<p class="calibre1">Napoleon’un  aklında,  Richelieu’nün  entrikalarını  yeniden hayata  geçirmek  vardı.  Yenilgiden  kurtarılması  halinde Prusya’dan  Fransa’ya  bir  tazminat  verilmesi  bekleniyordu. </p>
<p class="calibre1">Venedik  İtalya’ya  verilecekti  ve  yeni  Alman  düzenlemesi, </p>
<p class="calibre1"><a id="p211"></a>Prusya’nın </p>
<p class="calibre1">koruması </p>
<p class="calibre1">altında </p>
<p class="calibre1">bir </p>
<p class="calibre1">Kuzey </p>
<p class="calibre1">Alman</p>
<p class="calibre1">Konfederasyonu  ve  Fransa  ve  Avusturya  tarafından desteklenen bir Güney Alman gruplaşmasıyla sonuçlanacaktı. </p>
<p class="calibre1">Bu plandaki tek yanlış nokta, Kardinal’in kuvvetler arasındaki dengeyi değerlendirmeyi gayet iyi bilmesi ve verdiği kararlar için  savaşmaya  istekli  olmasına  karşılık,  Napoleon’un hiçbirini yapmaya hazır olmaması idi. </p>
<p class="calibre1">Napoleon, olayların, üzerine hiçbir risk almadan en büyük isteklerinin  gerçekleşmesi  şeklinde  gelişmesini  ümit  ederek her  şeyi  sürüncemede  bıraktı.  Kullandığı  taktik,  savaş</p>
<p class="calibre1">tehdidini  önlemek  için  bir  Avrupa  kongresini  toplantıya çağırma  şeklindeki  standart  taktiğiydi.  Buna  gösterilen  tepki de  aynı  şekilde  standarttı.  Napoleon’un  niyetlerinden  korkan diğer  devletler,  toplantıya  katılmayı  reddettiler.  Napoleon  ne tarafa  dönerse  karşısında  aynı  çıkmaz  beliriyordu: Milliyetçilik  prensibini  desteklemekten  vazgeçerek  status quo’yu  savunmak  veya  revizyonizm  ve  milliyetçiliği  teşvik ederek  tarihsel  olarak  anlaşıldığı  şekliyle  Fransa’nın  ulusal çıkarlarını  tehlikeye  sokmak.  Napoleon  çareyi,  ne  olduğunu açıkça  söylemeden  üstü  kapalı  bir  şekilde  Prusya’dan alınacak  “tazminat”tan  söz  etmekte  buldu  ki,  bu  da Bismarck’ı,  Fransa’nın  tarafsızlığının  bir  prensip  sorunu değil, bir fiyat sorunu olduğuna inandırdı. Goltz, Bismarck’a şunları yazıyordu:</p>
<p class="calibre1"><a id="p212"></a>“İmparator’a  göre,  bir  kongrede  Prusya,  Fransa  ve İtalya’nın ortak tutum alması önündeki tek zorluk, Fransa’ya hiçbir  tazmin  yolu  önerilmemiş  olmasıdır.  Bizim  ne istediğimiz,  İtalya’nın  ne  istediği  biliniyor;  fakat  imparator, Fransa’nın  ne  istediğini  söyleyemiyor  ve  biz  de  bu  konuda ona herhangi bir telkinde bulmamayız. <a href="index_split_014.html#p1691">”{136}</a></p>
<p class="calibre1">Büyük  Britanya,  kongreye  katılması  için  Fransa’nın önceden  status  quo’yu  kabul  etmesini  şart  koştu.  Napoleon Fransız  liderliğine  çok  şey  borçludan  ve  Fransa’nın  da kendisine  güvenliğini  borçlu  olduğu  Alman  düzenlemelerine dört elle yapışacağına, geri çekildi ve “barışın korunması için, ulusal  arzu  ve  gereksinmelerin  göz  önüne  alınması zorunludur” <a href="index_split_014.html#p1691">{137} </a>dedi. Kısacası, Napoleon, İtalya’da, gerçek Fransız ulusal çıkarına hizmet etmeyen belirsiz iktidar için ve Batı  Avrupa’da  açıkça  belirtmek  istemediği  bazı  kazançlar uğruna,  bir  Avusturya-Prusya  savaşını  ve  Alman  birliğini göze alıyordu. Fakat Bismarck’ın kişiliğinde gerçek bir ustaya çatmıştı. Bismarck, gerçeklerin gücü üzerinde ısrarla duruyor ve Napoleon’un çok iyi becerdiği yüzeysel manevraları, kendi çıkarına kullanmasını çok iyi biliyordu. </p>
<p class="calibre1">Napoleon’un  aldığı  riskleri  ve  sözüm  ona  tazminin  temel Fransız  çıkarları  içermediğini  anlayan  Fransız  liderler  de vardı. Napoleon’un cumhuriyetçi muhalifi ve sonradan Fransa Cumhurbaşkanı  olan  Adolphe  Thiers,  3  Mayıs  1866’da</p>
<p class="calibre1"><a id="p213"></a>yaptığı  parlak  bir  konuşmada,  Prusya’nın  Almanya’da egemen  kuvvet  olarak  ortaya  çıkmasının  çok  olası  olduğunu doğru olarak tahmin etmişti:</p>
<p class="calibre1">“İnsan,  daha  önce  Viyana’da  oturan  ve  şimdi  Berlin’de ikamet edecek olan V. Charles’ın imparatorluğunun dönüşünü görüyor gibi oluyor. Bu imparatorluk sınırlarımıza çok yakın olacak  ve  baskı  yapacaktır...  Fransa’nın  çıkarı  adına  bu politikaya  direnme  hakkınız  vardır;  çünkü  Fransa  onu  ciddi bir  şekilde  felakete  götürecek  böyle  bir  devrim  için  çok önemlidir.  Ayrıca  bu  çok  büyük  yapıyı  yıkmak  için...  iki yüzyıl savaş verdikten sonra, onun gözlerinin önünde yeniden kurulmasını seyretmeye hazır mıdır? <a href="index_split_014.html#p1691">”{138}</a></p>
<p class="calibre1">Thiers,  Napoleon’un  ne  olduğu  belirsiz  duygu  ve düşünceleri yerine, Fransa’nın Prusya’ya karşı açıkça bir karşı politika  izlemesi  ve  gerekçe  olarak,  eski  Richelieu  formülü olan  Alman  devletlerinin  bağımsızlığını  savunmayı göstermesi  gerektiğini  ileri  sürdü.  Thiers,  Fransa’nın  “ilk önce  Alman  devletlerinin  bağımsızlığı  adına,  sonra  kendi bağımsızlığı  adına  ve  son  olarak  da  herkesin  ve  evrensel toplumun  çıkan  olan  Avrupa  dengesi  adına”  Almanya’nın birleşmesine  karşı  direnmeye  hakkı  olduğunu  savundu. </p>
<p class="calibre1">“Bugün  Avrupa  Dengesi  terimi  alay  konusu  yapılmaya çalışılıyor...  Fakat  Avrupa  dengesi  nedir?  Avrupa  dengesi, Avrupa’nın bağımsızlığıdır.” <a href="index_split_014.html#p1691">{139}</a></p>
<p class="calibre1"><a id="p214"></a>Avrupa  dengesini  geri  dönülemez  bir  şekilde  değiştirecek olan  Prusya  ile  Avusturya  arasındaki  savaşı  durdurmak  için vakit  artık  çok  geçti.  Analitik  olarak  Thiers,  haklı  idi;  fakat böyle  bir  politikanın  temelleri  on  yıl  önce  oluşturulmalıydı. </p>
<p class="calibre1">Fransa, Avusturya’nın yenilmesine veya Hanover Krallığı gibi geleneksel </p>
<p class="calibre1">prensliklerin </p>
<p class="calibre1">ortadan </p>
<p class="calibre1">kaldırılmasına </p>
<p class="calibre1">izin</p>
<p class="calibre1">vermeyeceğine  dair  kuvvetli  bir  uyarıda  bulunmuş  olsaydı, buna karşı Bismarck hâlâ bir şey yapamazdı. Fakat Napoleon böyle bir yöntemi reddetti; çünkü Avusturya’nın kazanacağını tahmin  ediyordu  ve  Viyana  düzenlemesinin  bozulmasının ödüllerini toplamak ve tarihi Fransız ulusal çıkar analizlerinin üzerinde olan Bonaparte geleneğini yerine getirmek istiyordu. </p>
<p class="calibre1">Üç gün sonra Thiers’e cevap verdi: “Bugünlerde bazı kişilerin politikamızın  tek  dayanağı  yapmak  istediği  1815</p>
<p class="calibre1">anlaşmalarından nefret ediyorum.” <a href="index_split_014.html#p1691">{140}</a></p>
<p class="calibre1">Thiers’in  konuşmasından  bir  aydan  biraz  daha  fazla  bir zaman  sonra,  Prusya  ve  Avusturya  savaşa  tutuşmuşlardı. </p>
<p class="calibre1">Prusya  kesin  ve  çabuk  bir  şekilde  savaşı  kazandı.  Richelieu diplomasisinin  kurallarına  göre,  Napoleon’un  kaybedene yardım  etmesi  ve  Prusya’nın  kesin  zaferine  engel  olması gerekmekteydi.  Fakat  her  ne  kadar  Ren’e  bir  “gözlemci” </p>
<p class="calibre1">birlik  göndermiş  ise  de,  Napoleon  telaşlandı.  Bismarck Napoleon’un  arabulucu  olmasına  izin  verdi;  ancak  bu  boş</p>
<p class="calibre1">jest, </p>
<p class="calibre1">Fransa’nın </p>
<p class="calibre1">Alman </p>
<p class="calibre1">düzenlemelerinden </p>
<p class="calibre1">gittikçe</p>
<p class="calibre1"><a id="p215"></a>uzaklaşması  gerçeğini  gizleyemedi.  1866  Ağustosu’ndaki Prag  Antlaşması’nda,  Avusturya  Almanya’dan  çekilmeye zorlandı.  Savaşta  Avusturya’nın  yanında  yer  alan  iki  devlet olan  Hanover  ve  Hesse-Cassel  ise,  Schleswig-Holstein  ve serbest  şehir  Frankfurt  ile  birlikte  Prusya’ya  bağlandı. </p>
<p class="calibre1">Bunların  yöneticilerini  tahttan  indiren  Bismarck,  Kutsal İttifak’ı  bir  arada  tutan  parça  olan  Prusya’nın,  meşruiyeti, uluslararası  düzenin  yol  gösterici  prensibi  olarak  izlemeyi bıraktığını açıkça ortaya koydu. </p>
<p class="calibre1">Bağımsızlıklarını koruyan Kuzey Alman devletleri, ticaret hukukundan dış politikaya kadar, her şeyde Prusya liderliğine bağlı  olarak  Bismarck’ın  yeni  icadı  Kuzey  Alman Konfederasyonu’na  dâhil  oldular.  Güney  Alman  Devletleri olan  Bavyera,  Baden  ve  Württemberg,  Prusya  ile,  bir  dış</p>
<p class="calibre1">güçle  savaş  olması  halinde,  ordularını  Prusya  askeri  liderliği emri  altına  sokan  anlaşmalar  yaparak  bağımsızlıklarını koruyabildiler.  Almanya’nın  birleşmesine  sadece  bir  krizlik uzaklık kalmıştı. </p>
<p class="calibre1">Napoleon, ülkesini kurtuluşun olanaksız olduğu bir çıkmaz sokağa sokmuştu. Askeri harekâtla İtalya’dan ve tarafsızlıkla Almanya’dan  attığı  Avusturya  ile  bir  anlaşma  yapmaya  çaba harcadı  ama,  çok  geçti.  Avusturya  kaybettiklerini  tekrar  elde etmeğe  ilgi  göstermedi  ve  çabasını,  önce  Viyana  ve Budapeşte’deki  çifte  krallıklardan  oluşan  imparatorluğunu</p>
<p class="calibre1"><a id="p216"></a>yeniden kurmak, sonra da Balkanlar’daki toprakları üzerinde yoğunlaştırmayı yeğledi. Fransa’nın, Lüksemburg ve Belçika üzerindeki niyetleri dolayısıyla Büyük Britanya ile de arası iyi değildi  ve  Rusya  da  Polonya’da  yaptıklarından  dolayı  hiçbir zaman Napoleon’u affetmemişti. </p>
<p class="calibre1">Fransa  şimdi  Avrupa’daki  tarihi  üstünlüğünün  çöküşüne tanık  olmak  zorundaydı.  Durumu  ümitsizleştikçe  parlak manevralar  yapan  Napoleon,  her  kaybedişte  ortaya  sürdüğü parayı iki katına çıkaran kumarbazlar gibi zararını gidermeğe çalışıyordu. Bismarck, önce Belçika, sonra da Lüksemburg’da toprak  kazançları  olasılığını  canlı  tutarak,  Napoleon’un Avusturya-Prusya  Savaşı’nda  tarafsızlığını  sağlamaya  çalıştı. </p>
<p class="calibre1">Fakat  Napoleon  bu  olasılıklara  doğru  yöneldikçe,  onlar ortadan  kayboluyordu.  Çünkü  Napoleon,  bu  “tazminatların”, kendisi  hiçbir  çaba  harcamadan  eline  teslim  edilmesini istiyordu.  Bismarck  da,  Napoleon’un  kararsızlığının meyvelerini çoktan toplamış olduğundan riske girmeğe neden görmüyordu. </p>
<p class="calibre1">Bu zayıflık gösterileri ve hepsinden çok Avrupa dengesinin gittikçe  Fransa  aleyhine  gelişmesi  ile  iyice  aşağılanmış  olan Napoleon,  Avusturya-Prusya  Savaşı’nda  Avusturya’nın kazanacağına dair yanlış hesaplamasının acısını çıkarmak için boşalan  İspanya  tahtına  kimin  geçeceği  konusunu  bir  sorun haline  getirdi.  Prusya  Kralı’ndan,  hiçbir  Hohenzollern</p>
<p class="calibre1"><a id="p217"></a>prensinin  (Prusya  hanedanı)  tahta  geçmeyeceğine  dair güvence istedi. Bu hareket de diğerleri gibi Orta Avrupa’daki güç  ilişkileri  ile  uzaktan  yakından  ilgisi  olmayan  ve  en  iyi olasılıkla biraz prestij kazandıracak boş bir jestti. </p>
<p class="calibre1">Akışkan  diplomaside  kimse  Bismarck’la  yarışamamıştır. </p>
<p class="calibre1">Yaptığı  en  hünerli  manevralardan  birinde,  Napoleon’u 1870’te Prusya’ya savaş ilan etmeye çekti. Fransa’nın Prusya Kralı’ndan,  İspanyol  tahtına  geçmeye  çalışan  aile  üyelerine karşı  olduğunu  açıklamasını  istemesi  gerçekten  de  bir kışkırtma  idi.  Fakat  haşmetli  ihtiyar  Kral  William, sinirlenecek  yerde,  sabırlı  ve  uygun  bir  şekilde  gönderilen Fransız  büyükelçisinin  talebini  reddetti.  Kral,  Bismarck’a olanları  bildirdi;  ancak  Bismarck,  Kral’ın  gerçekte  Fransız büyükelçisine gösterdiği sabır ve terbiyeden hiç söz etmeyen bir  telgraf  yazdı. <a href="index_split_014.html#p1692">{141}</a>  Zamanının  ilerisinde  olan  Bismarck, sonradan  gelen  devlet  adamlarının  bir  sanat  haline dönüştürdüğü  bir  tekniğe  başvurdu.  Ems  Telgrafı  (Ems Dispatch)  denilen  mesajı  basına  sızdırdı.  Gazetelerde  çıkan Kral’ın  Bismarck  tarafından  düzeltilmiş  telgrafı,  Fransa’nın Kral  tarafından  aşağılanması  anlamına  geliyordu.  Feveran eden Fransız kamuoyu savaş istedi. Napoleon da istediklerini onlara verdi. </p>
<p class="calibre1">Prusya,  bütün  diğer  Alman  devletlerinin  de  yardımıyla çabuk ve kesin bir zafer kazandı. Almanya’nın birleşmesinin</p>
<p class="calibre1"><a id="p218"></a>tamamlanması için yol şimdi tamamen açılmıştı. Bu birlik, 18</p>
<p class="calibre1">Ocak  1871’de  Prusya  liderliği  tarafından  pek  nazik  olmayan bir şekilde Versay Sarayı’nın Aynalı Salon’unda ilan edildi. </p>
<p class="calibre1">Napoleon’un  inceden  inceye  işlemiş  olduğu  devrim gerçekleşmişti;  ama  sonuçları  onun  amaçladığının  tamamen karşıtı  oldu.  Avrupa  haritası  gerçekten  yeniden  çizilmişti; fakat yeni düzenleme Napoleon’un şiddetle arzu ettiği şöhreti getirmeden,  Fransa’nın  Avrupa’daki  etkisini,  onarılmaz  bir şekilde  zayıflatmıştı.  Napoleon,  olası  sonuçlarını  anlamadan devrimi  teşvik  etmiştir.  Kuvvetlerin  karşılıklı  dengesini değerlendirmekten  ve  bunu  uzun  vadeli  hedefleri  için kullanmaktan acizdi. Napoleon, bu sınavda başarısız oldu. Dış</p>
<p class="calibre1">politikası,  fikir  üretememesinden  değil,  isteklerinin  çokluğu karşısında  onları  bir  düzene  sokamaması  veya  onlarla etrafında  olup  bitenler  arasında  bir  ilişki  kuramaması nedeniyle  başarısız  oldu.  Popülarite  peşinde  olan  Napoleon, hiçbir zaman kendisine yol gösterecek tek bir politik çizgiye sahip olmadı. Aksine, bazıları birbirinin karşıtı olan hedefler ağı içinde sürüklenip gitti. Kariyerinin en önemli bunalımı ile karşılaştığı zaman, zıt dürtüler birbirini yok etti. </p>
<p class="calibre1">Napoleon,  Mettemich  sistemini,  Fransa’yı  aşağılayan  ve isteklerini  kısıtlayan  bir  sistem  olarak  gördü.  Kırım  Savaşı sırasında  Avusturya  ile  Rusya  arasına  bir  soğukluk  sokarak Kutsal  İttifak’ı  karıştırmayı  başardı.  Fakat  bu  zafer  ile  ne</p>
<p class="calibre1"><a id="p219"></a>yapacağını  bilemedi.  1853’ten  1871’e  kadar,  Avrupa  düzeni yeniden  organize  olurken,  göreceli  bir  kaos  sürdü  gitti.  Bu dönem  bittiğinde  Almanya  kıtadaki  en  güçlü  devlet  olarak ortaya çıkmıştı. Metternich yıllarında, güç dengesi sisteminin sertliğini  yumuşatan  muhafazakâr  yöneticilerin  birliği prensibi  anlamına  gelen  meşruiyet,  şimdi  boş  bir  slogana dönüşmüştü.  Napoleon’un  kendisi,  bütün  bu  gelişmelere katkıda bulundu. Fransa’nın gücünü gerçeğinden çok tahmin ederek  Fransa’nın  yararına  dönüştürebileceği  inancı  ile  her ayaklanmayı teşvik etti. </p>
<p class="calibre1">Sonunda uluslararası politika tamamen acı kuvvete dayanır oldu.  Böyle  bir  dünyada,  Avrupa’nın  egemen  devleti  olarak Fransa’nın imajı ile bu imajı doldurma kapasitesi arasında bir boşluk  vardı.  Öyle  bir  boşluk  ki,  bugüne  kadar  Fransız politikasında  bir  hastalık  halinde  devam  etti  ve  Napoleon döneminde, İmparator’un Avrupa haritasının yeniden gözden geçirilmesi  için  bir  Avrupa  konferansı  toplanması konusundaki </p>
<p class="calibre1">bitmez </p>
<p class="calibre1">tükenmez </p>
<p class="calibre1">önerilerini </p>
<p class="calibre1">hayata</p>
<p class="calibre1">geçirememesi ile de kanıtlanmış oldu. Napoleon, 1856 Kırım Savaşı’ndan  sonra,  1859  İtalyan  Savaşı’ndan  önce,  1863</p>
<p class="calibre1">Polonya  ayaklanması  sırasında,  1864  Danimarka  Savaşı’nda ve  1866  Avusturya-Prusya  Savaşı’ndan  önce  bir  konferans toplanmasını istedi, istediği, sınırların, bir konferansta, hiçbir zaman kesin olarak ne olduğunu açıklamadığı ve bir savaşı da</p>
<p class="calibre1"><a id="p220"></a>göze  alamadığı  bir  şekilde  revize  edilmesiydi.  Napoleon’un sorunu,  talebinde  ısrarlı  olacak  kadar  güçlü  olmaması  ve planlarının genel bir konsensüs sağlayamayacak kadar radikal olması idi. </p>
<p class="calibre1">Kırım  Savaşı’ndan  sonra,  liderliğini  kabul  etmeğe  hazır ülkelerle  ortaklık  kurmak  eğilimi,  Fransız  dış  politikasında sürekli bir faktör olmuştur. Büyük Britanya, Almanya, Rusya veya  Birleşik  Devletler’le  kurulacak  bir  ittifaka  egemen olması mümkün olmayan ve küçük devlet statüsünü de, ulusal büyüklük  nosyonu  ve  dünyadaki  kurtarıcı  rolü  ile  uyumsuz gören  Fransa,  daha  küçük  devletlerle  yaptığı  antlaşmalarda liderlik  aradı:  Örneğin  Sardunya,  Romanya,  XIX.  yüzyılda orta </p>
<p class="calibre1">büyüklükteki </p>
<p class="calibre1">Alman </p>
<p class="calibre1">devletleri, </p>
<p class="calibre1">Çekoslovakya, </p>
<p class="calibre1">Yugoslavya ve iki savaş arası dönemde Romanya. </p>
<p class="calibre1">Aynı  tavır  de  Gaulle’den  sonraki  Fransız  dış  politikasında da görülebilir. Fransa-Prusya Savaşı’ndan yüzyıl sonra, güçlü bir  Almanya,  Fransa’nın  korkulu  rüyası  olarak  kalmıştır. </p>
<p class="calibre1">Fransa,  korktuğu  ve  hayran  olduğu  komşusu  ile  dostluk kurmak  cesaretini  gösterdi.  Bununla  beraber  jeopolitik mantık, yalnızca seçeneklerini artırmak için bile olsa, Birleşik Devletler’le  sıkı  bağlar  kurmayı  Fransa’nın  aklına  getirmiş</p>
<p class="calibre1">olmalıdır.  Ancak  Fransız  gururu,  bunun  olmasını  önledi  ve Alman üstünlüğünü kabul etmek pahasına bile olsa Fransa’yı, bir  Avrupa  birliği  ile  Birleşik  Devletler’i  dengelemek  için</p>
<p class="calibre1"><a id="p221"></a>Don  Kişotvari  bir  grup,  hatta  kimi  zaman  herhangi  bir  grup kurma  arayışına  yönlendirdi.  Modern  dönemde  Fransa, alternatif  dünya  liderliği  için  Avrupa  Topluluğu’nu  kurmaya çalışarak  ve  egemen  olabileceği  veya  egemen  olabileceğini sandığı  devletlerle  bağlarını  geliştirerek  zaman  zaman Amerikan  liderliğine  karşı  bir  çeşit  parlamenter  muhalefet gibi tavır almıştır. </p>
<p class="calibre1">Fransa, III. Napoleon’un saltanatının sona ermesinden beri, Fransız  Devrimi’nden  miras  kalan  evrensel  düşünceleri empoze  etmek  için  gerekli  güce  veya  misyonerce  şevkini tatmin  için  yeterli  büyüklükte  alana  sahip  değildir.  Yüzyılı aşan  bir  süredir  Fransa,  Richelieu’nün  sağladığı  üstünlüğün objektif  şartlarının  Avrupa’da  ulusal  birlikler  kurulmaya başladıktan  sonra  kaybolduğu  gerçeğini  kabul  etmekte zorlanmaktadır.  Fransa’nın  iğneli  diplomasi  üslubunun nedeni,  liderlerinin,  böyle  isteklere  artan  bir  şekilde uyumsuzluk  gösteren  bir  çevre  içinde  Avrupa  politikasının merkezi  olma  rolünü  devam  ettirme  çabalarıdır.  Raison d’état’yı  keşfeden  ülkenin,  yüzyılın  yarısından  fazlasını istekleriyle  olanaklarını  aynı  çizgiye  getirmek  için  çaba harcamakla geçirmiş olması insana tuhaf geliyor. </p>
<p class="calibre1">Napoleon’un  başlattığı  Viyana  sisteminin  ortadan kaldırılması  süreci,  Bis-marck’la  tamamlandı.  Bismarck, politik  şöhretini  1848  liberal  devriminin  en  muhafazakâr</p>
<p class="calibre1"><a id="p222"></a>muhalifi  olarak  yaptı.  Aynı  zamanda  Bismarck,  Avrupa’ya, erkeklerin  oy  kullanma  hakkını  ve  gelecek  altmış  yıl  içinde dünyada  en  iyi  sosyal  yardım  sistemini  getiren  adamdı. </p>
<p class="calibre1">1848’de </p>
<p class="calibre1">Bismarck, </p>
<p class="calibre1">seçilmiş </p>
<p class="calibre1">parlamentonun </p>
<p class="calibre1">Alman</p>
<p class="calibre1">imparatorluk tacını Prusya Kralı’na önermesine karşı savaştı. </p>
<p class="calibre1">Fakat  yirmi  yıldan  biraz  fazla  bir  zaman  sonra,  Alman ulusunu,  liberal  prensiplere  muhalefet  temelinde  birleştirme sürecinin  ve  Prusya’nın  kendi  iradesini  kuvvet  kullanarak empoze  etme  kapasitesinin  sonucunda  imparatorluk  tacını Prusya  Kralı’na  bizzat  kendisi  verdi.  Bu  hayret  uyandıran başarı,  uluslararası  düzeni,  sanayi  teknolojisi  ve  geniş  ulusal kaynakları harekete getirme kapasitesi ile daha da tehlikeli bir şekil alan XVIII. yüzyılın hiçbir sınır tanımayan çatışmalarına geri götürdü. Artık taçlı başların birliğinden veya Avrupa’nın eski  devletleri  arasındaki  uyumdan  bahsetmek  söz  konusu değildi.  Bismarck’ın  Realpolitik’i  altında,  dış  politika,  bir kuvvet gösterisine dönüştü. </p>
<p class="calibre1">Bismarck’ın başardıkları kadar kişiliği de beklenmeyen bir şeydi.  “Kan  ve  çelik”  adamı,  olağanüstü  basitlikte  ve güzellikte  nesir  yazardı,  şiir  severdi,  günlüğüne  sayfalarca Byron’dan kopyalar yapardı. Realpolitik’i savunan bu devlet adamında  öyle  olağanüstü  bir  orantı  duygusu  vardı  ki,  bu duygu,  gücü,  bir  kendini  kontrol  etme  aracı  haline dönüştürdü. </p>
<p class="calibre1"><a id="p223"></a>Devrimci  nedir?  Bu  soruya  cevap  belirsiz  olmasaydı,  çok az devrimci başarılı olurdu. Çünkü devrimciler, hemen hemen her zaman az güçle yola çıkarlar ve başarılı olurlardı. Çünkü kurulu  düzen,  zayıf  taraflarını  kavramakta  başarısızdır. </p>
<p class="calibre1">Devrimcilerin  meydan  okumaları,  Bastille  üzerine  yürüyüş</p>
<p class="calibre1">şeklinde değil de, muhafazakâr bir dış görünüş içinde ortaya çıkarsa,  daha  başarılı  olur.  Çok  az  kurumun,  beklentileri teşvik eden harekete karşı savunması vardır. </p>
<p class="calibre1">Otto  von  Bismarck’ta  durum  böyle  idi.  Metternich sisteminin gelişmekte olduğu yıllarda, üç unsurlu bir dünyada hayata  başladı:  Avrupa  güç  dengesi,  Avusturya  ve  Prusya arasında  bir  iç  Alman  dengesi  ve  muhafazakâr  değerler birliğine  dayanan  ittifaklar  sistemi.  Viyana  düzenlemesinden sonraki bir kuşak için uluslararası tansiyon oldukça düşüktü. </p>
<p class="calibre1">Çünkü  bütün  büyük  devletler,  hep  birlikte  hayatta  kalmanın avantajını kavramışlardı ve kendilerine Doğu Sarayları denen Prusya,  Avusturya  ve  Rusya  birbirlerinin  değer  yargılarına karşı saygılıydılar. </p>
<p class="calibre1">Bismarck,  bu  temellerin  hepsine  meydan  okudu<a href="index_split_014.html#p1692">.{142}</a></p>
<p class="calibre1">Prusya’nın Almanya’daki en güçlü devlet olduğuna ve Rusya ile  ilişki  için  Kutsal  İttifak’a  ihtiyacı  olmadığına  inanıyordu. </p>
<p class="calibre1">Bismarck’ın görüşüne göre, paylaşılan ulusal çıkarlar, gerekli bağı  sağlamak  için  yeterlidir  ve  Prusya’nın  Realpolitik’i, muhafazakâr  birliğin  yerini  alabilir.  Avusturya’yı  ise, </p>
<p class="calibre1"><a id="p224"></a>Prusya’nın Alman misyonuna, bir ortak değil, bir engel olarak görüyordu. Belki Piyemonte Başbakanı Cavour hariç, hemen hemen  bütün  çağdaşlarının  görüşünün  aksine,  Bismarck, Napoleon’un  ele  avuca  sığmayan  diplomasisini,  bir  tehdit olarak  değil,  stratejik  bir  fırsat  olarak  görmüş  ve  öyle  de kullanmıştır. </p>
<p class="calibre1">Bismarck,  1850’de  yaptığı  konuşmada,  Alman  birliği  için parlamenter  kurumların  oluşturulması  gerektiği  şeklindeki geleneksel  görüşe  saldırırken,  tutucu  destekçileri,  işittikleri şeyin  her  şeyden  önce  Metternich  sisteminin  tutucu temellerine </p>
<p class="calibre1">karşı </p>
<p class="calibre1">bir </p>
<p class="calibre1">meydan </p>
<p class="calibre1">okuma </p>
<p class="calibre1">olduğunu</p>
<p class="calibre1">kavrayamadılar:</p>
<p class="calibre1">“Prusya’nın  şerefi,  yerel  anayasalarının  tehdit  altında olduğunu  düşünen  üzgün  parlamenter  şöhretler  için  bütün Almanya’da  Don  Kişot’u  oynamaktan  ibaret  değildir.  Ben Prusya’nın  şerefini,  Prusya’yı  demokrasi  ile  utanç  verici herhangi  bir  ilişkiden  uzak  tutmakta  ve  Almanya’da Prusya’dan </p>
<p class="calibre1">izinsiz </p>
<p class="calibre1">bir </p>
<p class="calibre1">şey </p>
<p class="calibre1">olmasını </p>
<p class="calibre1">reddetmekte</p>
<p class="calibre1">bulurum... <a href="index_split_014.html#p1692">”{143}</a></p>
<p class="calibre1">Görünüşte  Bismarck’ın  liberalizme  hücumu,  Mettemich felsefenin  bir  uygulaması  idi.  Ancak  vurguda  kesin  bir farklılık  vardı.  Metternich  sistemi,  Prusya  ve  Avusturya’nın tutucu kurumlara bağlılığı paylaşmaları ve liberal demokratik eğilimlerin  yenilmesi  için  birbirilerine  gereksinim  duymaları</p>
<p class="calibre1"><a id="p225"></a>temeline  dayanıyordu.  Bismarck,  Prusya’nın,  tercihlerini  tek taraflı  olarak  empoze  edebileceğini,  Prusya’nın  ve  dış</p>
<p class="calibre1">politikada  Avusturya  veya  diğer  herhangi  bir  tutucu  devlete bağlanmadan  tutucu  olabileceğini  ve  iç  ayaklanmalarla  baş</p>
<p class="calibre1">edebilmek  için  ittifaklara  gereksinimi  olmadığını  söylemek istiyordu. </p>
<p class="calibre1">Habsburglar, </p>
<p class="calibre1">Bismarck </p>
<p class="calibre1">döneminde </p>
<p class="calibre1">de, </p>
<p class="calibre1">Richelieu’nün  ortaya  koyduğu  aynı  sorunu  karşılarında buldular:  Bütün  değerlerden  soyutlanmış,  yalnızca  devletin şan ve şerefini düşünen bir politika. Ayrıca tıpkı Richelieu’de olduğu  gibi,  onunla  nasıl  baş  edeceklerini,  hatta  onun doğasını bile bilmiyorlardı. </p>
<p class="calibre1">Prusya,  tek  başına,  Avrupa’nın  göbeğinde  Realpolitik’i nasıl ayakta tutabilirdi? Prusya’nın 1815’ten beri buna yanıtı, ne  pahasına  olursa  olsun  Kutsal  İttifak’a  bağlı  olmaktı; Bismarck’ın  yanıtı  ise,  tamamen  bunun  zıttı  idi:  Bütün yönlerde  antlaşmalara  ve  ilişkilere  girmek.  Böylece  Prusya, her iki çatışan tarafa, her zaman onların birbirine olduğundan daha  yakın  olacaktı.  Bu  suretle  yalnızlık  gibi  görünen  bir durum,  aslında  Prusya’ya  diğer  güçlerin  yükümlülüklerini yönlendirmek  ve  desteğini  en  yüksek  bedel  ödeyene  satmak olanağı veriyordu. </p>
<p class="calibre1">Bismarck’ın  görüşüne  göre,  Prusya  böyle  bir  politika izlemekte  bir  güçlük  de  çekmeyecekti;  çünkü  Almanya’daki durumunu güçlendirmekten başka çok az dış politika çıkarına</p>
<p class="calibre1"><a id="p226"></a>sahipti. Diğer devletlerin her birinin daha karışık bağlantıları vardı:  Büyük  Britanya’nın,  üzerinde  düşünülecek  yalnızca imparatorluğu  değil,  bütün  bir  güç  dengesi  de  vardı;  Rusya, aynı  anda  Doğu  Avrupa’ya,  Asya’ya  ve  Osmanlı İmparatorluğu’na baskı yapıyordu; Fransa’nın yeni kurulmuş</p>
<p class="calibre1">bir imparatorluğu, İtalya üzerinde emelleri ve Meksika’da bir serüveni  vardı;  Avusturya  ise,  İtalya  ve  Balkanlar’la  ve Alman  Konfederasyonu’nda  liderlik  rolü  ile  meşguldü. </p>
<p class="calibre1">Prusya’nın  politikası  Almanya  üzerinde  odaklanmış  olduğu için, Avusturya dışında hiçbir devletle önemli bir anlaşmazlığı yoktu ve bu noktada, Avusturya ile anlaşmazlık, Bismarck’ın kafasındaki başlıca düşünce idi. Modern bir terim kullanırsak, Bismarck’ın Prusya’nın işbirliğini, satıcının koyduğu fiyattan satması şeklindeki politikasının tam karşılığı, bağlantısızlıktı:</p>
<p class="calibre1">“Bugünkü  durum,  kendimizi  diğer  devletlerden  önce yükümlülük  altına  sokmamamızı  zorunlu  kılıyor.  Büyük Devletler’in  birbirleriyle  olan  ilişkilerini  istediğimiz  gibi şekillendirmeye  gücümüz  yetmez.  Fakat,  bu  ilişkilerin sonuçlarını yaranınıza kullanabilmek için hareket serbestimizi elimizde tutabiliriz... Bizim Avusturya, Britanya ve Rusya ile ilişkilerimiz,  bu  devletlerle  yakınlaşmaya  engel  değildir. </p>
<p class="calibre1">Diğer  devletlerle  olduğu  kadar  Fransa  ile  de  işbirliği  yapma seçeneğini  açık  tutmak  istiyorsak  yalnız  Fransa  ile ilişkilerimize özel dikkat sarf etmemiz gerekir.” <a href="index_split_014.html#p1692">{144}</a></p>
<p class="calibre1"><a id="p227"></a>Bonaparte  Fransa’sıyla  yakınlaşma  iması,  Prusya’yı  (iç kurumları  ne  olursa  olsun),  çıkarlarına  yardımcı  olacak  bir ülkeyle  müttefik  olabilmesi  için  serbest  bırakmak  amacıyla ideolojiyi  bir  kenara  atmak  demekti.  Bismarck’ın  politikası, kilisenin bir kardinali idiyse de, Fransa’nın çıkarlarına uygun olmadığı  zaman,  Kutsal  Katolik  Roma  İmparatoru’na  bile karşı  çıkmış  olan  Richelieu’nün  prensiplerine  geri  dönüşü göstermektedir.  Bismarck  da  kişisel  olarak  tutucu  ise  de, meşruiyet  prensiplerinin,  Prusya’nın  hareket  serbestisini kısıtladığını hissettiği an, tutucu kılavuzlarından ayrılmada bir sakınca görmemiştir. </p>
<p class="calibre1">1856’da  Bismarck,  Prusya’nın  Alman  Konfederasyonu büyükelçisi  iken,  Prusya  tutucularının  gözünde  meşru  kralın hakkını  gasp  eden  birisi  olan  III.  Napole-on’la  Prusya’nın daha  çok  iletişime  girmesi  gerektiği  görüşünü  açıkça  dile getirdiği zaman, bu uyuşmazlık su yüzüne çıktı. </p>
<p class="calibre1">Bismarck’ın,  Napoleon’u,  Prusya’nın  konuşabileceği  bir kişi  olarak  göstermesi,  Bismarck’ı  lanse  eden  ve  diplomatik kariyerini  destekleyen  tutucu  seçmenlerinin  sabrını  taşırdı. </p>
<p class="calibre1">Bunlar,  Bismarck’ın  ortaya  çıkmakta  olan  felsefesini  de,  iki yüzyıl önce Richelieu’nün eski destekçilerinin onun devrimci raison  d’éat’nın  dinden  de  önce  geldiği  tezini  ileri  sürdüğü zaman  gösterdikleri  aynı  kızgın  inanmazlıkla  karşıladılar. </p>
<p class="calibre1">Zamanımızda  da  Richard  Nixon,  Sovyetler  Birliği  ile</p>
<p class="calibre1"><a id="p228"></a>“detente”  politikasını  ortaya  attığı  zaman,  aynı  tepkiyle karşılaşmıştı. </p>
<p class="calibre1">Tutucular, </p>
<p class="calibre1">III. </p>
<p class="calibre1">Napoleon’u, </p>
<p class="calibre1">Fransız</p>
<p class="calibre1">yayılmacılığının  yeni  bir  tehdidi  ve  hatta  daha  da  önemlisi, Fransız  Devrimi’nin  nefret  edilen  prensiplerinin  sembolü olarak görüyorlardı. </p>
<p class="calibre1">Bismarck,  Napoleon’un  tutucular  tarafından  yapılan analizine,  Nixon’ın,  komünistlerin  amaçlarının  tutucu yorumuna  karşı  çıkmasından  daha  çok  karşı  çıkmadı. </p>
<p class="calibre1">Bismarck  bu  huzursuz  Fransız  kralında,  Nixon’ın  eskimiş</p>
<p class="calibre1">Sovyet  liderliğinde  gördüğü  şeyi  gördü:  Bir  fırsat  ve  bir tehlike, (bkz. Bölüm 28) Prusya, Fransız yayılmacılığına veya devrimine  karşı,  Avusturya’dan  daha  az  açıktı.  Bismarck, alaycı bir şekilde, başkalarının yeteneklerine hayran olmanın kendisinin  en  gelişmiş  yeteneği  olmadığını  söyleyerek Napoleon’un  kurnazlığını  da  kabul  etmezdi.  Avusturya, Napoleon’dan  korktukça,  Prusya’ya  daha  çok  ayrıcalık tanıyacak  ve  Prusya’nın  diplomatik  esnekliği  de  daha  çok artacaktı. </p>
<p class="calibre1">Bismarck  ile  Prusyalı  tutucuların  arasının  açılmasının nedeni, </p>
<p class="calibre1">Richelieu’nün </p>
<p class="calibre1">kendini </p>
<p class="calibre1">eleştiren </p>
<p class="calibre1">papazlarla</p>
<p class="calibre1">tartışmasının aynı idi; ikisi arasındaki en önemli fark, Prusyalı tutucular,  evrensel  politik  prensipler  üzerinde  ısrar  ederken, öbürlerinin  evrensel  dini  prensipler  üzerinde  durmasıydı. </p>
<p class="calibre1">Bismarck’a göre, güç kendi meşruiyetini de sağlar; tutucular</p>
<p class="calibre1"><a id="p229"></a>ise  “meşruiyet  kavramı,  güç  hesaplarının  ötesinde  bir  değeri temsil </p>
<p class="calibre1">eder” </p>
<p class="calibre1">diyorlardı. </p>
<p class="calibre1">Bismarck, </p>
<p class="calibre1">gücün </p>
<p class="calibre1">doğru</p>
<p class="calibre1">değerlendirilmesinin,  bir  kendi  kendini  sınırlama  doktrinini de  içerdiğine  inanıyordu;  tutucular  ise,  yalnızca  ahlak prensiplerinin  kuvvet  iddialarını  dizginleyebileceğinde ısrarlıydılar. </p>
<p class="calibre1">Bu  çatışma,  1850’lerin  sonunda  Bismarck  ile  eski koruyucusu  Prusya  kralının  askeri  yaveri  Leopold  von Gerlach  arasında  karşılıklı  gönderilen  sert  mektuplara  neden oldu. Bismarck, Gerlach’a her şeyini, ilk diplomatik görevini, saraya tanıştırılmasını, bütün kariyerini borçlu idi. </p>
<p class="calibre1">İki  adam  arasındaki  mektup  alışverişi,  Bismarck’ın Gerlach’a Prusya’nın, Fransa’ya yönelik olarak bir diplomatik seçenek geliştirmesi yönünde bir önerisi ile başladı. Konuyla ilgili  mektupta,  Bismarck  pratik  faydayı,  ideolojinin  üstünde tuttu:</p>
<p class="calibre1">“Bugünkü  Avusturya’nın  bizim  dostumuz  olamayacağı gerçeğinin  matematiksel  mantığından  kaçamam.  Avusturya Almanya’daki etki alanlarını sınırlandırmaya razı olmadıkça, her  an  onunla  karşı  karşıya  gelmeyi  beklemeliyiz.  Barış</p>
<p class="calibre1">zamanında diplomasi yoluyla ve yalanlarla ve her fırsatı ona bir coup de grace* vermek için kullanmak suretiyle. <a href="index_split_014.html#p1692">”{145}</a></p>
<p class="calibre1">Ancak  Gerlach,  işin  içinde  bir  Bonaparte  varsa,  stratejik avantajın, prensipleri terk etmeyi haklı çıkarmadığı bir öneriyi</p>
<p class="calibre1"><a id="p230"></a>kabul edemedi. Metternich çözümünü, yani Fransa’nın yalnız bırakılması  için  Prusya’nın  Avusturya  ve  Rusya’yı  birbirine yaklaştırmasını  ve  Kutsal  İttifak’ı  yeniden  canlandırmasını önerdi. <a href="index_split_014.html#p1692">{146}</a></p>
<p class="calibre1">Gerlach’ın anlamakta daha da çok güçlük çektiği başka bir Bismarck önerisi de, “Fransa’yla iyi ilişkilerimizin bu durumu bütün </p>
<p class="calibre1">diplomatik </p>
<p class="calibre1">ilişkilerimizde </p>
<p class="calibre1">bizim </p>
<p class="calibre1">etkimizi</p>
<p class="calibre1">artıracaktır<a href="index_split_014.html#p1692">”{147}  </a>gerekçesiyle  Napoleon’un  Prusya  ordu birliklerinin manevralarına davet edilmesiydi. </p>
<p class="calibre1">Bir  Bonaparte’in  Prusya  manevralarına  katılması  önerisi, Gerlach’ın  gerçekten  feveran  etmesine  neden  oldu:  “Sizin gibi akıllı bir zat, nasıl olur da prensiplerini Napoleon gibi bir kimse  için  kurban  edebilir?  Napoleon  bizim  doğal düşmanımızdır. <a href="index_split_014.html#p1692">”{148}</a> </p>
<p class="calibre1">Gerlach, </p>
<p class="calibre1">mektubunun </p>
<p class="calibre1">üzerine</p>
<p class="calibre1">Bismarck’ın  yazmış  olduğu  “E,  ne  olmuş  yani?”,  şeklindeki alaycı notları görmüş olsaydı, bir sonraki mektubu yazmazdı. </p>
<p class="calibre1">Gerlach bu mektubunda, bütün yaşamı boyunca savunduğu ve kendisini  Kutsal  İttifak’ı  desteklemeye  ve  Bismarck’ın kariyerinin  ilk  yıllarında  onun  yanında  olmaya  iten  devrim karşıtı prensiplerini bir kez daha tekrarladı:</p>
<p class="calibre1">“Benim  politik  prensibim,  eskiden  olduğu  gibi,  şimdi  de, devrime  karşı  savaştır.  Siz  Bonaparte’ı,  devrimcilerin tarafında  olmadığına  inandıramazsınız.  Ayrıca  hiçbir  tarafta da yer almayacaktır; çünkü var olan durumdan açıkça avantaj</p>
<p class="calibre1"><a id="p231"></a>sağlamaktadır.  Buna  göre,  eğer  benim  devrime  karşı  koyma prensibim  doğru  ise...  bu  prensip  uygulamaya  da konmalıdır.” <a href="index_split_014.html#p1692">{149}</a></p>
<p class="calibre1">Oysa </p>
<p class="calibre1">Bismarck, </p>
<p class="calibre1">Gerlach’ın </p>
<p class="calibre1">sandığı </p>
<p class="calibre1">gibi, </p>
<p class="calibre1">onu</p>
<p class="calibre1">anlamadığından  değil,  aksine  çok  iyi  anladığından  dolayı Gerlach’la  aynı  düşüncede  değildi.  Bismarck  için  Realpolitik,  esnekliğe  ve  ideolojinin  sınırlaması  olmadan  mevcut her  seçenekten  yararlanma  yeteneğine  dayanıyordu. </p>
<p class="calibre1">Bismarck,  Richelieu’nün  savunucularının  yaptığı  gibi tartışmayı,  Gerlach  ve  kendisinin  paylaştığı  ve  Gerlach  için açık  bir  dezavantaj  taşıyan  bir  prensibe  çevirdi:  Prusya vatanseverliğinin tartışılmaz önemi. Gerlach’ın tutucu çıkarlar birliği  üzerindeki  ısrarı,  Bismarck’a  göre  vatanlarına bağlılıkla tutarlı değildi:</p>
<p class="calibre1">“Fransa  ile,  ancak  benim  ülkemi  etkilediği  müddetçe ilgilenirim  ve  ancak  yaşayan  bir  Fransa  ile  politika yapabiliriz...  Bir  romantik  olarak  V.  Henry’nin  (Burbon tahtında  iddiası  olan)  kaderine  gözyaşı  dökebilirim;  Fransız olsaydım,  bir  diplomat  olarak  onun  bir  hizmetkârı  olurdum. </p>
<p class="calibre1">Fakat olayların akışı içinde onu kimin yönettiğinden bağımsız olarak,  Fransa  benim  için  diplomasinin  satranç  tahtasında kaçınamayacağım bir piyondur ve burada ben, kendi kralıma ve  kendi  vatanıma  (Bismarck’ın  vurgulaması)  hizmetten başka  bir  görev  tanımam.  Dışişlerinde  görev  anlayışım</p>
<p class="calibre1"><a id="p232"></a>nedeniyle  yabancı  devletlere  karşı  kişisel  sempati  ve antipatiyi  işimle  bağdaştıramam;  gerçekte,  bu  sempati  ve antipatilerde  hizmet  ettiğim hükümdarıma  ve  vatanıma  karşı bir sadakatsizlik tohumu görürüm:<a href="index_split_014.html#p1692">”{150}</a></p>
<p class="calibre1">Gelenekçi  bir  Prusyalı,  Prusya  vatanseverliğinin,  hukuka uygunluk  prensibinin  üzerinde  olduğu  ve  şartlar  bunu gerektirirse,  bir  kuşağın  tutucu  değerlerinin  birliğine  olan inancının  sadakatsizlik  anlamına  geleceği  önerisine  nasıl cevap  verecektir?  Bismarck,  Gerlach’ın,  meşruiyetin Prusya’nın  ulusal  çıkarı  olduğu  ve  dolayısıyla  Napoleon’un Prusya’nın  daimi  düşmanı  olduğu  argümanını  önceden reddederek,  bütün  entelektüel  kaçış  yollarını  amansızca tıkamıştı:</p>
<p class="calibre1">“Bunu  reddedebilirim;  fakat  siz  haklı  olsanız  bile,  barış</p>
<p class="calibre1">zamanında  diğer  devletlerin  korktuğumuzu  öğrenmelerine izin  vermenin  politik  yönden  akıllıca  olduğunu  sanmam. </p>
<p class="calibre1">Öngördüğünüz  olay  olana  kadar,  Fransa  ile  olan  gerginliğin bizim doğamızın organik bir hatası olmadığı... inancını teşvik etmenin yararlı olacağını düşünürüm.” <a href="index_split_014.html#p1692">{151}</a></p>
<p class="calibre1">Başka  bir  deyişle,  Realpolitik  taktik  esneklik  istiyordu  ve Prusya’nın  ulusal  çıkarı,  Fransa  ile  anlaşma  yapma seçeneğinin  açık  tutulmasını  zorunlu  kılıyordu.  Bir  ülkenin pazarlık  gücü,  sahip  olduğunu  gördüğü  seçeneklere  dayanır. </p>
<p class="calibre1"><a id="p233"></a>O  yolları  kapatmak,  düşmanın  hesaplarını  kolaylaştır  ve Realpolitik uygulayıcılarının hesaplarını zorlaştırır. </p>
<p class="calibre1">Gerlach  ile  Bismarck  arasındaki  kopukluk,  1860’ta Fransa’nın  İtalya  yüzünden  Avusturya  ile  savaşına, Prusya’nın  karşı  tutumu  nedeniyle  kaçınılmaz  hale  geldi. </p>
<p class="calibre1">Gerlach’a göre bu savaş, Napoleon’un gerçek maksadının, ilk Bonaparte tarzında bir saldırı için sahneyi hazırlamak olduğu konusundaki bütün şüpheleri ortadan kaldırmıştı. Bu nedenle, Prusya’nın  Avusturya’yı  desteklemesini  ısrarla  istedi. </p>
<p class="calibre1">Bismarck ise, fırsatı gördü: Avusturya’nın İtalya’dan çıkmaya zorlanması, zamanla Almanya’dan da çıkartılabileceğinin bir işareti  olurdu.  Bismarck’a  göre,  Metternich  kuşağının inançları tehlikeli bir yasaklar paketine dönüşmüştür:</p>
<p class="calibre1">“Ben,  hükümdarımla  varım,  o  yıkılırsa,  ben  de  yıkılırım. </p>
<p class="calibre1">Kendisini  aptalca  mahvettiğinde  bile.  Fakat  ister  Napoleon tarafından yöneltilsin, isterse St. Louis tarafından, benim için Fransa  daima  Fransa  olarak  kalacaktır.  Avusturya  da  benim için  yabancı  bir  ülkedir...  Biliyorum  buna,  ‘gerçekler  ve haklar  birbirinden  ayrılmaz,  gerektiği  gibi  anlaşılan  Prusya politikası,  yarar  açısından  bile  dışişlerinde  namusluluk  ister’</p>
<p class="calibre1">diye  cevap  vereceksiniz.  Sizinle  yararcılık açısını  tartışmaya hazırım;  fakat  siz  önüme,  doğrudan  ile  devrim;  Hıristiyanlık ile inkârcılık, Tanrı ile şeytan arasında karşıtlıklar koyarsanız, sizinle  artık  tartışamam  ve  yalnızca  şunu  söyleyebilirim:</p>
<p class="calibre1"><a id="p234"></a>Sizinle aynı düşüncede değilim  ve  siz  beni,  yargılama hakkı sizde olmayan bir şeyden dolayı yargılıyorsunuz.” <a href="index_split_014.html#p1692">{152}</a></p>
<p class="calibre1">Bu  acı  inanç  açıklaması,  Richelieu’nün  “Ruh  ölümsüz olduğuna  göre,  insan  Tanrı’nın  hükmüne  karşı  teslimiyet göstermelidir. Fakat devletler ölümlü olduklarından, yalnızca bir  şeyin  işe  yarayıp  yaramadığına  göre  yargılanabilirler” </p>
<p class="calibre1">sözünün  fonksiyonel  olarak  eş  anlamlısıdır.  Richelieu  gibi Bismarck  da  Gerlach’ın  ahlaki  görüşlerini,  kişisel  inanç yönünden reddetmiyordu; büyük bir olasılıkla onların çoğunu paylaşıyordu; fakat kişisel inançla Realpolitik arasındaki fark üzerinde  durarak,  bunların  devlet  adamlığı  görevleri  ile  bir ilişkisi olduğunu reddediyordu:</p>
<p class="calibre1">“Ben Kral’ın hizmetine talip olmadım... Beklemediğim bir şekilde  beni  bu  göreve  getiren  Tanrı,  büyük  bir  olasılıkla ruhumun  mahvolması  yerine,  bana  bir  çıkış  yolu  göstermek isteyecektir.  Otuz  yıldan  sonra  benim  veya  ülkemin Avrupa’daki  politik  başarılarının  benim  için  anlamsız olduğuna  inanmış  olmasam...  bu  hayata  hak  ettiğinden  çok değer  biçebilirdim.  Bir  gün,  ‘inançsız  Cizvitler’in  Mark Brandenburg’u  (Prusya’nın  merkezi)  Bonapartçı  bir mutlakıyetçilikle birlikte yöneteceklerini bile düşünebilirim... </p>
<p class="calibre1">Sizden  farklı  zamanların  çocuğuyum  ve  nasıl  siz  kendi zamanınızın tam bir çocuğu  iseniz,  ben  de  kendi  zamanımın tam bir çocuğuyum.” <a href="index_split_014.html#p1693">{153}</a></p>
<p class="calibre1"><a id="p235"></a>Prusya’nın  bir  yüzyıl  sonraki  kaderi  ile  ilgili  bu  ürkütücü öngörü, Bismarck’ın kariyerini borçlu olduğu adamdan hiçbir cevap alamadı. </p>
<p class="calibre1">Bismarck, gerçekten de eski öğretmenininkinden farklı bir dönemin çocuğuydu: Bismarck Realpolitik çağına mensuptu; Gerlach  ise  Mettemich  devrinde  şekillenmişti.  Metternich sistemi, XVIII. yüzyıla ait bir düşünce tarzını yansıtıyordu ve buna  göre  evren,  parçalarından  birisinin  bozulmasının diğerlerinin  çalışmasını  da  bozacağı  dişlileri  olan  büyük  bir saat gibiydi. Bismarck, hem bilim, hem de politikada yeni bir çağı temsil etmektedir. Evreni mekanik bir denge olarak değil, bir  mazi  içinde  birbirine  etki  eden  maddelerden  ibaret  ve kendisine  realite  denen  bir  kavram  olarak  algılamaktadır. </p>
<p class="calibre1">Onun  cinsindeki  biyolojik  felsefe,  Darwin’in,  en  güçlünün hayatta kalacağı biçimindeki evrim teorisiydi. </p>
<p class="calibre1">Bu  görüşlerden  hareket  eden  Bismarck,  bütün  inançların, kendi  ülkesinin  sürekliliği  konusundaki  inancı  da  dâhil, göreceli  olduğunu  söyledi.  Realpolitik  dünyasında  bir  devlet adamının  görevi,  karar  vermek  için  gerekli  tüm  güçlerin birbiriyle </p>
<p class="calibre1">ilişkilerini </p>
<p class="calibre1">olduğu </p>
<p class="calibre1">kadar, </p>
<p class="calibre1">fikirleri </p>
<p class="calibre1">de</p>
<p class="calibre1">değerlendirmekti;  çeşitli  unsurlar,  ideolojilere  göre  değil,  ne kadar  iyi  derecede  ulusal  çıkarlara  hizmet  edeceklerine  göre değerlendirilmek zorundaydı. </p>
<p class="calibre1"><a id="p236"></a>Bununla  beraber,  ne  kadar  kati  görünürse  görünsün, Bismarck’ın  felsefesi  de,  Gerlach’in  düşünceleri  gibi, kanıtlanamaz  bir  inanç  üzerine  bina  edilmişti  ve  bu  inanç, belli bir şartlar paketinin dikkatli bir şekilde analizinin bütün devlet  adamlarını  aynı  sonuca  götüreceği  merkezindeydi. </p>
<p class="calibre1">Tıpkı  Gerlach’ın  meşruiyet  prensibinin,  bir  tek  yorumdan fazla  yorumu  olabileceğini  anlayamayacağı  gibi,  ulusal çıkarın  değerlendirilmesinde,  devlet  adamlarının  farklı düşünebileceği  de  Bismarck’ın  anlayışının  ötesindeydi. </p>
<p class="calibre1">Güçteki  küçük  farkları  ve  bunun  sonuçlarını  olağanüstü  bir şekilde kavraması sayesinde, Bismarck, Metternich sisteminin felsefi  sınırlamaları  yerine,  kendi  kendini  sınırlama politikasını  yerleştirmeyi  başardı.  Bu  küçük  farkların, Bismarck’ın yerine gelenler ve taklitçileri için bu kadar açık olmaması  nedeniyle,  Realpolitik’i  harfiyen  uygulamaları, onları askeri güce daha çok bağımlı hale getirmiş ve buradan da silahlanma yarışına ve iki dünya savaşına götürmüştür. </p>
<p class="calibre1">Başarı, çoğunlukla o kadar ele geçmez bir şeydir ki, onun peşinde  koşan  devlet  adamları,  başarının  kendi  cezalarını  da birlikte  getireceğini  düşünmek  sıkıntısına  katlanmazlar. </p>
<p class="calibre1">Böylece  kariyerinin  başlangıcında  Bismarck,  Metternich ilkelerinin  egemen  olduğu  dünyayı  yıkmak  için  Realpolitik’i uygulamakla  uğraşıyordu.  Bunun  için  ilk  önce,  Avusturya liderliğinin,  Prusya’nın  güvenliği  ve  tutucu  değerlerin</p>
<p class="calibre1"><a id="p237"></a>korunması için hayati önem taşıdığı düşüncesini Prusyalıların, kafasından  söküp  atması  gerekiyordu.  Bu  düşünce,  Viyana Kongresi zamanında ne kadar doğru olursa olsun, XIX. yüzyıl ortasında  Prusya’nın,  iç  istikrarının  korunması  veya Avrupa’nın  sükûneti  için  Avusturya  ittifakına  gereksinimi yoktu.  Bismarck’a  göre,  bir  Avusturya  ittifakına  gereksinim olduğu  yanılgısı,  her  şeyden  çok  Prusya’nın,  Almanya’nın birleştirilmesi nihai amacına yönelmesini engellemişti. </p>
<p class="calibre1">Bismarck’ın görüşüne göre, Prusya’nın, Almanya içindeki üstünlüğünü ve tek başına ayakta durma yeteneğini kanıtlayan parlak  bir  tarihi  vardır.  Çünkü  Prusya,  herhangi  bir  Alman devleti değildir. Tutucu iç politikaları ne olursa olsun, bunlar Napoleon’dan  kurtulmak  için  yaptığı  savaşlardaki  muazzam özverilerle  kazanılan  ulusal  parlak  zaferin  üzerine  gölge düşüremezdi.  Vistül’den  Ren’in  batısına  kadar  giden  Kuzey Alman  ovası  boyunca  uzanan  girintili  çıkıntılı  sınırları  ile birçok  yerleşim  bölgesini  içine  alan  Prusya’nın  sınırları, liberallerin  gözünde  bile  Prusya’ya,  Almanya’yı  birleştirmek için liderlik yapma görevini veriyordu. </p>
<p class="calibre1">Fakat  Bismarck  daha  ileri  gitti;  milliyetçiliği  liberalizmle eş  tutan  veya  en  azından  Alman  birliğinin  ancak  liberal kurumlarla  gerçekleştirilebileceğini  savunan  geleneksel görüşe karşı da savaş açtı:</p>
</body>
</html>
