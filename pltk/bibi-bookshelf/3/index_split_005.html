<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1">Büyük  Britanya  ve  Fransa,  Alman  silahlanmasına dokunmamaya karar verdiler, çünkü başka yapacakları bir şey yoktu.  Büyük  Britanya  ortak  güvenlikten  ve  Milletler Cemiyeti’nden  vazgeçmeğe  henüz  hazır  değildi.  Fransa’nın morali  o  kadar  bozuktu  ki,  kendini  toparlayıp  önsezilerine göre  hareket  etmek  gücünden  yoksundu.  Fransa,  tek  başına hareket  etmeye  cesaret  edemiyordu  ve  Büyük  Britanya  da birlikte hareket etmeyi reddediyordu. </p>
<p class="calibre1">Sonradan  geriye  bakıldığında,  çağdaşlarının,  Hitler’in hareket nedenlerini değerlendirmekte ne kadar aptalca hareket ettiklerini  söylemek  kolaydır.  Ama,  suçluluğu  bir  tarafa, Hitler’in  ihtirasları  bile,  daha  başlangıçta  apaçık  ortada değildi,  iktidarının  ilk  iki  yılında,  yönetimini  güçlendirmek</p>
<p class="calibre1"><a id="p582"></a>başlıca  ilgilendiği  şeydi.  Fakat  Hitler’in  dış  politikadaki haşinliği, sert anti-komünizmi ve Alman ekonomisini yeniden canlandırması düşünülürse, birçok İngiliz ve Fransız liderinin gözünde fazlasıyla dengeleniyordu. </p>
<p class="calibre1">Devlet  adamlarının  her  zaman  karşı  karşıya  bulunduğu çıkmaz,  hareket  alanlarının  en  fazla  olduğu  zaman, bilgilerinin  en  az  seviyede  olmasıdır.  Yeteri  kadar  bilgi topladıkları  zaman  ise,  belirleyici  bir  eylem  için  fırsat kaçırılmış  olur.  1930’larda  İngiliz  liderler,  Hitler’in hedeflerinin  ne  olduğu  konusunda  kesin  bilgiye  sahip değillerdi. </p>
<p class="calibre1">Fransız </p>
<p class="calibre1">liderler </p>
<p class="calibre1">ise, </p>
<p class="calibre1">kanıtlayamadıkları</p>
<p class="calibre1">değerlendirmelere  dayanarak  harekete  geçmek  konusunda kendilerine güvenemiyorlardı. Hitler’in kişiliği hakkında bilgi sahibi  olmak  için  ödenmesi  gereken  ders  ücreti,  Avrupa’nın bir  ucundan  diğer  ucuna  kadar  uzanan  mezarlar  oldu.  Diğer taraftan, demokrasiler yönetiminin ilk yıllarında Hitler’e karşı bütün kozlarını oynamış olsalardı, bu kez tarihçiler, Hitler’in anlaşılmayan  bir  milliyetçi  mi,  yoksa  dünya  hegemonyasını amaç  edinmiş  bir  manyak  mı  olduğu  hususunu  tartışıyor olacaklardı. </p>
<p class="calibre1">Batı’nın,  Hitler’in  niyetleri  hakkındaki  takıntısı,  daha baştan  yanlış  yönlendirilmişti.  Güç  dengesi  ilkeleri,  doğuda küçük  ve  zayıf  devletlere  komşu  olan  büyük  ve  güçlü  bir Almanya’nın  tehlikeli  bir  tehdit  oluşturacağını  açıkça</p>
<p class="calibre1"><a id="p583"></a>göstermeliydi.  Real-politik  bize  şunu  öğretir  ki,  Hitler’in niyetleri ne olursa olsun, Almanya’nın komşuları ile ilişkileri onların karşılıklı güçlerine göre belirlenecektir. Batı, Hitler’in niyetlerini </p>
<p class="calibre1">değerlendirmeye </p>
<p class="calibre1">zaman </p>
<p class="calibre1">harcayacağına, </p>
<p class="calibre1">Almanya’nın  gittikçe  büyüyen  gücüne  karşı  denge oluşturmaya çaba harcamalıydı. </p>
<p class="calibre1">Kimse,  Batılı  Müttefikler’in  Hitler’le  hesaplaşma konusunda  tereddüt  etmelerinin  sonucunu,  Hitler’in  şeytani propaganda  şefi  Joseph  Goebbels’den  daha  iyi  anlatamaz. </p>
<p class="calibre1">Goebbels,  Nisan  1940’ta  Nazilerin  Norveç’i  işgal  etmesinin arifesinde gizli bir brifingde şöyle diyordu:</p>
<p class="calibre1">“Şimdiye  kadar,  Almanya’nın  gerçek  hedeflerinin  ne olduğu  hususunda  düşmanlarımızı  karanlıkta  bırakmayı başardık.  1932’den  önce,  iç  düşmanlarımız  da,  nereye gittiğimizi  veya  hukuka  bağlılık  yeminimizin  sadece  bir aldatmaca olduğunu anlayamadılar... Bize engel olabilirlerdi. </p>
<p class="calibre1">1925’te birkaçımızı tutuklayabilirlerdi ve bu işin sonu olurdu. </p>
<p class="calibre1">Hayır,  onlar  bizim  tehlikeli  bölgeye  girmemize  izin  verdiler. </p>
<p class="calibre1">Dış  politikada  da  aynen  böyle  oldu...  1933’te  bir  Fransız başbakanı  şunu  söylemeli  idi  (yahut  ben  Fransız  başbakanı olsam  söylerdim):  “Yeni  Reich  Başbakanı,  Mein  Kampf’ı yazan  adamdır.  Kitabında  şöyle  söylüyor.  Bu  adamın yakınımızda  bulunmasına  hoşgörü  ile  bakılamaz.  Ya  o ortadan  kaybolmak  veya  biz  yürümeliyiz!”  Fakat  bunu</p>
<p class="calibre1"><a id="p584"></a>yapmadılar.  Bizi  kendi  başımıza  bıraktılar;  tehlikeli  bölgeye girmemize izin verdiler ve biz bütün o tehlikeli kayalıklardan sıyrılmayı  başardık.  Biz  işimizi  bitirip  onlardan  daha  iyi silahlandıktan  sonra,  bize  savaş  açtılar! </p>
<p class="calibre1">[italikler</p>
<p class="calibre1">orijinaldir.]<a href="index_split_014.html#p1713">”{377}</a></p>
<p class="calibre1">Demokrasilerin  liderleri,  bir  kez  Almanya  belirli  bir silahlanma  seviyesine  eriştikten  sonra,  Hitler’in  niyetinin  şu veya  bu  olmasının  hiçbir  önemi  olmadığını  kabul  etmeyi reddettiler. Engel olunmadıkça veya dengelenmedikçe, Alman askeri  kuvvetinin  hızlı  büyümesinin,  var  olan  dengeyi  altüst edeceği açıktı. </p>
<p class="calibre1">Gerçekten  de,  Churchill’in  bir  tek  mesajı  vardı.  Fakat 1930’larda,  peygamberleri  önceden  tanıyabilmek  için  henüz vakit  çok  erkendi.  İngiliz  liderler,  bütün  politik  yelpazeyi kapsayan bir oybirliği ile ki, bu çok seyrek görülen bir şeydi, Churchill’in uyarılarını reddettiler. Hazırlıklı olmak değil de, silahsızlanmanın  barışın  anahtarı  olduğu  varsayımından hareket  ederek,  Hitler’i  stratejik  bir  tehlike  değil,  psikolojik bir sorun olarak kabul ettiler. </p>
<p class="calibre1">1934’te  Churchill,  Almanya’nın  silahlanmasına  karşı Büyük </p>
<p class="calibre1">Britanya’nın, </p>
<p class="calibre1">Kraliyet </p>
<p class="calibre1">Hava </p>
<p class="calibre1">Kuvvetleri’nin</p>
<p class="calibre1">güçlendirilmesiyle  cevap  vermesini  ısrarla  istediği  zaman, hükümet  ve  muhalefet  liderleri  bu  öneriyi  alaya  almakta birleştiler.  Liberal  Parti  adına  konuşan  Herbert  Samuel  şunu</p>
<p class="calibre1"><a id="p585"></a>söyledi:  “Göründüğü  kadarıyla,  bize  mantıklı  ve  sağlıklı  bir tavsiyede  bulunmuyor...  pervasız  bir  briç  oyununda  gibi... </p>
<p class="calibre1">görünüyor...  Bütün  bu  formüller  tehlikelidir.” <a href="index_split_014.html#p1713">{378}</a>  Sir Stafford Cripps ise, İşçi Partisi’nin görüşünü kibirli ve alaycı bir şekilde şöyle belirtti:</p>
<p class="calibre1">“İnsan  onu,  ülkesinin  baronluklarında  silahsızlanma olasılığı  düşüncesine  gülen  ve  kendisinin  ve  feodal  halkının ve  ineklerinin  güvenliğini  sağlamak  için  tek  yolu,  mümkün olduğu  kadar  çok  silahlanma  olarak  gösteren  bir  Ortaçağ</p>
<p class="calibre1">baronu olarak canlandırabiliyor.” <a href="index_split_014.html#p1713">{379}</a></p>
<p class="calibre1">Muhafazakâr  Başbakan  Baldwin,  “bazı  tür  silahların sınırlandırılması  veya  kısıtlanması  hususundaki  ümidini henüz yitirmediğini” söyleyerek Churchill’in önerisinin Avam Kamarası’nda  reddini  sağladı.  Baldwin’e  göre,  Alman  hava kuvvetlerinin  gücü  hakkında  doğru  ve  kesin  bilgi  almak</p>
<p class="calibre1">“olağanüstü  zor”  idi;  ama  bunun  niçin  böyle  olduğunu açıklamadı<a href="index_split_014.html#p1713">.{380}  </a>Bununla  beraber,  Baldwin  “Almanya’nın hızla  İngiltere  ile  eşitliğe  doğru  yaklaştığının  doğru olmadığına”  emindi.  “Bu  anda  gereksiz  telaşa  ve  paniğe sebep  yoktur” <a href="index_split_014.html#p1713">{381}</a>  dedi.  Churchill’in  rakamlarının</p>
<p class="calibre1">“abartılmış”  olduğunu  söyleyerek  “şu  anda  bizim  ve Avrupa’da herhangi bir ülkenin karşı karşıya bulunduğu yakın bir tehlike veya acil durum yoktur<a href="index_split_014.html#p1713">”{382}</a> diye vurguladı. </p>
<p class="calibre1"><a id="p586"></a>Fransa, 1920’lerde Çekoslovakya, Polonya ve Romanya’ya verdiği  tek  taraflı  güvenceleri  ortak  savunma  anlaşmalarına dönüştürmek </p>
<p class="calibre1">suretiyle </p>
<p class="calibre1">gönülsüz </p>
<p class="calibre1">yapılan </p>
<p class="calibre1">ittifaklar</p>
<p class="calibre1">topluluğunun  arkasına  sığınmayı  yeğledi.  Bu,  Almanya doğuya dönmeden önce Fransa ile sorunlarını çözmek yolunu seçerse bile, şimdi bu ülkelerin Fransa’nın yardımına koşmak yükümlülüğü altında bulundukları anlamına geliyordu. </p>
<p class="calibre1">Bu  boş  ve  gerçekten  dokunaklı  bir  jestti.  Anlaşmalar, Fransa’nın  yeni  ve  zayıf  Doğu  Avrupa  ülkelerine  güvence vermesi  bakımından  mantıklıydı.  Fakat  Almanya’yı,  iki cepheli  savaş  riski  ile  karşı  karşıya  getirecek  karşılıklı yardımlaşma olarak pek uygun değildi. Bu devletler, doğuda Almanya’yı  dizginleyemeyecek  kadar  zayıftılar;  Fransa’yı kurtarmak  için  Almanya’ya  saldırı  hareketi  yapmaları  söz konusu  olamazdı.  Bu  paktları  daha  da  zayıflatan  bir  şekilde, Polonya,  Almanya  ile  bir  saldırmazlık  anlaşması  yaparak Fransa’ya  karşı  yükümlülüklerini  dengeledi;  öyle  ki, Fransa’ya  saldırılması  halinde  Polonya’nın  resmi  taahhütleri birbirini  iptal  edecek,  daha  doğrusu  kriz  anında  Polonya kendisine  en  fazla  avantaj  sağlayacak  yolu  seçmekte  serbest olacaktı. </p>
<p class="calibre1">1935’te  imzalanan  yeni  Fransız-Sovyet  anlaşması, Fransa’nın psikolojik ve politik moral çöküntüsünün ne kadar büyük olduğunu gösterdi. I. Dünya Savaşı’ndan önce, Fransa, </p>
<p class="calibre1"><a id="p587"></a>Rusya ile politik bir ittifak yapmaya çok istekli olmuş ve bu politik  uzlaşmayı  askeri  bir  pakta  dönüştürünceye  kadar  da rahat  etmemişti.  Fransa’nın  konumu,  1935’te  stratejik bakımdan  daha  da  zayıftı  ve  Sovyet  askeri  desteğine  olan gereksinimi hemen hemen ümitsizdi. Oysa Fransa, Sovyetler Birliği ile kerhen politik ittifak yaparken, kurmay subayların görüşmelerini sert bir şekilde reddetmişti. 1937’ye kadar geç bir  tarihte,  Fransa  yıllık  askeri  manevralarında  Sovyet gözlemcilerinin  bulunmasına  izin  vermemiştir.  Fransız liderlerinin  bu  davranış  tarzının,  Stalin’in  başlangıçtan  beri var olan Batı demokrasilerine güvensizliğini daha da büyüten üç nedeni vardı: Birincisi, Sovyetler Birliği ile çok yakın bir ilişkinin  Fransa’nın  Büyük  Britanya  ile  olan  vazgeçilmez bağlarını  zayıflatacağı  korkusu  idi.  İkincisi,  Fransa’nın Sovyetler  Birliği  ile  Almanya  arasında  bulunan  Doğu Avrupalı  müttefiklerinin,  Sovyet  birliklerinin  topraklarına girmelerine  izin  vermeye  hazır  olmamalarıydı.  Bu  durum, Fransız-Sovyet  askeri  görüşmeleri  için  anlamlı  bir  konu bulmayı  da  çok  güçleştiriyordu.  Son  olarak,  1938’de  bile, Almanya, Fransız liderlerinin gözünü o kadar korkutmuştu ki, Sovyetler  Birliği  ile  askeri  görüşmelerin,  Başbakan Chautemps’ın  kelimeleri  ile  “Almanya’nın  savaş  ilanına neden olacağı”ndan<a href="index_split_014.html#p1713">{383}</a> endişe ediyorlardı. </p>
<p class="calibre1"><a id="p588"></a>Sonuçta Fransa, kendisine yardım edemeyecek kadar zayıf ülkelerle  askeri  ittifaklar,  askeri  işbirliği  yapmağa  cesaret edemediği Sovyetler Birliği ile politik bir ittifak ve kendisi ile askeri  yükümlülük  içeren  bir  ittifak  yapmayı  düşünmediğini açıkça  söyleyen  Büyük  Britanya’ya  stratejik  bağımlılıkla  işi noktaladı. Bütün bu düzenlemeler, büyük bir stratejiye değil, sinirsel çöküntüye doğru gidecek düzenlemelerdi. Fransa’nın artan  Alman  gücüne  karşı  tek  ciddi  hareketi,  İtalya  yönünde olmuştur. Mussolini’nin kendisini ortak güvenliğe adamış bir kimse  olmadığı  bir  gerçekti;  fakat  özellikle  Almanya  söz konusu  olduğu  zaman,  İtalya’nın  olanaklarının  sınırları hakkında  çok  gerçekçi  görüşleri  vardı.  Almanya’nın Avusturya’yı topraklarına katması halinde, bu durumun etnik bakımdan  Alman  olan  Güney  Tirol’ün  geri  verilmesine gidebileceğinden  korkuyordu.  Ocak  1935’te,  o  zamanki Dışişleri Bakanı Pierre Laval, askeri bir ittifaka çok yaklaşan bir  ittifak  yaptı.  Avusturya’nın  bağımsızlığına  bir  tehdit oluştuğunda, İtalya ve Fransa’nın birbirlerine danışacaklarını kabul  ettiler  ve  askeri  kurmayların  görüşmelerinde,  Ren bölgesine  İtalyan  birliklerinin  ve  Avusturya  sınırlarına  da Fransız  birliklerinin  yerleştirilmesini  tartışacak  kadar  işi büyüttüler. </p>
<p class="calibre1">Üç ay sonra Hitler’in zorunlu askere alma ilanından sonra, Büyük Britanya, Fransa ve İtalya arasında bir ittifak gelişmek</p>
<p class="calibre1"><a id="p589"></a>üzereydi. Hükümet başkanları, İtalyan tatil kasabası Stresa’da toplanarak  Almanya’nın,  Versay  Antlaşması’nı  kuvvet kullanarak değiştirmeye girişmesi halinde, ona karşı direnme konusunda görüş birliğine vardılar, işin tarih bakımdan hayret edilecek  tarafı,  uzun  zamandan  beri  Versay  Antlaşması’nı İtalya’ya  haksızlık  yapıldığı  gerekçesi  ile  eleştiren Mussolini’nin,  bu  anlaşmayı  savunan  bir  konferansa  ev sahipliği yapmasıydı. </p>
<p class="calibre1">Stresa,  I.  Dünya  Savaşı’nın  galiplerinin  ortak  bir  hareket için  bir  araya  geldiği  son  olay  olacaktı.  Konferanstan  iki  ay sonra,  Büyük  Britanya  Almanya’yla  deniz  kuvvetleri anlaşması  yaptı.  Bu  da  gösteriyordu  ki,  kendi  güvenliği  söz konusu  olduğunda  Büyük  Britanya,  Stresa’daki  ortaklarına değil,  düşmanı  ile  yapacağı  iki-taraflı  uzlaşmaya  dayanmayı yeğliyordu.  Almanya,  gelecek  on  yıl  içinde  donanmasını Büyük Britanya’nın donanmasının yüzde otuz beşi düzeyinde tutmayı  kabul  ediyordu;  denizaltılarının  sayısı  ise,  eşit olabilirdi. </p>
<p class="calibre1">Deniz </p>
<p class="calibre1">Kuvvetleri </p>
<p class="calibre1">Antlaşması, </p>
<p class="calibre1">şartlarından </p>
<p class="calibre1">çok, </p>
<p class="calibre1">demokrasilerin içinde bulundukları ruh halini ortaya koyması bakımından  önemliydi.  Kuşkusuz  İngiliz  Kabinesi,  Deniz Kuvvetleri  Antlaşması’nın,  Versay  Antlaşması’nın  deniz kuvvetleri ile ilgili hükümlerinin Almanya tarafından ortadan kaldırılması  anlamına  geldiğinin  farkındaydı;  dolayısıyla</p>
<p class="calibre1"><a id="p590"></a>anlaşma  en  azından  Stresa  cephesinin  ruhuna  karşıt  idi. </p>
<p class="calibre1">Anlaşmanın pratik sonucu, ikili temeller üzerine yeni tavanlar belirlemesiydi  ve  bu  tavan,  Almanya’nın  inşa  kapasitesinin üst sınırındaydı. Bu yöntem, Soğuk Savaş zamanında gittikçe popüler olan bir silahların kontrolü yöntemidir. Ayrıca Deniz Kuvvetleri </p>
<p class="calibre1">Antlaşması, </p>
<p class="calibre1">Büyük </p>
<p class="calibre1">Britanya’nın </p>
<p class="calibre1">Stresa</p>
<p class="calibre1">cephesindeki  ortaklarına  güvenmekten  çok,  düşmanı  ile uzlaşma  yolunu  yeğlediğini  gösteriyordu  ve  bu  da  sonradan yatıştırma  politikası  olarak  tanınacak  politikanın  psikolojik çerçevesiydi. </p>
<p class="calibre1">Bu  gelişmelerin  hemen  sonrasında,  Stresa  cephesi  toptan çöktü.  Realpolitik’in  bir  taraftarı  olan  Mussolini,  I.  Dünya Savaşı’ndan evvel rutin bir iş olan sömürgeci genişleme için kendisini  serbest  hissetti.  Bunun  sonucunda,  1935’de Afrika’nın  son  bağımsız  devleti  Habeşistan’ı  işgal  ederek kendisine Afrika’da bir imparatorluk kurma işine koyuldu. Bu süreç  içinde,  yüzyılın  başında  Habeş  güçleri  tarafından İtalya’nın aşağılanmasının öcünü de almış olacaktı. </p>
<p class="calibre1">Ancak  Mussolini’nin  saldırısı  I.  Dünya  Savaşı’ndan  önce kabul  edilmişti;  ama  şimdi  ortak  güvenlik  ve  Milletler Cemiyeti’ne  yönelen  bir  dünyada  yapılıyordu.  Özellikle Büyük  Britanya’da,  kamuoyu  Japonya’nın  Maçurya’yı işgaline  engel  olmayı  “başaramadığı”  için  Milletler Cemiyeti’ni  kınıyordu.  Bu  iki  olay  arasındaki  süre  içinde</p>
<p class="calibre1"><a id="p591"></a>ekonomik  yaptırım  mekanizması  yürürlüğe  konmuştu,  İtalya 1935’te  Habeşistan’ı  işgal  ettiği  zaman,  cemiyetin  böyle saldırılara  karşı  resmi  bir  önlemi  vardı.  Bundan  başka, Habeşistan, şartların garip şekilde ters dönmesi sonucunda da olsa, cemiyetin üyesi bir ülkeydi. 1925’te, İtalya, İngilizlerin var  olduğunu  sandığı  niyetlerine  engel  olmak  için Habeşistan’ın Milletler Cemiyeti’ne alınmasını desteklemişti. </p>
<p class="calibre1">Büyük  Britanya,  Habeşistan’ın  uluslararası  toplumun  tam üyesi  olamayacak  kadar  barbar  olduğunu  ileri  sürmekle beraber, istemeye istemeye razı olmuştu. </p>
<p class="calibre1">Şimdi  iki  ülke  de  kendi  kazdıkları  kuyuya  düşmüşlerdi: İtalya,  ortada  hiçbir  tahrik  yokken  bir  cemiyet  üyesine  karşı saldırıda  bulunmuştu;  Büyük  Britanya  ise  başka  bir  Afrika sömürgecilik problemi ile değil, ortak güvenlik sistemine bir meydan  okuma  ile  karşı  karşıya  idi.  Durumu  daha  da güçleştiren  şey,  Büyük  Britanya  ve  Fransa’nın  Stresa’da Habeşistan’ın  İtalya’nın  çıkar  alanı  içinde  olduğunu  kabul etmiş  olmaları  idi.  Laval  sonradan,  İtalya’nın  Habeşistan’da, Fransa’nın  Fas’ta  oynadığına  benzer  bir  rol  almasını düşündüğünü  söylemişti,  yani  dolaylı  kontrol  şekli  söz konusu  idi.  Fakat  Mussolini’nin  Habeşistan’ı  topraklarına katma ile dolaylı kontrol arasındaki fark yüzünden, bu kadar ödün vermiş olan Fransa ve Büyük Britanya’nın Almanya’ya</p>
<p class="calibre1"><a id="p592"></a>karşı  oluşmakta  olan  ittifakı  feda  edeceklerini  anlamaları beklenemezdi. </p>
<p class="calibre1">Fransa  ve  Büyük  Britanya,  hiçbir  zaman  iki  eşit  derecede tehlikeli  seçenekle  karşı  karşıya  olduklarını  gerçekten anlamadılar.  Eğer  İtalya’nın,  Avusturya’yı  korumak  için gerekli  ve  dolaylı  olarak  Locarno’da  güvence  altına  alınan silahtan  arındırılmış  Ren  bölgesinin  devamına  yardımcı olduğu  sonucuna  varmış  olsalardı,  Afrika’da  İtalya’nın durumunu kurtarabilecek bazı ödünlerle ortaya çıkabilecek ve Stresa’yı  da  zedelenmemiş  tutabileceklerdi.  Diğer  taraftan, eğer  Milletler  Cemiyeti,  Almanya’yı  dizginlemek  ve  Batı kamuoyunu saldırıya karşı bir araya getirmek için gerekli ve en  iyi  araç  ise,  saldırının  bir  şey  kazandırmayacağını göstermek  için  yaptırımlarda  ısrar  etmek  gerekirdi.  Bir  orta yol yoktu. </p>
<p class="calibre1">Ancak  artık  tercihlerini  belirleyecek  kadar  kendilerine güvenleri olmayan demokrasiler, orta bir yol bulmak peşinde idiler. İngilizlerin öncülüğünde, cemiyetin ekonomik yaptırım mekanizması harekete geçirildi. Aynı zamanda Laval, gizlice, İtalya’nın  petrole  ulaşmasının  engellenmeyeceği  hususunda Mussolini’ye güvence verdi. Büyük Britanya, Roma’ya, nazik bir  şekilde  petrol  yaptırımlarının  savaşa  sebep  olup olmayacağını  sordu.  Mussolini,  beklenildiği  gibi  ve  yanlış</p>
<p class="calibre1">olarak  olumlu  cevap  verince,  İngiliz  Kabinesi  yaygın  savaş</p>
<p class="calibre1"><a id="p593"></a>korkusunu  kullanarak  cemiyette  destek  sağlamak  çabası  için gerekli  olan  mazereti  bulmuş  oldu.  Bu  politika  “savaş  hariç bütün yaptırımlar” sloganı ile ifadesini buldu. </p>
<p class="calibre1">Sonradan,  Başbakan  Stanley  Baldwin  işe  yaraması mümkün  olan  her  yaptırımın  savaşa  da  yol  açabileceğini söyleyecekti.  Böylece,  saldırıya  karşı  direnmede  ekonomik yaptırımların,  güç  kullanmaya  alternatif  olduğu  kabul  edildi. </p>
<p class="calibre1">Bu  görüş,  Amerika’da  elli  yıl  sonra  Irak’ın  Kuveyt’i topraklarına  katması  dolayısıyla  da  tekrarlandı,  fakat  mutlu sonla bitti. </p>
<p class="calibre1">Dışişleri  Bakanı  Samuel  Hoare,  Büyük  Britanya’nın stratejisinin  yolundan  sapmış  olduğunu  anlamıştı.  Yakın Alman  tehdidine  karşı  direnmek  için,  Büyük  Britanya liderlerinin,  Hitler’le  hesaplaşmaları  ve  Mussolini  ile uzlaşmaları  gerekliydi.  Bunun  tamamen  aksini  yaptılar: Almanya’yı  yatıştırdılar  ve  İtalya  ile  çatıştılar,  işlerin acayipliğini  fark  eden  Hoare  ve  Laval,  1935  Aralığında  bir uzlaşma  planladılar:  İtalya,  Habeşistan’ın  verimli  ovalarını alacak;  Haile  Selasiye  krallığının  tarihi  mekânı  olan  dağlık bölgede  egemenliğini  sürdürecekti.  Büyük  Britanya,  denize çıkışı  olmayan  Habeşistan’a  İngiliz  Somali’sinden  bir  çıkış</p>
<p class="calibre1">vermek  suretiyle  bu  uzlaşmaya  katkıda  bulunacaktı. </p>
<p class="calibre1">Mussolini’nin  bu  planı  kabul  etmesi  bekleniyordu.  Hoare  da planı cemiyetin onayına sunacaktı. </p>
<p class="calibre1"><a id="p594"></a>Hoare-Laval planı boşa çıktı; çünkü Milletler Cemiyeti’ne sunulmadan  önce  basına  sızdırılmıştı  ve  o  günlerde  bu  gibi şeyler  çok  seyrek  görülürdü.  Çıkan  gürültü,  Hoare’u  istifa etmek  zorunda  bıraktı.  Kamuoyunun  şiddetli  tepkisi karşısında, pratik bir uzlaşma arayan bir kişi böylece kurban verilmiş  oldu.  Yerine  geçen  Anthony  Eden,  hızla  ortak güvenlik  sistemi  kozasına  ve  ekonomik  yaptırımlara  döndü. </p>
<p class="calibre1">Ancak kuvvete başvurma konusunda isteksizdi. </p>
<p class="calibre1">Birbirini izleyen krizlerde tekrarlandığı gibi, demokrasiler, düşmanın  askeri  gücünü  olduğundan  çok  tahmin  ederek, kuvvet  kullanmaktan  kaçınmalarını  haklı  göstermeye çalıştılar.  Londra,  Fransa’nın  yardımı  olmadan  İtalyan donanmasını  kontrol  edemeyeceğine  kendisini  inandırdı. </p>
<p class="calibre1">Fransa, gönülsüz olarak donanmasını Akdeniz’e gönderdi ve böylece,  Locamo  garantörü  ve  Stresa  ortağı  olarak  İtalya  ile ilişkilerini  tehlikeye  atmış  oldu.  Bu  karşı  konulmaz  güç birikimine  karşın,  petrol  yaptırımı  hiçbir  zaman  konmadı. </p>
<p class="calibre1">Alışılmış  yaptırımlar  da  Habeşistan’ın  yenilgisini  önleyecek kadar  hızlı  çalışmadı,  gerçekten  çalışıp  çalışmayacağı  da ayrıca şüpheli idi. </p>
<p class="calibre1">İtalya’nın  Habeşistan’ı  işgali  1936  Mayısında  tamamlandı ve  Mussolini,  İtalya  Kralı  Victor  Emmanuel’i  yeni  verilen unvanıyla Etiyopya İmparatoru ilan etti. İki aydan daha az bir zaman  sonra,  30  Haziran’da  Milletler  Cemiyeti  Konseyi  bu</p>
<p class="calibre1"><a id="p595"></a>fait  accompli’yi  (oldubittiyi)  görüşmek  için  toplandı.  Haile Selassie, ümitsiz kişisel başvurusunda ortak güvenliğin ölüm çanını herkese duyuruyordu:</p>
<p class="calibre1">“Bu,  yalnızca  İtalyan  saldırısı  sorununun  çözülmesinden ibaret  bir  sorun  değildir.  Bu,  bir  ortak  güvenlik  sorunudur; Cemiyet’in  var  oluş  sorunudur;  devletlerin  uluslararası anlaşmalara güvenmeleri sorunudur; küçük devletlere verilen toprak bütünlüklerine ve bağımsızlıklarına saygı gösterileceği ve  güvence  altına  alınacağı  sözünün  değeri  sorunudur.  Bu, devletlerin  eşitliği  prensibi  ile  küçük  devletlere  kölelik zincirleri </p>
<p class="calibre1">vurma </p>
<p class="calibre1">arasında </p>
<p class="calibre1">bir </p>
<p class="calibre1">tercih </p>
<p class="calibre1">yapılması</p>
<p class="calibre1">sorunudur.” <a href="index_split_014.html#p1713">{384}</a></p>
<p class="calibre1">15  Temmuz’da  cemiyet,  İtalya’ya  karşı  bütün  yaptırımları kaldırdı,  iki  yıl  sonra  Münih’in  hemen  ardından,  Büyük Britanya  ve  Fransa,  Almanya  korkusunu  moral  itirazların önüne  geçirerek  Habeşistan’ın  işgalini  tanıdılar.  Ortak güvenlik </p>
<p class="calibre1">sistemi, </p>
<p class="calibre1">Haile </p>
<p class="calibre1">Selassie’yi, </p>
<p class="calibre1">Hoare-Laval’ın</p>
<p class="calibre1">Realpolitik  planına  göre  yarışını  kaybedeceği  ülkesinin tümünü kaybetmeye mahkûm etmişti. </p>
<p class="calibre1">Askeri  güç  bakımından  İtalya,  Büyük  Britanya,  Fransa  ve Almanya’yla  karşılaştırılamayacak  kadar  küçüktü.  Fakat Sovyetler  Birliği’nin  kendisini  uzakta  tutmasının  yarattığı boşluk,  İtalya’yı,  Avusturya’nın  ve  bir  dereceye  kadar askerden arındırılmış Ren bölgesinin bağımsızlığını korumak</p>
<p class="calibre1"><a id="p596"></a>için faydalı bir yardımcı pozisyonuna soktu. Büyük Britanya ve Fransa, Avrupa’nın en güçlü devletleri olarak görüldükleri sürece,  Mussolini  özellikle  Almanya’ya  karşı  derin  bir güvensizlik  duydu  ve  önceleri  Hitler’in  kişiliğinden  hiç hoşlanmadığından Versay düzenlemesini destekledi. Fiili güç ilişkilerinin  analizi  ile  birleşen  Etiyopya  yüzünden  duyduğu kızgınlık,  Mussolini’yi,  Stresa  cephesi  üstünde  ısrar  edildiği takdirde,  Alman  saldırganlığının  bütün  hışmını  İtalya’nın karşılamak  zorunda  kalacağına  inandırdı.  Bu  nedenle, Etiyopya,  İtalya’nın  karşı  konulmaz  bir  şekilde  Almanya’ya yaklaşmasının  başlangıcını  oluşturmuştur;  korku  ve  yeni çıkarlar  isteği,  bu  hareketi  eşit  şekilde  etkileyen  iki  neden olmuştur. </p>
<p class="calibre1">Ancak  Almanya  üzerinde  en  devamlı  etki  bırakan, Etiyopya  fiyaskosu  olmuştur.  Berlin’deki  İngiliz  büyükelçisi şöyle  yazıyor:  “İtalyan  zaferi  yeni  bir  dönem  açtı.  Kuvvete tapılan  bir  ülkede,  İngiliz  prestijinin  yok  olması kaçınılmazdır. <a href="index_split_014.html#p1713">”{385}</a>  İtalya,  Stresa  cephesinden  çıktıktan sonra,  Almanya’nın  Avusturya’ya  ve  Orta  Avrupa’ya  giden yolda  karşısına  çıkacak  tek  engel,  askerden  arındırılmış  Ren bölgesi  ile  sağlanmış  olan  açık  kapıydı.  Hitler,  bu  kapıyı  da kapatmak için hiç zaman kaybetmedi. </p>
<p class="calibre1">7  Mart  1936  pazar  sabahı,  Hitler  ordusuna  Versay Antlaşması’nın  geride  kalan  son  önlemi  olan  askerden</p>
<p class="calibre1"><a id="p597"></a>arındırılmış  Ren  bölgesine  girme  emri  verdi.  Versay’a  göre, Alman  askeri  kuvvetlerinin  Ren  bölgesine  ve  onun doğusundaki elli kilometrelik toprak şeridine girmesi yasaktı. </p>
<p class="calibre1">Almanya  bu  hükmü  Locarno’da  doğrulamıştı;  Milletler Cemiyeti Locarno’yu onaylamıştı ve Büyük Britanya, Fransa, Belçika ve İtalya Locarno’ya güvence vermişti. </p>
<p class="calibre1">Hitler Ren bölgesine egemen olursa, Doğu Avrupa da onun insafına kalmış demekti. Doğu Avrupa’nın yeni devletlerinin hiçbirinin tek başına veya diğer devletlerle birlikte revizyonist Almanya’ya  karşı  kendisini  savunma  şansı  yoktu.  Tek ümitleri,  Fransa’nın  Ren  bölgesine  yürüme  tehdidinde bulunarak Alman saldırganlığını caydırmasıydı. </p>
<p class="calibre1">Batı  demokrasileri,  bir  kez  daha  Hitler’in  niyetleri hakkında  emin  değillerdi.  Teknik  gözle  bakılırsa,  Almanya yalnızca  Alman  topraklarını  yeniden  işgal  ediyordu.  Aynı anda da Fransa’ya bir saldırmazlık antlaşması dâhil her çeşit güvenceyi  vermeyi  öneriyordu.  Almanya’ya,  diğer  Avrupa devletlerinin öz hakları olarak kabul ettikleri kendi sınırlarını savunma  hakkı  tanınırsa,  bu  ülkenin  tatmin  olacağı  bir  kez daha  ileri  sürüldü,  İngiliz  ve  Fransız  liderleri,  bu  kadar  açık ve  haksız  bir  ayırımcı  işlemi  korumak  için  kendi  halklarının hayatlarını  riske  atma  hakkına  sahip  miydi?  Diğer  taraftan, Almanya  tam  silahlanmamışken  Hitler’le  hesaplaşmak  ve böylece sayısız hayatı kurtarmak moral görevleri değil miydi? </p>
<p class="calibre1"><a id="p598"></a>Tarih  bu  sorulara  cevap  verdi.  Ancak  çağdaşları  şüphe içinde  kıvranıyorlardı.  1936’da  Hitler,  psikolojik  sezgi  ve şeytani  irade  gücünün  birleşiminden  yararlanmaya  hâlâ devam  ediyordu.  Demokrasiler,  hâlâ  Avrupa’da  ülkesini  eşit bir  pozisyona  getirme  çabası  içinde  olan  ve  biraz  aşırı olmakla  beraber,  normal  bir  milliyetçi  liderle  karşı  karşıya olduklarını sanıyorlardı. Büyük Britanya ve Fransa, Hitler’in aklından  geçenleri  okumaya  çalışıyordu.  Samimi  miydi? </p>
<p class="calibre1">Gerçekten  barış  istiyor  muydu?  Bunlar  kesinlikle  geçerli sorulardı;  fakat  dış  politika,  fiili  güç  karşılaştırmasına bakılmaksızın yönetilirse ve karşı tarafın niyetlerini kehanetle tahmin  etmeye  dayanırsa,  bataklık  üzerine  inşa  edilmiş  gibi olur. </p>
<p class="calibre1">Düşmanlarının  zayıflığını  kötüye  kullanma  konusunda olağanüstü  yeteneği  olan  Hitler,  Ren  bölgesini  tekrar  işgal etmek  için  en  uygun  zamanı  seçti,  İtalya’ya  uygulanacak yaptırımlar  konusunda  bataklığa  gömülmüş  olan  Milletler Cemiyeti,  başka  bir  büyük  devletle  çatışacak  durumda değildi. Habeşistan savaşı, Locamo’nun garantörlerinden biri olan  İtalya  ile  Batılı  devletler  arasında  bir  ayrılık  yaratmıştı. </p>
<p class="calibre1">Egemen  olduğu  denizlerde  İtalya’ya  petrol  ambargosu uygulamaktan  geri  duran  diğer  garantör  Büyük  Britanya, ulusal sınırları ihlal etmeyen bir dava için kara savaşını göze almayacak kadar soruna ilgisizdi. </p>
<p class="calibre1"><a id="p599"></a>Hiçbir  ülkenin,  Ren  bölgesinin  askerden  arındırılmış</p>
<p class="calibre1">statüsünde  Fransa  kadar  çıkarı  olmadığı  halde,  hiçbirisi Almanya’nın  ihlaline  kaşı  direnmek  konusunda  onun  kadar kararsız  değildi.  Majino  Hattı,  Fransa’nın  stratejik  savunma takıntısını  ortaya  koyuyordu;  askeri  donatımı  ve  Fransız ordusunun </p>
<p class="calibre1">eğitimi </p>
<p class="calibre1">de </p>
<p class="calibre1">Birinci </p>
<p class="calibre1">Dünya </p>
<p class="calibre1">Savaşı’nın, </p>
<p class="calibre1">Fransızlardaki  geleneksel  saldırı  ruhunu  öldürmüş  olduğu konusunda  hiçbir  şüphe  bırakmıyordu.  Fransa,  Majino Hattı’nın  gerisinde  kaderini  beklemeye  razı  ve  sınırlarının ötesinde  başka  hiçbir  risk  almayı  göze  almayacak  gibi görünüyordu; ne Doğu Avrupa, ne de o anda Ren bölgesi için risk alamazdı. </p>
<p class="calibre1">Yine  de  Ren  bölgesinin  yeniden  işgali,  Hitler  için  cüretli bir  kumardı.  Zorunlu  askerlik,  bir  yıldan  daha  az  bir zamandan  beri  yürürlükteydi.  Alman  ordusu  savaşa  hazır olmaktan  henüz  çok  uzaktı.  Gerçekten  de  askerden arındırılmış  bölgeye  giren  küçük  Alman  öncü  birliğine, Fransız  direnişi  ile  karşılaşıldığında,  çarpışarak  geri  çekilme emri verilmişti. Ancak Hitler, askeri gücünün yokluğunu, bol psikolojik  cesaretle  kapatmayı  başardı.  Demokrasileri,  Ren bölgesindeki asker sayısına sınır koyma ve Almanya’yı tekrar Milletler  Cemiyeti’ne  sokma  isteğini  üstü  kapalı  surette belirten  sayısız  önerilerle  boğdu.  Hareketinin,  1935  Fransız-Sovyet  Paktı’na  bir  cevap  oluşturduğunu  söyleyerek, </p>
<p class="calibre1"><a id="p600"></a>Sovyetler  Birliği’ne  karşı  duyulan  yaygın  güvensizliği kullandı.  Alman  sınırının  her  iki  tarafında  elli  kilometrelik askerden  arındırılmış  bölgeler  oluşturulmasını  ve  yirmi  beş</p>
<p class="calibre1">yıllık  saldırmazlık  antlaşması  imzalanmasını  önerdi. </p>
<p class="calibre1">Askerden  arındırılmış  bölge  önerisinin  iki  özelliği  vardı: Devamlı  barışın  bir  kalem  darbesi  uzakta  olduğunu  ima ediyordu  ve  Alman  sınırına  dayanan  Majino  Hattı’nı  da ortadan kaldırıyordu. </p>
<p class="calibre1">Hitler’in  görüştüğü  kişilerin  de,  pasif  bir  tutum  izlemek için  çok  fazla  cesaretlendirilmeye  gereksinmeleri  yoktu. </p>
<p class="calibre1">Şurada  burada  uygun  bir  kendisini  savunma  dışında,  hiçbir şey yapmıyorlardı. Locarno’dan beri, Fransız politikasının en önemli  prensibi,  Almanya  silahsızlandırılmış  olarak  kaldığı sürece,  İngiliz  yardımı  teknik  bakımdan  gereksiz  olsa  bile, Büyük Britanya ile bir ittifak yapılmadan Almanya ile savaşı göze  almamaktı.  Fransız  liderleri,  bu  amacın  peşinde koşarken sayısız hayal kırıklığına uğradılar ve içlerinden kötü maksatlı olduklarını bildikleri birçok silahsızlanma girişimine destek verdiler. </p>
<p class="calibre1">Fransa’nın  karşı  konulmaz  bir  şekilde  Büyük  Britanya’ya bağımlı  olması,  niçin  hiçbir  askeri  hazırlık  yapmadığını  da açıklamaktadır.  Berlin’deki  Fransız  Büyükelçisi  André François-Poncet,  21  Kasım  1935’te,  yani  işgalden  lam  üç buçuk ay önce, Almanya’nın Ren bölgesini yeniden işgalinin</p>
<p class="calibre1"><a id="p601"></a>kaçınılmaz  olduğu  uyarısında  bulunduğu  zaman  bile,  Fransa bir  hazırlık  yapmadı<a href="index_split_014.html#p1714">.{386}  </a>Fransa  ne  seferberliğe,  ne  de gerçekle  korktuğu  şeyi  teşvik  ediyor  diye  suçlanmamak  için önleyici  askeri  tedbirler  almaya  cesaret  edebildi.  Bu  konuyu Almanya ile görüşmelerde de ortaya atmadı; çünkü Almanya, Fransa’nın  uyarılarına  aldırmaz  veya  niyetlerini  açıkça söylerse ne yapacağını bilemiyordu. </p>
<p class="calibre1">Fransa’nın  1935’teki  anlaşılmaz  tutumu,  François-Poncet’nin  uyarısından  sonra  bile  Fransız  genelkurmayının niçin  kendi  iç  planlamasında  hiçbir  hazırlık  yapmamasıdır. </p>
<p class="calibre1">Fransız  genelkurmayı  kendi  diplomatlarına  mı  inanmıyordu? </p>
<p class="calibre1">Bunun  nedeni,  Fransa’nın  askerden  arındırılmış  Ren bölgesinin  yarattığı  hayati  tampon  bölge  için  bile tahkimatının güvenliğini terk etmeyi kabul edememesi miydi? </p>
<p class="calibre1">Yoksa  artık  Fransa  kendisini,  kendi  eylemleriyle  böyle  bir değişimi </p>
<p class="calibre1">yaratamasa </p>
<p class="calibre1">bile, </p>
<p class="calibre1">kendi </p>
<p class="calibre1">lehine </p>
<p class="calibre1">önceden</p>
<p class="calibre1">öngörülemeyen  bir  değişiklik  gerçekleşene  kadar  savaşı ertelemenin  tek  amacı  haline  gelecek  kadar  çaresiz  mi hissediyordu? </p>
<p class="calibre1">Bu  ruh  halinin  en  üst  derecedeki  sembolü,  Fransa’nın  on yılda  büyük  masraflarla  inşa  ettiği  Majino  Hattı’ydı.  Yani Fransa,  Polonya  ve  Çekoslovakya’ya  güvence  verdiği  aynı yıl,  kendisini  stratejik  savunmaya  mahkûm  etmişti. </p>
<p class="calibre1">Anlaşılmayan  başka  bir  husus  da,  Fransa’nın  Birinci  Dünya</p>
<p class="calibre1"><a id="p602"></a>Savaşı’nın  bütün  deneyimlerini  inkâr  edercesine,  Belçika sınırında Majino Hattı’nın inşasını durdurmaya karar vermesi idi.  Çünkü  bir  Fransız-Alman  savaşı  gerçekten  olası  ise, Alman  saldırısı  niçin  Belçika  üzerinden  olmasındı?  Eğer Fransa,  savunma  hallinin  bu  ülkeyi  dışarıda  bıraktığını açıkladığı  takdirde,  Belçika’nın  çökeceğinden  korkuyorsa, Belçika’ya, Majino Hattı’nın Belçika-Almanya sınırı boyunca uzatılmasını  kabul  etme  şansı  verebilirdi  ve  bu  reddedilirse, Majino  Hattı,  Fransa-Belçika  sınırı  boyunca  denize  kadar uzatılabilirdi. Fransa ikisini de yapmadı. </p>
<p class="calibre1">Politik liderler bir şeye karar verdikleri zaman, haber alma servisleri bu kararın haklılığını kanıtlamaya çalışırlar. Popüler kitaplar  ve  filmler  genellikle  bunun  aksini  anlatır,  yani politika  yapanları  haber  alma  uzmanlarının  elinde  oyuncak gibi </p>
<p class="calibre1">gösterirler. </p>
<p class="calibre1">Gerçek </p>
<p class="calibre1">dünyada, </p>
<p class="calibre1">haber </p>
<p class="calibre1">alma</p>
<p class="calibre1">değerlendirmeleri  politik  kararları  yönlendirmekten  çok,  bu kararları  uygularlar.  Bu  durum,  Fransız  askeri  tahminlerini bozma  etkisi  gösteren  Alman  gücünün  aşırı  abartılmasını  da açıklamaktadır.  Almanya  Ren  bölgesini  yeniden  işgal  ettiği zaman,  Fransız  Genelkurmay  Başkanı  General  Maurice Gamelin,  sivil  liderlere  Almanya’nın  eğitilmiş  askeri  insan gücünün  Fransa’nınkine  eşit  olduğunu  ve  Fransa’nınkinden daha  çok  teçhizata  sahip  olduğunu  söylemiştir.  Alman silahlanmasının  henüz  ikinci  yılında  bu  saçma  bir  tahmindi. </p>
<p class="calibre1"><a id="p603"></a>Politik öneriler, Alman askeri gücünün bu hatalı tahmininden doğdu.  Gamelin,  Fransa’nın  genel  bir  seferberlik  kararı vermeden  önce  herhangi  bir  askeri  karşı  harekâta girişmemesini  önerdi  ki,  Fransız  liderleri  İngiltere’nin desteğini  sağlamadan,  seferberlik  ilanı  gibi  bir  girişimde bulunmayı  göze  alamıyorlardı  ve  bu,  Ren  bölgesine  giren Alman birliklerinin sayısı 20.000 ve seferberlik ilan etmeden önce  bile  Fransa’nın  var  olan  hazır  kuvvetlerinin  sayısı 500.000 olduğu halde böyleydi. </p>
<p class="calibre1">Şimdi her şey, yine demokrasilere yirmi yıl boyunca ıstırap veren aynı çıkmaza gelip dayanmıştı. Büyük Britanya, Avrupa güç dengesine karşı yalnızca bir tehdit tanıyordu, o da Fransız sınırlarının  ihlali  idi.  Doğu  Avrupa  için  hiçbir  zaman savaşmamaya  karar  veren  İngiltere’nin,  Batı’da  bir  nevi rehine  işlemi  gören  askerden  arındırılmış  Ren  bölgesinde hayati bir çıkarı yoktu, İngiltere, Locarno güvencesini yerine getirmek  için  de  savaşa  girmezdi.  Eden,  Ren  bölgesinin işgalinden bir ay önce bunu açıklamıştı. 1936’nın Şubat’ında Fransız  hükümeti,  Hitler,  François-Poncet’nin  haber  verdiği işi  yaparsa,  Büyük  Britanya’nın  tutumunun  ne  olacağı konusunda  zemin  yoklamaya  girişti.  Eden’in  iki  uluslararası anlaşmanın  –Versay  ve  Locarno–  olası  ihlali  konusunu  ele alışı, bir ticari pazarlığın başlangıcı gibiydi:</p>
<p class="calibre1"><a id="p604"></a>“...bölge, özellikle Fransa ve Belçika’ya güvenlik sağlamak için  oluşturulduğuna  göre,  her  şeyden  önce  bu  iki  ülke  bu bölgenin korunmasına ne derece değer verdiklerine ve bunun için  hangi  bedeli  ödemeye  hazır  olduklarına  karar  vermeleri gerek...  Büyük  Britanya  ve  Fransa’nın,  bu  konu  henüz pazarlık  değerine  sahipken,  zaman  kaybetmeden  Alman hükümeti  ile  bölgedeki  haklarından  vazgeçme  şartlarını, görüşmeye başlaması yeğlenir.” <a href="index_split_014.html#p1714">{387}</a></p>
<p class="calibre1">Aslında Eden, Müttefikler’in kesin ve tanınmış haklarından (Büyük  Britanya  kendi  verdiği  güvenceden  vazgeçmiş</p>
<p class="calibre1">oluyordu)  vazgeçeceği  bir  görüşme  karşılığında,  en  iyi ihtimalle ne elde etmeyi umuyordu? Zaman mı, yoksa başka güvenceler  mi?  Büyük  Britanya  quid  pro  quo  sorusunun cevabını Fransa’ya bıraktı; fakat Ren bölgesindeki taahhütleri için  savaşmanın,  İngiliz  stratejisinde  yer  almadığını  tavrıyla açıkça ortaya koydu. </p>
<p class="calibre1">Hitler Ren bölgesine yürüdükten sonra Büyük Britanya’nın tavrı  daha  da  açıklık  kazandı.  Alman  hareketinden  bir  gün sonra  İngiltere  savaş  bakanı  Alman  büyükelçisine  şunları söyledi:</p>
<p class="calibre1">“...  her  ne  kadar  İngiliz  halkı,  Fransız  topraklarına  bir Alman saldırısı olduğunda Fransa için savaşmaya hazır ise de, son </p>
<p class="calibre1">Ren </p>
<p class="calibre1">işgali </p>
<p class="calibre1">dolayısıyla </p>
<p class="calibre1">İngilizler </p>
<p class="calibre1">silaha</p>
<p class="calibre1">sarılmayacaklardır...  İngiliz  halkının  çoğunluğu,  büyük  bir</p>
<p class="calibre1"><a id="p605"></a>olasılıkla  Almanların  kendi  topraklarını  yeniden  işgali dolayısıyla </p>
<p class="calibre1">duyulan </p>
<p class="calibre1">‘iki </p>
<p class="calibre1">yuh’ </p>
<p class="calibre1">sesine</p>
<p class="calibre1">aldırmayacaklardır.” <a href="index_split_014.html#p1714">{388}</a></p>
<p class="calibre1">Büyük  Britanya’nın  kuşkuları,  kısa  süre  sonra  savaşa varmayan  karşı  önlemlere  de  yayıldı.  Dışişleri  Bakanlığı, Amerikan işgüderine şöyle dedi: “İngiltere, Almanya’ya karşı askeri  ve/veya  ekonomik  yaptırım  uygulanmasına  engel olmak için her türlü çabayı gösterecektir. <a href="index_split_014.html#p1714">”{389}</a></p>
<p class="calibre1">Dışişleri  Bakanı  Pierre  Flandin,  Fransa’nın  davasını  boşu boşuna herkese duyurmaya çalıştı, İngilizlere, sanki olacakları önceden  biliyormuş  gibi,  Almanya  Ren  bölgesini  tahkim ettikten  sonra  Çekoslovakya’nın  kaybedilmiş  olacağını  ve bundan  hemen  sonra  da  genel  bir  savaşın  kaçınılmaz olduğunu söyledi. Her ne kadar haklı çıktı ise de, Flandin’in bir  Fransız  askeri  harekâtı  için  İngiliz  desteği  peşinde  mi olduğu,  yoksa  Fransa’nın  hareketsizliğine  bir  mazeret  mi aradığı  açıklık  kazanmadı.  Churchill,  açıkça  ikinci  olasılığın ağır bastığım düşündü: “Bunlar, cesur sözlerdi, fakat hareket daha cesurca sözdür.” <a href="index_split_014.html#p1714">{390}</a></p>
<p class="calibre1">Büyük  Britanya  Flandin’in  girişimlerine  karşı  sağırdı, İngiliz  liderlerin  büyük  bir  çoğunluğu,  hâlâ  barışın silahsızlanmaya  dayandığına  ve  yeni  uluslararası  düzenin, Almanya ile uzlaşmayı gerektirdiğine inanıyorlardı, İngilizler, Locarno  taahhütlerini  yerine  getirmekten  çok,  Versay’ın</p>
<p class="calibre1"><a id="p606"></a>hatalarını  düzeltmenin  daha  önemli  olduğu  inanandaydılar. </p>
<p class="calibre1">Hitler’in  hareketinden  on  gün  sonra,  17  Mart  tarihli  kabine tutanağında  şöyle  deniliyor:  “Bizim  tavrımızı,  Bay  Hitler’in kalıcı  bir  çözüm  elde  etmek  için  yaptığı  önerilerden yararlanma arzusu yönlendirmektedir. <a href="index_split_014.html#p1714">”{391}</a></p>
<p class="calibre1">Kabinenin  sotto  voce  (alçak  sesle)  söylemek  zorunda kaldığı  şeyi,  muhalefet  hiçbir  engel  tanımadan  yüksek  sesle söyledi.  Aynı  ay,  Avam  Kamarası’nda  savunma  ile  ilgili konular  konuşulurken,  İşçi  Partisi  üyesi  Arthur  Greenwood şöyle diyordu:</p>
<p class="calibre1">“Bay  Hitler,  bir  eliyle  günah  işlerken,  öbür  elinde  zeytin dalı tutan bir açıklama yaptı. Bu, ciddiye alınmalıdır. Şimdiye kadar  yapılan  en  önemli  jest  olabilir...  Bu  sözlerin  samimi olmadığını  söylemek  boştur.  Sorun  savunma  değil,  barış</p>
<p class="calibre1">sorunudur.” <a href="index_split_014.html#p1714">{392}</a></p>
<p class="calibre1">Başka  bir  deyişle,  muhalefet  açıkça  Versay’ın  gözden geçirilmesini ve Locar-no’nun terk edilmesini savunmaktaydı. </p>
<p class="calibre1">Büyük Britanya’nın geri çekilmesini ve Hitler’in amacının ne olduğunun açıklığa kavuşmasını beklemesini istiyorlardı. Bu, savunucuları,  uygulanan  politika  iflas  ederse,  direnmenin maliyetinin her geçen yıl artmaya devam edeceğini anladıktan takdirde makul bir politikaydı. </p>
<p class="calibre1">Fransa ve Büyük Britanya’nın stratejik bakımdan değersiz şeyleri  politik  bakımdan  altına  dönüştürme  veya  yatıştırma</p>
<p class="calibre1"><a id="p607"></a>politikası  için  bir  fırsat  haline  getirme  çabalarını  adım  adım izlemeye  gerek  yoktur.  Önemli  olan,  bu  süreç  sonunda  Ren bölgesinin  tahkim  edilmiş  olması,  Doğu  Avrupa’nın  Fransız askeri  yardımının  erişemeyeceği  bir  durumda  kalması  ve İtalya  da,  Hitler  Almanya’sının  ilk  müttefiki  olmak  üzere gittikçe Almanya’ya yaklaşmasıdır. Fransa’nın belirsiz İngiliz güvencesi ile İngilizlerin gözünde resmi bir anlaşmadan daha az  önemli  bir  belge  olan  Locarno’yu  kabul  etmesi  gibi, Locarno’nun ortadan kaldırılması, daha da belirsiz bir İngiliz taahhüdüne neden oldu. İngilizler, Fransız sınırı ihlal edilirse, Fransa’yı savunmak için iki tümen göndermeyi kabul etti. </p>
<p class="calibre1">Bir  kez  daha,  Büyük  Britanya,  Fransa’yı  tam  savunma taahhüdünden  beceri  ile  kendini  sıyırmıştı.  Fakat  tam  olarak ne  elde  etmişti?  Kuşkusuz  Fransa  kaçamağı  gördü;  fakat bunu, uzun zamandır istenen resmi ittifaka doğru gönülsüz bir adım olarak kabul etti. Büyük Britanya, iki tümenlik yardım önerisini, Fransa’nın Doğu Avrupa’yı savunmayı üstlenmesini engellemek  için  bir  araç  olarak  açıkladı.  Çünkü  Fransız ordusu,  Çekoslovakya  veya  Polonya’yı  savunmak  için Almanya’yı  istila  ederse,  İngiliz  taahhüdü  geçerli  değildi. </p>
<p class="calibre1">Diğer  taraftan,  iki  İngiliz  tümeni,  Almanya’nın  Fransa’ya saldırma  niyeti  varsa,  onu  bu  niyetinden  caydıracak  kadar büyük bir kuvvet değildi. Güç dengesi politikasının ana ülkesi</p>
<p class="calibre1"><a id="p608"></a>olan Büyük Britanya, onun ilkeleriyle olan ilişkisini tamamen koparıyordu. </p>
<p class="calibre1">Hitler için Ren bölgesinin yeniden işgali, hem askeri, hem de  psikolojik  bakımdan  Orta  Avrupa  yolunu  açmıştı. </p>
<p class="calibre1">Demokrasiler  bunu  bir  fait accompli  (oldubitti)  olarak  kabul ettikten  sonra,  Doğu  Avrupa’da  Hitler’e  karşı  direnişin stratejik  dayanağı  kayboldu.  Romanya  Dışişleri  Bakanı Nicolae  Titulescu,  Fransız  meslektaşına  şunu  sormuştu:  “7</p>
<p class="calibre1">Mart’ta kendinizi savunamadığınıza göre saldırgana karşı bizi nasıl  savunacaksınız? <a href="index_split_014.html#p1714">”{393}  </a>Ren  bölgesinin  tahkimi ilerledikçe bu soruya cevap vermek gittikçe zorlaştı. </p>
<p class="calibre1">Demokrasilerin  pasif  tutumunun  etkisi,  psikolojik  olarak çok  daha  derindi.  Yatıştırma  artık  resmi  politika,  Versay’ın haksızlıklarını düzeltmek de genel kabul gören görüş olmuştu. </p>
<p class="calibre1">Batı’da  artık  düzeltilecek  bir  şey  kalmamıştı.  Fransa  ve Büyük </p>
<p class="calibre1">Britanya </p>
<p class="calibre1">güvence </p>
<p class="calibre1">verdikleri </p>
<p class="calibre1">Locamo’yu</p>
<p class="calibre1">savunmayacak </p>
<p class="calibre1">iseler, </p>
<p class="calibre1">Doğu </p>
<p class="calibre1">Avrupa’daki </p>
<p class="calibre1">Versay</p>
<p class="calibre1">düzenlemesini  savunma  ihtimalleri  ise  hiç  yoktu.  Esasen Büyük  Britanya  bunu  baştan  beri  sorguluyordu  ve  güvence vermeyi  açıkça  birden  çok  kez  reddetmişti;  son  olarak Fransa’ya  iki  tümen  gönderme  taahhüdünde  bulunurken  de reddetmişti. </p>
<p class="calibre1">Şimdi  Fransa  artık  Richelieu  geleneğini  terk  etmiş</p>
<p class="calibre1">durumdaydı. Artık kendine de güvenmiyordu ve Almanya’nın</p>
<p class="calibre1"><a id="p609"></a>iyi niyeti sayesinde tehlikelerden uzak rahat nefes alma çabası içinde idi. 1936 Ağustosu’nda, Ren bölgesinin işgalinden beş</p>
<p class="calibre1">ay sonra, Almanya’nın Ekonomi Bakanı Dr. Hjalmar Schacht, Paris’te  komünistleri  ve  bir  Yahudi’yi  de  içine  alan  Popüler Cephe  hükümetini  Başbakanı  Léon  Blum  tarafından  kabul edildi.  Blum  şöyle  dedi:  “Ben  hem  Marksist,  hem  de Yahudi’yim,” fakat “ideolojik engelleri aşılmaz kabul edersek hiçbir şey yapamayız.” <a href="index_split_014.html#p1714">{394} </a>Blum’un Dışişleri Bakanı Yvon Delbos, bu sözün pratikteki anlamını “savaşı savuşturmak için Almanya’ya  parça  parça  ödünler  vermekten<a href="index_split_014.html#p1714">”{395}  </a>başka  ne anlama geldiğini açıklamakta zorluk çekti. Bu sürecin bir son noktası olup olmadığına da açıklık getirmedi. Kendi kaderini elinde  tutmak  için  Orta  Avrupa’da  200  yıldan  beri  sayısız savaşlar  yapan  bir  ülke  olan  Fransa,  daha  fazla  zaman  elde etmek için tek tek ödünler vererek güvenlik elde etmek ve bu arada Almanya’nın doyması veya son anda imdada yetişecek ilahi  bir  yardımla  tehlikenin  ortadan  kalkmasını  umut  etme durumuna düştü. </p>
<p class="calibre1">Fransa’nın  sakınarak  uyguladığı  yatıştırma  politikasını Büyük  Britanya  hevesle  uyguladı.  1937’de,  İngiliz  Dışişleri Bakanı  Lord  Halifax,  Hitler’i  Berctesga-den’deki  kartal yuvasına  benzer  konutunda  ziyaret  ederek,  demokrasilerin moral  bakımından  geri  çekilmesini  simgeledi.  Nazi Almanya’sından “Bolşevizm’e karşı Avrupa’nın siperi” olarak</p>
<p class="calibre1"><a id="p610"></a>övgü  ile  söz  etti  ve  “zamanla  değiştirilebilecek”  birtakım konuların  bir  listesini  çıkardı.  Danzig,  Avusturya  ve Çekoslovakya’dan özellikle söz edildi. Halifax’ın tek uyarısı, değişikliklerin  yapılacağı  metoda  ilişkindi:  “İngiltere,  her değişikliğin  barışçı  bir  süreç  içinde  olmasına  ve  büyük karışıklıklara  neden  olacak  metotlardan  kaçınılmasına  önem vermektedir.” <a href="index_split_014.html#p1714">{396}</a></p>
<p class="calibre1">Bu sözler, Hitler’den daha az kararlı bir liderin kavrayışına engel olabilirdi; çünkü Avusturya, Çekoslovakya ve Polonya koridoru konularında düzeltme yapmaya rıza gösteren Büyük Britanya,  niçin  Almanya’nın  bu  düzeltmeleri  yapma metoduna  karşı  çıksındı?  İşin  esasını  kabul  ettiğine  göre, Büyük  Britanya  niçin  yöntem  konusunda  bir  çizgi  çizsindi? </p>
<p class="calibre1">Halifax,  kurbanları  intiharın  erdemlerine  hangi  olası  barışçı argümanın  inandıracağını  umuyordu?  Cemiyetin  prensipleri ve  ortak  güvenlik  doktrini,  direnilmesi  gereken  şeyin, değişikliğin yöntemi olduğunu vurguluyordu; fakat tarih bize, ulusların  değişiklik  gerçeğine  direnmek  için  savaşı  göze aldığını öğretmektedir. </p>
<p class="calibre1">Halifax’ın  Hitler’i  ziyaret  ettiği  günlere  kadar  Fransa’nın stratejik  durumu  daha  da  kötüleşti.  1936  Temmuz’unda, General  Francisco  Franco  tarafından  yapılan  askeri  darbe, İspanya  iç  Savaşı’nı  başlattı.  Franco,  Almanya  ve  İtalya’dan gönderilen  büyük  çapta  silahla  açıkça  destekleniyordu;  bir</p>
<p class="calibre1"><a id="p611"></a>süre  sonra  da  Almanya’dan  ve  İtalya’dan  “gönüllüler” </p>
<p class="calibre1">gönderilmeye  başlandı  ve  faşizm,  düşüncelerini  kuvvet yoluyla  yaymaya  başlıyor  gibi  göründü.  Fransa  şimdi, Richelieu’nün  300  yıl  önce  direndiği  aynı  sorunla  karşı karşıyaydı:  Bütün  sınırlarını  düşman  hükümetlerin  çevirmesi olasılığı. Ancak büyük seleflerinin aksine, 1930’ların Fransız hükümetleri  kararsızlığa  düştüler;  karşı  karşıya  kaldıkları tehlikelerden  mi,  yoksa  onları  düzeltmek  için  gerekli  olan araçlardan mı daha çok korktuklarına karar veremediler. </p>
<p class="calibre1">Büyük  Britanya,  XVIII.  yüzyıl  başlarında  İspanyol  taht savaşlarına  karışmış  ve  bir  yüzyıl  sonra  da  İspanya’da Napoleon’a  karşı  savaşmıştı.  Her  iki  olayda  da  Büyük Britanya, Avrupa’nın en saldırgan gücünün, İspanya’yı kendi yörüngesine  çekme  girişimine  karşı  direnmişti.  Şimdi İspanya’da bir faşist zaferinde, güç dengesine karşı bir tehdit görmüyordu veya faşizmi, Sovyet Rusya’ya bağlı bir radikal sol  kanat  İspanya’sından  daha  az  tehlikeli  görüyordu  ki, birçok  kişiye  göre  en  olası  alternatif  buydu.  Fakat  Büyük Britanya her şeyden çok savaştan kaçınmak istiyordu, İngiliz kabinesi,  Fransa’nın  İspanyol  Cumhuriyetçilerine  silah vermesi  dolayısıyla  savaş  çıkması  halinde,  Büyük Britanya’nın  tarafsız  kalma  hakkını  saklı  tutacağı  uyarısında bulundu. Oysa uluslararası hukuka göre Fransa meşru İspanya hükümetine  silah  satma  hususunda  her  türlü  hakka  sahipti. </p>
<p class="calibre1"><a id="p612"></a>Fransa,  ilk  önce  bir  karar  veremedi,  sonra  zamanla  bu ambargonun çiğnenmesine izin verirken, silah gönderilmesine ambargo  koyduğunu  ilan  etti.  Bu  politika,  Fransa’nın dostlarının morallerini bozduğu gibi, düşmanlarının Fransa’ya duyduğu saygıya da ortadan kaldırıldı. </p>
<p class="calibre1">Bu hava içinde Fransız ve İngiliz liderler, ortak bir hareket tarzı planlamak üzere 1937’de 29-30 Kasım tarihleri arasında Londra’da  bir  araya  geldiler.  Baldwin’in  yerine  geçen Başbakan  Neville  Chamberlain,  doğrudan  doğruya  sorunun esasına  girdi.  Fransa’nın  Çekoslovakya  ile  yapmış  olduğu anlaşmadaki  yükümlülüklerini  görüşmeyi  talep  etti. </p>
<p class="calibre1">Görüşmelere  bu  şekilde  başlamak,  yükümlülüklerini  yerine getirmekten  kaçmak  için  bahane  arayan  diplomatların kullandıktan  bir  yöntemdir.  Anlaşılan  Avusturya’nın bağımsızlığı görüşmeye bile değer değildi. </p>
<p class="calibre1">Fransız  Dışişleri  Bakanı  Delbos’un  cevabı,  sorudaki amacın  ne  olduğunu  gayet  iyi  anladığını  gösteriyordu.  Çek sorununu  politik  veya  stratejik  olmaktan  çok,  hukuki  bir sorunmuş  gibi  ele  aldı  ve  Fransa’nın  yükümlülüklerini tamamen hukuki yorumlarla anlatmaya özen gösterdi:</p>
<p class="calibre1">“...bu antlaşma, Fransa’yı, Çekoslovakya’nın bir saldırının kurbanı  olması  halinde  bağlamaktadır.  Çekoslovakya’nın Alman  halkı  içinde  bir  ayaklanma  olur  ve  bu  ayaklanma Alman  askeri  müdahalesi  ile  desteklenirse,  antlaşma</p>
<p class="calibre1"><a id="p613"></a>Fransa’ya olayların ciddiyetine göre hareket tarzını belirleme olanağı sağlar. “<a href="index_split_014.html#p1714">{397}</a></p>
<p class="calibre1">Delbos,  Çekoslovakya’nın  jeopolitik  önemi  veya Fransa’nın  bir  müttefikini  terk  etmesi  durumunda,  bunun Doğu  Avrupa’daki  diğer  ülkelerin  bağımsızlıklarının korunmasında  ülkesinin  güvenilirliğine  yapacağı  etki konusuna  hiç  dokunmadı.  Onun  yerine,  var  olan  tek  gerçek tehdide karşı, yani Alman askeri gücü tarafından desteklenen Çekoslovakya’nın  Alman  azınlığı  içindeki  ayaklanmalara karşı  Fransa’nın  yükümlülüğünün  hem  geçerli  olabileceğini, hem  de  olmayabileceğini  vurguladı.  Chamberlain  da  ileri sürülen kaçamağı fark ederek, bunu yatıştırma politikası için bir gerekçeye çevirdi:</p>
<p class="calibre1">“Orta Avrupa konusunda amacı ne olursa olsun, hatta bazı komşularını  yutmak  niyetinde  olsa  bile,  Almanya  ile  bir uzlaşmaya  varma  konusunda  çaba  harcamak  arzu  edilir görünmektedir;  sonuçta  Alman  planlarının  uygulanmasının geciktirilmesi ümit edilebilir ve hatta Reich öyle bir süre için kısıtlanır  ki,  uzun  vadede  bu  planların  uygulanması  pratik olmaktan çıkabilir.” <a href="index_split_014.html#p1714">{398}</a></p>
<p class="calibre1">Fakat  geciktirme  planı  yürümezse  Büyük  Britanya  ne yapacaktı?  Almanya’nın  doğu  sınırlarını  düzeltmesine  rıza gösteren  Büyük  Britanya,  zamanlama  sorunu  yüzünden savaşa  mı  girecekti?  Cevap  açıktır:  Ülkeler,  önceden  razı</p>
<p class="calibre1"><a id="p614"></a>oldukları  bir  şeyin  gerçekleşmesi  sürecinde,  değişimin büyüklüğü  dolayısıyla  savaşa  gitmezler.  Çekoslovakya’nın kaderi Münih’te değil, bir yıl önce Londra’da çizilmişti. </p>
<p class="calibre1">Bu  durumda  Hitler,  uzun  vadeli  stratejisinin  ana  hatlarını hazırlamaya karar verdi. 5 Kasın 1937’de bütün generallerini toplayarak  onlara  stratejik  görüşlerini  açıkça  ortaya  koyan samimi bir konuşma yaptı. Emir Subayı Hossbach detaylı bir tutanak  tuttu.  Toplantıda  bulunan  hiç  kimse,  sonradan liderinin  hangi  yöne  gittiğini  bilmediğini  söylemek  için  bir gerekçeye sahip değildi. Çünkü Hitler, amacının Almanya’yı I.  Dünya  Savaşı’ndan  önceki  durumuna  getirmenin  ötesinde olduğunu  açıkça  söylemişti.  Ana  hatlarını  çizdiği  program Mein  Kampf’ın  programıydı,  yani  Doğu  Avrupa’dan  ve Sovyetler  Birliği’nden  koloni  yapmak  için  geniş  topraklar elde  etmekti.  Hitler  böyle  bir  projenin  direnişle karşılaşacağını  çok  iyi  biliyordu:  “Alman  politikası,  bizden nefret  eden  iki  düşman  ülke,  İngiltere  ve  Fransa’yı  hesaba katmak zorundadır.” <a href="index_split_014.html#p1714">{399} </a>Almanya’nın silahlanmada Büyük Britanya  ve  Fransa’yı  geçtiğini,  ancak  bu  avantajın  geçici olduğunu  ve  1943’ten  sonra  ortadan  kalkacağını  vurguladı. </p>
<p class="calibre1">Dolayısıyla savaş 1943’ten önce başlamak zorundaydı. </p>
<p class="calibre1">Hitler’in  generalleri,  planlarının  genişliğinden  ve uygulanmasının  yakın  olmasından  rahatsız  oldular.  Fakat Hitler’in isteklerini, ondan çekindikleri için kabul ettiler. Bazı</p>
<p class="calibre1"><a id="p615"></a>askeri liderler, Hitler savaş emrini verir vermez, bir hükümet darbesi  yapılması  fikri  üzerinde  belirsiz  bir  şekilde  durdular. </p>
<p class="calibre1">Fakat  Hitler  daima  çok  süratli  hareket  etmiştir.  Anayasal otoriteye karşı darbe düzenlemek, Alman generallerinin alışık olduğu bir şeydi. Hitler’in şaşırtıcı ilk başarıları, generallerin gözünde böyle bir adım için moral haklılıklarını sarstı. </p>
<p class="calibre1">Batılı  demokrasilere  gelince,  onlar  kendilerini  Alman diktatöründen  ayıran  büyük  ideolojik  farklılığı  henüz kavrayamamışlardı.  Bir  amaç  olarak  barışa  inanıyorlardı  ve olası bir savaştan kaçınmak için her çabayı gösterdiler. Diğer taraftan,  Hitler  barıştan  korkuyor  ve  bir  an  önce  savaşın çıkmasını  şiddetle  istiyordu.  Mein  Kampf’ında  şöyle yazıyordu:  “insanlık  ebedi  çatışmalarla  güçlendi  ve  ancak ebedi barışla yok olacaktır.” <a href="index_split_014.html#p1715">{400}</a></p>
<p class="calibre1">1938’de Hitler kendini, Versay ile belirlenen ulusal sınırları geçebilecek  kadar  güçlü  hissetti.  İlk  hedefi,  1919’da  St. </p>
<p class="calibre1">Germain  ve  1920’de  Trianon  Antlaşmaları  ile  (Avusturya-Macaristan İmparatorluğu’nun Versay’ı) anormal bir durumda bırakılan  kendi  doğduğu  ülke  Avusturya  idi.  1806’ya  kadar Avusturya  Kutsal  Roma  İmparatorluğu’nun  merkeziydi. </p>
<p class="calibre1">1866’ya  kadar  önde  gelen  (kimileri  için  en  önde  gelen) Alman  devleti  idi.  Bismarck  tarafından  Almanya’daki  tarihi rolünden  edilen  Avusturya,  onları  da  I.  Dünya  Savaşı’nda kaybedene  kadar  Balkan  ve  Orta  Avrupa  toprakları  üzerinde</p>
<p class="calibre1"><a id="p616"></a>yoğunlaştı.  Bir  zamanların  imparatorluğu,  Almanca  konuşan küçük merkezine kadar küçüldü. Avusturya’nın Almanya’yla birleşmesi  Versay  Antlaşması  ile  yasaklanmıştı  ve  bu  yasak self-determinasyon prensibine taban tabana zıttı. Almanya ile Anschluss  (birleşme),  Avusturya-Alman  sınırının  her  iki tarafındaki bir çok kimsenin amacı ise de, (Stresemann dâhil) bu  birleşme  yine  1930’da  İtilaf  Devletleri  tarafından önlenmişti. </p>
<p class="calibre1">Böylece,  Hitler’in  ilk  meydan  okumalarının  başarısında çok  önemli  bir  rol  oynamış  olan  belirsizlik,  Almanya  ile Avusturya’nın  birleşmesinde  fazlasıyla  vardı.  Avusturya işinde, devlet adamlarının kuvvet kullanmak için giderek daha az  ileri  sürdükleri  güç  dengesinin  altını  oyarken,  self-determinasyon prensibini de gerçekleştirdi. Bir ay süren Nazi tehditlerinden  ve  Avusturya’nın  ödüllerinden  sonra,  12  Mart 1938’de Alman birlikleri Avusturya’ya yürüdü. Direniş yoktu ve </p>
<p class="calibre1">Avusturya </p>
<p class="calibre1">halkının </p>
<p class="calibre1">çoğunluğu </p>
<p class="calibre1">kendilerini, </p>
<p class="calibre1">imparatorluklarından  mahrum  edilmiş  ve  Orta  Avrupa’da yardımsız kalmış hissederken, Orta Avrupa sahnesinde küçük bir  rol  oynamaktansa,  gelecekte  Almanya’nın  bir  parçası olmayı yeğliyorlardı. </p>
<p class="calibre1">Demokrasiler,  Almanya’nın  Avusturya’yı  topraklarına katmasını gönülsüz bir şekilde protesto ettiler ve herhangi bir önlem  almaktan  kaçındılar.  Ortak  güvenliğin  ölüm  marşı</p>
<p class="calibre1"><a id="p617"></a>çalınırken  ve  Milletler  Cemiyeti  bir  üye  ülke,  güçlü  bir komşusu  tarafından  yutulurken  sessiz  kaldı.  Demokrasiler, Hitler’in  bütün  etnik  Almanları  anavatanında  topladıktan sonra  ilerlemesine  son  vereceği  ümidiyle  yatıştırma politikasına daha da fazla bağlandılar. </p>
<p class="calibre1">Kader,  deneme  konusu  olarak  bu  kez  Çekoslovakya’yı seçti.  Avusturya  Macaristan  İmparatorluğu’nun  yerine  geçen diğer  devletler  gibi  Çekoslovakya  da  imparatorluk zamanındaki kadar çok uluslu idi. 15 milyon nüfustan, hemen hemen  üçte  biri  ne  Çek,  ne  de  Slovak’tı  ve  Slovakların devlete  bağlılığı  da  iğreti  idi.  Üç  buçuk  milyon  Alman,  bir milyona yakın Macar ve yarım milyon civarındaki Polonyalı yeni  devlet  içinde  bir  arada  yaşıyorlardı.  Sorunları  daha  da kötüleştirmek  için,  bu  azınlıklar,  kendi  anayurtlarına  bitişik bölgelere  yerleşmiş  durumdaydılar  ve  bu  durum,  Versay’in self-determinasyon  kurallarının  ışığı  altında  bu  azınlıkların anayurtları  ile  birleşme  taleplerine  daha  da  çok  ağırlık kazandırıyordu. </p>
<p class="calibre1">Aynı zamanda Çekoslovakya, imparatorluğun yerine geçen devletler  içinde  politik  ve  ekonomik  bakımdan  en  gelişmiş</p>
<p class="calibre1">olanıydı.  Gerçekten  demokratikti  ve  hayat  standardı İsviçre’ye  yakındı.  Büyük  bir  ordusu  vardı  ve  mükemmel teçhizatının  çoğu  Çek  dizaynı  ve  yapımıydı.  Fransa  ve Sovyetler  Birliği  ile  askeri  ittifakları  vardı.  Yani  geleneksel</p>
<p class="calibre1"><a id="p618"></a>diplomasi kurallarına göre Çekoslovakya’yı terk etmek kolay bir  iş  değildi  ve  self-determinasyon  ilkesine  göre  savunmak da  aynı  şekilde  zordu.  Ren  bölgesinin  başarılı  bir  şekilde silahlandırılmasından  cesaret  alan  Hitler,  etnik  Almanlar adına  Çekoslovakya’yı  tehdide  1937’de  başlamıştı,  ilk  önce, bu tehditler görünüşte Alman propagandasının verdiği isimle Südetler’de  yaşayan  Alman  azınlığa  özel  haklar  verilmesi yolunda  Çeklere  baskı  yapılması  ile  başladı.  Fakat  1938’de Hitler,  esas  amacının,  Südetler’i  kuvvet  yoluyla  Alman Reich’ına  katmak  olduğunu  anlatacak  kadar  baskıyı  artırdı. </p>
<p class="calibre1">Fransa’nın,  Çekoslovakya’yı  savunma  yükümlülüğü  vardı; Sovyetler  Birliği’nin  de  böyle  bir  taahhüdü  vardı  fakat Sovyetlerin  taahhüdü,  Fransızların  daha  önce  harekete geçmesine bağlıydı. Bundan başka, Polonya ve Romanya’nın, Sovyet  birliklerinin  Çekoslovakya’yı  savunmak  için topraklarından geçmelerine izin vereceği de çok şüpheliydi. </p>
<p class="calibre1">Büyük Britanya, işin başından beri yatıştırmadan yanaydı. </p>
<p class="calibre1">22  Mart’ta,  Avusturya’nın  Almanya  tarafından  topraklarına katılmasından  hemen  sonra,  Halifax,  Fransız  liderlere, Locarno  güvencesinin  yalnızca  Fransız  sınırları  için  geçerli olduğunu  ve  Fransa’nın  Orta  Avrupa’daki  antlaşmalardan doğan  yükümlülüklerini  yerine  getirmesi  halinde  hükümsüz olabileceğini </p>
<p class="calibre1">hatırlattı. </p>
<p class="calibre1">Dışişleri </p>
<p class="calibre1">Bakanlığı’nın </p>
<p class="calibre1">bir</p>
<p class="calibre1">memorandumu şöyle bir uyarı yaptı: “Bu taahhütler (Locarno</p>
<p class="calibre1"><a id="p619"></a>güvencesi),  onların  görüşüne  göre,  Avrupa’da  barışın korunmasına  yardım  için  az  katkı  sağlamamaktadır  ve onlardan  çekilmek  niyetleri  olmamasına  rağmen,  eklenecek taahhütleri de mevcut değildir. <a href="index_split_014.html#p1715">”{401} </a>Büyük Britanya’nın tek güvenlik  sının,  Fransa’nın  sınırlarındaydı;  Fransa’nın güvenliği  daha  ileri  gidiyorsa  ve  özellikle  Çekoslovakya’yı savunmaya girişecekse, bunu kendi olanakları ile yapacaktı. </p>
<p class="calibre1">Birkaç  ay  sonra,  İngiliz  kabinesi  Lord  Runciman başkanlığında  bir  heyeti,  uzlaşma  olanaklarını  araştırmak üzere Prag’a gönderdi. Bu heyeti göndermenin pratik sonucu, Büyük  Britanya’nın  Çekoslovakya’nın  savunulmasındaki isteksizliğini  dünyaya  duyurmak  oldu.  Olayları  herkes  zaten biliyordu;  akla  uygun  bir  uzlaşmanın  Çekoslovakya’nın parçalanmasını  gerektireceği  de  ortada  idi.  Bu  bakımdan, Münih, bir teslim değil, bir ruh hali ve demokrasilerin, ortak güvenlik  ve  self-determinasyon  hakkındaki  nutuklarla beslediği  jeopolitik  yönden  hatalı  çözüm  şeklini  ayakta tutmak için sarf ettikleri çabaların kaçınılmaz bir sonucuydu. </p>
<p class="calibre1">Çekoslovakya’nın yaratılmasında en çok emeği geçen ülke olan  Amerika  bile  kendisini  daha  krizin  başlangıcında  uzak tuttu.  Eylülde,  Başkan  Roosevelt,  tarafsız  bir  ülkede görüşmeler  yapılmasını  önerdi. <a href="index_split_014.html#p1715">{402}  </a>Ancak  Amerikan sefaretleri  doğru  bilgi  veriyorlarsa,  Roosevelt’in,  Fransa  ve hatta  Büyük  Britanya’nın  böyle  bir  konferanstaki  tutumları</p>
<p class="calibre1"><a id="p620"></a>hakkında  hayal  kurması  mümkün  değildi.  Gerçekten Roosevelt, </p>
<p class="calibre1">“Birleşik </p>
<p class="calibre1">Devletler </p>
<p class="calibre1">hükümeti... </p>
<p class="calibre1">şimdiki</p>
<p class="calibre1">görüşmelerin </p>
<p class="calibre1">yürütülmesinde </p>
<p class="calibre1">hiçbir </p>
<p class="calibre1">sorumluluk</p>
<p class="calibre1">üstlenmeyecektir” <a href="index_split_014.html#p1715">{403}</a>  şeklinde  bir  açıklama  yaparak  bu tutumları daha da güçlendirdi. </p>
<p class="calibre1">Durum  Hitler’in  psikolojik  savaş  yürütme  yeteneği  için biçilmiş  kaftandı.  Bütün  yaz  boyunca,  herhangi  bir  tehdit yapmadan  savaşın  kaçınılmaz  olduğu  konusundaki  histeriyi büyüttü.  Sonunda,  1938  yılı  Eylül  başlarında  Nüremberg’de yapılan yıllık Nazi Partisi toplantısında Hitler, Çek liderliğine kişisel  şiddetli  bir  saldırı  yapınca,  Chamberlain’in  zaten gergin  olan  sinirleri  koptu.  Önceden  resmi  istekte bulunulmamasına  ve  diplomatik  görüşmeler  yapılmamasına rağmen,  Chamlerlain  15  Eylül’de  Hitler’i  ziyaret  ederek gerginliği  gidermeye  karar  verdi.  Hitler,  karşı  tarafı aşağılamak için Londra’dan en uzak ve ulaşılması zor Alman toprağı  olan  Berchtesgaden’i  görüşme  yeri  olarak  seçti.  O</p>
<p class="calibre1">günlerde  Londra’dan  Berchtesgaden’e  uçmak  beş  saat alıyordu  ve  aksiliğe  bakın  ki,  bu  yolculuk  69  yaşındaki Chamberlain’in ilk uçak yolculuğu idi. </p>
<p class="calibre1">Hitler’in  Südet  Alınanlarının  kötü  muamele  gördüğü konusundaki  atıp  tutmalarına  birkaç  saat  katlandıktan  sonra, Chamberlain  Çekoslovakya’nın  bölünmesine  razı  oldu. </p>
<p class="calibre1">Halkının  yüzde  ellisinden  fazlası  Alman  olan  Çekoslovak</p>
<p class="calibre1"><a id="p621"></a>bölgeleri,  Almanya’ya  geri  verilecekti.  Ayrıntılar,  Ren bölgesinde  Bad  Godesberg’de  birkaç  gün  içinde  yapılacak ikinci bir toplantıda belirlenecekti. Sonraki toplantı yerini bir</p>
<p class="calibre1">“ödün”  olarak  göstermek,  Hitler’in  görüşme  yönteminin  bir göstergesiydi; çünkü burası, Londra’ya ilk görüşme yerinden daha yakın ise de, Alman topraklarının oldukça içlerindeydi. </p>
<p class="calibre1">Bu  arada  Chamberlain,  Çekoslovak  hükümetini  öneriyi kabule  ikna  etti.  Çekoslovak  liderler  bu  öneriyi,  kendi sözleriyle “üzüntü” ile kabul ettiler<a href="index_split_014.html#p1715">.{404}</a></p>
<p class="calibre1">22  Eylül’de  Bad  Godesberg’de,  Hitler  Çekoslovakya’yı iyice  aşağılamak  niyetini  ortaya  koydu.  Bölge  bölge  plebisit yapılmasına ve sınırların belirlenmesine, bu işlerin çok zaman alacağı  gerekçesi  ile  karşı  çıktı;  onun  yerine,  bütün  Südet topraklarının  derhal  boşaltılmasını  ve  bu  işin  26  Eylül’de  –</p>
<p class="calibre1">dört  gün  sonra–  başlatılmasını  ve  kırk  sekiz  saat  içinde sonuçlandırılmasını istedi. Çek askeri tesisleri, Alman silahlı kuvvetleri </p>
<p class="calibre1">için </p>
<p class="calibre1">dokunulmadan </p>
<p class="calibre1">bırakılacaktı. </p>
<p class="calibre1">Çekoslovakya’nın  arta  kalan  kısmını  daha  da  zayıflatmak için,  kendi  azınlıkları  adına  Macaristan  ve  Polonya’yla  ilgili sınırların  da  düzeltilmesini  talep  etti.  Chamberlain  kendisine ültimatom  verilmesine  karış  çıkınca,  Hitler  hemen  kendi sunuş  yazısının  üstündeki  “memorandum”  kelimesini gösterdi.  Saatler  süren  sert  tartışmalardan  sonra,  Hitler  bir başka  “ödün”  daha  verdi:  Çekoslovakya’ya  28  Eylül  saat</p>
<p class="calibre1"><a id="p622"></a>14.00’e kadar cevap için süre tanıdı ve 1 Ekime kadar Südet topraklarından çekilmeğe başlamasını istedi. </p>
<p class="calibre1">Chamberlain  Çekoslovakya’nın  bu  kadar  aşağılanmasını hazmedemedi.  Fransız  Başbakanı  Daladier,  daha  da  sert  bir çizgi  çizdi,  birkaç  gün  boyunca  savaş  koptu  kopacak  gibi göründü,  İngiliz  parklarında  siperler  hazırlanmaya  başladı. </p>
<p class="calibre1">Chamberlain,  Büyük  Britanya’dan,  hakkında  hiçbir  şey bilmediği  uzak  bir  ülke  için  savaşa  girmesinin  istendiği şeklindeki  melankolik  yorumu  bu  sırada  yaptı.  Bu  yorum, yüzyıllarca  Hindistan’a  yapılan  her  yaklaşıma  karşı  gözünü kırpmadan savaşmış bir ülkenin liderinden geliyordu. </p>
<p class="calibre1">Fakat  casus  belli  (savaş  sebebi)  neydi?  Büyük  Britanya, Südet  Almanları  için  self-determinasyon  ilkesi  ile  birlikte Çekoslovakya’nın  bölünmesini  zaten  kabul  etmişti.  Büyük Britanya  ve  Fransa,  bir  müttefiki  korumak  için  savaşa girmiyorlardı,  birkaç  haftalık  zaman  farkı  ve  kabul  edilmiş</p>
<p class="calibre1">olanlara  göre  önemsiz  birkaç  küçük  toprak  düzenlemesi  için savaşa  gidiyorlardı.  Mussolini,  İtalya  ve  Alman  dışişleri bakanları  arasında  daha  önce  planlanmış  olan  konferansın Fransa  (Daladier),  Büyük  Britanya  (Chamberlain),  Almanya (Hitler)  ve  İtalya  (Mussolini)  hükümet  başkanlarını  da  içine alacak  şekilde  genişletilmesini  önermek  suretiyle  herkesi sıkıntıdan kurtardı. </p>
<p class="calibre1"><a id="p623"></a>Dört  lider,  29  Eylül’de  Nazi  Partisi’nin  doğduğu  yer  olan ve  savaş  galiplerinin  kendileri  için  bir  çeşit  sembol  kabul ettikleri  Münih’te  toplandılar.  Görüşmeler  üzerinde  fazla zaman  kaybedilmedi:  Chamberlain  ve  Daladier,  ilk önerilerine  dönmek  için  gönülsüz  girişimde  bulundular; Mussolini,  Hitler’in  Bad  Godesberg  önerisini  içeren  bir  yazı çıkardı;  Hitler  meseleleri  alaycı  bir  ültimatom  şeklinde açıkladı.  Son  tarih  olan  1  Ekim,  Hitler’in  şiddet  atmosferi içinde  görüşmeleri  sürdürmekle  suçlanmasına  neden olduğundan,  Hitler  asıl  işin  “bu  nitelikteki  bir  eylemin  haklı çıkarılması<a href="index_split_014.html#p1715">”{405}  </a>olduğunu  söyledi.  Başka  bir  deyişle, konferansın tek amacı, Hitler’in Bad Godesberg programının savaş  yoluyla  empoze  edilmeden  önce,  barışçı  bir  şekilde kabulünü sağlamaktı. </p>
<p class="calibre1">Chamberlain  ve  Daladier’in  önceki  aylardaki  hareket tarzları,  Mussolini’nin  karar  taslağını  kabul  etmekten  başka gerçek  bir  seçenek  bırakmıyordu.  Çek  temsilcileri,  ülkeleri bölünürken  bekleme  odasında  yenilgiye  terk  edilmişlerdi. </p>
<p class="calibre1">Sovyetler  Birliği  zaten  konferansa  davet  edilmemişti.  Büyük Britanya  ve  Fransa,  vicdan  azaplarını  hafifletmek  için silahsızlandırılmış  Çekoslovakya’nın  geri  kalan  bölümü  için güvence  vermeyi  teklif  ettiler.  Silahlanmış,  bütünlüğünü koruyan  demokratik  bir  ülkeye  verdikleri  güvenceyi  yerine getirmeyen devletler için akıl almaz bir jestti bu. Söylemeye</p>
<p class="calibre1"><a id="p624"></a>gerek  yok  ki,  bu  güvence  de  hiçbir  zaman  yerine getirilmemiştir. </p>
<p class="calibre1">Münih,  sözlüğümüze,  şantaja  boyun  eğmenin  bedeli anlamında  spesifik  bir  sapma  olarak  girmiştir.  Bununla beraber,  Münih  tek  bir  hareket  değildi;  1920’lerde  başlayan ve  her  yeni  ödünle  hız  kazanan  hareketler  dizisinin  bir sonucuydu. On yıldır Almanya, Versay engellerini teker teker atıyordu.  Weimar  Cumhuriyeti,  Almanya’yı  tazminat ödemekten, Müttefıklerarası Askeri Kontrol Komisyonu’ndan ve  Ren  bölgesindeki  müttefik  işgalinden  kurtarmıştı.  Hitler, Alman  silahlanması  üzerindeki  kısıtlamayı,  zorunlu  askerlik yasağını  ve  Locarno’nun  silahtan  arındırılma  hükümlerini ortadan  kaldırdı.  Daha  1920’lerde  bile,  Almanya,  doğu sınırlarını kabul etmemişti ve İtilâf Devletleri de kabul etmesi için  bir  ısrarda  bulunmamışlardı.  Sonunda,  çoğu  zaman olduğu  gibi,  kararlar  birbiri  üzerine  birikerek  bir  ivme kazandı. </p>
<p class="calibre1">Galipler  Versay  Antlaşması’nın  haksız  olduğunu  kabul etmek  suretiyle,  onu  savunmak  için  psikolojik  temeli  de aşındırmışlardı.  Napoleon  Savaşları’nın  galipleri  cömert  bir barış  yapmışlardı  fakat  aynı  zamanda  barış  anlaşmasını savunma  konusunda  herhangi  bir  belirsizliğe  yer  vermemek için  aralarında  Dörtlü  İttifak’ı  oluşturmuşlardı.  I.  Dünya Savaşı’nın  galipleri  cezalandırıcı  bir  barış  yaptılar  ve</p>
<p class="calibre1"><a id="p625"></a>revizyonizm için en büyük nedeni kendileri yarattıktan sonra, kendi düzenlemelerini yıkmak için işbirliğinde bulundular. </p>
<p class="calibre1">Yirmi yıl boyunca güç dengesi sırasıyla reddedildi ve alaya alındı;  demokrasilerin  liderleri,  halklarına,  dünya  düzeninin bundan  böyle  daha  yüksek  ahlak  üzerinde  kurulacağını söylediler.  Sonra,  yeni  dünya  düzenine  meydan  okumalar başlayınca,  demokrasilerin  –Büyük  Britanya  inançla,  Fransa ümitsizlikle </p>
<p class="calibre1">karışık </p>
<p class="calibre1">kuşkuyla– </p>
<p class="calibre1">halklarına </p>
<p class="calibre1">Hitler’in</p>
<p class="calibre1">yatıştırılacak bir insan olmadığını göstermek için bütün olası ödünleri vermekten başka yolları kalmadı. </p>
<p class="calibre1">Bu  durum,  Münih  anlaşmasının  çağdaşların  büyük çoğunluğu tarafından niçin bu derece coşkuyla karşılandığını açıklamaktadır.  Chamberlain’i  kutlayanlar  arasında  Franklin Roosevelt  de  vardı  ve  onun  için  “iyi  adam”  diyordu<a href="index_split_014.html#p1715">{406}, </a></p>
<p class="calibre1">İngiliz  Milletler  Topluluğu  daha  da  coşkuluydu.  Kanada başbakanı şöyle yazıyordu:</p>
<p class="calibre1">“Size,  Kanada  halkının  samimi  tebriklerini  ve  aynı zamanda,  dominyonun  bir  ucundan  öbür  ucuna  kadar hissedilen  minnettarlıklarını  sunmak  isterim,  iş  arkadaşlarım ve  hükümetim,  insanlığa  yaptığınız  bu  hizmet  dolayısıyla sınırsız hayranlığını belirtmekte bana katılmaktadırlar. <a href="index_split_014.html#p1715">”{407}</a></p>
<p class="calibre1">Avustralya başbakanı aşağı kalmamak için şöyle diyordu:</p>
<p class="calibre1">“İş  arkadaşlarım  ve  ben,  Münih  görüşmelerinin  sonucu dolayısıyla  en  samimi  tebriklerimizi  belirtmek  isteriz. </p>
<p class="calibre1"><a id="p626"></a>Avustralyalılar,  bütün  İngiliz  İmparatorluğu’nun  halkları  ile ortak bir şekilde size, barışı korumak için yorulmak bilmeyen çabalarınızdan  dolayı  derin  minnettarlık  duygularım sunarlar.” <a href="index_split_014.html#p1715">{408}</a></p>
<p class="calibre1">İşin  garibi,  Münih  Konferansı’na  bizzat  tanık  olan herkesin,  Hitler’in  muzaffer  tavırlar  takınmak  şöyle  dursun, asık  suratlı  ve  somurtkan  olduğunu  söylemekte  adeta  ağız birliği  yapmalarıdır.  Hitler  aşırı  isteklerinin  gerçekleşmesi için  şart  olarak  gördüğü  savaşı  istiyordu.  Büyük  olasılıkla psikolojik  nedenlerle  de  savaşa  gereksinimi  vardı;  politik yaşamının  en  hayati  aşaması  olarak  gördüğü  halka  yaptığı bütün konuşmaları, şu veya bu şekilde hep savaş deneyimleri ile ilgiliydi. Her ne kadar Hitler’in generalleri savaşa şiddetle karşı  iseler  de,  saldırı  emri  verdiği  takdirde,  onu  devirmek dâhil,  her  türlü  planlamayı  yapmışlardı.  Hitler,  Münih’i aldatılmış olduğu hissiyle terk etti. Kendi ters mantığına göre haklı  da  olabilirdi.  Çünkü  Çekoslovakya  için  bir  savaş</p>
<p class="calibre1">çıkarmayı  başarmış  olsaydı  demokrasilerin  bu  savaşı kazanmak  için  gerekli  özverileri  göstereceği  şüpheliydi. </p>
<p class="calibre1">Sorun, self-determinasyon prensibine tersti ve kamuoyu böyle bir  savaşta  olağan  olan  ilk  tersliklere  karşı  yeter  derecede hazır değildi. </p>
<p class="calibre1">Paradoksal olarak, Münih, Hitler’in stratejisinin psikolojik sonu  da  oldu.  O  zamana  kadar  Hitler,  demokrasilerin, </p>
<p class="calibre1"><a id="p627"></a>Versay’ın haksızlıkları dolayısıyla hissettikleri suçluluğa hitap etmişti;  bundan  sonra  tek  silahı  olan  acımasız  kuvvetinin  ve savaştan en çok korkanların dayanabileceği şantajının bile bir sınırı vardı. </p>
<p class="calibre1">Bu,  Özellikle  Büyük  Britanya  için  doğruydu:  Bad Godesberg’deki ve Münih’teki hareket tarzı ile Hitler, İngiliz iyi  niyetini  sonuna  kadar  kullanmıştı.  Londra’ya  dönüşte</p>
<p class="calibre1">“zamanımız  için  barış”  getirdiği  şeklindeki  hatalı  sözüne rağmen,  Chamberlain  kendisine  şantaj  yapılmasına  bir  daha hiçbir  zaman  izin  vermemeye  kararlıydı  ve  önemli  bir silahlanma programı başlattı. </p>
<p class="calibre1">Gerçekte  Chamberlain’in  Münih  krizindeki  hareket  tarzı, sonradan  anlatılanlardan  daha  karmaşıktı.  Münih’i  izleyen günlerde  çok  popüler  olan  Chamberlain’in  ismi,  ondan sonraki  günlerde  hep  teslimiyetçilikle  birlikte  anılmıştır. </p>
<p class="calibre1">Demokratik  halk,  bu  sonuç  kendi  ani,  geçici  isteklerinin uygulanmasının  bir  sonucu  da  olsa  yenilgileri  kolay  kolay affetmez.  Chamberlain’in  şöhreti,  “zamanımız  için  barış” </p>
<p class="calibre1">yapamadığı  iyice  anlaşılınca,  çöktü.  Hitler  kısa  zamanda savaş  için  başka  bir  bahane  buldu  ve  o  zamana  kadar İngiltere’nin  fırtınayı  bütün  halinde,  birleşmiş  bir  halk topluluğu  olarak  ve  sağlamlaştırılmış  hava  kuvvetleri  ile geçiştirmesini  sağlamış  olması  bile  Chamberlain’a  prestij sağlamadı. </p>
<p class="calibre1"><a id="p628"></a>Geriye  bakıldığında,  yatıştırma  politikası  taraftarlarının çoğunlukla  naif  beyanlarını  kötülemek  çok  kolaydır.  Ancak onlar,  ruhen  ve  bedenen  yorgun  ve  geleneksel  Avrupa demokrasisi  genel  düş  kırıklığı  içinde,  Wilson  ideallerine uygun  yeni  düzenlemeyi  uygulamak  için  ciddi  bir  çaba harcayan  dürüst  insanlardı.  Daha  önce  hiçbir  zaman  bir İngiliz  başbakanı  yaptığı  bir  anlaşmayı  Chamberlain’in Münih’te  yaptığı  gibi  açıklamamıştır:  “Uzun  zamandan  beri havayı zehirleyen şüphe ve düşmanlıkları ortadan kaldıran bir anlaşma. <a href="index_split_014.html#p1715">”{409} </a>Sanki dış politika, psikolojinin bir alt dalıydı. </p>
<p class="calibre1">Yine  de,  bütün  bu  görüşler,  Realpolitik’in  Avrupa  tarihi mirasını,  akıl  ve  adalete  seslenerek  aşmak  için  gösterilen idealist bir çabadan kaynaklanmıştı. </p>
<p class="calibre1">Yatıştırma  yanlılarının  hayallerini  parçalamak,  Hitler’in çok  fazla  vaktini  almadı  ve  böylece  kendi  sonunu  da hazırlamış oldu. 1939 Mart’ında, Münih’ten bu yana daha altı ay  geçmemişken,  Hitler  Çekoslovakya’nın  geri  kalan bölümünü  de  işgal  etti.  Ülkenin  Çek  bölümü  Almanya himayesi  altına  girdi;  Slovak  bölümü  bir  Alman  uydusu  ise de, teknik bakımdan bağımsız oluyordu. Her ne kadar Büyük Britanya  ve  Fransa  Münih’te  Çekoslovakya’ya  güvence önermiş  iseler  de,  bu  taahhüt  hiçbir  zaman  resmileştirilmedi ve resmileştirilemezdi de. </p>
<p class="calibre1"><a id="p629"></a>Çekoslovakya’nın ortadan kaldırılması jeopolitik olarak bir anlam  ifade  etmiyordu;  bu  son  hareketi,  Hitler’in  mantıklı düşünme  sınırının  ötesinde  olduğunu  ve  açıkça  savaş</p>
<p class="calibre1">istediğini  gösteriyordu.  Savunmadan  ve  Fransız  Sovyet ittifaklarından  yoksun  bırakılan  Çekoslovakya’nın,  Alman yörüngesine  girmesi  kaçınılmazdı  ve  Doğu  Avrupa’nın  yeni güç  gerçeklerine  karşı  kendini  ayarlayacağı  da  kesindi. </p>
<p class="calibre1">Sovyetler  Birliği,  ülkesinin  yüksek  bütün  politik  ve  askeri tabakasını  henüz  temizlemişti  ve  bir  müddet  için  sahnede olmayacaktı. Hitler’in yapması gereken tek şey, beklemekten ibaretti.  Çünkü  Fransa  tarafsızlaştırılmış  olduğuna  göre, Almanya zamanla Doğu Avrupa’da egemen güç olarak ortaya çıkacaktı.  Ancak  beklemek,  Hitler’in  duygusal  olarak  en yapamayacağı şeydi. </p>
<p class="calibre1">İngiliz  ve  Fransızların,  Londra  tarafından  yönlendirilen kesin  bir  çizgi  çekme  şeklindeki  tepkisi  de,  geleneksel  güç politikası  çerçevesinde  eşit  şekilde  anlamsızdı.  Prag’ın  ele geçirilmesi, ne güç dengesini ne de görüldüğü kadar olayların akışını  değiştirmiştir.  Fakat  Versay  prensiplerine  göre, Çekoslovakya’nın  işgali  Hitler’in  self-determinasyon  veya eşitlik  değil,  Avrupa  hegemonyası  peşinde  olduğunu göstermesi bakımından dönüm noktasıydı. </p>
<p class="calibre1">Hitler’in  hatası,  İngilizlerin  savaş  sonrası  dış  politikasının dayandığı  ahlaki  kuralları  ihlal  ettiği  kadar,  tarihi  denge</p>
<p class="calibre1"><a id="p630"></a>prensiplerini  ihlal  etmemiştir.  Saldırganlığı  ile  Alman olmayan halkları Reich’de bir araya getiriyordu ve bu suretle self-determinasyon prensibini bozmuş oluyordu ki, önceki tek taraflı  toprak  işgalleri  bu  ilke  nedeniyle  hoşgörüyle karşılanmıştı. Büyük Britanya’nın sabrı ne tükenmezdi ne de zayıf  bir  ulusal  kişilik  sonucuydu  ve  sonunda  Hitler  İngiliz hükümetinin  değilse  bile,  İngiliz  kamuoyunun  saldırı tanımına  uygun  bir  hareket  gerçekleştirmişti.  Tereddütle geçen  birkaç  günden  sonra,  Chamberlain  de  politikasını İngiliz  kamuoyunun  isteğiyle  aynı  çizgiye  getirdi.  Bu noktadan  sonra  Büyük  Britanya  Hitler’e  tarihi  denge teorilerine uymak için değil, fakat artık ona güvenilemeyeceği basit gerçeği nedeniyle direnecekti. </p>
<p class="calibre1">Hayret </p>
<p class="calibre1">edilecek </p>
<p class="calibre1">husus, </p>
<p class="calibre1">Hitler’in </p>
<p class="calibre1">sınır </p>
<p class="calibre1">tanımaz</p>
<p class="calibre1">hareketlerinin  önceki  herhangi  bir  Avrupa  sistemine  göre kabul  edilemez  olan  bir  noktaya  kadar  gitmesine  olanak tanıyan  uluslararası  ilişkilere  Wilsoncu  yaklaşım,  belli  bir noktadan  sonra  Büyük  Britanya’nın  çizgiyi,  Realpolitik’e dayalı  bir  dünyada  yapılmayacak  ölçüde  sert  bir  şekilde çizmesine  neden  oldu.  Wilsonizm,  Hitler’e  karşı  daha  önce direnmeyi  önlemiş  ise,  moral  kriteri  açıkça  ihlal  edildikten sonra, </p>
<p class="calibre1">ona </p>
<p class="calibre1">karşı </p>
<p class="calibre1">amansız </p>
<p class="calibre1">bir </p>
<p class="calibre1">karşı </p>
<p class="calibre1">koyma</p>
<p class="calibre1">gerçekleştirilmesinin temelini de atmış oldu. </p>
<p class="calibre1"><a id="p631"></a>Hitler  1939’da  Danzig  üzerinde  iddiasını  ortaya  attığı  ve Polonya  koridorunun  düzeltilmesini  istediği  zaman,  karşı karşıya  bulunulan  sorunlar  esasen  bir  yıl  önceki  sorunlardan farklı  değildi.  Danzig  tamamen  bir  Alman  kasabasıydı  ve serbest  şehir  statüsü,  self-determinasyon  prensibi  karşısında Südetler’in  Çekoslovakya’ya  ait  olmasından  farklı  değildi. </p>
<p class="calibre1">Her ne kadar Polonya koridorunun halkı daha çok karışık ise de,  self-determinasyon  prensiplerine  cevap  verecek  şekilde sınır  düzeltmesi  yapılması  hiç  olmazsa  teorik  olarak mümkündü.  Ancak  Hitler’in  kavrayamadığı  değişiklik, ahlaken  hoş  görülemeyecek  çizgiyi  geçince,  önceden demokrasilerde  görülen  esnekliği  yaratan  aynı  moral kusursuzluğun,  bu  esnekliği  o  zamana  kadar  görülmemiş  bir inatçılığa dönüştürmüş olmasıydı. Almanya, Çekoslovakya’yı işgal  ettikten  sonra  İngiliz  kamuoyu  artık  daha  başka  bir ödüne  hoşgörü  ile  bakamazdı;  o  andan  sonra,  İkinci  Dünya Savaşı’nın patlak vermesi artık bir zaman meselesiydi. Hitler hareketsiz  kalırsa  durum  değişebilirdi;  ancak  Hitler’in psikolojik yapısı da bunu olanaksız kılıyordu. </p>
<p class="calibre1">Ancak  beklenen  an  gelmeden  önce  uluslararası  sistem  bir şok  daha  yaşadı.  Bu  kez  şok,  1930’ların  çalkantılı  yıllarının büyük  kısmında  ihmal  edilen  diğer  büyük  revizyonist devletten geliyordu: Stalin’in Sovyetler Birliği. </p>
<p class="calibre1"><a id="p632"></a> </p>
<p class="calibre1"></p>
<p class="calibre1"><a id="p633"></a><img src="index-633_1.jpg" class="calibre2"/></p>
<p class="calibre1">Joseph  Stalin,  Yüksek  Sovyet’in  ilk  toplantısında yardımcıları ile beraber. </p>
<p class="calibre1">Nikolai  Bulganin,  Andrei  Zdanov,  Stalin,  Kliment  Voroşilov ve Nikita Kruşçev (26 Ocak 1938)</p>
<p class="calibre1"><b class="calibre3"> </b></p>
<p class="calibre1"><b class="calibre3">13</b></p>
<p class="calibre1"><b class="calibre3">Stalin’in Pazarı</b></p>
<p class="calibre1">Eğer ideoloji dış politikayı belirliyorsa, Hitler ile Stalin’in de  tıpkı  üç  yüzyıl  önce  Richelieu  ile  Türk  sultanının  yaptığı gibi  el  sıkışmamaları  gerekirdi.  Fakat  ortak  jeopolitik  çıkar güçlü bir bağdır ve Hitler ile Stalin gibi iki eski düşmanı karşı konulmaz bir şekilde birbirine doğru itmiştir. </p>
<p class="calibre1">Olay  gerçekleştiği  zaman,  demokrasiler  duyduklarına inanamadılar;  şaşkınlıktan  taş  kesilmeleri,  onların  Stalin’in mantalitesini,  Hitler’inkinden  daha  iyi  anlayamadıklarının işaretidir.  Hitler  gibi  Stalin’in  kariyeri  de,  toplumun  fakir kesimlerinde şekillenmişti; şu farkla ki, meslek hayatında en</p>
<p class="calibre1"><a id="p634"></a>yukarılara kadar çıkması daha uzun zaman almıştır. Hitler’in, demagojideki parlaklığına olan güveni, her şeyini tek bir zar atışına  bırakmayı  göze  almasına  neden  olmuştur.  Stalin, başarısını,  komünist  bürokrasinin  içinde  rakiplerinin  ayağını kaydırma  yeteneğine  borçluydu.  Güce  talip  olan  diğer rakipler,  Gürcistan’dan  gelen  bu  meşum  kişiye  ilk  nazarda rakip gözü ile bakmadıklarından onu ihmal etmişlerdi. Hitler, temel  bir  tek  amaçlılıkla  arkadaşları  üzerinde  baskı  kurarak başarılı  olurken;  Stalin  perde  arkasından  kendini  belli etmemek yoluyla güç kazanmıştır. </p>
<p class="calibre1">Hitler,  Bohem  çalışma  alışkanlıklarını  ve  kurnaz  kişiliğini karar  verme  mekanizmasına  uyarladı  ve  bu  da  hükümetine kriz  dolu  ve  kimi  zaman  da  amatörce  bir  hava  verdi.  Stalin, hayatının  gençlik  yıllarındaki  sert  dini  eğitiminin  katı disiplinini, Bolşevik dünya görüşünün acımasız yorumlarıyla birleştirdi  ve  ideolojiyi  politik  kontrol  aracı  haline  getirdi. </p>
<p class="calibre1">Hitler,  kitlelerin  hayranlığını  kazanarak  başarılı  oldu.  Stalin, bu  kadar  kişisel  bir  yaklaşıma  güvenemeyecek  kadar paranoyaktı. Nihai zaferi, gelip geçici sevgiden çok daha fazla istiyordu  ve  bu  amacına  ulaşmak  için  olası  bütün  rakiplerini tek tek ortadan kaldırmak yolunu seçti. </p>
<p class="calibre1">Hitler’in  ihtiraslarının,  yaşadığı  süre  içinde  gerçekleşmesi gerekliydi;  kendi  sözlerine  göre,  o  yalnızca  kendisini  temsil ediyordu.  Stalin  de  onun  gibi  megalomandı;  fakat  kendisini</p>
<p class="calibre1"><a id="p635"></a>tarihi  gerçeğin  bir  hizmetkârı  gibi  görüyordu.  Stalin’in, Hitler’e </p>
<p class="calibre1">benzemeyen </p>
<p class="calibre1">tarafı </p>
<p class="calibre1">inanılmaz </p>
<p class="calibre1">sabrıydı. </p>
<p class="calibre1">Demokrasilerin liderlerine benzemeyen bir başka özelliği de, her zaman çok büyük bir titizlikle güç analizi yapmaya hazır olmasıydı,  ideolojisinin  tarihi  gerçeği  temsil  ettiğine kesinlikle  inandığı  için  ikiyüzlü  ahlak  veya  duygusal bağlılıklar  dediği  bağlarla  kısıtlanmadan  Sovyet  ulusal çıkarlarının acımasız bir takipçisi oldu. </p>
<p class="calibre1">Stalin  gerçekte  bir  canavardı;  fakat  uluslararası  ilişkilerin yönetiminde  çok  iyi  bir  realistti;  sabırlıydı,  kurnazdı  ve amansızdı,  zamanının  Richelieu’suydu.  Onu  tanımayan  Batı demokrasileri, Stalin ile Hitler arasındaki uzlaşmaz ideolojik çatışmaya güvenerek kadere meydan okudular. Stalin’i askeri işbirliğini  öngören  Fransız  paktı  ile  sıkıştırdılar,  Sovyetler Birliği’ni Münih Konferansından dışladılar ve onun Hitler’le bir  anlaşma  yapmasını  engellemekte  artık  çok  geç  olunduğu bir zamanda, Stalin’le askeri görüşmelere giriştiler. Stalin’in, can  sıkıcı  ve  hafifçe  dinsel  konuşmaları,  düşünce  ve politikadaki  katılığı,  demokrasi  liderlerinin  akıllarını karıştırdı.  Oysa  Stalin’in  katılığı,  yalnızca  komünist  ideoloji ile  ilgili  idi.  Komünist  inançları,  taktiklerinde  olağanüstü  bir esneklik göstermesine olanak tanıdı. </p>
<p class="calibre1">Bu  psikolojik  hususların  ötesinde,  Stalin’in  karakterinin Batı  liderleri  tarafından  hemen  hemen  hiç  anlaşılmayan</p>
<p class="calibre1"><a id="p636"></a>felsefi  bir  merkezi  daha  vardı,  iktidara  gelmeden  önce,  eski bir  Bolşevik  olarak  düşünceleri  nedeniyle  yıllarca  hapis  ve sürgün  hayatı  yaşamış,  yoksulluk  çekmişti.  Tarihin dinamiklerini çok iyi bildiklerinden dolayı kendileri ile gurur duyan  Bolşevikler,  objektif  tarihi  sürecin  gerçekleşmesine yardımcı olduklarına inandılar. Görüşlerine göre, kendileri ile komünist  olmayanlar  arasındaki  fark,  bir  bilim  adamı  ile sıradan  insan  arasındaki  fark  gibiydi.  Fiziksel  olayları  analiz ederken,  bilim  adamı,  fiilen  bu  olaylara  sebep  olan  değildir; bu  olayların  nasıl  oluştuğunu  bilmesi  ona  ara  sıra  sürece müdahale  etme  olanağı  sağlar.  Fakat  hiçbir  şekilde  olayın doğal  yasalarına  aykırı  bir  şekilde  müdahale  edemez.  Bunun gibi,  Bolşevikler  de  kendilerini  tarihin  bilim  adamları  olarak düşünmekteydiler:  Tarihin  dinamiklerinin  ortaya  çıkmasına yardım  etmekte,  belki  bunları  hızlandırmakta,  fakat  hiçbir zaman onların sabit yönlerini değiştirmemekte idiler. </p>
<p class="calibre1">Komünist  liderler,  kendilerini  şaşmaz,  acımanın  ötesine geçmiş,  tarihi  görevden  kaçmayan  ve  özellikle  davaya inanmayanların  geleneksel  argümanlarından  etkilenmeyen kimseler </p>
<p class="calibre1">olarak </p>
<p class="calibre1">tanıttılar. </p>
<p class="calibre1">Komünistler, </p>
<p class="calibre1">diplomasi</p>
<p class="calibre1">uygulamasında  kendilerinin  avantajlı  olduğuna  inanmışlardı. </p>
<p class="calibre1">Çünkü </p>
<p class="calibre1">diplomatik </p>
<p class="calibre1">karşıtlarını, </p>
<p class="calibre1">onların </p>
<p class="calibre1">kendilerini</p>
<p class="calibre1">anladığından  çok  daha  iyi  anladıklarını  düşünürlerdi. </p>
<p class="calibre1">Komünist düşüncesine göre, ödünler eğer verilmeliyse, ancak</p>
<p class="calibre1"><a id="p637"></a>“objektif  realite”  gerektirdiğinde  verilir,  yoksa  görüşülen diplomatların  ikna  yeteneklerinin  etkisi  altında  kalınarak verilmez.  Yeni  diplomasi,  sonunda  mevcut  dünya  düzenini yıkacak  olan  sürecin  bir  parçasıdır;  barış  içinde  bir  arada yaşama  diplomasisi  ile  mi,  yoksa  askeri  çatışmayla  mı yıkılacağı  ise  güçlerin  ilişkilerinin  değerlendirilmesine bağlıdır. </p>
<p class="calibre1">Ancak  Stalin’in  insanlık  dışı  ve  soğukkanlı  hesaplar evreninde değişmez bir tek prensip vardı: Hiçbir şey, şüpheli davalar  için  ümitsiz  savaşlar  yapmayı  haklı  gösteremez. </p>
<p class="calibre1">Felsefi  olarak,  Nazi  Almanya’sı  ile  olan  ideolojik anlaşmazlık,  Stalin’i  ilgilendirdiği  kadarıyla,  Fransa  ile İngiltere’yi  de  içine  alan  kapitalistlerle  olan  genel anlaşmazlığın bir parçasıydı. Sovyet düşmanlığının saldırısına hangi  ülkenin  hedef  olacağı,  Moskova’nın  herhangi  bir zamanda  hangi  devleti  en  büyük  tehdit  olarak  kabul  ettiğine bağlıydı. </p>
<p class="calibre1">Stalin, moral bakımdan çeşitli kapitalist devletler arasında hiçbir  fark  gözetmemiştir.  Evrensel  barışçı  erdemleri  öven ülkeler hakkındaki gerçek düşüncesi, 1928’de Briand-Kellogg Paktı’nın </p>
<p class="calibre1">imzalanmasına </p>
<p class="calibre1">karşı </p>
<p class="calibre1">gösterdiği </p>
<p class="calibre1">tepkide</p>
<p class="calibre1">görülmektedir:</p>
<p class="calibre1">“Barışseverlikten </p>
<p class="calibre1">bahsediyorlar; </p>
<p class="calibre1">Avrupa </p>
<p class="calibre1">devletleri</p>
<p class="calibre1">arasındaki  barıştan  söz  ediyorlar.  Briand  ve  (Austen)</p>
<p class="calibre1"><a id="p638"></a>Chamberlain  birbirlerini  kucaklıyorlar...  Bütün  bunlar saçmalık.  Avrupa  tarihinden  biliyoruz  ki,  yeni  savaşlar  için kuvvetleri </p>
<p class="calibre1">yeniden </p>
<p class="calibre1">düzenleyen </p>
<p class="calibre1">antlaşmaların </p>
<p class="calibre1">her</p>
<p class="calibre1">imzalanmasında, aslında asır sonraki savaşın yeni faktörlerini tanımlamak  amacıyla  imzalandıkları  halde...  bu  antlaşmalar barış antlaşmaları olarak adlandırılmıştır... <a href="index_split_014.html#p1715">”{410}</a></p>
<p class="calibre1">Kuşkusuz  Stalin’in  korkulu  rüyası,  bütün  kapitalist ülkelerin  Sovyetler  Birliği’ne  aynı  zamanda  saldırmak  için koalisyon  kurması  olasılığı  idi.  1927’de  Stalin,  Sovyet stratejisini  Lenin’in  on  yıl  önce  tanımladığı  şekilde tamamladı...  “Pek  çok  şey...  kapitalist  dünyayla  kaçınılmaz olan savaşı, kapitalistler birbirleri ile savaşmaya başlayıncaya kadar </p>
<p class="calibre1">geciktirmekte </p>
<p class="calibre1">başarılı </p>
<p class="calibre1">olup </p>
<p class="calibre1">olmayacağımıza</p>
<p class="calibre1">bağlıdır.” <a href="index_split_014.html#p1716">{411}</a>  Bu  beklentiyi  kolaylaştırmak  için  Sovyetler Birliği  1922’de  Almanya  ile  Rapallo  Anlaşması’nı  ve 1926’da Berlin ile tarafsızlık antlaşması yaptı ve bu antlaşma 1931’de  yenilendi.  Bu  bir  kapitalist  savaştan  uzak  durmak sözünün açıkça verildiği anlamındaydı. </p>
<p class="calibre1">Stalin </p>
<p class="calibre1">bakımından, </p>
<p class="calibre1">Hitler’in </p>
<p class="calibre1">küfürbaz </p>
<p class="calibre1">komünist</p>
<p class="calibre1">düşmanlığı,  Almanya  ile  iyi  ilişkiler  kurma  konusunda aşılmaz  bir  engel  oluşturmadı.  Hitler  iktidara  geldiğinde, Stalin,  uzlaşma  için  bazı  girişimlerde  bulunmakta  zaman kaybetmedi.  Stalin,  1934’ün  Ocak  ayında  yapılan  Onyedinci Parti  Kongresi’nde  şöyle  diyordu:  “Almanya’daki  faşist</p>
<p class="calibre1"><a id="p639"></a>rejimle  pek  dost  değiliz.  Burada  sorun  faşizm  değildir; örneğin  İtalya’daki  faşizm,  Sovyet  Sosyalist  Cumhuriyetler Birliği’nin  bu  ülke  ile  iyi  ilişkiler  kurmasına  engel olmamıştır...  Bizim  temel  aldığımız  nokta,  eskiden  olduğu gibi şimdi de yalnız ve yalnız SSCB’dir. SSCB’nin çıkarları, barışı  bozmayacak  bir  ülke  ile  yakınlaşmayı  gerektiriyorsa, hiç tereddüt etmeden bunu yaparız. <a href="index_split_014.html#p1716">”{412}</a></p>
<p class="calibre1">Büyük  bir  ideolog  olan  Stalin,  gerçekte  ideolojiyi Realpolitik’in  hizmetine  koyuyordu.  Richelieu  ve  Bismarck, onun  stratejisini  anlamakta  herhangi  bir  zorlukla karşılaşmazlardı, ideolojik at gözlüğü takanlar, demokrasileri temsil  eden  devlet  adamlarıydı;  güç  politikalarını  reddeden demokrasileri temsil eden devlet adamları, uluslar arasında iyi ilişkilerin  ön  şartı  olarak  bu  ülkelerin  ortak  güvenlik kurallarına  genel  olarak  inanmaları  gerektiğini  ve  ideolojik düşmanlığın, faşistler ve komünistler arasında pratik işbirliği olasılığına engel olduğunu düşünüyorlardı. </p>
<p class="calibre1">Demokrasiler, her iki görüşlerinde de yanılıyorlardı. Stalin, Nazi  Almanya’sını  hedef  alan  ilk  girişimleri  reddedildikten sonra,  istemeye  istemeye  Hitler  karşıtı  kampa  yaklaştı. </p>
<p class="calibre1">Hitler’in  Bolşevik  aleyhtarı  slogan  ve  nutuklarının  ciddi olabileceğine  sonunda  inanan  Stalin,  onu  çevrelemek  için mümkün olan en geniş koalisyonu oluşturmaya girişti. Stalin yeni stratejisini, Komünist Enternasyonal’in 1935 Temmuz ve</p>
<p class="calibre1"><a id="p640"></a>Ağustos aylarında yapılan Yedinci (ve sonuncu) Kongre’sinde açıkladı<a href="index_split_014.html#p1716">.{413}  </a>Bütün  barışsever  halkların  birleşik  cephe oluşturması  çağrısında  bulunarak,  Avrupa  parlamenter kurumlarını çalışamaz hale getirmek için komünist partilerin, tutarlı  bir  şekilde,  faşistler  dâhil,  antidemokratik  gruplarla birlikte  oy  kullandığı  1920’lerin  komünist  taktiklerinin  terk edilmesi işaretini verdi. </p>
<p class="calibre1">Yalnızca  bu  rolü  oynamak  üzere  atanan  yeni  Dışişleri Bakanı Maxim Litvinov, yeni Sovyet dış politikasının başlıca sözcüsüydü.  Medeni,  İngilizce  ve  İbraniceyi  kusursuz konuşan  Litvinov  burjuva  kökenli  idi  ve  bir  İngiliz tarihçisinin  kızı  ile  evliydi.  Resmi  kimliği,  Sovyet diplomasisinde  kariyer  yapacak  bir  adamdan  çok,  bir  halk düşmanı  olmaya  daha  uygundu.  Litvinov’un  liderliğinde, Sovyetler  Birliği,  Milletler  Cemiyeti’ne  girdi  ve  ortak güvenliği  en  yüksek  sesle  savunan  ülkelerden  birisi  oldu. </p>
<p class="calibre1">Stalin,  Hitler’in  Mein  Kampf’ında  yazdığı  şeyleri gerçekleştirmesi  ve  Sovyetler  Birliği’ni  de  birinci  hedefi haline  getirmesi  olasılığına  karşı  kendini  güvence  altına almak  için,  Wilson’un  retoriğini  tekrarlamaya  hazırdı.  Bir siyaset  bilimci  olarak  Robert  Legvold,  Stalin’in  amacının kapitalist dünyayla barış yapmak değil, onlardan olabildiğince çok yardım koparmak olduğuna işaret etmiştir<a href="index_split_014.html#p1716">.{414}</a></p>
<p class="calibre1"><a id="p641"></a>Karşılıklı  derin  itimatsızlık  duygusu,  demokrasiler  ile Sovyetler  Birliği  arasındaki  ilişkilere  egemendi.  Stalin, 1935’te Fransa ile ve onu izleyen yıl Çekoslovakya ile paktlar yaptı.  Fakat  1930’lu  yılların  Fransız  liderleri,  karşıt  bir  yön izleyerek  askeri  görüşmeleri  reddettiler.  Stalin  kaçınılmaz olarak  bu  tutumu,  Hitler’e,  ilk  önce  Sovyetler  Birliği’ne saldırması  için  bir  davetiye  olarak  yorumladı.  Kendini güvence  altına  almak  için,  Çekoslovakya’ya  Sovyet yardımını,  önce  Fransa’nın  Çekoslovakya’ya  yardım yükümlülüğünü  yerine  getirmesine  bağladı.  Kuşkusuz  bu tavır, Stalin’e, emperyalistleri, bu sorun için kendi aralarında savaşmaya  bırakma  seçeneği  tanıdı.  Fransız-Sovyet  ittifakı cennette yapılmış bir ilişki değildi. </p>
<p class="calibre1">Fransa’nın  Sovyetler  Birliği  ile  askeri  ittifakı  reddederken politik  bağlar  kurmaya  istekli  olması,  demokrasilerin  dış</p>
<p class="calibre1">politikasının,  iki  savaş  arası  dönemde  sürüklendiği  hayal dünyasını  göstermektedir.  Demokrasiler,  ortak  güvenlikle ilgili  ateşli  nutuklara  değer  vermişler,  fakat  onu  işler  bir duruma  getirmekten  kaçınmışlardır.  I.  Dünya  Savaşı,  Büyük Britanya ve Fransa’ya, ittifak halinde de olsalar, Almanya ile savaşmanın  tehlikeli  bir  girişim  olduğunu  öğretmeliydi. </p>
<p class="calibre1">Amerika’nın  savaşa  katılmasına  rağmen  1918’de  Almanya nerdeyse  galip  geliyordu.  Sovyet  veya  Amerikan  yardımı olmadan  Almanya’yla  savaşmayı  düşünmek,  Majino  Hattı</p>
<p class="calibre1"><a id="p642"></a>mantalitesini,  kendi  güçlerinin  olduğundan  çok  fazla görülmesiyle de bir araya getirdi. </p>
<p class="calibre1">Demokrasi  liderlerinin,  tam  bir  Bolşevik,  objektif  ve maddeci  faktörlerin  yılmaz  bir  inananı  olan  Stalin’in,  ortak güvenliğin  hukuki  ve  moral  doktrinine  kayabileceğine inanmaları  için  ancak  aşırı  ölçüde  tek  taraflı  düşünmeleri gerekirdi. Çünkü Stalin ve arkadaşlarının, kurulu uluslararası düzenden  hoşnut  olmamalarının  ideolojiden  başka  nedenleri vardı.  Her  şeyden  önce,  Sovyetlerin  Polonya  ile  sınırları kuvvet  kullanılarak  empoze  edilmişti  ve  Sovyetlerin kendilerine  ait  olduğunu  düşündükleri  Besarabya’yı  da Romanya almıştı. </p>
<p class="calibre1">Doğu  Avrupa’daki  olası  Almanya  kurbanları  da  Sovyet yardımını istemiyorlardı. Versay Antlaşması ile Rus Devrimi birlikte, Doğu Avrupa’da herhangi bir ortak güvenlik sistemi için  çözülemez  bir  problem  yaratmışlardı:  Sistem  Sovyetler Birliği  olmadan  askeri  bakımından  işleyemezdi;  Sovyetler Birliği olunca da politik bakımdan işlemez oluyordu. </p>
<p class="calibre1">Batı  diplomasisi  de,  Stalin’in,  Sovyet  karşıtı  kapitalist entrika  paranoyasını  rahatlatacak  hiçbir  şey  yapmadı. </p>
<p class="calibre1">Sovyetler  Birliği  ile  Locarno  Paktı’nın  sona  erdirilmesine ilişkin olarak hiçbir diplomatik temas yapılmadı ve Sovyetler Münih  Konferansı’ndan  da  tamamen  dışlandı.  Doğu Avrupa’da bir güvenlik sistemi oluşturulması için görüşmeye</p>
<p class="calibre1"><a id="p643"></a>de  isteksizce  ve  ancak  1939’da  Çekoslovakya’nın  işgalinden sonra çok geç olarak çağrıldı. </p>
<p class="calibre1">Bununla  beraber,  Hitler-Stalin  Paktı’nın  yapılmış  olması kabahatini Batı politikasına yüklemek, Stalin’in psikolojisinin yanlış  okunması  anlamına  gelir.  Stalin’in  paranoyası,  olası bütün  rakiplerini  ortadan  kaldırması  ve  ancak  fantezilerinde kendisine  karşı  olan  milyonları  öldürmesi  veya  sürgüne göndermesi ile fazlasıyla kendisini göstermişti. Bütün bunlara rağmen,  dış  politika  konusunda  Stalin  çok  soğukkanlı  ve hesaplı  olduğunu  gösterdi  ve  özellikle  güç  dengesini  anlama düzeylerini,  kendisinden  çok  aşağı  gördüğü  kapitalist liderlerin  kışkırtmalarına  kapılarak  acele  hareket  etmekten kaçındığı için büyük gurur duyuyordu. </p>
<p class="calibre1">Münih Konferansı esnasında Stalin’in ne yapmak niyetinde olduğunu,  insan  ancak  tahmin  edebilir.  Bununla  beraber, birbiri  ardına  yaptığı  siyasi  temizliklerle  ülkesini  şiddetle sarsan  Stalin’in  en  son  izleyeceği  yol,  ortak  bir  yardım anlaşmasının  otomatik  ve  intihar  sayılabilecek  bir  şekilde uygulaması  olurdu.  Çekoslovakya  ile  yapılan  antlaşma, Sovyetler  Birliği’ni,  ancak  Fransa’nın  savaşa  girmesinden sonra  bağladığından,  Stalin’e  birçok  seçenek  sağladı. </p>
<p class="calibre1">Örneğin,  Çekoslovakya’ya  yardım  için  Romanya  ve Polonya’dan geçiş hakkı isteyebilir ve bu ülkelerin neredeyse kesin olan retlerini bir mazeret olarak kullanarak Orta ve Batı</p>
<p class="calibre1"><a id="p644"></a>Avrupa’da  savaşın  gelişmesini  öğrenecek  kadar  bekleyerek zaman  kazanabilirdi.  Savaşın  sonucunun  değerlendirilmesine bağlı  olarak,  Rus  Devrimi’nden  hemen  sonra  Polonya’ya  ve Romanya’ya kaptırılan Rus topraklarını geri alabilirdi ki bunu bir  yıl  sonra  yapacaktı.  Sovyetler  Birliği’nin,  ortak  güvenlik adına  Versay  toprak  düzenlemesinin  son  savunucusu  olarak barikatlar kurması, en az olası sonuç olabilirdi. </p>
<p class="calibre1">Kuşkusuz  Münih,  Stalin’in  demokrasiler  hakkındaki kuşkularını doğruladı. Bununla beraber, hiçbir şey Stalin’i, ne pahasına  olursa  olsun  kapitalistleri  birbirine  düşürmek  ve Sovyetler  Birliği’ni  onların  bu  savaşının  kurbanı  olmaktan uzak  tutmak  gibi  bir  Bolşevik  olarak  görev  kabul  ettiği  bir işten  alıkoyamazdı.  Böylece,  Münih’in  etkisi,  öncelikle Stalin’in  taktiklerini  değiştirmesi  oldu.  Şimdi  Stalin,  bir Sovyet paktı için pazarı açmıştı. Bu, Hitler’in ciddi bir öneri yapması durumunda demokrasilerin kazanma ümidi olmayan bir  açık  artırmaydı.  Ekim  1938’de,  Münih  Antlaşması’nı açıklamak için Sovyet Dışişleri Bakanlığı’na çağrılan Fransa büyükelçisi,  Dışişlerinin  Yardımcı  Komiseri  Vladimir Potemkin  tarafından  şu  felaketli  sözlerle  karşılandı:  “Zavallı dostum,  ne  yaptınız?  Bizim  için,  Polonya’nın  dördüncü  kez bölünmesinden başka bir sonuç göremiyorum.” <a href="index_split_014.html#p1716">{415}</a></p>
<p class="calibre1">Bu  nükteli  söz,  Stalin’in  dış  politikaya  olan  soğuk yaklaşımını  bir  an  için  gözler  önüne  sermiş  oldu.  Münih’ten</p>
<p class="calibre1"><a id="p645"></a>sonra,  Almanya’nın  bundan  sonraki  hedefinin  Polonya olacağı kesindi. Stalin, ne Sovyet sınırında Alman ordusu ile karşılaşmak,  ne  de  Hitler’le  savaşmak  istediğine  göre, Polonya’nın  dördüncü  kez  bölünmesi  tek  alternatif  olarak kalıyordu.  (Gerçekten  1772’de  Polonya’nın  Prusya  ve Avusturya  arasındaki  bölünmesini  ilk  defa  öneren  Büyük Katerina  da  aynı  mantıkla  hareket  etmiştir).  Stalin’in  ilk hareketi  Hitler’in  yapması  için  bütün  bir  yıl  beklemesi,  dış</p>
<p class="calibre1">politikasını  yönetirken  çelik  gibi  sinirlere  sahip  olduğunu  da göstermektedir. </p>
<p class="calibre1">Hedefini sağlam bir şekilde yerine oturttuktan sonra, Stalin ikinci  hareket  olarak  Sovyetler  Birliği’ni  sessizce  ön  cephe hattından  çekmeğe  başladı.  27  Ocak  1939’da,  Londra’da News  Chronicle  gazetesi,  Moskova  Büyükelçisi  Ivan Malsky’ye  yakınlığı  ile  tanınan  diplomatik  muhabirinin  bir yazısını  yayınladı.  Yazısında  Almanya  ile  Sovyetler  Birliği arasında  olası  bir  yakınlaşmadan  bahseden  yazar,  Batı demokrasileri  ile  faşist  diktatörler  arasında  önemli  bir  fark olmadığı  şeklindeki  Stalin’in  standart  tezini  tekrar  ediyor  ve bunu,  Sovyetler  Birliği’ni  ortak  güvenliğe  herhangi  bir otomatik bağlılıktan kurtarmak için kullanıyordu:</p>
<p class="calibre1">“Şu  anda  Sovyet  hükümetinin,  Büyük  Britanya  ve Fransa’ya,  Almanya  ve  İtalya  ile  herhangi  bir  anlaşmazlığa düşmeleri  durumunda  yardım  etmeye  hiç  niyeti  olmadığı</p>
<p class="calibre1"><a id="p646"></a>açıktır... Sovyet hükümetinin görüşüne göre, bir tarafta İngiliz ve  Fransız  hükümetleri,  diğer  tarafta  Alman  ve  İtalyan hükümetleri  olmak  üzere  iki  tarafın konumları  arasında  Batı demokrasisinin </p>
<p class="calibre1">savunulması </p>
<p class="calibre1">için </p>
<p class="calibre1">ciddi </p>
<p class="calibre1">özverilerde</p>
<p class="calibre1">bulunulmasını haklı çıkaracak büyük bir fark yoktur. <a href="index_split_014.html#p1716">”{416}</a></p>
<p class="calibre1">Sovyetler Birliği, ideoloji bazında, çeşitli kapitalist ülkeler arasında birisini seçmeye gerek görmediğinden, Moskova ile Berlin  arasındaki  anlaşmazlıklar,  pratik  bir  temel  üzerinde çözülebilirdi.  Bu  görüşün  dikkatten  kaçmaması  için,  Stalin, örneği  görülmeyen  bir  şekilde  yazıyı  kelimesi  kelimesine, Komünist Partisi’nin resmi gazetesi olan Pravda’da yayınlattı. </p>
<p class="calibre1">Hitler’in Prag’ı işgalinden beş gün önce, 10 Mart 1939’da, Stalin Moskova’nın yeni stratejisinin kendisine ait açıklaması ile  ileri  doğru  bir  adım  attı.  Stalin’in  beş  yıl  önce  ortak güvenliği  ve  “birleşmiş  cepheler”i  benimsemesinden  sonra yapılan ilk toplantı olan Onsekizinci Parti Kongresi’nde fırsat ortaya çıktı. Siyasi temizlik hareketleri, arkadaşlarını ortadan kaldırdığından  saflar  oldukça  seyrekleşmişti  ve  hayatta kalanlar  bundan  dolayı  mutlu  olmalıydılar.  Beş  yıl  önceki 2000  delegeden  yalnızca  35’i  oradaydı.  1100  delege  karşı devrim  faaliyetleri  dolayısıyla  tutuklanmıştı;  131  üyeli Merkez  Komitesi’nin  98  üyesi,  Kızıl  Ordu’nun  5</p>
<p class="calibre1">mareşalinden  3’ü,  Savunma  Bakanlığı’nın  11  komiser yardımcısının hepsi, bütün askeri bölge komutanları, Yüksek</p>
<p class="calibre1"><a id="p647"></a>Askeri  Konsey’in  80  üyesinden  75’i  tasfiye  edilmişlerdi. </p>
<p class="calibre1"><a href="index_split_014.html#p1716">{417}  </a>Onsekizinci  Parti  Kongresi,  bir  devamlılığın kutlanması olmaktan çok uzaktı. Kongre’de hazır olanlar, dış</p>
<p class="calibre1">politikanın  inceliklerinden  çok,  hayatta  kalabilme  çaba  ve endişesi içindeydiler. </p>
<p class="calibre1">1934’te  olduğu  gibi,  korkudan  yılmış  bu  dinleyicilere Stalin’in  sunduğu  ana  tema,  düşman  bir  uluslararası  çevre içinde  Sovyetler  Birliği’nin  barışçıl  niyetleri  idi.  Ancak vardığı  sonuçlar,  bir  önceki  parti  kongresinin  ortak  güvenlik kavramından  köklü  değişiklikleri  içeriyordu.  Sonuçta  Stalin, kapitalistler  arasındaki  çatışmada  Sovyetlerin  tarafsızlığını ilan etti:</p>
<p class="calibre1">“Sovyetler  Birliği’nin  dış  politikası  şeffaf  ve  açıktır.  Biz, barış  ve  bütün  ülkelerle  iş  ilişkilerimizin  kuvvetlenmesini istiyoruz.  Bizim  konumumuz  budur  ve  bu  ülkeler  Sovyetler Birliği  ile  benzer  ilişkileri  devam  ettirdikleri  ve  ülkemizin çıkarlarına  tecavüz  etme  girişiminde  bulunmadıkları  sürece bu konumumuza bağlı kalacağız.” <a href="index_split_014.html#p1716">{418}</a></p>
<p class="calibre1">Pek  zeki  olmayan  kapitalist  liderlerin  ne  demek  istediğini anlamaları  için,  Stalin  News  Cronicle’daki  yazının  ana temasını  hemen  hemen  kelimesi  kelimesine  tekrarladı: Demokrasiler  ile  Almanya  aynı  sosyal  bünyeye  sahip olduklarına  göre,  Almanya  ile  Sovyetler  Birliği  arasındaki farklılıklar,  başka  herhangi  bir  kapitalist  ülke  ile  Sovyetler</p>
<p class="calibre1"><a id="p648"></a>Birliği  arasındaki  farklılıklardan  daha  büyük  değildir. </p>
<p class="calibre1">Özetlerken Stalin, hareket serbestliğini korumak ve yakın bir savaşta  Moskova’nın  iyi  niyetini  en  yüksek  fiyatı  verene satmak  hususlarındaki  kararlılığını  seslendirdi.  Bir  başka cümlede, Stalin “dikkatli olmaya ve ülkesinin ateş üzerindeki kestaneleri </p>
<p class="calibre1">başkalarına </p>
<p class="calibre1">aldırmaya </p>
<p class="calibre1">alışmış </p>
<p class="calibre1">savaş</p>
<p class="calibre1">kışkırtıcılarının  yarattığı  anlaşmazlıkların  içine  çekilmesine izin  vermemeye<a href="index_split_014.html#p1716">”{419}  </a>yemin  etti.  Aslında  Stalin,  açıkça Nazi Almanya’sını bir öneride bulunmaya davet ediyordu. </p>
<p class="calibre1">Stalin’in  yeni  politikasının  eskisinden  farklılığı,  temelde sözlerinin  vurgusundaydı.  Ortak  güvenlik  ve  “birleşmiş</p>
<p class="calibre1">cepheler”  kavramlarını  en  kuvvetli  şekilde  savunduğu günlerde  bile  Stalin,  Sovyet  bağlantılarını  öyle  bir  şekilde yaptı  ki,  savaş  başladıktan  sonra  ayrı  bir  anlaşma  yapmak seçeneğini  daima  elinde  bulundurdu.  Fakat  şimdi,  1939’un baharında,  Çekoslovakya’nın  geri  kalan  parçası  henüz Almanya tarafından işgal edilmemişken, Stalin bir adım daha ileri  gidiyordu.  Savaştan  önce  ayrı  bir  anlaşma  yapmak  için birtakım  manevralar  yapmaya  başladı.  Kimse  Stalin’in niyetlerini gizli tuttuğu konusunda bir yakınmada bulunamaz; demokrasilerin  geçirdiği  şok,  muhteris  bir  ihtilalci  olan Stalin’in,  her  şeyden  önce  soğukkanlı  bir  stratejisi  olduğunu anlama yeteneklerinin olmamasından ileri geliyordu. </p>
<p class="calibre1"><a id="p649"></a>Prag’ın  işgalinden  sonra,  Büyük  Britanya  Almanya’ya karşı yatıştırma politikasını terk etti. İngiliz kabinesi, önceden olduğundan  küçük  gösterdiği  Nazi  tehlikesinin  yakınlığını şimdi  de  abartıyordu;  Hitler’in  Çekoslovakya’dan  hemen sonra  başka  bir  ülkeye  saldıracağına  inanıyordu;  bazılarına göre  Belçika’ya,  bazılarına  göre  Polonya’ya  bir  saldırı olacaktı. 1939 Mart’ının son günlerinde, hedefin Almanya ile sınırı bile olmayan Romanya olduğu söylentisi yayıldı. Oysa ikinci  ve  alakasız  bir  hedefe  hemen  saldırmak  Hitler’in karakterine hiç uymuyordu. Kendisine uygun olan taktik, bir daha  vurmadan  önce  son  kurbanım  iyice  demoralize  etmek için  birinci  darbenin  etkisinin  iyice  yerleşmesine  izin vermekti.  Ne  olursa  olsun,  geçmişe  baktığımızda,  Büyük Britanya’mı </p>
<p class="calibre1">stratejisini </p>
<p class="calibre1">planlamak </p>
<p class="calibre1">için </p>
<p class="calibre1">liderlerinin</p>
<p class="calibre1">sanıldığından  fazla  zamanları  olduğunu  görüyoruz,  İngiliz kabinesi,  Stalin’in  Onsekizinci  Parti  Kongresi’nde  yaptığı açıklamaları  dikkatlice  analiz  etmiş  olsaydı,  Büyük Britanya’nın  ne  kadar  şevkle  Hitler’e  karşı  direnmeyi organize  ederse,  Stalin’in  her  iki  tarafa  karşı  elinde bulundurduğu  manivelayı  olduğundan  daha  etkili  göstermek için kendini o kadar çok uzakta tutacağının farkına varacaktı. </p>
<p class="calibre1">Şimdi  İngiliz  kabinesi,  önemli  bir  stratejik  karar  almak zorundaydı.  Hitler’e  karşı  direnişte  yaklaşımı,  bir  ortak güvenlik  sistemi  oluşturmak  şeklinde  mi  olacaktı,  yoksa</p>
<p class="calibre1"><a id="p650"></a>geleneksel  bir  ittifak  mı  organize  edecekti?  Birincisini seçerse,  pek  çok  ülke,  Nazi  karşıtı  direnişe  katılmaya  davet edilebilirdi; ikincisini seçerse, Britanya, Sovyetler Birliği gibi olası  müttefiklerle  çıkarlarını  uygun  hale  getirmek  için  ödün vermek zorunda kalacaktı. </p>
<p class="calibre1">Kabine ortak güvenlikten yanaydı. 17 Mart’ta Yunanistan, Yugoslavya, Fransa, Türkiye, Polonya ve Sovyetler Birliği’ne notalar  gönderilerek,  Romanya’ya  karşı  olası  bir  tehdit karşısında  tutumlarının  ne  olacağı  soruldu.  Temel  varsayım, herkesin  aynı  çıkarı  paylaştığı  ve  tek  bir  tutum  takınılacağı merkezinde idi. Britanya, birdenbire 1918’den beri yapmadığı bir  şeyi  yapıyor,  bütün  Doğu  Avrupa  için  toprak  güvencesi öneriyordu. </p>
<p class="calibre1">Bu  ülkelerin  cevapları,  ortak  güvenlik  doktrininin  temel zayıflığını,  yani  bütün  ulusların,  hiç  değilse  bütün  olası kurbanların saldırıya karşı direnmede aynı çıkarları olduğunu gösterdi.  Her  Doğu  Avrupa  devleti  kendi  problemlerini  özel bir  sorun  olarak  ortaya  koydu  ve  ortak  değil,  kendi  ulusal endişelerini  vurguladı.  Yunanistan  tepkisini,  Yugoslavya’nın tepkisine  bağladı.  Yugoslavya,  Büyük  Britanya’nın  niyetinin ne  olduğunu  sordu  ve  böylece  tekrar  başa  dönülmüş  oldu. </p>
<p class="calibre1">Polonya, Büyük Britanya ile Almanya arasında taraf tutmaya hazır  olmadığına  işaret  etti  veya  Romanya’nın  savunmasına katılmayacağını  söyledi.  Polonya  ve  Romanya,  ülkelerinin</p>
<p class="calibre1"><a id="p651"></a>savunmasına  Sovyetlerin  katılmasına  razı  değillerdi. </p>
<p class="calibre1">Sovyetler  Birliği’nin  cevabı  ise,  İngiliz  notalarının gönderildiği  bütün  ülkelerin  Budapeşte’de  bir  konferansta toplanmaları önerisiydi. </p>
<p class="calibre1">Bu,  zekice  bir  manevraydı;  konferans  toplanmış  olsa  idi, Berlin’den  korktukları  kadar,  Moskova’dan  da  korkan ülkelerin  savunmasına  Sovyetlerin  katılması  prensibi  kabul edilmiş  olacaktı;  bu  öneri  reddedilirse,  Kremlin’in,  Almanya ile  başka  bir  çözüm  arama  tercihini  gerçekleştirirken  uzakta durmak  için  bir  mazereti  olacaktı.  Moskova  gerçekte,  Doğu Avrupa  ülkelerinin,  var  oluşlarına  yönelik  başlıca  tehdit olarak  Almanya’yı  tanımlamalarını  istiyor  ve  bunu  kendi niyetlerini  netleştirmeden  önce  yapmalarını  istiyordu.  Hiçbir Doğu Avrupa ülkesi bunu yapmak istemediğinden Budapeşte konferansı da hiçbir zaman toplanamadı. </p>
<p class="calibre1">Bu  isteksiz  cevaplar,  Neville  Chamberlain’i  başka kombinezonlar aramaya yöneltti. 20 Mart’ta Büyük Britanya, Fransa,  Polonya  ve  Sovyetler  Birliği  tarafından  bir  niyet deklarasyonu </p>
<p class="calibre1">yayınlanarak </p>
<p class="calibre1">bir </p>
<p class="calibre1">Avrupa </p>
<p class="calibre1">devletinin</p>
<p class="calibre1">bağımsızlığının  tehdit  edilmesi  durumunda  “ortak  hareket etmek amacıyla” danışma yapılmasını önerdi. I. Dünya Savaşı öncesi  Üçlü  İtilafın  yeniden  canlandırılması  anlamındaki  bu öneri,  caydırıcılık  etkili  olmazsa  uygulanacak  askeri  strateji veya  doğal  kabul  edilen  Polonya  ile  Sovyetler  Birliği</p>
<p class="calibre1"><a id="p652"></a>arasındaki işbirliğinin gerçek olması olasılığı hakkında hiçbir şey söylemiyordu. </p>
<p class="calibre1">Kendi  askeri  kapasitesini  olduğundan  büyük  gören  ve  bu görüşüne Büyük Britanya’nın da katıldığı Polonya, Sovyetler Birliği  ile  ortak  hareket  fikrine  karşı  çıkarak,  Büyük Britanya’yı, Polonya ile Sovyetler Birliği’nden birini seçmek zorunda  bıraktı.  Polonya’ya  güvence  verse,  Stalin’in  ortak savunmaya  katılması  olasılığı  azalacaktı.  Polonya,  Almanya ile  Sovyetler  Birliği  arasında  olduğundan,  Büyük  Britanya, Stalin’in  karar  vermesine  fırsat  bırakmadan  savaşa  girmek zorunda kalacaktı. Diğer taraftan, Büyük Britanya, bir Sovyet paktı  konusunda  çabalarını  yoğunlaştırsa,  bu  kez  Stalin, Polonyalılara  yardım  etmenin  bedelini  talep  edecek  ve sınırlarını,  batıya,  Curzon  Hattı’na  doğru  genişletmek isteyecekti. </p>
<p class="calibre1">Halkın kızgınlığından etkilenen ve geri çekilmenin, Büyük Britanya’nın durumunu daha da zayıflatacağına inanan İngiliz kabinesi,  jeopolitik  gerekler  ne  olursa  olsun  başka  ülkeleri feda  etmeyi  reddetti.  Aynı  zamanda,  İngiliz  liderler, Polonya’nın  askeri  bakımdan  Sovyetler  Birliği’nden  daha kuvvetli olduğu ve Kızıl Ordu’nun hücum gücü olmadığı gibi yanlış  bir  kanıya  sahiptiler.  Sovyet  askeri  liderlerinin,  geniş</p>
<p class="calibre1">bir  siyasi  temizliğe  konu  edildiği  son  olayların  ışığında  bu doğru  bir  değerlendirme  olabilirdi.  Her  şeyden  önemlisi, </p>
<p class="calibre1"><a id="p653"></a>İngiliz  liderler,  Sovyetler  Birliği’ne  karşı  çok  derin  bir itimatsızlık  besliyorlardı.  Chamberlain  şöyle  yazıyordu:</p>
<p class="calibre1">“İtiraf etmeliyim ki, Rusya’ya karşı çok derin bir itimatsızlık içindeyim.  Rusya’nın,  istese  bile,  etkili  bir  hücum  yapma yeteneği olduğuna inanmıyorum. Bizim özgürlük anlayışımız ile  uzaktan  yakından  ilgisi  olmayan  ve  herkesi  kulağından yakalamak </p>
<p class="calibre1">çabasında </p>
<p class="calibre1">olan </p>
<p class="calibre1">niyetlerinden </p>
<p class="calibre1">de</p>
<p class="calibre1">kuşkuluyum. <a href="index_split_014.html#p1716">”{420}</a></p>
<p class="calibre1">Kendisini  ciddi  bir  zaman  darlığı  içinde  hisseden  Büyük Britanya  harekete  geçti  ve  Versay  Antlaşması’ndan  beri devamlı olarak reddettiği bir çeşit barış zamanı kıta güvencesi ilan  etti.  Almanya’nın  Polonya’ya  her  an  saldırabileceği şeklindeki  raporlardan  endişelenen  Chamberlain,  Polonya  ile ikili  bir  ittifak  yapmak  için  görüşmelere  başlamakta  bir  an tereddüt etmedi. 30 Mart 1939’da Polonya’ya güvence veren tek taraflı garanti taslağını kendi eliyle hazırladı ve ertesi gün Parlamento’ya  sundu.  Güvence,  sonradan  yanlış  bilgiye dayandığı anlaşılan bir Nazi saldırısını caydırmak için alınan geçici  bir  önlemdi.  Verilen  güvenceyi,  daha  bol  zamanda hazırlanacak geniş bir ortak güvenlik sistemi izleyecekti. Kısa bir zaman sonra, aynı mantığa dayanan tek taraflı güvenceler Yunanistan ve Romanya’ya da verildi. </p>
<p class="calibre1">Moral  kızgınlık  ve  stratejik  karışıklığın  etkisi  ile  hareket eden  Büyük  Britanya,  böylece  bütün  savaş  sonrası</p>
<p class="calibre1"><a id="p654"></a>başbakanlarının  savunamayacaklarını  ve  savunmayacaklarını ısrarla  söyledikleri  ülkelere  güvence  vermiş  oluyordu.  Doğu Avrupa’nın  Versay  sonrası  gerçekleri  İngiliz  deneyimine  o kadar  uzak  hale  gelmişti  ki,  kabine,  Stalin’in  Almanya’ya karşı  seçeneklerini  çoğaltan  ve  önerilen  ortak  cepheden çekilmesini  kolaylaştıran  bir  seçim  yaptığının  farkında  bile olmadı. </p>
<p class="calibre1">Büyük  Britanya  liderleri,  Stalin’in  kendi  stratejilerine katılacağını  o  kadar  doğal  kabul  ediyorlardı  ki,  bunun zamanlamasını </p>
<p class="calibre1">ve </p>
<p class="calibre1">alanını </p>
<p class="calibre1">da </p>
<p class="calibre1">kontrolleri </p>
<p class="calibre1">altında</p>
<p class="calibre1">tutabileceklerine  inandılar.  Dışişleri  Bakanı  Lord  Halifax, Sovyetler  Birliği’nin  yedek  kuvvet  olarak  bulundurulmasını ve  “belli  durumlarda  en  uygun  şekilde  yardım  etmeye çağrılmasını<a href="index_split_014.html#p1716">”{421}  </a>istedi.  Halifax’ın  kafasındaki  varsayım, Sovyet  birliklerinin,  kendi  ülke  sınırlarının  ötesine  geçmesi değil,  onlardan  yalnızca  cephane  sağlanmasıydı.  Sovyetler Birliği’nin böyle ikinci derecede bir rolü kabul etmek için ne gibi bir nedeni olduğunu açıklamadı. </p>
<p class="calibre1">Gerçekte,  İngilizlerin  Polonya’ya  ve  Romanya’ya  verdiği güvenceler, eğer varsa, Sovyetlerin Batı demokrasileri ile bir ittifak  yapmak  için  ciddi  görüşmeler  içine  girmesini  teşvik edecek  şeyleri  ortadan  kaldırmış  oldu.  En  başta,  Baltık devletleri  hariç,  Sovyetler  Birliği’nin  bütün  Avrupa komşularının  sınırları,  hiç  değilse  kâğıt  üzerinde  güvence</p>
<p class="calibre1"><a id="p655"></a>altına  alınıyor  ve  Alman  ihtiraslarına  olduğu  gibi  Sovyet ihtiraslarına  da  set  çekiliyordu.  (Büyük  Britanya’nın  bu gerçeğin  farkında  olmaması,  “barışsever  uluslar  birleşmiş</p>
<p class="calibre1">cephesinin” Batı kafalarında ne derecede yer tutmuş olduğunu göstermesi bakımından dikkat çekicidir.) Fakat daha önemlisi, tek  taraflı  İngiliz  güvenceleri  Stalin’e  sunulmuş  bir  hediye gibiydi;  çünkü  bu  durum  Stalin’e,  başlayacak  herhangi  bir görüşmede  talep  edebileceğinin  en  çoğunu  kendiliğinden sağlamış  oldu.  Eğer  Hitler  doğuya  hareket  ederse,  Büyük Britanya’nın,  daha  Sovyet  sınırına  varılmadan  savaşa başlayacağı  güvencesi  verilmişti.  Bu  suretle  Stalin,  karşılık olarak hiçbir yükümlülük altına girmeden Büyük Britanya ile de facto bir ittifaktan yararlanmış oluyordu. </p>
<p class="calibre1">İngiltere’nin  Polonya’ya  verdiği  güvence  dört  varsayıma dayanıyordu  ve  zamanla  bu  varsayımların  hepsinin  yanlış</p>
<p class="calibre1">olduğu  anlaşıldı:  Polonya,  önemli  bir  askeri  güçtü,  hatta Sovyetler  Birliği’nden  daha  güçlüydü;  Fransa  ve  Büyük Britanya  birlikte,  başka  bir  müttefikin  yardımı  olmadan Almanya’yı  yenebilecek  kadar  güçlüydü;  Sovyetler Birliği’nin,  Doğu  Avrupa’daki  status  quo’nun  korunmasında çıkarı  vardı;  Sovyetler  Birliği  ile  Almanya  arasındaki ideolojik  uçurum  o  kadar  genişti  ki,  er  veya  geç,  Sovyetler Birliği Hitler karşıtı koalisyona girecekti. </p>
<p class="calibre1"><a id="p656"></a>Polonya  cesurdu,  fakat  önemli  bir  askeri  güç  değildi. </p>
<p class="calibre1">Fransız  Genelkurmayının  bir  çeşit  Fransız  saldırısının beklendiği  şeklindeki  imaları  ile  yanıltılması  nedeniyle görevini  daha  da  yapamaz  hale  sokuldu.  Fransa’nın  takip ettiği  savunma  stratejisi,  Polonya’yı  Alman  şiddetli  saldırısı ile tek başına karşı karşıya bırakacaktı ve Batılı liderlerin de Polonya’nın  askeri  kapasitesinin,  bu  görevin  altından kalkamayacağını bilmeleri gerekirdi. Aynı zamanda, Polonya Sovyet  yardımını  kabul  etmeye  ikna  edilemezdi;  çünkü Polonya  liderleri,  “kurtarıcı”  Sovyet  ordusunun  “işgalci” </p>
<p class="calibre1">Sovyet  ordusuna  dönüşeceğine  inanıyorlardı.  (Bunun doğruluğu  da  sonradan  ortaya  çıktı.)  Ayrıca,  demokrasilerin değerlendirmesi,  Polonya,  yenilse  bile  Almanya’ya  karşı savaşı yalnız başlarına kazanabilecekleri merkezinde idi. </p>
<p class="calibre1">Sovyetlerin, </p>
<p class="calibre1">Doğu </p>
<p class="calibre1">Avrupa’da </p>
<p class="calibre1">status </p>
<p class="calibre1">quo’mm</p>
<p class="calibre1">korunmasındaki çıkarı da, eğer bir zamanlar var olduysa bile, Onsekizinci Parti Kongresi ile son bulmuş oldu. İşin can alıcı noktası,  Stalin’in  artık  Hitler’e  dönme  seçeneğine  sahip olması  ve  Polonya’ya  verilen  İngiliz  güvencesinden  sonra elindeki Nazi kartını emin bir şekilde kullanabileceği gerçeği idi.  Stalin’in  işi  kolaylaştırılmıştı;  çünkü  Batı  demokrasileri onun  stratejisini  kavramayı  reddetmişlerdi.  Oysa  bu  strateji, Richelieu,  Metternich,  Palmerston  veya  Bismarck  için  çok açık olurdu. Çok basit olarak, bu strateji, Sovyetler Birliği’nin</p>
<p class="calibre1"><a id="p657"></a>herhangi  bir  düzenlemede  kendisini  en  son  taahhüt  altına sokan büyük ülke olmasını garanti etmek ve böylece Sovyet işbirliğini  veya  Sovyet  tarafsızlığını,  en  yüksek  fiyatı  verene satmak için pazarı sağlayan hareket özgürlüğüne kavuşmaktı. </p>
<p class="calibre1">Polonya’ya  İngiliz  güvencesi  verilmeden  önce,  Stalin, Almanya’ya </p>
<p class="calibre1">yaptığı </p>
<p class="calibre1">kurların, </p>
<p class="calibre1">demokrasilerin </p>
<p class="calibre1">Doğu</p>
<p class="calibre1">Avrupa’dan ellerini çekmesine neden olup, kendisini Hitler’le karşı  karşıya  bırakmaları  korkusu  ile  çok  dikkatli  hareket etmek  zorundaydı.  Verilen  güvenceden  sonra,  Büyük Britanya’nın, Sovyetlerin batı sınırı için savaşacağından emin olmakla  kalmayıp,  savaşın  600  mil  batısında,  Almanya-Polonya sınırında başlayacağı güvencesini de almış oldu. </p>
<p class="calibre1">Stalin’in  yalnızca  iki  endişesi  daha  vardı:  Birincisi, Polonya’ya  verilen  İngiliz  güvencesinin  sağlam  olduğundan emin olmak istiyordu; ikincisi, Alman seçeneğinin gerçekten mevcut  olup  olmadığının  öğrenmek  zorundaydı.  Paradoksal olarak, Büyük Britanya, Hitler’i caydırmak amacıyla Polonya ile  ilgili  olarak  ne  kadar  çok  iyi  niyet  gösterirse,  Stalin Almanya  ile  ilgili  olarak  o  kadar  çok  manevra  alanı kazanıyordu.  Büyük  Britanya,  Doğu  Avrupa’da  status quo’nun  korunması  peşindeydi.  Stalin  ise,  en  geniş</p>
<p class="calibre1">seçenekleri  ve  Versay  Antlaşması’nı  bozmayı  istiyordu. </p>
<p class="calibre1">Chamberlain  savaşı  önlemek  arzusunda  idi.  Savaşın</p>
<p class="calibre1"><a id="p658"></a>kaçınılmaz olduğunu gören Stalin ise, savaşa katılmadan onun faydalarından nasıl yararlanacağını düşünüyordu. </p>
<p class="calibre1">Stalin,  iki  taraf  arasında,  bir  sağa  bir  sola  dönüp  durdu. </p>
<p class="calibre1">Fakat  sonuçta  bu  bir  yarışma  değildi.  Yalnızca  Hitler  ona Doğu  Avrupa’da  istediği  toprak  kazançlarını  önerebilirdi  ve bunun  karşılığında,  Sovyetler  Birliği’ni  dışta  tutmak koşuluyla  bir  Avrupa  savaşı  bedelini  ödemeğe  hazırdı.  14</p>
<p class="calibre1">Nisan’da,  Büyük  Britanya,  Sovyetler  Birliği’ne  tek  taraflı olarak  “Sovyetler  Birliği’nin  Avrupalı  komşularından  birine bir  saldırı  olduğunda  ve  saldırı  o  ülke  tarafından  direnişle karşılandığında, </p>
<p class="calibre1">Sovyet </p>
<p class="calibre1">hükümeti </p>
<p class="calibre1">yardımı </p>
<p class="calibre1">hazır</p>
<p class="calibre1">olacaktır<a href="index_split_014.html#p1717">”{422}  </a>şeklinde  bir  deklarasyon  yayınlanmasını önerdi.  İlmiğin  içine  başını  sokmayı  reddeden  Stalin,  bu  tek taraflı ve naif öneriyi kabul etmedi ve 17 Nisan’da üç parçalı karşı  önerisi  ile  cevap  verdi:  Sovyetler  Birliği,  Fransa  ve Büyük  Britanya  arasında  bir  ittifak,  bu  ittifaka  işlerlik kazandırmak  için  askeri  bir  sözleşme  ve  Baltık  Denizi  ile Karadeniz arasındaki bütün ülkelere güvence verilmesi. </p>
<p class="calibre1">Stalin’in  böyle  bir  önerinin  asla  kabul  edilmeyeceğini bilmesi  gerekirdi.  Her  şeyden  önce,  Doğu  Avrupa  ülkeleri böyle  bir  şey  istemiyorlardı;  ikincisi,  detaylı  bir  askeri sözleşmenin  görüşülmesi  çok  fazla  zaman  alacak  bir  işti  ve son  olarak,  Büyük  Britanya’nın  son  on  beş  yıldan  beri Fransa’dan  esirgediği  bir  ittifakı,  şimdi  olası  bir  savaşta</p>
<p class="calibre1"><a id="p659"></a>cephane  sağlayıcı  olarak  bir  rol  vermekten  daha  fazla  bir önem </p>
<p class="calibre1">vermeyi </p>
<p class="calibre1">düşünmediği </p>
<p class="calibre1">bir </p>
<p class="calibre1">ülkeye </p>
<p class="calibre1">vermesi</p>
<p class="calibre1">düşünülemezdi.  Chamberlain,  “Küçük  Doğu  Avrupa ülkelerinin  cephane  ihtiyacını  karşılamak  için  böyle  bir ittifaka gerek olduğu ileri sürülemez...” <a href="index_split_014.html#p1717">{423}</a> dedi. </p>
<p class="calibre1">Bu  çekinceleri  aşan  İngiliz  liderler,  her  hafta  biraz  daha Stalin’in  şartlarına  yaklaştıkça,  o  da  ortaya  koyduğu  bedeli devamlı  olarak  artırıyordu.  Mayısta,  Stalin’in  güvendiği adamı  Vyacheslav  Molotov  Dışişleri  Bakanı  olarak Litvinov’un  yerine  geçti.  Bu  da  görüşmelerin  şahsen  Stalin tarafından yürütüleceğine ve görüşmeciler arasında iyi kişisel ilişkiler  olmasının  artık  Sovyetler  için  önceliği  olan  bir  şey olmadığını  gösteriyordu.  Bilgiç  bir  tavır  ile  Molotov, Sovyetler  Birliği’nin  batı  sınırındaki  bütün  ülkelere,  tek  tek adları belirlenerek ve böylece bazılarının resmen reddetmeleri olasılığı  sağlanarak,  her  iki  tarafça  da  güvence  verilmesini talep  etti.  Aynı  zamanda  “saldırı”  teriminin  “dolaylı  saldırı” </p>
<p class="calibre1">terimini  de,  yani  kuvvet  kullanılmamış  olsa  da  Alman tehditleri  nedeniyle  boyun  eğme  durumlarını  da  içine  alacak şekilde  genişletilmesinde  ısrar  etti.  Sovyetler  Birliği,  “boyun eğme” </p>
<p class="calibre1">terimi </p>
<p class="calibre1">ile </p>
<p class="calibre1">neyin </p>
<p class="calibre1">anlaşılması </p>
<p class="calibre1">gerektiğinin</p>
<p class="calibre1">tanımlanmasını  kendisine  ayırdığına  göre,  Stalin  gerçekte Sovyetler  Birliği’nin  bütün  Avrupalı  komşularının  iç  işlerine karışmak için sınırsız bir hak talep ediyor demekti. </p>
<p class="calibre1"><a id="p660"></a>Temmuza kadar Stalin yeteri kadar şey öğrenmişti, İngiliz liderlerin, pek istekli olmasalar da, kendi ileri sürdüğü şartlara yakın  bir  ittifaka  evet  diyeceğini  biliyordu.  23  Temmuz’da, Sovyetler  ve  Batı  görüşmecileri,  görünüşe  göre  her  iki  taraf için  de  tatminkâr  bir  ittifak  taslağı  üzerinde  görüş  birliğine varmışlardı. Şimdi Stalin, Hitler’in ne önereceğini belirlemek için bir güvenlik ağı elde etmiş durumdaydı. </p>
<p class="calibre1">Bütün  bahar  ve  yaz  ayları  boyunca,  Stalin  dikkatli  bir şekilde  herhangi  bir  Alman  önerisini  değerlendirmeye  hazır olduğu  sinyalini  vermişti.  Ancak  Hitler  ilk  hareketi yapmaktan korkuyordu; çünkü Stalin’in bunu Büyük Britanya ve Fransa’dan daha iyi şartlar elde etmek için kullanmasından endişe  ediyordu.  Stalin’in  de  aynı  şekilde  korkuları  vardı.  O</p>
<p class="calibre1">da  ilk  hareketi  yapmakta  isteksiz  davranıyordu;  çünkü  bu duyulursa,  Büyük  Britanya  Doğu  yükümlülüklerini  terk edebilir  ve  onu  Hitler’e  karşı  yalnız  başına  bırakabilirdi. </p>
<p class="calibre1">Acelesi  de  yoktu;  Hitler  gibi  vadeli  işleri  mevcut  değildi  ve sinirleri  çok  sağlamdı.  Böylece  Stalin,  Hitler’in  endişelerini artıracak bir şekilde bekledi. </p>
<p class="calibre1">26  Temmuz’da  Hitler  göz  kırptı.  Eğer  sonbahar yağmurlarından  önce  Polonya’ya  saldıracaksa,  Stalin’in  ne yapacağını  l  Eylül’den  önce  bilmek  zorundaydı.  Sovyetler Birliği  ile  yeni  bir  ticaret  anlaşmasını  görüşen  Alman heyetinin  başı  Kari  Schnurre’ye  hafifçe  politik  konulara  da</p>
<p class="calibre1"><a id="p661"></a>değinilmesi  talimatı  verildi.  Kapitalist  Batı’ya  karşı  ortak düşmanlığı  bir  bağ  gibi  kullanarak  Sovyet  meslektaşına</p>
<p class="calibre1">“Baltık Denizi’nden Karadeniz’e kadar veya Uzakdoğu’da iki ülke arasında çözülemeyecek hiçbir problem olmadığı” <a href="index_split_014.html#p1717">{424}</a></p>
<p class="calibre1">güvencesini  verdi.  Schnurre’ye,  bu  tartışmalara  daha  yüksek seviyedeki politik bir toplantıda devam edilmesi önerildi. </p>
<p class="calibre1">İstekli ve hevesli görünmek, çok seyrek olarak görüşmeleri hızlandırır,  hiçbir  deneyimli  devlet  adamı,  sadece muhatabının  acelesi  olduğu  için  uzlaşmaya  varmaz;  bilakis, bu  sabırsızlığı  daha  iyi  şartlar  elde  etmek  için  kullanır.  Ne olursa  olsun,  Stalin  paniğe  kapılacak  bir  adam  değildi. </p>
<p class="calibre1">Böylece  Molotov’a  Schnurre’nin  tam  olarak  ne  önerdiğini belirlemek üzere bir dizi soru sormak için Alman Büyükelçisi Von  der  Schulenburg’u  kabul  etmesi  talimatı  verildiğinde ağustosun ortası olmuştu. Schnurre ne öneriyordu? Sibirya’yı tehdit  etmemesi  için  Japonya  üzerinde  baskı  mı?  Bir saldırmazlık  paktı  mı?  Baltık  devletleri  üzerine  bir  pakt  mı? </p>
<p class="calibre1">Polonya ile ilgili bir anlaşma mı? </p>
<p class="calibre1">Bu esnada Hitler o kadar büyük bir telaş içindeydi ki, bunu yapmaktan nefret else de her noktada taviz vermeye hazırdı. </p>
<p class="calibre1">11 Ağustos’ta Danzig yüksek komiserine şunları söyledi:</p>
<p class="calibre1">“Yaptığım  her  şey  Rusya  aleyhinedir.  Batı  bunu anlamayacak  kadar  ahmak  ve  kör  ise,  o  zaman  Batı’yı  yerle bir  etmek  ve  onun  yenilgisinden  sonra  bütün  topladığım</p>
<p class="calibre1"><a id="p662"></a>güçlerle  Sovyetler  Birliği’ne  yönelmek  için  Rusya  ile anlaşmaya zorlanacağım. <a href="index_split_014.html#p1717">”{425}</a></p>
<p class="calibre1">Bunlar,  Hitler’in  önceliklerini,  aslına  yakın  olarak  ortaya koyuyordu:  Büyük  Britanya’dan  kıta  işlerine  karışmamasını ve  Sovyetler  Birliği’nden  Lebensraum  (yaşam  alanı) istiyordu.  Stalin’in  ne  kadar  büyük  bir  başarı  gösterdiği, geçici  de  olsa  Hitler’in  önceliklerini  tersine  çevirmeyi başarmış olmasından anlaşılabilir. </p>
<p class="calibre1">Molotov’un sorularına cevap olarak, von der Schulenburg, Hitler’in  Dışişleri  Bakanı  Joachim  von  Ribbentrop’u aralarındaki  bütün  belli  başlı  sorunları  görüşmek  üzere  tam yetki  ile  derhal  Moskova’ya  göndermeye  hazır  olduğunu bildirdi.  Stalin,  Hitler’in  Büyük  Britanya’nın  şimdiye  kadar devamlı  olarak  kaçındığı  bir  seviyede  görüşmeye  hazır olduğunu ister istemez fark etti. Çünkü görüşmelerin sürdüğü aylar  boyunca,  bazıları  Varşova’ya  kadar  gelebildilerse  de, hiçbir İngiliz bakan, Moskova’yı ziyarete layık görmedi. </p>
<p class="calibre1">Kendisine  kesin  olarak  ne  önerileceğini  bilene  kadar elindeki  kâğıtları  göstermek  istemeyen  Stalin,  Hitler üzerindeki  baskısını  biraz  daha  artırdı.  Molotov’a, Ribbentrop’a  bu  konudaki  içtenliğinden  dolayı  teşekkür edilmesi, fakat bir ziyaretin faydalı olması için önce prensipte anlaşmaya  varılmasının  gerekli  olduğunun  söylenmesi talimatını verdi. Hitler, özel toprak sorunları ile ilgili gizli bir</p>
<p class="calibre1"><a id="p663"></a>protokol de içeren kesin bir öneri yapmaya davet edildi. Pek zeki  olmamakla  beraber,  Ribbentrop’un  bile  Molotov’un isteğindeki  amacı  anlamış  olması  gerekir.  Önerinin  dışarı sızması  halinde  bunun  Alman  taslağı  olduğu  söylenecek  ve Stalin’in elleri temiz kalacaktı ve görüşmelerin başarısızlıkla sonuçlanması halinde ise, bu başarısızlık, Sovyetler tarafından Alman genişlemesinin reddedilmesine bağlanacaktı. </p>
<p class="calibre1">Artık Hitler’in asabiyeti had safhadaydı. Polonya’yı vurma konusundaki kararın birkaç gün içinde verilmesi gerekiyordu. </p>
<p class="calibre1">20  Ağustos’ta,  Hitler  doğrudan  doğruya  Stalin’e  yazdı. </p>
<p class="calibre1">Mektubun  kendisi,  Alman  protokol  memurları  için  bir  sorun yarattı.  Stalin’in  tek  titri  “Sovyetler  Birliği  Komünist  Partisi Genel Sekreteri” olduğundan ve herhangi bir hükümet görevi de  üstlenmemiş  bulunduğundan  ona  nasıl  hitap  edeceklerini bilemiyorlardı.  Sonuçta,  mektup  basitçe  “Bay  Stalin, Moskova” şeklinde gönderildi. Mektup şöyle diyordu:</p>
<p class="calibre1">“Yetkili  bir  Alman  devlet  adamı  görüşmeler  için Moskova’ya  gelebilirse,  Sovyetler  Birliği  tarafından  arzu edilen  ek  protokolün  esaslarının  en  kısa  zamanda  açıklığa kavuşturulabileceği kanısındayım.” <a href="index_split_014.html#p1717">{426}</a></p>
<p class="calibre1">Stalin,  Sovyet  seçeneklerini  son  saniyeye  kadar  açık tutarak kumarı kazandı. Çünkü açıkça Hitler, Büyük Britanya ve Fransa ile bir ittifak yaparsa, ancak kanlı bir savaştan sonra kazanabileceği  şeyi  Stalin’e  karşılıksız  olarak  önermek</p>
<p class="calibre1"><a id="p664"></a>üzereydi.  21  Ağustos’ta  Stalin,  “Alman-Sovyet  Saldırmazlık Paktı’nın ülkelerimiz arasında daha iyi politik ilişkiler için bir dönüm  noktası  olacağı...” <a href="index_split_014.html#p1717">{427}  </a>ümidini  açıklıyordu. </p>
<p class="calibre1">Ribbentrop, kırk sekiz saat sonra 23 Ağustos’ta Moskova’ya davet edildi. </p>
<p class="calibre1">Ribbentrop  Moskova’ya  geleli  henüz  bir  saat  olmadan Stalin’in huzuruna çıkarıldı. Sovyet lideri, saldırmazlık paktı ile  çok  az  ve  Ribbentrop’un  dostluk  sözleri  ile  daha  da  az ilgilendi,  ilgilendiği  konu,  Doğu  Avrupa’yı  bölen  gizli protokoldü.  Ribbentrop,  Polonya’nın  1914  sınırlarına  göre nüfuz  bölgelerine  ayrılmasını  öneriyordu;  başlıca  fark, Varşova’nın Alman tarafında kalmasıydı. Bağımsızlığa benzer bir şeyin Polonya için korunup korunmayacağı veya Almanya ve Sovyetler Birliği’nin nüfuz bölgelerindeki toprakları kendi topraklarına  katıp  katmayacakları  noktası  açık  bırakılmıştı. </p>
<p class="calibre1">Baltık  devletlerine  gelince,  Ribbentrop,  Finlandiya  ve Estonya’nın Rus nüfuz bölgesinde kalmasını (böylece Stalin’e uzun  zamandan  beri  arzuladığı  Leningrad  etrafında  bir tampon  bölge  sağlanıyordu)  ve  Litvanya’nın  Almanya’ya bırakılmasını,  Letonya’nın  ise  paylaşılmasını  önerdi.  Stalin Letonya’nın  hepsini  isteyince,  Ribbentrop  Hitler’e  telgraf çekti. Hitler, Rusya’nın Romanya’dan Besarabya’yı almasına razı  olduğu  gibi  buna  da  boyun  eğdi.  Ribbentrop  mutlu  bir şekilde  Berlin’e  dönünce,  Hitler  onu  “ikinci  bir</p>
<p class="calibre1"><a id="p665"></a>Bismarck” <a href="index_split_014.html#p1717">{428}</a>  hitabıyla  karşıladı.  Hitler’in  Stalin’e gönderdiği  ilk  mesaj  ile  diplomatik  bir  devrimin tamamlanması arasında yalnızca üç gün geçmişti. </p>
<p class="calibre1">Sonradan,  olayların  herkesi  şoka  sokan  bu  gelişmesinden kimin  sorumlu  olduğu  konusunda  olağan  otopsi  yapıldı. </p>
<p class="calibre1">Bazıları, kerhen görüşme tarzı dolayısıyla Büyük Britanya’yı suçladı.  Tarihçi  A.J.  P.  Taylor,  Büyük  Britanya  ile  Sovyetler Birliği  arasındaki  mesaj  teatisinde,  alışılmışın  aksine Sovyetlerin  İngiliz  mesajlarına,  İngiltere’nin  Sovyet mesajlarına verdiğinden daha çabuk cevap verdiğini gösterdi. </p>
<p class="calibre1">Bu gerçekten harekede Taylor, Kremlin’in bir ittifak yapmaya Londra’dan  daha  hevesli  olduğu  sonucunu  çıkarmaktadır  ki, bence  bu  görüş  doğru  değildir<a href="index_split_014.html#p1717">.{429}  </a>Kanımca  bu  durum, Stalin’in  İngiltere’yi  oyun  içinde  tutma  ve  işin olgunlaşmasından  önce  bırakmama,  hiç  olmazsa  Hitler’in niyetlerinin ne olduğunu öğrenene kadar oyalama taktiğinden ileri gelmiştir. </p>
<p class="calibre1">İngiliz  kabinesi,  açıkça  bir  sürü  ciddi  psikolojik  hata yapmıştır.  Moskova’ya  bakan  düzeyinde  bir  yetkili göndermedikten  başka,  Londra,  ortak  askeri  planlamaya katılmayı  da  ağustos  ayının  başına  kadar  ertelemiştir.  O</p>
<p class="calibre1">zaman da, tek değilse bile, esas konu kara savaşı olduğu halde</p>
<p class="calibre1">–hiç  değilse  Sovyetler  böyle  düşünüyorlardı–  İngiliz delegasyonunun başında bir amiral vardı. Üstelik delegasyon, </p>
<p class="calibre1"><a id="p666"></a>Sovyetler Birliği’ne deniz yoluyla gitti ki, bu seyahat beş gün sürdü;  bu  da,  işin  ivediliğinin  farkında  olunmadığını göstermektedir. Son olarak, moral düşünceler ne kadar değerli olursa olsun, Büyük Britanya’nın Baltık devletlerine güvence vermekteki  isteksizliğinin,  Moskova’daki  paranoyak  lider tarafından,  Polonya’yı  atlayarak,  Sovyetler  Birliği’ne saldırması için Hitler’e davetiye çıkarmak gibi yorumlanacağı açıktı. </p>
<p class="calibre1">Ancak  Nazi-Sovyet  Paktı’na  yol  açan  neden,  beceriksiz İngiliz diplomasisi değildi. Gerçek sorun, Büyük Britanya’nın Birinci  Dünya  Savaşı’ndan  beri  savunduğu  bütün  prensipleri terk  etmeden  Stalin’in  şartlarını  kabul  edemeyecek  durumda olmasıydı.  Aynı  ayrıcalık  Sovyetler  Birliği’ne  tanınacaksa, Almanya  tarafından  küçük  devletlerin  ırzına  geçilmesine engel olmanın bir anlamı yoktu. Ahlak kurallarına göz yuman bir İngiliz liderliği, hattı Polonya sınırı yerine, Sovyet sınırına çekebilir ve böylece Büyük Britanya’nın Sovyetler Birliği’ne karşı  pazarlık  şansını  büyük  ölçüde  artırabilir  ve görüşmelerde  Polonya’yı  savunmak  için  Stalin’e  ciddi  bir gerekçe  sağlayabilirdi.  Ahlaken,  demokrasiler  kendi güvenlikleri  için  bile  olsa,  yeni  bir  saldırılar  paketini kabullenemediler.  Realpolitik  doktrinine  göre,  Büyük Britanya’nın  Polonya’ya  verdiği  güvencenin  stratejik bakımdan ne anlama geldiğini analiz etmesi gerekirdi. Versay</p>
<p class="calibre1"><a id="p667"></a>uluslararası  düzeni  ise,  Büyük  Britanya’nın  hareket  tarzının esas olarak ahlaki ve hukuki düşüncelere uygun olmasını şart koşuyordu. Stalin’in bir stratejisi vardı ama prensipleri yoktu; demokrasiler  ise,  bir  strateji  geliştirmeden  prensibi savundular. </p>
<p class="calibre1">Polonya,  Majino  Hattı  gerisinde  hareketsiz  duran  Fransız ordusu  ve  kendi  sınırları  içinde  bekleyen  Sovyet  ordusu  ile savunulamazdı.  1914’te  Avrupa  devletleri,  askeri  ve  politik planlamalar  birbiri  ile  bağlantılarını  yitirdikleri  için  savaşa girmişlerdi.  Kurmay  subaylar  planlarını  cilalarken,  politik liderler,  ne  olanı  anladılar,  ne  de  öngörülen  askeri  çabanın büyüklüğü ile orantılı politik hedefler hazırladılar. </p>
<p class="calibre1">1939’da, askeri ve politik planlama, bu kez tamamen aksi nedenle  birbiriyle  bağlantısını  yitirdi.  Batılı  güçlerin  çok mantıklı ve ahlaki bir siyasi hedefi vardı: Hitler’i durdurmak. </p>
<p class="calibre1">Fakat  bu  amaca  ulaşmak  için  hiçbir  askeri  strateji geliştirememişlerdi. 1914’te stratejistler çok umursamazdılar; 1939 da ise, kendilerini çok fazla geri planda tuttular. 1914’te, her  ülkenin  askeri  kanadı  savaş  için  adeta  çıldırıyordu; 1939’da  o  kadar  kuşkuları  vardı  ki  (Almanya’da  bile), değerlendirme  işini  tamamen  politik  liderlere  bıraktılar. </p>
<p class="calibre1">1914’te  strateji  vardı,  ama  politika  yoktu;  1939’da  politika vardı, fakat strateji yoktu. </p>
<p class="calibre1"><a id="p668"></a>Her  iki  savaşın  çıkmasında  da  Rusya  belirleyici  bir  rol oynadı.  1914’te,  Rusya’nın  Sırbistan’la  yaptığı  ittifaka  ve esneklikten yoksun seferberlik takvimine kati bir şekilde bağlı kalması,  savaşın  çıkmasına  yardımcı  oldu.  1939’da,  Stalin, Hitler’i iki cephede birden savaşmak korkusundan kurtardığı zaman,  genel  bir  savaşı  kaçınılmaz  hale  getirdiğinin  de farkında  olması  gerekirdi.  1914’te,  Rusya  onurunu  korumak için savaşa girmişti; 1939’da, Hitler’in elde edeceği toprakları paylaşmak için savaşı teşvik etti. </p>
<p class="calibre1">Almanya  her  iki  dünya  savaşının  çıkmasından  önceki hareket  tarzını  aynen  korudu:  Sabırsızlıkla  ve  perspektiften yoksun  davrandı.  1914’te  Almanya,  Alman  tacizleri olmasaydı,  bir  arada  tutulması  esasen  olanaksız  olan  bir ittifakı  yıkmak  için  savaşa  girdi;  1939’da,  Avrupa’nın belirleyici ulusu olmasına giden kaçınılmaz evrimi beklemeye tahammül gösteremedi. Bu, Hitler’inkinin tam aksi bir strateji gerektiriyordu.  Münih  sonrası  jeopolitik  gerçeklerin  iyice yerleşmesine  izin  vermek  için  bir  dinlenme  devresi  zorunlu idi. 1914’te, Alman İmparatoru’nun duygusal dengesizliği ve açık  bir  ulusal  çıkar  kavramından  yoksun  bulunması  onu beklemekten  alıkoydu;  1939’da,  fiziki  gücünün  en  üst noktasında iken bir dengesiz dahi, bütün mantıki hesapları bir tarafa  iterek  savaş  yapmakta  kararlıydı.  Her  iki  olayda  da Almanya’nın  savaşa  girme  kararının  gereksizliği,  iki  büyük</p>
<p class="calibre1"><a id="p669"></a>yenilgiye  ve  I.  Dünya  Savaşı  öncesi  topraklarının  hemen hemen  üçte  birinden  yoksun  bırakılmasına  karşın, Almanya’nın  Avrupa’nın  yine  de  en  güçlü  ve  olasılıkla  en etkili ulusu olmaya devam etmesiyle de görülmektedir. </p>
<p class="calibre1">1939’daki  Sovyetler  Birliği’ne  gelince,  gerçekleşecek savaş için yeter derecede donanımlı değildi. Oysa, II. Dünya Savaşı’nın  sonunda  bir  küresel  süper  güç  sayıyordu. </p>
<p class="calibre1">Richelieu’nün  XVII.  yüzyılda  yaptığı  gibi,  Stalin  de  XX. </p>
<p class="calibre1">yüzyılda  Orta  Avrupa’daki  dağınıklıktan  yararlandı. </p>
<p class="calibre1">Amerika’nın  süper  güç  statüsüne  çıkması,  sanayi  gücünün doğal  bir  sonucuydu.  Sovyet  yükselişinin  kaynağında  ise, Stalin’in pazarının acımasız manevraları yatar. </p>
<p class="calibre1"><a id="p670"></a> </p>
<p class="calibre1"></p>
<p class="calibre1"><a id="p671"></a><img src="index-671_1.jpg" class="calibre2"/></p>
<p class="calibre1">Vyaçeslav  Molotov  Rus-Alman  Saldırmazlık  Paktı’nı imzalarken, Ağustos  1939.  Arkada,  Joachim  von  Ribbentrop ve Stalin</p>
<p class="calibre1"><b class="calibre3"> </b></p>
<p class="calibre1"><b class="calibre3">14</b></p>
<p class="calibre1"><b class="calibre3">Nazi - Sovyet Paktı</b></p>
<p class="calibre1">1941’e  kadar,  Hitler  ve  Stalin,  geleneksel  araçları kullanarak  geleneksel  olmayan  amaçlar  peşinde  koştular. </p>
<p class="calibre1">Stalin, komünist bir dünyanın Kremlin’den yönetileceği günü bekledi.  Hitler  Alman  üstün  ırkı  tarafından  yönetilecek,  ırk bakımından  saflaştırılmış  bir  çılgın  imparatorluk  hayalini, kitabı Mein Kampf’ta ana hatları ile açıkladı. Bunlardan daha devrimci  hayaller  düşünülemezdi.  Diğer  taraftan,  Hitler  ve Stalin’in  kullandığı  ve  1939  Paktı  ile  zirve  noktasına  varan</p>
<p class="calibre1"><a id="p672"></a>araçlar,  XVIII.  yüzyıl  devlet  yönetimi  ile  ilgili  herhangi  bir bilimsel  incelemeden  alınabilirdi.  Nazi-Sovyet  Paktı,  bir yönden  Polonya’nın  Büyük  Frederick,  Büyük  Katerina  ve İmparatoriçe Maria Teresa tarafından 1772’deki bölünmesinin bir  tekrarıydı.  Ancak  bu  hükümdarlara  benzemeyen  bir şekilde,  Hitler  ve  Stalin,  ideolojik  bakımdan  birbirlerine düşmandılar.  Polonya’nın  ortadan  kaldırılmasındaki  ortak ulusal  çıkarları,  bir  müddet  için  ideolojik  farklılıklarını  ezip geçti. 1941 ‘de paktları yıkılınca, insanlık tarihinin en büyük kara  savaşı,  hem  de  tek  bir  insanın  kararı  ile  patlamış  oldu. </p>
<p class="calibre1">XX.  yüzyıl  gibi  halk  iradesi  ve  kişisel  olmayan  güçlerin egemen  olduğu  bir  yüzyılın,  birkaç  kişi  tarafından şekillendirilmesi  ve  tek  bir  kişinin  bertaraf  edilmesi  ile  en büyük  felaketinin  önlenebileceği  gerçeği  az  şaşılacak  şey değildir. </p>
<p class="calibre1">Alman  ordusu  bir  aydan  daha  az  bir  zaman  içinde Polonya’yı  yerle  bir  ederken,  kuvvetleri  azaltılmış  Alman tümenleri  karşısındaki  Fransız  kuvvetleri,  Majino  Hattı’nın gerisinden  hareketsiz  seyrediyorlardı.  Uygun  olarak  “sahte savaş”  adıyla  anılan  bir  dönem  başladı  ki,  bu  dönemde Fransa’nın  morali  tam  olarak  bozuldu.  Yüzlerce  yıl  boyunca Fransa  belli  politik  amaçlar  uğruna  –örneğin  Orta  Avrupa’yı bölünmüş  olarak  tutmak  veya  I.  Dünya  Savaşı’nda  olduğu gibi  Alsace-Lorraine’i  geri  almak  gibi–  savaşlar  yapmıştı. </p>
<p class="calibre1"><a id="p673"></a>Şimdi  Fransa’nın  tamamen  istila  edilmiş  ve  savunmak  için parmağını  bile  oynatmadığı  bir  ülke  için  savaş  yapması bekleniyordu. Gerçekte, Fransa’nın morali bozulmuş halkı bir fait  accompli  ile  ve  stratejiden  yoksun  bir  savaşla  karşı karşıyaydı. </p>
<p class="calibre1">Büyük  Britanya  ve  Fransa,  Birleşik  Devletler  ve  Rusya yanlarında olduğu halde hemen hemen savaşı kaybettikleri bir ülkeye  karşı  yeni  bir  savaşı  kazanmayı  nasıl  ümit edebiliyorlardı?  Fransızlar,  sanki  İngilizlerin,  Almanya’yı abluka altına alıp Hitler’i teslim olana kadar sıkıştırması için Majino  Hattı’nın  gerisinde  beklemek  mümkünmüş  gibi davranıyorlardı.  Fakat  Almanya,  bu  yavaş  yavaş  boğulma karşısında  niçin  hareketsiz  duracaktı?  Belçika  üzerinden  yol tamamen açık tüm bir Alman ordusu ile alınabilecek durumda iken  ve  artık  Doğu  Cephesi  olmadığına  göre,  niçin  Majino Hattı’na  saldıracaktı?  Polonya  harekâtından  alınan  ders tamamen  bunun  aksi  olsa  da  eğer  savunma,  savaşta  Fransız kurmaylarının inandığı kadar belirleyici bir rol oynayacaksa, Fransa’yı, birincinin yaraları henüz sarılmamışken, bir kuşak içinde ikinci bir yıpranma savaşından başka ne gibi bir kader bekleyebilirdi? </p>
<p class="calibre1">Fransa  beklerken,  Stalin  stratejik  fırsatı  yakaladı.  Doğu Avrupa’nın  bölünmesi  ile  ilgili  gizli  protokol  daha uygulamaya konmadan, Stalin revize edilmesini istedi. Stalin, </p>
<p class="calibre1"><a id="p674"></a>topraklarını  dağıtan  bir  XVIII.  yüzyıl  prensi  umursamazlığı ile  ve  self-determinasyona  hiç  aldırmadan,  Nazi-Sovyet Paktı’nın imzalanmasından bir ay geçmeden Almanya’ya yeni bir  anlaşma  öneriyordu:  Gizli  Protokol’e  göre,  Almanya’ya bırakılan  Litvanya  karşılığında,  Sovyetlere  bırakılan  Varşova ile Curzon Hattı arasındaki Polonya topraklarını takas etmek istiyordu. Doğal olarak Stalin’in amacı, Leningrad için ek bir tampon </p>
<p class="calibre1">bölge </p>
<p class="calibre1">oluşturmaktı. </p>
<p class="calibre1">Stalin, </p>
<p class="calibre1">jeostratejik</p>
<p class="calibre1">manevralarının,  Sovyet  güvenliğinin  gerekleri  dışında,  her hangi  bir  haklılık  unsuru  taşıyıp  taşımadığı  üzerinde  hiç durmuyordu. Hitler, Stalin’in önerisini kabul etti. </p>
<p class="calibre1">Stalin,  Gizli  Protokol’ün  sonuçlarını  toplamakta  zaman kaybetmedi. Daha Polonya’daki savaş bütün şiddeti ile devam ederken, Sovyetler Birliği üç küçük Baltık ülkesine, toprakları üzerinde askeri tesisler kurmak hakkı dâhil, askeri bir ittifak yapma  önerisinde  bulundu.  Batı’dan  herhangi  bir  yardım görmeyen  küçük  cumhuriyetlerin,  bağımsızlıklarını  yitirme yolundaki bu ilk adımı atmaktan başka alternatifleri yoktu. 7</p>
<p class="calibre1">Eylül  1939’da,  savaş  patladıktan  üç  haftadan  daha  az  bir zaman sonra, Kızıl Ordu, Polonya’nın Sovyet nüfuz bölgesine ayrılmış olan dilimini işgal etti. </p>
<p class="calibre1">Kasımda  sıra  Finlandiya’ya  gelmişti.  Stalin,  Finlandiya toprakları  üzerinde  askeri  üs  talebinde  bulundu  ve Leningrad’a  yakın  Karelya  Isthmus’un  teslim  edilmesini</p>
<p class="calibre1"><a id="p675"></a>istedi.  Fakat  Finlandiya  çetin  ceviz  çıktı.  Sovyet  talebini reddetti  ve  Stalin  savaş  açınca  da  savaştı.  Her  ne  kadar  Fin kuvvetleri,  Stalin’in  geniş  siyasi  temizlik  hareketinden  zarar görmüş  olan  Kızıl  Ordu’ya  ağır  kayıplar  verdirdiyse  de, sonucu  sayısal  üstünlük  belirledi.  Birkaç  aylık  kahramanca direnişten  sonra,  Finlandiya  Sovyetler  Birliği’nin  ezici üstünlüğüne dayanamadı. </p>
<p class="calibre1">İkinci  Dünya  Savaşı’nın  büyük  stratejisi  kavramı  içinde düşünüldüğünde,  Rus-Fin  savaşı,  esas  oyunun  dışında  kalan küçük  bir  oyundu.  Bununla  beraber,  bu  savaş  Fransa  ve Büyük Britanya’nın stratejik gerçeklerle olan bağlantılarını ne derece  kaybettiklerini  göstermesi  bakımından  faydalı  oldu. </p>
<p class="calibre1">Finlilerin  bastırması  sonucu  düşmanın  geçici  bir  süre  için kımıldanamaz  hale  gelmesiyle  gözleri  kamaşan  Londra  ve Paris, Sovyetler Birliği’nin belki de Mihver Devletleri’nin (ki aslında  Sovyetler  Birliği  Mihver’e  bağlı  değildi)  yumuşak karnı olduğu şeklindeki tehlikeli spekülasyona vardılar, İsveç ve  Kuzey  Norveç  üzerinden  Finlandiya’ya  30.000  kişilik  bir kuvvetin  gönderilmesi  için  hazırlıklar  yapıldı.  Bu  birlikler, yol  üzerinde  Kuzey  Norveç  limanı  Narvik’ten  Almanya’ya gönderilen  Kuzey  Norveç  ve  İsveç  demir  cevherinin  de yolunu  keseceklerdi.  Bu  ülkelerden  hiçbirinin  onlara  transit geçiş  hakkı  vermeye  hazır  olmaması  gerçeği  ise,  Fransız  ve İngiliz planlamacılarının şevkini kıramadı. </p>
<p class="calibre1"><a id="p676"></a>Müttefiklerin  müdahale  tehdidi,  Finlandiya’ya,  ilk  Sovyet taleplerinden  daha  iyi  bir  anlaşma  sağlamış  olabilir;  fakat sonuçta,  hiçbir  şey  Stalin’in  Sovyet  savunma  hattını Leningrad  yakınlarından  ileriye  sürmesini  önleyemezdi. </p>
<p class="calibre1">Tarihçiler  için  çözülemeyen  bilmece,  Büyük  Britanya  ile Fransa’nın,  Fransızların  bütün  planlarının  boş  birer  hayal olduğunu  gösteren  çöküşünden  üç  ay  önce,  Sovyetler  Birliği ve  Nazi  Almanya’sı  ile  nasıl  olup  da  aynı  anda  savaşa tutuşmaya ramak kalacak duruma gelmeleridir. </p>
<p class="calibre1">1940  Mayıs’ında  “sahte  savaş”  sona  erdi.  Alman  ordusu, 1914’teki  manevrasını  tekrarlayarak  Belçika  üzerinden ilerledi.  Harekâttaki  en  önemli  fark,  esas  hücumun  sağ</p>
<p class="calibre1">kanattan  değil  de  cephenin  ortasından  yapılmasıydı.  On  beş</p>
<p class="calibre1">yıl  süren  şüphe  ve  baştan  savmanın  bedelini  ödeyen  Fransa derhal  çöktü.  Her  ne  kadar  Alman  askeri  mekanizmasının etkinliği  iyi  biliniyorsa  da,  gözlemciler,  Fransa’nın  bu  kadar çabuk  bozguna  uğramasından  şok  olmuşlardı.  I.  Dünya Savaşı’nda,  Alman  orduları  Paris  yolunda  boşu  boşuna  dört yıl  kaybetmişlerdi;  elde  edilen  her  mil  çok  büyük  insan kayıplarına  neden  olmuştu.  1940’ta,  Alman  Blitzkrieg’i (yıldırım  savaşı)  Fransa’yı  boydan  boya  kat  etti  ve  haziran sonunda,  Alman  birlikleri  Champs-Elysees  boyunca yürüyordu. Hitler Avrupa’nın efendisi gibi görünüyordu. </p>
<p class="calibre1"><a id="p677"></a>Fakat, kendisinden önceki fatihler gibi, Hitler de, bu kadar pervasızca  başlattığı  savaşı  nasıl  sona  erdireceğini bilmiyordu.  Üç  seçeneği  vardı:  Büyük  Britanya’yı  da yenmeye  çalışabilirdi;  Büyük  Britanya  ile  barış  yapabilirdi veya  Sovyetler  Birliği  topraklarını  ele  geçirip  sonra  geniş</p>
<p class="calibre1">kaynaklarını  kullanarak  bütün  gücü  ile  Batı’ya  yönelerek Büyük Britanya’nın yıkımını sağlayabilirdi. </p>
<p class="calibre1">1940  yılının  yazında,  Hitler  ilk  iki  yaklaşımı  denedi.  19</p>
<p class="calibre1">Temmuz’da  yaptığı  kendini  öven  bir  konuşmada,  Büyük Britanya  ile  bir  uzlaşma  barışı  yapmaya  hazır  olduğunu dolaylı  olarak  söyledi.  Aslında  İngiltere’den,  savaş  öncesi Alman kolonilerini terk etmesini ve kıta işlerine karışmaktan vazgeçmesini </p>
<p class="calibre1">istiyordu. </p>
<p class="calibre1">Karşılık </p>
<p class="calibre1">olarak, </p>
<p class="calibre1">İngiliz</p>
<p class="calibre1">İmparatorluğu’na güvence verecekti<a href="index_split_014.html#p1717">.{430}</a></p>
<p class="calibre1">Hitler’in  önerileri,  I.  Dünya  Savaşı’ndan  önceki  yirmi  yıl boyunca  imparatorluk  Almanya’sının  Büyük  Britanya’ya önerdiği  şeylerin  bir  benzeriydi.  Tek  fark,  o  zamanki önerilerin  dil  bakımından  daha  uzlaştırıcı  bir  çerçeve  içinde kaleme alınmış olması ve İngilizlerin stratejik durumunun çok daha  elverişli  bulunmasıydı.  Belki  Hitler,  Almanya’nın organize ettiği bir Avrupa’nın nasıl bir şey olacağı hususunda açıklama  yapmış  olsa  idi  Almanya  ile  görüşme  yapılması düşüncesi ile ilgilenen Lord Halifax gibi bazı İngiliz liderleri (fakat hiçbir zaman Churchill değil) bununla ilgilenebilirlerdi. </p>
<p class="calibre1"><a id="p678"></a>Hitler,  Büyük  Britanya’dan,  Almanya  için  kıta  üzerinde  tam bir hareket serbestliği isterken, buna verilen geleneksel İngiliz cevabının  bir  kez  daha  verilmesine  neden  oldu.  Sir  Edward Grey,  1909’da  Hitler’den  daha  aklı  başında  Alman  liderleri tarafından  o  zaman  yapılan  benzeri  bir  öneriye  verdiği cevapta  (Fransa  o  zaman  da  Avrupa’nın  başlıca  büyük devletlerinden  biriydi),  Büyük  Britanya’nın  kıta  devletlerini Almanya’ya kurban etmesi halinde, er veya geç kendisinin de İngiliz  Adaları’nda  saldırıya  uğrayacağını  belirtmişti.  (Bkz. </p>
<p class="calibre1">Bölüm  7)  Büyük  Britanya,  imparatorluğu  için  verilen</p>
<p class="calibre1">“güvenceyi”  de  pek  ciddiye  alamazdı.  Hiçbir  Alman  lideri, imparatorluğu korumaya gücü yeten herhangi bir devletin onu ele de geçirebileceği şeklindeki İngiliz görüşünü anlayamadı. </p>
<p class="calibre1">Bu görüşü, Sir Eyre Crowe meşhur 1907 Memorandumu’nda belirtmişti. (Bkz. Bölüm 7). </p>
<p class="calibre1">Kuşkusuz,  Churchill,  çok  daha  sofistike  bir  adamdı  ve savaşın sonunda, Büyük Britanya’nın yine birinci dünya gücü olacağı,  hatta  ön  safta  bulunabileceği  konusunda  hayalleri olamayacak kadar da çok tarih okumuş bir insandı. Almanya veya  Birleşik  Devletler  bu  konuda  iddialı  olacaklardı.  1940</p>
<p class="calibre1">yazında  Churchill’in  Almanya’ya  karşı  gösterdiği  antipati, Alman  hegemonyasına  karşı  Amerikan  hegemonyası  lehine bir  karar  olarak  yorumlanabilir.  Amerika’nın  üstünlüğü  de zaman  zaman  rahatsızlığa  neden  olabilirdi;  fakat  en  azından</p>
<p class="calibre1"><a id="p679"></a>onun kültürü ve dili yabancı değildi ve iki ülkenin kaçınılmaz olarak çatışma çıkartan da yoktu. Son olarak, Büyük Britanya ile  Amerika  arasında,  Nazi  Almanya’sı  ile  düşünülemeyecek bir şey olan “özel” bir ilişki kurulması olasılığı da her zaman vardı.  1940  yılının  yazında,  Hitler  bizzat  kendisinin  casus belli olduğu bir duruma düştü. </p>
<p class="calibre1">Hitler  şimdi  ikinci  seçeneğe  döndü  ve  İngiliz  Hava Kuvvetleri’ni yok etmeyi ve gerekirse İngiliz Adaları’nı istila etmeyi  düşündü.  Fakat  bunu  ancak  düşünmekle  kaldı. </p>
<p class="calibre1">Çıkarma  harekâtı,  Almanya’nın  savaş  öncesi  planlamasına dâhil  değildi  ve  plan,  çıkarma  araçlarının  azlığı  ve Lufhvaffe’nin  (Alman  Hava  Kuvvetleri)  İngiliz  Hava Kuvvetleri’ni  yok  edecek  güçte  olmaması  yüzünden  terk edildi.  Yaz  sonunda,  Almanya  kendisini  Birinci  Dünya Savaşı’ndakinden  çok  farklı  olmayan  bir  konumda  buldu: Bütün  önemli  başarıları  kaydetmişti;  ancak  bunları  nihai zafere dönüştüremiyordu. </p>
<p class="calibre1">Kuşkusuz, Hitler stratejik savunma yapmak için çok iyi bir durumdaydı.  Büyük  Britanya,  tek  başına  Alman  ordusuna karşı  koyabilecek  kadar  güçlü  değildi;  Amerika’nın  savaşa girmesi  hemen  hemen  olanaksızdı  ve  Stalin,  her  ne  kadar müdahale  etmeyi  düşünebilirse  de,  sonunda  bunu  ileri  bir tarihe  atmak  için  nasıl  olsa  bir  mazeret  bulurdu.  Fakat başkalarının harekete geçmesini beklemek Hitler’in doğasına</p>
<p class="calibre1"><a id="p680"></a>aykırıydı. Bu nedenle, sonunda Sovyetler Birliği’ne saldırıda karar kılması kaçınılmazdı. </p>
<p class="calibre1">1940 Temmuz’unda, Hitler Sovyet saldırısı için ilk kurmay planlarının  hazırlanmasını  emretti.  Generallerine,  Sovyetler Birliği  yenilir  yenilmez,  Japonya’nın  bütün  silahlı kuvvetlerini  Amerika  üzerine  salabileceğini  ve  bu  suretle Washington’un  dikkatinin  Pasifik’e  yönelmiş  olacağını söyledi.  Amerikan  desteği  olasılığından  yoksun  kalacak Büyük Britanya da izole edilmiş olacağından savaşı bırakmak zorunda  kalacaktı:  “İngilizlerin  ümidi,  Rusya  ve  Birleşik Devletler’dedir”  diyordu  Hitler  doğru  olarak.  “Rusya  ümidi hayal  kırıklığına  uğradığı  takdirde,  Amerika  da  elimine edilmiş  olacaktır;  çünkü  Rusya’nın  ortadan  kaldırılması Uzakdoğu’daki  Japon  gücünü  müthiş  artıracaktır... <a href="index_split_014.html#p1717">”{431}</a></p>
<p class="calibre1">Ancak  Hitler  saldırı  emrini  vermeye  henüz  tam  olarak  hazır değildi,  ilk  önce,  Sovyetleri,  İngiliz  İmparatorluğu’na  ortak bir saldırı yapmak için kandırmak ve doğuya dönmeden önce İngilizleri dağıtmak olasılığını araştıracaktı. </p>
<p class="calibre1">Stalin,  durumunun  nezaketini  çok  iyi  anladı.  Fransa’nın çöküşü, Stalin’in ve bütün Batılı askeri uzmanların görüşünün aksine, savaşın I. Dünya Savaşı gibi uzun bir yıpratma savaşı olacağı  beklentisini  sona  erdirdi.  Stalin’in  en  çok  ümit  ettiği şey  olan  Almanya  ve  Batı  demokrasilerinin  kendilerini tüketmeleri beklentisi boşa çıktı. Büyük Britanya da düşseydi, </p>
<p class="calibre1"><a id="p681"></a>Alman ordusu doğuya saldırı için serbest kalacaktı ve Hitler, Mein  Kampf’ında  söylediği  gibi  Avrupa’nın  bütün kaynaklarını kullanabilecek duruma gelecekti. </p>
<p class="calibre1">Stalin,  hemen  hemen  basmakalıp  bir  tepki  gösterdi. </p>
<p class="calibre1">Kariyerinin  hiçbir  döneminde  Stalin,  tehlike  karşısında gerçekten  korkmuş  olması  gereken  zamanlarda  bile  korkuya kapılarak tepki göstermemiştir. Zayıflık belirtisi göstermenin düşmanın  şartlarını  ağırlaştıracağına  inanan  Stalin,  daima inatla  stratejik  çıkmazları  saklamaya  çalışmıştır.  Hitler, batıdaki  zaferini  Sovyetler  Birliği  üzerinde  baskı  yaparak kullanmaya  kalkışmış  olsaydı,  Stalin,  kendisinden  ödün alınmasının çok zor ve acı verici olduğunu ona gösterecekti. </p>
<p class="calibre1">Ancak insana işkence edecek derecede bir hesap adamı olan Stalin, Hitler’in nevrotik kişiliğini hesaba katmadı ve onun bu yol ne kadar pervasız olursa olsun, iki cephede birden savaşı göze alabileceğini hiç düşünmedi. </p>
<p class="calibre1">Stalin  iki  uçlu  bir  strateji  seçti.  Gizli  protokolle  kendisine vaat  edilen  ganimetin  geri  kalan  bölümünü  toplamayı hızlandırdı.  Haziran  1940’ta,  Hitler,  Fransa  ile  uğraşırken, Stalin,  Romanya’ya  bir  ültimatom  vererek  Besarabya’yı boşaltmasını  ve  ayrıca  Bukovina’yı  istedi.  Sonuncusu  Gizli Protokol’e  dâhil  değildi  ve  Rusya  burayı  alırsa,  Sovyet güçleri  Tuna  Nehri’nin  Romanya  sınırı  boyunca  yerleşmiş</p>
<p class="calibre1">olacaktı.  Aynı  ay,  halkın  ancak  yüzde  yirmisinin  katıldığı</p>
<p class="calibre1"><a id="p682"></a>uydurma  bir  seçimle  Baltık  devletlerini  Sovyetler  Birliği’ne kattı.  Bu  süreç  tamamlandığında,  Stalin  Rusya’nın  Birinci Dünya  Savaşı  sonunda  yitirmiş  olduğu  bütün  toprakları  geri almıştı  ve  böylece  İtilaf  Devletleri,  Almanya  ve  Sovyetler Birliği’ni  1919  Barış  Konferansı  dışında  tutmanın  bedelinin son taksitini de ödemiş oluyordu. </p>
<p class="calibre1">Stratejik  durumunu  kuvvetlendirmekle  uyumlu  olarak, Stalin,  Hitler’in  savaş  makinesine  hammadde  sağlayarak komşusunu  yatıştırma  çabalarına  devam  etti.  1940  yılının Şubat  ayında,  Almanya  Fransa’yı  yenmeden  önce,  Stalin’in de hazır bulunduğu bir ticaret anlaşması yapılarak, Sovyetler Birliği’nin  Almanya’ya  büyük  miktarda  hammadde  vermesi sağlanmıştı.  Almanya,  karşılık  olarak  kömür  ve  mamul  eşya veriyordu. Sovyetler Birliği anlaşma hükümlerini çok titiz bir şekilde  uyguluyordu  ve  hatta  teslim  ettiği  hammaddenin miktarını  artırıyordu  bile.  Gerçekten  de  Almanya’nın saldırısını  başlattığı  son  ana  kadar,  hammadde  yüklü  Sovyet demiryolu  vagonları  gümrük  kapısından  Almanya’ya giriyordu. </p>
<p class="calibre1">Ancak  Stalin’in  hiçbir  hareketi,  Almanya’nın  Orta Avrupa’da  egemen  güç  olması  jeopolitik  gerçeğini değiştiremezdi.  Hitler,  Gizli  Protokol  hükümleri  ötesinde herhangi bir Sovyet genişlemesine hoşgörü ile bakmayacağını açıkça  belirtti.  1940  Ağustosu’nda,  Almanya  ve  İtalya, </p>
<p class="calibre1"><a id="p683"></a>Stalin’in  artık  kendi  nüfuz  bölgesinde  saydığı  Romanya üzerinde  baskı  yaparak  Mihver  Devletleri’nin  neredeyse müttefiki olan Macaristan’a Transilvanya’nın üçte ikisini geri vermesini  istediler.  Romanya’nın  petrol  kaynaklarını korumaya  kararlı  olan  Hitler,  eylül  ayında  Romanya’ya güvence  vererek  duruma  daha  da  açıklık  getirdi  ve güvencesini  desteklemek  için  bir  motorize  birliği  ve  hava kuvvetini Romanya’ya gönderdi. </p>
<p class="calibre1">Aynı  ay,  Avrupa’nın  diğer  ucunda  gerginlik  iyice  arttı. </p>
<p class="calibre1">Gizli  Protokol’ün  Finlandiya’yı  Sovyet  nüfuz  alanına bırakmasına  rağmen,  Finlandiya  Alman  birliklerinin  Kuzey Norveç’e  gitmek  üzere  topraklarından  geçmesine  izin  verdi. </p>
<p class="calibre1">Bundan  başka,  Finlandiya’yı  Sovyet  baskısına  karşı kuvvetlendirmekten  başka  amacı  olamayacak  önemli  Alman silah yardımları da oluyordu. Molotov Berlin’den daha somut bilgiler  istediği  zaman  kendisine  kaçamak  cevaplar  verildi. </p>
<p class="calibre1">Sovyet  ve  Alman  birlikleri,  Avrupa’nın  bir  ucundan  öbür ucuna birbirlerini itip kakmaya başladılar. </p>
<p class="calibre1">Stalin  için  en  uğursuz  gelişme,  27  Eylül  1940’ta  yaşandı. </p>
<p class="calibre1">Almanya,  İtalya  ve  Japonya  aralarında  bir  Üçlü  Pakt imzaladılar.  Buna  göre,  taraflar  İngiliz  tarafına  katılacak herhangi  bir  yeni  ülkeye  savaş  açmayı  taahhüt  ediyorlardı. </p>
<p class="calibre1">Emin  olmak  için,  tarafların  her  birinin  Sovyetler  Birliği  ile ilişkileri  bu  anlaşma  dışında  tutulmuştu.  Bu,  Japonya’nın  ilk</p>
<p class="calibre1"><a id="p684"></a>darbeyi kim vurmuş olursa olsun, bir Alman-Sovyet savaşına katılma  yükümlülüğü  olmaması,  fakat  Amerika’nın Almanya’ya  savaş  açması  halinde  Amerika  ile  savaşmak zorunda olduğu anlamına geliyordu. Her ne kadar Üçlü Pakt görünürde Washington’u hedef almışsa da, Stalin’in kendisini güvencede hissetmesi için bir neden yoktu. Hukuki hükümler ne  olursa  olsun,  Üçlü  Pakt  üyelerinin  bir  noktada  kendisine döneceklerini beklemek durumundaydı. Pakt tamamlanıncaya kadar  bu  konudaki  görüşmeler  hakkında  kendisine  bilgi  bile verilmemiş olması, Stalin’in bu işten dışlandığının kanıtıydı. </p>
<p class="calibre1">1940 yılının sonbaharında gerginlik o derece hızla yükseldi ki, iki diktatör birbirlerini açığa düşürmek için son diplomatik çabalarını  harcıyorlardı.  Hitler’in  amacı,  Stalin’i  kandırıp İngiliz  İmparatorluğu’na  ortak  bir  saldırı  düzenleyerek Almanya’nın arkasını güvenceye aldıktan sonra daha emin bir şekilde  Stalin’e  yönelmekti.  Stalin,  Hitler’in  amacı doğrultusunda  ilerlerken  bir  yerde  ayağının  dolanacağı ümidiyle  zaman  kazanmaya  bakıyordu  ve  aynı  zamanda  bu süreçten  ne  kurtarabileceğini  düşünüyordu.  Üçlü  Pakt’ın hemen  sonrasında  Hitler  ile  Stalin’in  yüz  yüze  gelmesi  için harcanan  çabalardan  bir  sonuç  çıkmadı.  Her  iki  lider  de ülkesini  terk  edemeyeceği  gerekçesi  ile  bu  toplantıdan kaçınmak için ellerinden geleni yaptılar. Mantıki buluşma yeri</p>
<p class="calibre1"><a id="p685"></a>olan sınırdaki Brest-Litovsk’un sırtında ise çok ağır bir tarihi yük vardı. </p>
<p class="calibre1">13  Ekim  1940  tarihinde,  Ribbentrop,  Stalin’e  uzun  bir mektup  yazarak  bir  yıl  önceki  Moskova  ziyaretinden  sonra gelişen  olayların  yorumunu  yaptı.  Bir  dışişleri  bakanının, kendisi  ile  aynı  düzeydeki  meslektaşına  değil  de,  hükümette resmi  bir  görevi  bile  olmayan  lidere  mektup  yazması  alışık olunmayan bir protokol ihlaliydi. (Stalin’in tek titri, Komünist Partisi Genel Sekreteri’ydi). </p>
<p class="calibre1">Ribbentrop’un mektubu, diplomatik incelik yoksunluğunu, debdebeli  bir  üslupla  gidermeye  çalışıyordu.  Finlandiya  ve Romanya  konularında  Alman-Sovyet  anlaşmazlıklarının suçunu İngilizlerin üzerine atıyor, fakat Londra’nın böyle bir marifeti nasıl becerdiğini açıklamıyordu. Israrla Üçlü Pakt’ın Sovyetler  Birliği  aleyhine  olmadığım  söylüyordu.  Gerçekte, Sovyetler  Birliği,  savaştan  sonra,  ganimetin  Avrupalı diktatörler ile Japonya arasında paylaşılmasına katılabilecekti. </p>
<p class="calibre1">Ribbentrop mektubunu, Molotov’u iade-i ziyaret için Berlin’e davetle  sonuçlandırdı.  Bu  vesileyle,  Sovyetler  Birliği’nin Üçlü Pakt’a katılma olasılığının tartışılabileceğini ileri sürdü. </p>
<p class="calibre1"><a href="index_split_014.html#p1717">{432}</a></p>
<p class="calibre1">Stalin, </p>
<p class="calibre1">henüz </p>
<p class="calibre1">alınmamış </p>
<p class="calibre1">toprakların </p>
<p class="calibre1">ganimetinin</p>
<p class="calibre1">paylaşılmasına  katılmayacak  veya  başkaları  tarafından düzenlenmiş  bir  çatışma  cephesine  girmeyecek  kadar</p>
<p class="calibre1"><a id="p686"></a>tedbirliydi.  Ancak  Büyük  Britanya’nın  yenilmesi  halinde ganimeti Hitler’le paylaşma seçeneğini açık tutmak istiyordu. </p>
<p class="calibre1">Nitekim,  1945’te  savaşın  son  aşamasında  Japonya’ya  yüklü bir  bedel  karşılığında  savaş  açtığı  zaman  böyle  yapmıştı.  22</p>
<p class="calibre1">Ekim’de,  Stalin  Ribbentrop’un  mektubuna  neşeli  bir  üslupla yazılmış bir mektupla cevap verdi. Mektubunda “son olaylar hakkında  bilgi  veren  analizlerinden  dolayı”  Ribbentrop’a teşekkür  eden  Stalin,  bu  olaylar  hakkında  kişisel değerlendirmesini  yapmaktan  kaçındı.  Belki  de  protokol kurallarını zorlamakta onunla yarışabileceğini göstermek için Molotov’un  Berlin’e  davetini  kabul  ediyor  ve  tek  taraflı olarak çok erken bir tarihi, 10 Kasım’ı (üç haftadan daha az bir zaman sonra) seçiyordu<a href="index_split_014.html#p1717">.{433}</a></p>
<p class="calibre1">Hitler,  başka  bir  yanlış  anlama  yaratacak  şekilde  öneriyi hemen  kabul  etti.  Stalin,  Hitler’in  çabuk  kabulünü  şuna yordu: Sovyetlerle olan ilişkileri Almanya için bir yıl önceki kadar  önemlidir;  dolayısıyla  sert  taktikleri  meyvesini vermektedir.  Oysa  Hitler’in  aceleciliğinin  nedeni,  1941</p>
<p class="calibre1">baharında  Sovyetler  Birliği’ne  saldıracaksa,  planını uygulamaya devam etmesinin gerekli olmasıydı. </p>
<p class="calibre1">Bu  iki  olası  ortağın  birbirlerine  karşı  duydukları güvensizliğin  derinliği,  daha  toplantılar  başlamadan  ortaya çıktı.  Molotov,  kendisini  Berlin’e  götürmek  için  sınıra gönderilen trene binmeyi reddetti. Sovyet delegasyonu, açıkça</p>
<p class="calibre1"><a id="p687"></a>Almanların  lüks  vagonlarının  bu  lükse  karşılık  dinleme aletleriyle  dolu  olacağını  düşünüyordu.  (Sonuçta,  Alman vagonları  Sovyet  vagonlarının  arkasına  bağlandı.  Sovyet vagonları,  sınırdan  itibaren  daha  dar  olan  Avrupa  raylarına göre ayarlanabilecek şekilde yapılmıştı). </p>
<p class="calibre1">Görüşmeler  12  Kasım’da  başladı.  Hitler’den  daha  dengeli kimseleri  bile  sinirlendirme  yeteneğine  sahip  olan  Molotov, yıpratıcı  taktiklerini  Nazi  liderliğinin  önünde  fazlasıyla sergilemeye  başladı.  Doğuştan  olan  merhametsizliği, Hitler’den  daha  çok  çekindiği  Stalin  korkusu  ile  de kuvvetlenmişti.  Molotov’un  asıl  ilgili  olduğu  şey,  bütün Sovyet  dönemi  boyunca  tipik  olarak  bütün  Sovyet diplomatlarında  görülen  bir  kaygı  olan  kendi  iç  konumuydu ve  durum  Stalin  döneminde  özellikle  en  had  safhada  idi. </p>
<p class="calibre1">Sovyet  görüşmeciler,  uluslararası  arenanın  değil,  kendi  iç kısıtlamalarının daha çok farkında göründüler. </p>
<p class="calibre1">Dışişleri  bakanları  pek  seyrek  olarak  Politbüro  üyesi olduğundan (Gromiko, on altı yıl dışişleri bakanlığı yaptıktan sonra  1973’te  Politbüro  üyesi  olmuştur),  içerideki  durumları zayıftı ve görüşmeler ters giderse daima günah keçisi olmak tehlikesiyle  karşı  karşıyaydılar.  Bundan  başka,  Sovyetler, tarihin </p>
<p class="calibre1">nihai </p>
<p class="calibre1">olarak </p>
<p class="calibre1">onların </p>
<p class="calibre1">yanında </p>
<p class="calibre1">olduğunu</p>
<p class="calibre1">varsaydıklarından,  sorunlara  açık  bir  çözüm  bulmaktan  çok, onlar  karşısında  bir  duvar  kesilerek  uzlaşmaz  bir  tavır</p>
<p class="calibre1"><a id="p688"></a>takınmak  eğiliminde  olurlardı.  Sovyet  diplomatlarla  yapılan her  görüşme  bir  dayanıklılık  testine  dönüşürdü;  Sovyet görüşmecinin, karşı taraftan koparılabilecek en son ödünü de kopardığı  inancına  varmadan  ve  Moskova’da  telgrafları okuyanlar  da  bu  kanıya  varmadan  bir  ödün  vermesi olanaksızdı. Bu bir çeşit diplomatik gerilla savaşında, Sovyet diplomatlar,  ısrar  ve  baskı  ile  koparabilecekleri  şeyleri koparmışlar,  fakat  gerçek  bir  hamle  yapma  fırsatını kaçırmışlardır. Sovyet görüşmeciler ve bu oyunun üstadı olan Gromiko, önceden belirlenmiş fikirleriyle sorunu çözmek için sabırsızlanan  karşı  taraf  görüşmecilerini  kullandıkları taktiklerle  yıpratmakta  uzmandılar.  Diğer  taraftan,  ormanı değil  ağaçları  görmek  eğilimindeydiler.  Bu  yüzden,  1971’de Nixon’ın  Beijing’e  açılmasını  geciktirebilecek  olan  bir  zirve toplantısı  fırsatını,  anlamsız  ön  şartlar  üzerinde  aylarca çekişmek  suretiyle  kaybettiler.  Washington  Çin  seçeneğini elde eder etmez, bütün bu çekiştikleri ön şartların hepsinden hemen vazgeçtiler. </p>
<p class="calibre1">Dünyada  Hitler  ile  Molotov  kadar  birbiriyle  konuşması olanaksız olan iki insan yoktu. Hitler hiçbir zaman görüşmeye uygun  bir  yapıda  değildi;  uzun  monologlarla  karşısındakini baskı altına alır, karşı tarafın cevap vermesine izin verirse de verilen  cevaplan  hiç  dinlemezdi.  Yabancı  liderlerle görüşürken,  Hitler,  genellikle  genel  prensibi  heyecanlı  bir</p>
<p class="calibre1"><a id="p689"></a>şekilde ifade etmekle yetinirdi. Gerçek görüşmelere katıldığı birkaç  olayda  –Avusturya  Başbakanı  Kurt  von  Schuschnigg veya  Neville  Chamberlain  ile  yapılan  görüşmeler–  kabadayı bir  tavır  sergilemiş,  önceden  hazırladığı  talepleri  ortaya koymuş  ve  bunlarda  çok  seyrek  olarak  değişiklik  yapmıştır. </p>
<p class="calibre1">Diğer  taraftan  Molotov,  prensiplerden  çok  onların uygulanması ile ilgiliydi ve uzlaşma olasılığı da yoktu. </p>
<p class="calibre1">Kasım  1940’ta  Molotov  kendisini  gerçekten  zor  bir durumda buldu. Stalin, hoşnut olması zor bir liderdi; hem bir Alman  zaferine  yardım  etmekte  isteksizdi,  hem  de  Almanya Sovyet yardımı olmadan Büyük Britanya’yı yenerse Hitler’in zaferlerinden  payını  alma  fırsatını  kaçırmak  istemiyordu. </p>
<p class="calibre1">Sonuç  ne  olursa  olsun,  Stalin  Versay  düzenlemesine  hiçbir zaman dönmeme kararında idi ve her adımını dikkatle atarak durumunu  korumaya  çalıştı.  Gizli  protokol  ve  onu  izleyen olaylar,  kendince  uygun  olan  düzenlemenin  ne  olduğu hakkında Almanlara açık, hem de çok açık bir fikir vermişti. </p>
<p class="calibre1">Bu  anlamda  Molotov’un  Berlin  seyahati,  konunun  daha  iyi incelenmesi için bir fırsat olarak görülmüştür. Demokrasilere gelince,  Stalin  1940  Temmuz’unda  yeni  İngiliz  Büyükelçisi Sir  Stafford  Cripps’in  ziyaretinin  yarattığı  fırsatı,  Versay düzenine  dönme  olasılığını  reddetmek  suretiyle  kullanmıştı. </p>
<p class="calibre1">Cripps,  Fransa’nın  düşüşünün,  Sovyetler  Birliği’nin  güç dengesinin korunması için devreye girmesini zorunlu duruma</p>
<p class="calibre1"><a id="p690"></a>getirdiğini  söyleyince,  Stalin  soğuk  bir  şekilde  şöyle  cevap verdi:</p>
<p class="calibre1">“Adına  Avrupa  güç  dengesi  denilen  şey,  yalnızca Almanya’yı  değil  Sovyetler  Birliği’ni  de  baskı  altında tutmuştur.  Bu  nedenle,  Sovyetler  Birliği  eski  Avrupa  güç dengesinin  yeniden  kurulmasını  önlemek  için  elinden  gelen her önlemi alacaktır. <a href="index_split_014.html#p1717">”{434}</a></p>
<p class="calibre1">Diplomatik dilde, “her önlem” genellikle savaş tehdidini de kapsar. </p>
<p class="calibre1">Molotov  için  göze  alınan  riskler  çok  yüksekti.  Hitler’in geçmişi,  onun  1941  yılını  büyük  bir  kampanya  başlatmadan geçirmeyeceğine en küçük bir şüphe bırakmadığından, Stalin, İngiliz  İmparatorluğu’na  saldırıda  ona  katılmazsa  Sovyetler Birliği’ne saldırabilirdi. Her ne kadar Stalin vadenin bu kadar kısa  olduğunun  farkında  değilse  de,  Molotov  ödünlerle kandırma  gibi  gösterilen  de  facto  bir  ültimatom  ile  karşı karşıyaydı. </p>
<p class="calibre1">Ribbentrop  konuşmaya,  Almanya’nın  zaferinin  niçin kaçınılmaz  olduğunu  anlatmakla  başladı.  Molotov’dan  Üçlü Pakt’a  katılmasını  ısrarla  istedi.  Paktın,  başlangıçta  Anti-Komintern  Pakt  olarak  planlanmış  olması  gerçeği  onu caydırmadı. Ribbentrop, bu baz üzerinde “dünyada çok geniş</p>
<p class="calibre1">hatlar  üzerinde  Rus,  Alman,  İtalyan  ve  Japon  nüfuz bölgelerinin  saptanmasının<a href="index_split_014.html#p1717">”{435}  </a>olası  olduğunu  belirtti. </p>
<p class="calibre1"><a id="p691"></a>Ribbentrop’a  göre,  bu  durum,  anlaşmazlığa  neden olmayacaktı;  çünkü  ortakların  her  biri  her  şeyden  önce güneye doğru genişlemek arzusundaydı. Japonya Güneydoğu Asya’ya,  İtalya  Kuzey  Afrika’ya  doğru  uzanacak,  Almanya ise  Afrika’daki  eski  sömürgelerini  geri  isteyecekti. </p>
<p class="calibre1">Ribbentrop  son  olarak,  zekâsını  vurgulamak  için  yaptığı birtakım  dolambaçlı  konuşmalardan  sonra,  Sovyet  Rusya’ya ayrılan  ödülü  açıkladı:  “...  uzun  zamandan  beri  Rusya  için önemli  olan  açık  denizlere  doğal  bir  çıkış  yolu  bulmak maksadıyla </p>
<p class="calibre1">Rusya’nın </p>
<p class="calibre1">da </p>
<p class="calibre1">güneye </p>
<p class="calibre1">yönelip</p>
<p class="calibre1">yönelmeyeceği...” <a href="index_split_014.html#p1718">{436}</a></p>
<p class="calibre1">Hitler’in konuya ilişkin açıklamaları hakkında aşağı yukarı bir fikir sahibi olan herkes bilirdi ki bunlar saçmaydı. Afrika, Nazilerin  ilgilendiği  konular  arasında  aşağı  sıralarda  yer alırdı. Hitler de Afrika’ya özel bir ilgi göstermediği gibi Mein Kampf’ı yeter derecede okumuş olan Molotov da farkındaydı ki,  Hitler’in  peşinde  olduğu  Lebensraum  (Yaşama  alanı) Rusya’daydı.  Ribbentrop’un  açıklamasını  sessizce  dinleyen Molotov, sanki önemsiz bir şeymiş gibi bu açık denize çıkışta hangi  denizin  kastedildiğini  cüretkâr  bir  şekilde  sordu.  Bir kez  daha  dolambaçlı  ve  can  sıkıcı  bir  şekilde  cevap  veren Ribbentrop, sanki burası Almanya’nın mülküymüş gibi Basra Körfezi’nin adını verdi:</p>
<p class="calibre1"><a id="p692"></a>“Sorun,  şimdi  onların  gelecekte  de  birlikte  iyi  işler  yapıp yapmayacakları... uzun vadede Rusya için en avantajlı denize çıkışın  Basra  Körfezi  ve  Arap  Denizi  yönünde  bulunup bulunmayacağı  ve  aynı  zamanda  Almanya’nın  ilgilenmediği Asya’nın  bu  bölgesinde  Rusya’nın  bazı  emellerinin gerçekleştirilip gerçekleştirilmeyeceği sorunudur.” <a href="index_split_014.html#p1718">{437}</a></p>
<p class="calibre1">Molotov,  bu  kadar  abartmalı  bir  öneri  ile  ilgilenmedi. </p>
<p class="calibre1">Almanya  önerilen  toprakların  sahibi  değildi  ve  Sovyetler Birliği’nin  bu  toprakların  fethedilmesinde  Almanya’ya ihtiyacı  yoktu.  Üçlü  Pakt’a  girmeye  prensipte  istekli olduklarını </p>
<p class="calibre1">söyleyen </p>
<p class="calibre1">Molotov, </p>
<p class="calibre1">“nüfuz </p>
<p class="calibre1">bölgelerinin</p>
<p class="calibre1">çizilmesinin  dikkat  isteyen  bir  iş  olduğu  ve  uzun  zamanı gerektirdiği<a href="index_split_014.html#p1718">”{438}  </a>sözleri  ile  olumlu  görüşüne  derhal  bir rezerv  koymuş  oldu.  Kuşkusuz  bu  iş  bir  Berlin  seyahati  ile tamamlanamazdı  ve  Ribbentrop  tarafından  Moskova’ya  bir iade ziyareti dâhil geniş görüşmeleri gerektiriyordu. </p>
<p class="calibre1">O  gün  öğleden  sonra,  Molotov  yeni  tamamlanan  mermer başbakanlık  binasında  Hitler  tarafından  kabul  edildi. </p>
<p class="calibre1">Moskovalı  proleter  bakanın  hayranlığını  kazanmak  için  her çeşit  önlem  alınmıştı.  Molotov,  iki  tarafında  birkaç  metre arayla uzun boylu SS’lerin siyah üniformaları içinde hazır ol vaziyetine  geçip  kollarını  kaldırarak  Nazi  selamı  ile  konuğu selamladıkları  geniş  bir  koridordan  geçirildi.  Hitler’in odasının  kapısı  tavana  kadar  yükseliyordu  ve  özellikle  uzun</p>
<p class="calibre1"><a id="p693"></a>boylu  iki  SS  kapıyı  açarken  kollarını  kaldırınca  oluşturulan takın  altından  geçirilen  Molotov,  Hitler’in  huzuruna  kabul edildi.  Muazzam  büyüklükteki  odanın  en  uzak  köşesine yerleştirilmiş masasında oturan Hitler, birkaç dakika sessizce konuklarını süzdükten sonra ayağa fırladı ve hala tek kelime söylemeden  Sovyet  delegasyonunun  her  bir  üyesinin  elini sıktı.  Konuklar  gösterilen  yerlere  oturtulurken  bazı  perdeler aralandı  ve  Ribbentrop  ile  birkaç  danışmanı  da  gruba katıldılar<a href="index_split_014.html#p1718">.{439}</a></p>
<p class="calibre1">Konuklar  Nazi  usulü  ihtişamla  etkilendikten  sonra,  Hitler toplantının  amacıyla  ilgili  düşüncesini  söyledi.  Ortak  uzun vadeli  strateji  konusunda  anlaşmayı  önerdi;  çünkü  Almanya ve Sovyetler Birliği’nin “yöneticileri, ülkelerini belli bir yöne götürecek  şekilde  bağlantı  yapmaları  için  yeterli  yetkiye sahiptirler.” <a href="index_split_014.html#p1718">{440}</a>  Hitler’in  aklındaki,  Sovyetlerle  birlikte bütün  Avrupa  ve  Afrika  için  bir  nevi  ortak  bir  Monroe Doktrini  kurmak  ve  sömürge  topraklarını  aralarında bölüşmekti. </p>
<p class="calibre1">Viyana  operetlerinin  ihtişam  anlayışından  esinlenen karşılanmasından  hiç  etkilenmemiş  olduğunu  gösteren Molotov,  birtakım  kesin  sorular  sormaya  başladı:  Üçlü Pakt’ın nihai amacı nedir? Hitler’in kendi kendine ilan ettiği Yeni Düzen’in  tanımı  nedir?  Büyük  Asya  Nüfuz  Bölgesi  ne demektir? </p>
<p class="calibre1">Balkanlar’daki </p>
<p class="calibre1">Alman </p>
<p class="calibre1">niyetleri </p>
<p class="calibre1">nedir? </p>
<p class="calibre1"><a id="p694"></a>Finlandiya’yı  Sovyet  nüfuz  bölgesinde  bırakan  anlayış  hâlâ geçerli midir? </p>
<p class="calibre1">Şimdiye  kadar  kimse  Hitler’le  bu  şekilde  konuşmamıştı veya onu soru cevap şeklinde bir konuşmaya tabi tutmamıştı. </p>
<p class="calibre1">Hitler  ordularının  erişebileceği  herhangi  bir  bölgede,  –</p>
<p class="calibre1">kuşkusuz  Avrupa’da  asla–  Alman  hareket  serbestliğine  bir sınır getirmek istemiyordu. </p>
<p class="calibre1">Hitler,  ertesi  gün  yapılan  görüşmeden  önce  Spartalılara özel  bir  debdebe  ile  verilen  bir  öğle  yemeği  verdi;  fakat herhangi bir ilerleme kaydedilmedi. Hitler, kendine özgü uzun monoloğu  ile  başlayan  görüşmede  dünyayı  Stalin’le  nasıl bölüşeceğini açıkladı:</p>
<p class="calibre1">“İngiltere’nin </p>
<p class="calibre1">fethedilmesinden </p>
<p class="calibre1">sonra, </p>
<p class="calibre1">İngiliz</p>
<p class="calibre1">imparatorluğu,  iflas  eden  dünya  çapındaki  dev  bir  mülk  gibi parçalara bölünecek... iflas eden bu mülkte, Rusya için kışları buzlanmayan  bir  limandan  açık  okyanusa  çıkış  olacaktır. </p>
<p class="calibre1">Şimdiye  kadar,  45  milyonluk İngiliz azınlığı,  600  milyonluk İngiliz  imparatorluğu  çoğunluğunu  yönetti.  Kendisi  bu  45</p>
<p class="calibre1">milyonluk azınlığı ezmek üzere idi... </p>
<p class="calibre1">Bu  şartlar  altında  dünya  çapında  bir  perspektif  ortaya çıktı...  Bu  problemlerin  çözülmesine  Rusya’nın katılması bir düzenlemeyi  gerektirmektedir,  iflas  eden  mülkle  ilgilenen bütün  ülkeler,  aralarındaki  bütün  anlaşmazlıklara  bir  son</p>
<p class="calibre1"><a id="p695"></a>verecek </p>
<p class="calibre1">ve </p>
<p class="calibre1">dikkatlerini </p>
<p class="calibre1">İngiliz </p>
<p class="calibre1">İmparatorluğu’nun</p>
<p class="calibre1">bölünmesine yoğunlaştıracaklardır. <a href="index_split_014.html#p1718">“{441}</a></p>
<p class="calibre1">Aynı fikirde olduğunu alaycı bir şekilde söyleyen Molotov durumu  Moskova’ya  bildireceği  sözünü  verdi.  Hitler’in, Sovyetler  Birliği  ile  Almanya  arasında  birbiri  ile  çatışan çıkarlar  olmadığı  görüşünü  paylaşan  Molotov,  bunu uygulamada  denemek  için  Almanya’nın  Romanya’ya verdiğine  benzer  şekilde  Sovyetler  Birliği  de  Bulgaristan’a güvence  verirse  Almanya’nın  tepkisinin  ne  olacağını  sordu (Böyle  bir  güvence,  Almanya’nın  Balkanlar’da  bundan sonraki  genişlemesini  önleyecekti.)  Sovyetler  Birliği’nin Finlandiya’yı  topraklarına  katması  hakkında  Almanya  ne düşünüyordu? Self-determinasyonun, Sovyet dış politikasının bir  ilkesi  olmadığı  açıktı  ve  Stalin,  Alman  müdahalesi olmayacaksa  Rus  olmayan  halkları  topraklarına  katmakta herhangi  bir  tereddüt  göstermeyecekti.  Yalnız  topraklarla ilgili  düzenleme  değil,  Versay  düzenlemesinin  ahlaki prensipleri de ölmüştü. </p>
<p class="calibre1">Toplantıdaki  gergin  hava,  Hitler’in  Bulgaristan’ın  bir Sovyet ittifakı istediğine dair elde bir bilgi olmadığına işaret etmesi  ile  de  dağılmadı.  Finlandiya’nın  ilhakını  da  Gizli Protokol’e  dâhil  olmadığı  gerekçesiyle  reddetti.  Oysa Molotov’un Berlin’i ziyaretinin esas amacı, Gizli Protokol’ün dışına  çıkma  olasılığını  araştırmaktı.  Toplantı  tatsız  bir</p>
<p class="calibre1"><a id="p696"></a>şekilde sona eriyordu. Hitler ayağa kalkarken, bir İngiliz hava saldırısı  olasılığı  hakkında  bir  şeyler  mırıldandı,  Molotov  da</p>
<p class="calibre1">“Sovyetler  Birliği’nin,  büyük  bir  devlet  olarak  Avrupa  ve Asya’nın büyük sorunlarından uzak kalamayacağı” <a href="index_split_014.html#p1718">{442}</a> esas mesajını tekrarladı. Hitler, isteklerini kabul etseydi Sovyetler Birliği’nin nasıl karşılık vereceği konusu üzerinde durmadan, Stalin’e  durumu  rapor  ettikten  sonra  liderinin  uygun  nüfuz bölgesi  hakkındaki  fikirlerini  Hitler’e  aktaracağı  sözünü verdi. </p>
<p class="calibre1">Hitler’in  canı  o  kadar  çok  sıkılmıştı  ki,  Sovyet Büyükelçiliği’nde  Molotov’un  verdiği  akşam  yemeğine katılmadı.  Diğer  Nazi  liderlerinin  çoğu  gelmişti.  Ziyafet  bir İngiliz </p>
<p class="calibre1">hava </p>
<p class="calibre1">saldırısı </p>
<p class="calibre1">ile </p>
<p class="calibre1">yanda </p>
<p class="calibre1">kesildi. </p>
<p class="calibre1">Sovyet</p>
<p class="calibre1">Büyükelçiliği’nin  sığınağı  olmadığı  için  konukların  her  biri bir  tarafa  kaçıştı.  Nazi  liderler  limuzinlerle  uzaklaştılar, Sovyet  delegasyonunu  Bellevue  Kalesi’ne  taşıdılar  (Alman cumhurbaşkanının </p>
<p class="calibre1">Berlin’deyken </p>
<p class="calibre1">kullandığı </p>
<p class="calibre1">konut). </p>
<p class="calibre1">Ribbentrop  da  Molotov’u  yakındaki  sığınağına  götürdü. </p>
<p class="calibre1">Orada  Ribbentrop,  Sovyetlerin  Üçlü  Pakt’a  girmesiyle  ilgili karar  taslağım  Molotov’a  gösterdi;  fakat  anlamıyordu  ki, Molotov’un  Hitler’e  söyledikleri  dışında  bir  şey  söylemeye ne eğilimi, ne de yetkisi vardı. Molotov kendi açısından, karar taslağı  üzerinde  durmayarak,  Hitler’in  cevap  vermekten kaçındığı  her  konuyu  tekrar  gündeme  getirdi  ve  Sovyetler</p>
<p class="calibre1"><a id="p697"></a>Birliği’nin </p>
<p class="calibre1">herhangi </p>
<p class="calibre1">bir </p>
<p class="calibre1">Avrupa </p>
<p class="calibre1">sorunundan</p>
</body>
</html>
