<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Diplomasi</title>
    <meta name="generator" content="pdftohtml 0.36"/>
    <meta name="author" content="Henry Kissinger"/>
    <meta name="keywords" content="Politika, Orjinal"/>
    <meta name="date" content="2020-05-05T17:27:01+00:00"/>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p class="calibre1"><a id="p1"></a><img src="index-1_1.jpg" class="calibre2"/></p>
<p class="calibre1"><a id="p2"></a><img src="index-2_1.png" class="calibre2"/></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1">Henry Kissinger</p>
<p class="calibre1"></p>
<p class="calibre1">DİPLOMASİ</p>
<p class="calibre1"></p>
<p class="calibre1">Çeviren: İbrahim H. Kurt</p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"><a id="p3"></a> </p>
<p class="calibre1">Henry Kissinger</p>
<p class="calibre1">Diplomasi</p>
<p class="calibre1"></p>
<p class="calibre1">Özgün Adı</p>
<p class="calibre1">Diplomacy</p>
<p class="calibre1">Çeviren: İbrahim H. Kurt</p>
<p class="calibre1"></p>
<p class="calibre1">TÜRKİYE İŞ BANKASI</p>
<p class="calibre1">KÜLTÜR YAYINLARI</p>
<p class="calibre1">Genel Yayın No: 380</p>
<p class="calibre1">Tarih Dizisi: 29</p>
<p class="calibre1">Editör: Funda Keskin</p>
<p class="calibre1">Kapak Tasarımı: Osman Bellek</p>
<p class="calibre1">ISBN 978-975-458-111-8</p>
<p class="calibre1">İkinci Baskı</p>
<p class="calibre1">3.000 Adet / Mart 2000</p>
<p class="calibre1">Bu kitap, Henry KISSINGER, DİPLOMACY, </p>
<p class="calibre1">New York, 1994 adlı baskısından Türkçeye çevrilmiştir. </p>
<p class="calibre1"><a id="p4"></a><img src="index-4_1.jpg" class="calibre2"/></p>
<p class="calibre1">Woodrow Wilson, Paris Barış Konferansı, 25 Ocak 1919. </p>
<p class="calibre1"><a id="p5"></a>Birleşik Devletler Dışişleri Bakanlığı’nın, mesleğe bağlılıkları ve fedakârlıkları</p>
<p class="calibre1">Amerikan diplomasisini ayakta tutan</p>
<p class="calibre1">kadın ve erkek bütün mensuplarına. </p>
<p class="calibre1">H.K. </p>
<p class="calibre1"><a id="p6"></a><img src="index-6_1.jpg" class="calibre2"/></p>
<p class="calibre1"><a id="p7"></a><img src="index-7_1.jpg" class="calibre2"/></p>
<p class="calibre1">Birleşmiş Milletler Genel Kurulu</p>
<p class="calibre1"><b class="calibre3"> </b></p>
<p class="calibre1"><b class="calibre3">1</b></p>
<p class="calibre1"><b class="calibre3">Yeni Dünya Düzeni</b></p>
<p class="calibre1">O  anki  bir  doğa  kanunuymuş  gibi,  her  yüzyılda  tüm uluslararası  sistemi  kendi  değerlerine  göre  yeniden biçimlendirecek  kuvvet,  irade  ve  entelektüel  ve  moral  güce sahip  olan  bir  ülke  ortaya  çıkmaktadır.  XVII.  yüzyılda Kardinal  Richelieu’nün  yönetimindeki  Fransa,  uluslararası ilişkilere,  ulus-devlet  kavramına  dayanan  ve  nihai  amaç olarak ulusal çıkardan güç alan modern yaklaşımı getirmiştir. </p>
<p class="calibre1">XVIII.  yüzyılda,  Büyük  Britanya,  sonraki  200  yıl  boyunca Avrupa  diplomasisine  egemen  olan  güç  dengesi  kavramını geliştirmiştir.  XIX.  yüzyılda,  Metternich’in  Avusturya’sı, Avrupa  Anlaşması’nı  yeniden  kurmuş  ve  Bismarck’ın</p>
<p class="calibre1"><a id="p8"></a>Almanya’sı da Avrupa diplomasisini soğukkanlı güç politikası oyununa döndürerek bu anlaşmayı yıkmıştır. </p>
<p class="calibre1">XX.  yüzyılda,  uluslararası  ilişkileri  hiçbir  ülke  Birleşik Devletler kadar kesin, fakat aynı zamanda kararsız bir şekilde etkilememiştir.  Hiçbir  toplum,  onun  kadar  başka  devletlerin içişlerine karışmama ilkesinde ısrarlı veya kendi değerlerinin bütün  dünyaca  uygulanması  düşüncesinde  onun  kadar  ateşli olmamıştır.  Hiçbir  ülke,  kendi  diplomasisinin  bugünden yarına  uygulamasında  onun  kadar  pragmatik  veya  tarihsel ahlak  görüşlerinin  izlenmesinde  onun  kadar  ideolojik olmamıştır.  Hiçbir  devlet,  örneği  olmayan  bir  genişlikteki anlaşma  ve  yükümlülükler  altına  girerken  kendi  dışındaki işlerle  uğraşmak  konusunda  onun  kadar  isteksiz  hareket etmemiştir. </p>
<p class="calibre1">Amerika’nın,  tarihi  boyunca  sahip  olduğunu  düşündüğü kendine  özgü  özellikler,  dış  politikaya  karşı  iki  birbirine  zıt tavır yarattı: Birincisi, Amerika’nın kendi değerlerine göre en iyi şekilde kendi ülkesinde demokrasiyi kusursuz hale getirip, böylece  insanlığın  geri  kalanı  için  bir  ışıldak  olarak  hizmet edebileceği görüşüdür, ikincisi ise, Amerika’nın değerlerinin, ülkeye, bunları bütün dünyaya yayma yükümlülüğü getirdiği görüşüdür.  Temiz  bir  geçmişe  hasretle,  mükemmel  bir geleceğe  istek  arasında  bocalayan  Amerikan  düşüncesinde, her ne kadar II. Dünya Savaşı’ndan beri karşılıklı bağımlılığın</p>
<p class="calibre1"><a id="p9"></a>gerçekleri  ağır  basmakta  ise  de,  yalnızlık  politikası  ile yükümlülüklere girme politikası arasında bir saat rakkası gibi gidip gelmektedir. </p>
<p class="calibre1">Her  iki  düşünce  ekolü  –yani  Amerika’nın  aydınlatıcı  bir ışıldak  olması  veya  kendi  değerlerini  bütün  dünyaya  yayma görevi  yapması–  demokrasi,  serbest  ticaret  ve  uluslararası hukuka dayanan bir küresel uluslararası düzeni, normal düzen olarak öngörmektedir. Böyle bir sistem hiç var olmadığından bunun yaratılması gerekmektedir ve bu, diğer uluslara aptalca değilse  bile,  daima  ütopik  olarak  görünmüştür.  Ancak yabancıların  şüpheciliği,  Woodrow  Wilson,  Franklin Roosevelt  yahut  Ronald  Reagan’ın  veya  XX.  yüzyıldaki herhangi  bir  Amerikan  başkanının  idealizmini  hiçbir  zaman söndürememiştir. Bu şüpheciliğin bir etkisi olduysa, bu ancak Amerika’nın,  tarihin  üstesinden  gelinebileceği  ve  dünya gerçekten  barış  istiyorsa,  Amerikan  ahlaki  reçetelerini uygulamasının  şart  olduğuna  olan  inancını  güçlendirmek olmuştur. </p>
<p class="calibre1">Her  iki  düşünce  ekolü  de  Amerikan  deneyiminin ürünleridir.  Her  ne  kadar  başka  cumhuriyetler  mevcut  idiyse de,  hiçbirisi,  Amerika  gibi  özgürlük  fikrini  yüceltmek  için bilinçli  bir  şekilde  kurulmamıştır.  Hiçbir  ülkenin  halkı, Amerikan  halkı  gibi  özgürlük  ve  herkese  refah  sağlanması adına  yeni  bir  kıtanın  liderliğine  soyunmamış  ve  onun  vahşi</p>
<p class="calibre1"><a id="p10"></a>doğasını  terbiye  etmeye  kalkışmamıştır.  Böylece,  yalnızlık veya  misyonerlik  şeklindeki  iki  görüş,  birbirinin  zıttı  gibi görünüyorsa  da,  temelde  yatan  ortak  bir  inanışı yansıtmaktadır:  Birleşik  Devletler,  dünyadaki  en  iyi  yönetim sistemine  sahiptir  ve  insanlığın  geri  kalan  bölümü,  ancak geleneksel diplomasiyi terk edip, onun uluslararası hukuk ve demokrasiye  olan  saygısını  kabul  ederse,  barış  ve  refaha kavuşabilir. </p>
<p class="calibre1">Amerika’nın  uluslararası  politika  deneyimi,  inancın deneyime  karşı  bir  zaferi  olmuştur.  Amerika  1917’de  dünya politikası  arenasına  adım  attığından  beri  güç  bakımından  o kadar  ağırlığını  hissettirmiş  ve  ideallerinin  doğruluğuna  o kadar  inanmıştır  ki,  Milletler  Cemiyeti  ve  Briand-Kellogg Paktı’ndan, Birleşmiş Milletler Antlaşması ve Helsinki Nihai Senedi’ne  kadar  bu  yüzyılın  başlıca  uluslararası  anlaşmaları, Amerikan  değerlerinin  hayata  geçirilmesi  niteliğindedir. </p>
<p class="calibre1">Sovyet  komünizminin  çöküşü  ise,  Amerikan  ideallerinin entelektüel  haklılığını  doğrulamış  ve  Amerika’yı  tarihi boyunca  yüz  yüze  gelmekten  kaçındığı  türde  bir  dünya  ile karşı  karşıya  getirmiştir.  Ortaya  çıkan  uluslararası  düzende, milliyetçilik yeni bir hayat bulmuştur. Uluslar, yüksek ilkeler yerine,  daha  sık  olarak  kendi  çıkarlarının  takipçisi  olmuşlar ve  işbirliği  yapmak  yerine  daha  çok  rekabet  yolunu seçmişlerdir.  Bu  eski  davranış  biçiminin  değiştiğini  veya</p>
<p class="calibre1"><a id="p11"></a>ilerideki  on  yıllarda  değişebileceğini  gösteren  çok  az  belirti vardır. </p>
<p class="calibre1">Ortaya  çıkan  dünya  düzeninde  yeni  olan  şey,  Birleşik Devletler’in,  ilk  kez  olarak,  ne  dünyadan  elini  eteğini çekebilmekte,  ne  de  ona  hükmedebilmekte  olmasıdır. </p>
<p class="calibre1">Amerika,  tarihi  boyunca  üstlendiği  rolü  nasıl  algıladığını değiştiremez;  bunu  istememelidir  de.  Amerika  uluslararası arenaya  girdiği  zaman  yeniydi,  kuvvetliydi  ve  uluslararası ilişkilere  bakış  biçimini  dünyaya  kabul  ettirme  gücü  vardı. </p>
<p class="calibre1">1945’te  II.  Dünya  Savaşı  son  bulduğunda,  Amerika  o  kadar güçlüydü  ki  (bütün  dünya  ekonomik  üretimin  %35’i Amerika’ya  aitti)  dünyaya,  kendi  tercihlerine  göre  şekil vermesi kaçınılmaz görünüyordu. </p>
<p class="calibre1">1961’de  John  F.  Kennedy,  Amerika’nın,  özgürlüğün başarısı  için  “her  bedeli  ödeyecek,  her  yükü  çekecek  kadar” </p>
<p class="calibre1">kuvvetli olduğunu söyledi. Otuz yıl sonra, Birleşik Devletler bütün isteklerinin hemen gerçekleştirilmesi için ısrarlı olacak bir konumda değildir. Diğer ülkeler büyüyerek Büyük Devlet statüsüne kavuştular. Artık Birleşik Devletler, amaçlarını, her biri  Amerikan  değerleri  ve  jeopolitik  gerekliliklerin  birer karışımı olan aşamalarla gerçekleştirmenin zorluklarıyla karşı karşıyadır.  Yeni  gerekliliklerden  birisi,  birbirine  denk  güçte birçok  devletten  oluşan  bir  dünyanın  düzenini,  bir  tür  denge</p>
<p class="calibre1"><a id="p12"></a>kavramı  üzerine  oturtmak  zorunda  olmasıdır  ki,  Amerika, hiçbir zaman bu fikri rahatlıkla içine sindirememiştir. </p>
<p class="calibre1">Dış politikaya ilişkin Amerikan düşünce biçimi ile Avrupa diplomatik gelenekleri, 1919 Paris Barış Konferansı’nda karşı karşıya  gelince,  tarihi  deneyimdeki  farklılıklar,  dramatik  bir şekilde  ortaya  çıkmıştır.  Avrupalı  liderler,  var  olan  sistemi bilinen  yöntemlerle  tekrar  kurmak  isterken,  Amerikan  barış</p>
<p class="calibre1">kurucuları,  Büyük  Savaş’ın  başa  çıkılması  zor  jeopolitik uyuşmazlıkların  değil,  Avrupa’nın  kusurlu  uygulamalarının sonucu  olduğuna  inanmaktadırlar.  Meşhur  On  dört Nokta’sında  Woodrow  Wilson,  bundan  böyle  uluslararası sistemin  güç  dengesine  değil,  etnik  self-determinasyon prensibine,  devletlerin  güvenliklerinin  askeri  anlaşmalara değil,  ortak  güvenlik  sistemine  ve  diplomasilerinin  de uzmanlar  tarafından  gizlice  yürütülmeyip,  “açıkça  varılan antlaşma” </p>
<p class="calibre1">esaslarına </p>
<p class="calibre1">dayandırılmasını </p>
<p class="calibre1">Avrupalılardan</p>
<p class="calibre1">istemiştir.  Açıkça  görülüyor  ki  Wilson,  Paris’e,  savaşı  sona erdirme şartlarını tartışmak veya var olan uluslararası düzeni yeniden  kurmak  için  değil,  hemen  hemen  üç  yüzyıldan  beri uygulanan  bütün  uluslararası  ilişkiler  sistemini  değiştirmek için gelmişti. </p>
<p class="calibre1">Amerikalılar, </p>
<p class="calibre1">dış </p>
<p class="calibre1">politika </p>
<p class="calibre1">hakkında </p>
<p class="calibre1">düşünmeye</p>
<p class="calibre1">başladıklarından  beri,  Avrupa’nın  çektiği  sancılan,  hep  güç dengesi  sistemine  bağlamışlardır.  Avrupa’nın  da,  Amerikan</p>
<p class="calibre1"><a id="p13"></a>dış politikası ile ilk kez ilgilenmek zorunda kaldığı zamandan beri,  Avrupalı  liderler,  Amerika’nın  kendine  tanıdığı  küresel reform  misyonuna  kuşku  ile  bakmışlardır.  Her  iki  taraf  da, sanki  diğer  taraf  diplomatik  davranış  biçimini  serbestçe seçmiş  ve  daha  akıllıca  veya  saldırgan,  sanki  daha  kabul edilebilir  başka  bir  davranış  biçimi  seçebilirmiş  gibi davranmıştır. </p>
<p class="calibre1">Gerçekte,  dış  politikaya  Amerika’nın  ve  Avrupa’nın yaklaşımları,  kendi  koşul  ve  çevrelerinin  ürünüdür. </p>
<p class="calibre1">Amerikalılar,  yağmacı  güçlerden  iki  geniş  okyanusla korunmuş ve zayıf ülkelerle komşu olan hemen hemen boş bir kıtaya yerleşmişlerdir. Amerika, denge kurulmasını gerektiren herhangi  bir  güçle  karşılaşmadığından,  liderleri  de,  Avrupa koşullarını  tekrarlamak  gibi  garip  bir  fikre  saplansalar  bile, arkasını Avrupa’ya dönmüş bir halk topluluğu arasında denge sorunlarıyla ilgilenemezlerdi. </p>
<p class="calibre1">Avrupa  uluslarına  acı  çektiren  güvenlik  konusundaki çıkmazlar, Amerika’da yüz elli yıl boyunca hemen hemen hiç hissedilmemiştir.  Hissedildiği  zaman  ise,  Amerika  Avrupa ülkeleri  tarafından  çıkarılan  dünya  savaşlarına  iki  kez girmiştir. Amerika’nın her savaşa girişinde, güç dengesi, daha evvel işlemez hale gelmiş ve şu paradoksu yaratmıştır: Birçok Amerikalının  beğenmediği  güç  dengesi,  kuruluş  maksadına</p>
<p class="calibre1"><a id="p14"></a>uygun  çalıştığı  sürece,  Amerika’nın  güvenliğini  sağlamış  ve çalışmayınca da Amerika’yı uluslararası politikaya çekmiştir. </p>
<p class="calibre1">Avrupa ulusları, güç dengesi politikasını, doğuştan var olan kavgacılıkları  veya  Eski  Dünya’nın  entrika  düşkünlüğü nedeniyle ilişkilerini düzenleme aracı olarak seçmiş değildir. </p>
<p class="calibre1">Demokrasiye  önem  verme  ve  uluslararası  hukuk, Amerika’nın  kendine  özgü  güvenlik  duygusunun  bir  sonucu ise, Avrupa diplomasisi de döğülerek şekil verilen demir gibi zorluk altında biçim almıştır. </p>
<p class="calibre1">Avrupa,  ilk  tercihi  olan  Ortaçağ’ın  dünya  imparatorluğu rüyası  çökünce  ve  eski  hayalin  külleri  içinden  aşağı  yukarı birbirine denk güçte devletler ortaya çıkınca, ister istemez güç dengesi politikasını kabul etmek zorunda kalmıştır. Bu şekilde kurulan  bir  grup  devlet,  birbiriyle  uğraşmak  zorunda  kalınca yalnızca iki olasılık ortaya çıktı: Ya bu devletlerden birisi, çok güçlenerek  diğerlerini  egemenliği  altına  alacak  ve  bir imparatorluk  yaratacaktır  veya  hiçbir  devlet  bu  amacı gerçekleştirecek  kadar  güçlenemeyecektir.  İkinci  olasılıkta, uluslararası  topluluğun  en  saldırgan  üyesinin  istekleri  diğer devletlerin  bir  araya  gelmesiyle,  başka  bir  deyişle,  güç dengesi yoluyla kontrol altında tutulmuştur. </p>
<p class="calibre1">Güç  dengesi  sistemi,  krizleri,  hatta  savaşları  önlemek iddiasında değildir. Düzgün işlediği zaman, hem bir devletin diğerlerini  egemenliği  altına  alma  arzusunu,  hem  de</p>
<p class="calibre1"><a id="p15"></a>anlaşmazlıkları  sınırlamak  amacındadır.  Bu  sistemin  amacı barıştan  çok  istikrarın  ve  aşırılıklardan  kaçınmanın sağlanmasıdır.  Bir  güç  dengesi  düzenlemesi,  tanımı  gereği uluslararası sistemin her üyesini tatmin edemez. Fakat hoşnut olmayan  tarafın  hoşnutsuzluğu,  uluslararası  düzeni  bozmaya kalkışacağı  düzeyin  altında  kaldığı  sürece,  sistem  en  iyi şekilde çalışmış demektir. </p>
<p class="calibre1">Güç  dengesi  teorisyenleri,  bu  sistemin,  uluslararası ilişkilerin  doğal  şekli  olduğu  izlenimini  yaratmaktadırlar. </p>
<p class="calibre1">Gerçekte, insanlık tarihinde güç dengesi sistemleri çok seyrek olarak  yer  almıştır.  Batı  yarımküresinde  hiç  görülmemiştir; çağdaş  Çin  topraklarında  ise,  iki  bin  yıl  önceki  savaşçı devletler  devrinden  beri  güç  dengesi  sistemi  olmamıştır, insanlığın  büyük  bölümü  ve  tarihin  en  uzun  devreleri  için tipik  devlet  modeli,  imparatorluktur,  imparatorluklar  ise, uluslararası  sistem  içinde  hareket  etmeye  ilgi  duymazlar, bizzat kendileri uluslararası sistem olmak çabası içindedirler, imparatorlukların güç dengesine gereksinimi yoktur. Birleşik Devletler,  Asya’da  Amerikalarda  ve  Çin  tarihinin  çoğu döneminde dış politikalarını böyle yürütmüştür. </p>
<p class="calibre1">Batı’da  güç  dengesi  sistemlerinin  uygulandığı  örneklere, eski  Yunanistan’ın  ve  Rönesans  İtalya’sının  şehir  devletleri arasındaki  sistemde  ve  1648  Vestfalya  Barış  Antlaşmasının ortaya  çıkardığı  Avrupa  devlet  sisteminde  rastlanır.  Bu</p>
<p class="calibre1"><a id="p16"></a>sistemlerin  ayırıcı  özelliği,  birbirine  denk  güçte  devletlerin var  olması  gerçeğini  yücelterek,  dünya  düzeni  için  yol gösteren bir ilke haline getirmek olmuştur. </p>
<p class="calibre1">Entelektüel  olarak  da  güç  dengesi  kavramı,  Aydınlanma Döneminin  belli  başlı  politik  düşünürlerinin  inançlarını yansıtmaktadır.  Bu  düşünürlerin  görüşlerine  göre,  politik dünya  dâhil,  tüm  evren,  her  biri  diğerini  dengeleyen  akılcı prensiplere göre yönetilmektedir. Mantıklı insanlar tarafından görünüşte rastlantısal olarak yapılan eylemler, sonunda ortak iyiliğe  dönüşmektedir.  Otuz  Yıl  Savaşları’nı  izleyen neredeyse  sürekli  anlaşmazlıklarla  dolu  yüzyılın  ise,  bu görüşü desteklediği pek söylenemez. </p>
<p class="calibre1">Adam Smith, Ulusların Zenginliği (The Wealth of Nations) kitabında,  “görünmeyen  bir  elin”  bencil  kişisel  ekonomik eylemleri  damıtarak,  bunu  genel  ekonomik  refaha dönüştürdüğünü </p>
<p class="calibre1">söylemektedir. </p>
<p class="calibre1">Madison, </p>
<p class="calibre1">Federalist</p>
<p class="calibre1">Yazılar’da,  kendi  çıkarlarını  bencilce  savunan  birçok  politik</p>
<p class="calibre1">“hizbin”, yeterince büyük bir cumhuriyette, sonunda bir çeşit otomatik  mekanizma  yoluyla  bir  iç  uyum  yaratabileceğini savunmuştur.  Montesquieu  tarafından  algılandığı  ve Amerikan  Anayasası’nda  somutlaştığı  biçimiyle,  kuvvetler ayrılığı ve kontrol ve denge (checks and balances) kavramları da aynı görüşü yansıtmaktadır. Kuvvetler ayrılığından maksat, uyumlu bir yönetime ulaşmak değil, diktatörlüğü önlemektir; </p>
<p class="calibre1"><a id="p17"></a>hükümetin her kanadı kendi çıkarını takip ederken aşırılıkları sınırlar ve böylece ortak iyiliğe hizmet eder. Aynı prensipler, uluslararası  ilişkilere  de  uygulanacaktı.  Kendi  bencil çıkarlarını  savunan  her  devletin,  sanki  seçme  özgürlüğü sağlanınca  görünmeyen  bir  el  herkesin  refahını  garanti ediyormuş gibi, ilerlemeye katkıda bulunacağı varsayılıyordu. </p>
<p class="calibre1">Bir </p>
<p class="calibre1">yüzyıl </p>
<p class="calibre1">boyunca, </p>
<p class="calibre1">bu </p>
<p class="calibre1">beklenti </p>
<p class="calibre1">gerçekleşmiş</p>
<p class="calibre1">görünmektedir.  Fransız  Devrimi  ve  Napoleon  Savaşları’nın sebep  olduğu  karışıklıktan  sonra,  Avrupa  liderleri  güç dengesini 1815 Viyana Kongresi ile sağladılar ve uluslararası işbirliğini ahlaki ve hukuki bağlarla daha ılımlı hale getirerek, kaba  kuvvete  olan  güveni  de  yumuşattılar.  Bununla  beraber, XIX.  yüzyılın  sonuna  kadar  Avrupa  güç  dengesi  sistemi, yeniden güç politikasının ilkelerine dönerek daha da acımasız bir  çevre  yarattı.  Düşmanını  küstahlıkla  sindirmek, diplomasinin geçerli metodu haline geldi ve kuvvet gösterileri birbirini  izledi.  Sonunda  1914’te  kimsenin  bir  adım  geri atamayacağı  bir  kriz  doğdu.  I.  Dünya  Savaşı  felaketinden sonra,  Avrupa  hiçbir  zaman  dünya  liderliğini  tekrar  elde edemedi.  Birleşik  Devletler  diplomaside  egemen  oyuncu olarak sahneye çıktı fakat Woodrow Wilson, ülkesinin oyunu, Avrupa kurallarına göre oynamayı reddettiğini açıkça belirtti. </p>
<p class="calibre1">Birleşik  Devletler,  tarihinde  hiçbir  zaman  bir  güç  dengesi sistemine katılmadı, iki dünya savaşından önce, Amerika, güç</p>
<p class="calibre1"><a id="p18"></a>dengesinin  diplomatik  manevralarından  uzak  durup,  canı istediğinde  bunu  eleştirmenin  keyfini  de  çıkarırken,  güç dengesinden  yararlandı.  Soğuk  Savaş  sırasında,  Amerika Sovyetler Birliği ile güç dengesi sisteminden büsbütün farklı prensiplerin geçerli olduğu iki kutuplu bir dünyada ideolojik, politik ve stratejik bir savaşıma girdi, iki kutuplu bir dünyada, çatışmanın  ortak  iyiliğe  hizmet  ettiği  hiçbir  şekilde  ileri sürülemez; bir tarafın kazancı, öbür tarafın kaybıdır. Amerika Soğuk  Savaş’ta,  savaş  yapmadan  zaferi  gerçekleştirmiştir. </p>
<p class="calibre1">Öyle bir zafer ki, şimdi Amerika’yı George Bernard Shaw’un söylediği  çıkmazla  karşı  karşıya  getirmektedir:  “Hayatta  iki trajedi  vardır:  Biri  gönlünün  istediğine  kavuşamamak,  diğeri de ona kavuşmaktır.” </p>
<p class="calibre1">Amerikan  liderleri,  kendi  değerlerini  o  kadar  doğal  bir şeymiş gibi kabul etmişlerdir ki, bu değerlerin başkalarına ne kadar  devrimci  ve  her  şeyi  yerinden  oynatacak  nitelikte göründüğünü  kavrayamamışlardır.  Ahlaka  uygun  hareket etme  ilkesinin  uluslararası  uygulamalarda  da  tıpkı  bireyler arasında  olduğu  gibi  geçerli  olduğunu  başka  hiçbir  toplum ileri  sürmemiştir  ki,  bu  fikir  Richelieu’nün  (raison  d’état) Ulusal  Güvenlik  Çıkarının  tam  karşıtıdır.  Amerika’ya  göre, savaşı  önlemek  diplomatik  meydan  okuma  olduğu  kadar, hukuki  bir  sorundur  ve  Amerika’nın  karşı  çıktığı  bu  tür  bir değişme olmayıp, değişmenin sağlandığı yöntem, özellikle de</p>
<p class="calibre1"><a id="p19"></a>kuvvet  kullanmadır.  Bir  Bismarck  veya  bir  Disraeli,  dış</p>
<p class="calibre1">politikanın, içerikten çok yönteme ilişkin olduğu fikrini eğer anlayabilselerdi,  bunu  çok  saçma  bulurlardı.  Dünyada  hiçbir ulus,  Amerika  kadar  kendini  ahlaki  değerlerle  bağlamış</p>
<p class="calibre1">değildir.  Dünyada  başka  hiçbir  ülke,  tanımı  gereği  mutlak olan  değer  yargıları  ile  bunların  uygulanması  gereken  somut durumlar arasındaki boşluğu doldurmak için kendine bu kadar eziyet etmemiştir. </p>
<p class="calibre1">Soğuk  Savaş  boyunca  Amerika’nın  dış  politikaya yaklaşımı, var olan soruna hayret edilecek bir şekilde uygun düşüyordu.  Derin  bir  ideolojik  çatışma  vardı  ve  yalnız  bir ülke,  Birleşik  Devletler,  komünist  olmayan  dünyanın savunmasını organize etmek için politik, ekonomik ve askeri tüm  araçlara  sahipti.  Böyle  bir  konumdaki  bir  ulus, görüşlerinde ısrarlı olabilir ve daha az önemli ulusların devlet adamlarıyla  ters  düşme  probleminden  de  çoğunlukla kaçınabilir:  Bu  devletlerin  sahip  oldukları  araçlar,  onların umutlarına  göre  daha  az  ihtiraslı  amaçlar  izlemelerini  ve  bu amaçlara bile aşamalar halinde yaklaşmalarını zorunlu kılar. </p>
<p class="calibre1">Soğuk Savaş dünyasında geleneksel güç kavramı kökünden yıkıldı.  Genellikle  tarih,  çoğu  zaman  birbiriyle  simetrik  olan bir askeri, siyasi ve ekonomik güç sentezi göstermiştir. Soğuk Savaş  devrinde  gücün  farklı  elemanları  birbirinden  oldukça bağımsız  bir  hale  geldi.  Eski  Sovyetler  Birliği,  askeri  bir</p>
<p class="calibre1"><a id="p20"></a>süper  güç  iken,  ekonomik  bakımdan  bir  cüceydi.  Yine Japonya  örneğinde  olduğu  gibi  bir  ülke  ekonomik  bakımdan bir dev iken, askeri bakımdan adı bile geçmeyebilirdi. </p>
<p class="calibre1">Soğuk  Savaş  sonrası  dünyada,  gücün  çeşitli  unsurlarının, daha uyumlu ve daha simetrik bir şekilde büyümeleri almaları olasıdır.  Birleşik  Devletler’in  göreceli  askeri  gücü  zamanla azalacaktır.  Belirgin  bir  düşmanın  olmaması,  kaynakların savunmadan  diğer  öncelikli  alanlara  doğru  yönelmesi  için  iç baskıları  ortaya  çıkaracaktır  ki,  bu  süreç  halen  başlamış</p>
<p class="calibre1">durumdadır.  Tek  bir  tehdit  olmadığı  zaman,  her  ülke kendisine  yönelen  tehlikeleri,  kendi  ulusal  perspektifi  içinde kavrayacak,  Amerikan  koruması  altında  yaşayan  ülkeler, kendi  güvenlikleri  için  daha  büyük  sorumluluk  yüklenme zorunluluğunu  hissedeceklerdir.  Böylece  yeni  uluslararası sistem, bunun gerçekleşmesi birkaç on yılı alabilirse de askeri alanda  bile  bir  dengeye  doğru  işleyecektir.  Bu  eğilimler, Amerikan  egemenliğinin  gittikçe  azaldığı  ekonomi  alanında daha  da  belirgin  olacak  ve  Birleşik  Devletler’e  meydan okuma daha güvenli sayılacaktır. </p>
<p class="calibre1">XXI. yüzyılın uluslararası sistemi, görünüşte bir karşıtlıklar sistemi  olacaktır:  Bir  tarafta  bölünmeler,  diğer  tarafta  ise, giderek  artan  küreselleşme.  Devletler  arasındaki  ilişkiler düzeyinde ise, yeni düzen, Soğuk Savaş’ın kati kalıplarından çok  XVIII.  ve  XIX.  yüzyıl  Avrupa  devlet  sistemine</p>
<p class="calibre1"><a id="p21"></a>benzeyecektir. Yeni düzen, en az altı büyük güçten –Birleşik Devletler,  Avrupa,  Çin,  Japonya,  Rusya  ve  olasılıkla Hindistan–  ve  küçük  ve  orta  büyüklükteki  birçok  devletten oluşacaktır.  Aynı  zamanda  uluslararası  ilişkiler  ilk  kez gerçekten  küreselleşmiş  olmaktadır.  Günümüzde  haberleşme anında  yapılmakta,  dünya  ekonomisi  bütün  kıtalarda  eş</p>
<p class="calibre1">zamanlı  olarak  işlemektedir.  Nükleer  yayılma,  çevre,  nüfus artışı ve ekonomik karşılıklı bağımlılık gibi ancak tüm dünya bazında  çözümlenebilecek  yeni  bir  sorunlar  dizisi  su  yüzüne çıkmıştır. </p>
<p class="calibre1">Amerika  için,  önemli  ülkeler  arasındaki  çok  farklı  tarihi deneyimleri  ve  farklı  değerleri  uzlaştırmak  yeni  bir  deneyim ve aynı zamanda geçen yüzyılın yalnızlık politikalarından ve Soğuk  Savaş’ın  de  facto  hegemonyasından  temel  bir  ayrılış</p>
<p class="calibre1">olacaktır  ki,  bu  kitabın  aydınlatmaya  çalıştığı  konu  da  bu ayrılıştır.  Aynı  ölçüde  diğer  belli  başlı  oyuncular  da,  yeni ortaya  çıkan  dünya  düzenine  uyum  sağlama  güçlükleriyle karşı karşıyadırlar. </p>
<p class="calibre1">Modern  dünyanın  çok  devletli  bir  sistemi  işleten  tek parçası  olan  Avrupa,  ulus-devlet,  egemenlik  ve  güç  dengesi kavramlarını  yaratmıştır.  Bu  kavramlar  üç  yüzyılın  büyük bölümünde  uluslararası  uygulamalara  egemen  olmuştur. </p>
<p class="calibre1">Ancak artık Avrupa’nın eski raison d’état uygulayıcılarından hiçbirisi  ortaya  çıkan  yeni  uluslararası  düzende  önemli  rol</p>
<p class="calibre1"><a id="p22"></a>alacak  kadar  güçlü  değildirler.  Bu  göreceli  zayıflıklarını dengelemek  için  birleşmiş  tek  bir  Avrupa  yaratmaya çalışmaktadırlar  ki,  bu  çaba  enerjilerinin  büyük  bölümünü tüketmektedir. Başarılı olsalar bile küresel sahnede birleşmiş</p>
<p class="calibre1">tek  Avrupa’nın  küresel  sahnede  işlemesi  için  hazır,  otomatik olarak  uygulanabilecek  bir  kılavuz  yoktur;  çünkü  daha  önce böyle bir siyasi oluşum hiçbir zaman var olmamıştır. </p>
<p class="calibre1">Bütün  tarihi  boyunca  Rusya  özel  bir  durum  oluşturdu. </p>
<p class="calibre1">Rusya, </p>
<p class="calibre1">Fransa </p>
<p class="calibre1">ile </p>
<p class="calibre1">Büyük </p>
<p class="calibre1">Britanya, </p>
<p class="calibre1">durumlarını</p>
<p class="calibre1">sağlamlaştırdıktan  çok  sonra,  Avrupa  sahnesine  girmiş  ve Avrupa  diplomasisinin  geleneksel  prensiplerinden  hiçbirisi onun  için  geçerli  olmamıştır.  Üç  farklı  kültür  alanına  komşu olan  Rusya  –Avrupa,  Asya  ve  İslam  Dünyası–,  bu  üç  grup insandan oluşan nüfusu ile hiçbir zaman Avrupa’nın anladığı anlamda  bir  ulus-devlet  olamamıştır.  Yöneticileri  tarafından komşu  ülkelerin  toprakları,  kendi  topraklarına  katılan  ve  bu suretle  devamlı  sınırları  değişen  Rusya,  herhangi  bir  Avrupa ülkesi  ile  kıyaslanamaz  büyüklükte  dev  bir  imparatorluk olmuştu. Üstelik, her yeni fetihle topraklarına yeni, huzursuz ve  Rus  olmayan  âsi  etnik  gruplar  katılmış  ve  devletin karakteri de değişmiştir. Rusya’nın kendisini, dış güvenliğine yönelebilecek olası bir tehditle ilgisi olmayan büyüklükte dev ordular  beslemek  zorunda  hissetmesinin  nedenlerinden  birisi de budur. </p>
<p class="calibre1"><a id="p23"></a>Saplantılı  güvensizlik  duygusu  ile  coşku  ve  Avrupa istekleri  ile  Asya’nın  çekici  yönleri  arasında  bocalayan Rusya,  Avrupa  dengesinde  her  zaman  bir  rol  almıştır;  fakat duygusal  olarak  hiçbir  zaman  onun  bir  parçası  olmamıştır. </p>
<p class="calibre1">Fetih  ve  güvenlik  gereksinimleri,  Rus  liderlerin  kafasında birleşmiştir.  Viyana  Kongresi’nden  bu  yana  Rusya imparatorluğu, silahlı kuvvetlerini, diğer önemli devletlerden daha sık bir şekilde yabancı topraklarda tutmuştur. Analizciler çoğu  zaman  Rus  yayılmacılığını  güvensizlik  duygusuna yormaktadır. Fakat Rus yazarlar Rusya’nın dış dünyaya doğru baskısını  bir  nevi  misyonerlik  hizmeti  olarak  görmüşlerdir. </p>
<p class="calibre1">İlerleyen Rusya, nadir olarak bir sınır duygusuna sahip olmuş</p>
<p class="calibre1">ve  hareketi  önlenince  de  kızgınlık  göstermiştir.  Tarihi boyunca  Rusya  her  zaman  fırsat  kollayan  bir  devlet konumunda olmuştur. </p>
<p class="calibre1">Komünizm  sonrası  Rusya,  kendisini  tarihte  benzeri olmayan  sınırlar  içinde  bulmuştur.  Avrupa  gibi  Rusya  da, enerjisinin </p>
<p class="calibre1">çoğunu </p>
<p class="calibre1">kimliğini </p>
<p class="calibre1">yeniden </p>
<p class="calibre1">tanımlamaya</p>
<p class="calibre1">harcayacaktır.  Acaba  tarihi  ritmine  dönme  ve  kaybettiği imparatorluğunu  yeniden  kurma  arayışı  içinde  olacak  mı? </p>
<p class="calibre1">Ağırlık merkezini doğuya kaydıracak ve Asya diplomasisinde daha  aktif  bir  rol  alacak  mı?  Hudutları  çevresindeki  ve özellikle de çalkantılı Ortadoğu’daki karışıklıklara karşı hangi prensip  ve  metotlarla  tavır  alacak?  Rusya  dünya  düzeni  için</p>
<p class="calibre1"><a id="p24"></a>her  zaman  gerekli  olacaktır  ve  bu  sorulara  verilecek cevaplarla  bağlantılı  olarak  ortaya  çıkacak  kaçınılmaz karmaşada,  dünya  düzenine  karşı  potansiyel  bir  tehdit  de oluşturacaktır. </p>
<p class="calibre1">Çin  de,  kendisi  için  yeni  olan  bir  dünya  düzeni  ile  yüz yüzedir,  iki  bin  yıl  boyunca  Çin  imparatorluğu,  kendi dünyasını  tek  bir  imparatorluk  egemenliği  altında birleştirmiştir.  Bu  egemenlik  zaman  zaman  aksamıştır  da. </p>
<p class="calibre1">Çin’de savaşlar, Avrupa’da olduğu kadar sık olmuştur. Fakat bu  savaşlar,  imparatorluk  üzerinde  iddia  sahibi  kimseler arasında  olduğu  için,  uluslararası  savaştan  çok,  iç  savaş</p>
<p class="calibre1">niteliğinde  olmuş  ve  er  veya  geç  yeni  bir  merkezi  gücün ortaya çıkmasıyla sonuçlanmıştır. </p>
<p class="calibre1">Çin,  XIX.  yüzyıldan  önce,  hiçbir  zaman  kendisine  kafa tutacak  güçte  bir  komşuya  sahip  olmamıştır  ve  böyle  bir devletin  ortaya  çıkabileceğini  de  düşünmemiştir.  Dışarıdan gelen  işgalciler  Çinli  hanedanları  devirmişlerdir;  ancak  Çin kültürü  içinde  öyle  bir  şekilde  kaybolmuşlardır  ki,  sonunda Orta  Krallık  geleneklerini  devam  ettirmişlerdir.  Çin’de devletlerin eşit bağımsızlığı fikri hiçbir zaman var olmamıştır; yabancılar  barbar  kabul  edilir  ve  yalnızca  ikinci  sınıf  bir ilişkiye tâbi tutulurdu. –XVIII. yüzyılda İngiliz Sefiri Beijing de  böyle  kabul  edilmiştir.–  Çin,  dışarıya  elçi  göndermeyi küçümseyerek  bakmıştır;  fakat  uzaktaki  barbarları  yakındaki</p>
<p class="calibre1"><a id="p25"></a>barbarların  hakkından  gelmek  için  kullanmada  bir  sakınca görmemiştir.  Ancak  bu  uygulama  olağanüstü  durumlar  için geçerli  olan  bir  stratejiydi;  Avrupa  güç  dengesi  gibi  işleyen günlük  bir  sistem  değildi  ve  Avrupa’nın  ayırıcı  özelliği  olan devamlı  diplomatik  temsilcilikler  kurulması  sonucunu  da doğurmadı.  Çin  XIX.  yüzyılda  Avrupa  sömürgeciliğinin aşağılanan bir süjesi olduktan sonra, tarihinde görülmemiş bir şekilde  son  yıllarda  yeniden  II.  Dünya  Savaşı’ndan  bu  yana çok kutuplu dünya sisteminde ortaya çıkmıştır. </p>
<p class="calibre1">Japonya  da  kendisini  dış  dünyayla  olan  bütün  ilişkilerden uzak  tutmuştu.  Japonya,  1854’te  Kaptan  Matthew  Perry tarafından  açılana  kadar,  geçen  beş  yüzyıl  boyunca,  ne barbarları  birbirlerine  karşı  dengelemeye,  ne  de  onlar  için Çinlilerin yaptığı gibi ikinci sınıf ilişkiler yaratmaya tenezzül etmişti.  Dış  dünyadan  soyutlanmış  olan  Japonya,  kendine özgü  gelenek  ve  göreneklerinden  gurur  duymuş,  askeri geleneğini  iç  savaşlarla  tatmin  etmiş,  iç  yapısını  ise, kültürünün  dış  tesirlerden  hiçbir  şekilde  etkilenmeyeceği, kendi kültürünün üstün olduğu ve diğer kültürleri özümlemek yerine, onları bir gün yeneceği inancına dayandırmıştır. </p>
<p class="calibre1">Soğuk  Savaş  sırasında  Sovyetler  Birliği,  kendisi  için sürekli  bir  güvenlik  tehdidi  oluştururken,  Japonya  dış</p>
<p class="calibre1">politikasını  binlerce  mil  ötedeki  Amerika’yla  birlikte tanımlayabilmiştir.  Sorunlarının  bolluğuyla  yeni  dünya</p>
<p class="calibre1"><a id="p26"></a>düzeni,  geçmişiyle  bu  derece  gurur  duyan  bu  ülkeyi,  tek  bir müttefike  dayanma  politikasını  yeniden  gözden  geçirmeye mecbur  edecektir.  Japonya,  Asya  güç  dengesine  karşı Amerika’dan daha hassas olmak zorundadır. Çünkü farklı bir yarımkürede  üç  değişik  yöne  bakmaktadır  –Atlantik’e, Pasifik’e ve Güney Amerika’ya–. Japonya için, Çin, Kore ve Güneydoğu Asya, Birleşik Devletler’den daha farklı bir önem kazanacak ve Japonya, daha bağımsız ve daha kendine has bir dış politika başlatacaktır. </p>
<p class="calibre1">Güney  Asya’da  büyük  bir  güç  olarak  ortaya  çıkan Hindistan’a gelince, bu ülkenin dış politikası pek çok yönüyle Avrupa  sömürgeciliğinin  en  iyi  günlerinin  son  izlerini taşımakta  ve  eski  kültürün  gelenekleri  ile  yoğrulmuş</p>
<p class="calibre1">bulunmaktadır, İngilizlerin gelişinden önce, bu ülke, bin yıldır tek  bir  politik  birlik  olarak  yönetilmemiş  durumdadır, İngilizlerin  sömürgeleştirmesi  küçük  askeri  kuvvetlerle gerçekleştirilmiştir.  Çünkü,  her  şeyden  önce  yerel  halk,  bu kuvvetleri, bir grup işgalcinin yerini, yeni bir grup işgalcinin alması olarak görmüştür. Ancak tek bir yönetim kurulduktan sonra,  Hindistan’a  kendisinin  getirdiği  halk  hükümeti  ve kültürel  milliyetçilik  değerleri,  İngiliz  İmparatorluğu’nun altını  oymuştur.  Bununla  beraber,  bir  ulus-devlet  olarak Hindistan  dünya  sahnesine  yeni  çıkan  bir  devlettir.  Büyük nüfusunu doyurma savaşı ile uğraşan Hindistan, Soğuk Savaş</p>
<p class="calibre1"><a id="p27"></a>esnasında  Bağlantısızlık  hareketi  ile  kendini  oyalamıştır. </p>
<p class="calibre1">Fakat  artık  uluslararası  politika  sahnesinde  büyüklüğüyle uyumlu bir rol alması gerekmektedir. </p>
<p class="calibre1">Sonuçta, yeni dünya düzenini kurmaları gereken en önemli ülkelerin hiçbirisinin ortaya çıkmakta olan çok devletli sistem konusunda  deneyimi  yoktur.  Daha  evvel  hiç  bu  kadar  çok sayıda  farklı  algılama  biçimini  bir  araya  getirmesi  gereken veya  bu  kadar  küresel  çapta  bir  yeni  dünya  düzeni kurulmamıştır. Bunun gibi, daha önceki düzenlerden hiçbirisi küresel  demokratik  düşüncelerle  ve  çağımızın  hızla  gelişen teknolojisi  ile  tarihten  gelen  güç  dengesi  sistemlerinin özelliklerini bir araya getirmek zorunda olmamıştır. </p>
<p class="calibre1">Geçmişe  bakacak  olursak,  bütün  uluslararası  sistemlerin kaçınılmaz bir simetrileri olduğunu görürüz. Bu sistemler bir kez  kurulunca  başka  tercihler  yapılmış  olsaydı,  tarihin  nasıl bir  gelişme  göstereceğini  veya  diğer  tercihlerin  yapılmasının olası  olup  olmadığını  saptamak  çok  zordur.  Bir  uluslararası düzen  ilk  oluştuğu  zaman  birçok  tercih  yolu  henüz  açıktır. </p>
<p class="calibre1">Fakat  yapılan  her  tercih,  geri  kalan  seçenekler  evrenini daraltır.  Karmaşıklık,  esnekliği  azalttığı  için  bu  ilk  tercihler hayati önem taşır. Uluslararası düzenin Viyana Kongresi’nden sonra  ortaya  çıkan  düzen  gibi  kararlı  mı,  yoksa  Vestfalya Barış  Antlaşması  ve  Versay  Antlaşmalarından  sonra  ortaya çıkan  düzenler  gibi  son  derece  değişken  mi  olacağı  sorunu, </p>
<p class="calibre1"><a id="p28"></a>kurucu  toplumların  âdil  kabul  ettikleri  şartlarla  kendilerini güvende </p>
<p class="calibre1">hissetmelerini </p>
<p class="calibre1">sağlayan </p>
<p class="calibre1">şartları </p>
<p class="calibre1">birbiriyle</p>
<p class="calibre1">uzlaştırabilme derecelerine bağlıdır. </p>
<p class="calibre1">Oluşan  sistemlerin  en  istikrarlıları  olan  Viyana  Kongresi sistemi ile II. Dünya Savaşı’ndan sonra Birleşik Devletler’in empoze  ettiği  sistem,  aynı  algılama  biçimlerine  sahip  olma avantajına </p>
<p class="calibre1">sahiptirler. </p>
<p class="calibre1">Viyana’daki </p>
<p class="calibre1">devlet </p>
<p class="calibre1">adamları, </p>
<p class="calibre1">kavranması  zor  olan  konuları  aynı  şekilde  gören  ve  esas noktalarda  anlaşmaya  varmış  olan  aristokratlardı;  savaş</p>
<p class="calibre1">sonrası  dünyasını  şekillendiren  Amerikan  liderleri  ise, olağanüstü  dayanışma  ve  yaşama  gücü  gibi  bir  entelektüel geleneğe sahip bir topluluk içinden çıkmışlardır. </p>
<p class="calibre1">Şimdi  ortaya  çıkmakta  olan  düzen,  büyük  ölçüde  farklı kültürleri  temsil  eden  devlet  adamları  tarafından  kurulmak zorundadır.  Bu  devlet  adamları,  o  kadar  karmaşık  ve  dev bürokrasi  orduları  yönetmektedirler  ki,  enerjilerinin  çoğu amaçların  belirlenmesi  çabası  içinde  değil,  yönetim mekanizmasında tüketilmektedir. Bu devlet adamları, yönetim için gerekli olmayan ve uluslararası bir düzen kurmaya daha da  az  uygun  olan  yetenekleri  ile  yükselmektedirler.  Elde bulunan  yegâne  çok  devletli  sistem  modeli  ise,  Batı toplumları tarafından kurulmuş olandır ve katılanların birçoğu da bu modeli reddedebilir. </p>
<p class="calibre1"><a id="p29"></a>Yine de Vestfalya Barış Antlaşması’ndan günümüze kadar olan ve birçok devlete dayanan dünya düzenlerinin yükselişi ve çöküşü, çağdaş devlet adamlarının karşı karşıya bulunduğu sorunları  anlamaya  çalışırken  örnek  alınabilecek  tek deneyimdir.  Tarih  çalışmaları  gösteriyor  ki,  otomatik  olarak uygulanabilecek  bir  el  kitabı  yoktur.  Tarih,  karşılaştırma yoluyla birbirlerine benzer durumların olası sonuçları üzerine ışık tutar. Fakat her kuşak hangi durumların karşılaştırılabilir olduğuna da kendisi karar vermelidir. </p>
<p class="calibre1">Entelektüeller  uluslararası  sistemlerin  çalışmasını  analiz ederler; devlet adamları ise, bu sistemleri kuran kişilerdir. Bir analistin  bakış  açısı  ile  bir  devlet  adamının  bakış  açısı arasında  büyük  farklılık  vardır.  Analist  hangi  sorunu inceleyeceğini  kendisi  seçebilir;  devlet  adamı  ise  sorunları önünde  bulur.  Analist  açık  bir  sonuca  varmak  için  ne  kadar zaman  gerekiyorsa  o  kadar  zaman  kullanabilir;  devlet  adamı için asıl sorun zamanın darlığıdır. Analist üzerine risk almaz. </p>
<p class="calibre1">Vardığı sonuçlar yanlış çıkarsa, başka bir inceleme yazabilir. </p>
<p class="calibre1">Devlet  adamı  ise,  bir  tek  tahmin  yapma  hakkına  sahiptir; yaptığı yanlışlardan geri dönüş yoktur. Analistin elinde bütün bilgiler  vardır  ve  bunlar  analistin  entelektüel  gücüne  göre değerlendirilir.  Devlet  adamı  ise,  doğruluğu  henüz kanıtlanmamış  tahminlere  göre  karar  verir;  kaçınılmaz değişimi  ne  derece  akıllıca  yönlendirdiğine  ve  her  şeyden</p>
<p class="calibre1"><a id="p30"></a>önce  barışı  ne  kadar  iyi  koruduğuna  göre  tarih  tarafından değerlendirilir.  İşte  bu  yüzden  devlet  adamlarının  dünya düzeni sorunu ile ne kadar başarılı veya başarısız bir şekilde ilgilendiklerini  araştırmak,  çağdaş  diplomasiyi  anlamanın sonu değil, belki de başlangıcıdır. </p>
<p class="calibre1"><a id="p31"></a> </p>
<p class="calibre1"></p>
<p class="calibre1"><a id="p32"></a><img src="index-32_1.jpg" class="calibre2"/></p>
<p class="calibre1">Theodore</p>
<p class="calibre1">Roosevelt, Ağustos 1905   Woodrow Wılson, Temmuz 1919</p>
<p class="calibre1"><b class="calibre3"> </b></p>
<p class="calibre1"><b class="calibre3">2</b></p>
<p class="calibre1"><b class="calibre3">Bağlantı:</b></p>
<p class="calibre1"><b class="calibre3">Theodore Roosevelt veya Woodrow</b></p>
<p class="calibre1"><b class="calibre3">Wilson</b></p>
<p class="calibre1">Bu yüzyılın başlarına kadar yalnızlık eğilimi Amerikan dış</p>
<p class="calibre1">politikasına egemen oldu. Sonra iki faktör Amerika’yı dünya işlerine  itti:  Hızla  büyüyen  gücü  ve  Avrupa’nın  merkez olduğu uluslararası sistemin yavaş yavaş çöküşü, iki başkan, bu  değişime  damgasını  vurdu.  Theodore  Roosevelt  ve Woodrow  Wilson.  Uluslararası  gelişmeler,  isteksiz  bir  ulusu girdaba  sürüklerken,  bu  adamlar  hükümetlerin  dizginlerim</p>
<p class="calibre1"><a id="p33"></a>ellerinde  tutuyorlardı.  Yalnızlık  politikasından  ayrılmayı karşıt felsefelere dayanarak savunmakla beraber, Amerika’nın dünya gelişmelerinde çok hayati bir rol oynaması gerektiğini her ikisi de kabul etmişti. </p>
<p class="calibre1">Roosevelt,  bir  güç  dengesinin  sofistik  bir  analistiydi. </p>
<p class="calibre1">Ulusal  çıkarları  bunu  gerektirdiği  için  ve  aynı  zamanda Amerika’nın  katılımı  olmadan  küresel  güç  dengesinin olanaksız olduğunu düşündüğü için Amerika’nın uluslararası arenada rol alması üzerinde ısrarla duruyordu. Wilson’a göre, Amerika’nın  küresel  rolü  bir  çeşit  göreve  dayanıyordu: Amerika’nın güç dengesi için bir yükümlülüğü yoktu; ancak kendi  ilkelerini  bütün  dünyaya  yayma  görevi  vardı.  Wilson yönetimi  zamanında  Amerika,  Amerikan  düşüncesinin klişelerini yansıtan ve Eski Dünya diplomatları için devrimci bir  değişiklik  anlamına  gelen  ilkelerini  ilan  ederek  dünya gelişmelerinde  başlıca  anahtar  rolü  oynamıştır.  Bu  ilkelere göre  barış,  demokrasinin  yaygınlaşmasına  bağlıdır;  devletler de  bireylerle  aynı  ahlaki  kriterlere  göre  değerlendirilmelidir; ulusal çıkar ise, evrensel hukuk sistemine uymaktan ibarettir. </p>
<p class="calibre1">Güç  dengesine  dayanan  Avrupa  diplomasisinin  görmüş</p>
<p class="calibre1">geçirmiş  üyelerine,  Wilson’ın,  dış  politikanın  sonuç  olarak ahlaki  temeller  üzerine  oturtulması  gerektiği  görüşü,  garip, hatta  biraz  da  ikiyüzlü  görünmüştür.  Ancak  tarih, çağdaşlarının karşıt görüşleri üzerinde durmazken Wilsonizm</p>
<p class="calibre1"><a id="p34"></a>canlılığını  hep  korumuştur.  Wilson,  barışı  anlaşmalar  yerine, ortak  güvenlik  yoluyla  koruması  düşünülen  evrensel  dünya örgütünün,  Milletler  Cemiyeti’nin  de  fikir  babasıdır.  Her  ne kadar  Wilson  kendi  ülkesini  dahi  bu  fikrin  faydalarına inandıramamışsa da, fikir yaşamaya devam etmiştir. Daha da ötesi,  Amerikan  dış  politikası  onun  dönüm  noktası niteliğindeki  başkanlığından  beri  Wilson  idealizminin yolunda  yürümüş  ve  bugüne  kadar  da  yürümeye  devam etmiştir. </p>
<p class="calibre1">Amerika’nın  uluslararası  ilişkilere  olan  kendine  özgü yaklaşımı,  aniden  veya  kendi  başına  bir  ilhamın  sonucu olarak  gelişmemiştir.  Cumhuriyetin  ilk  yıllarında  Amerikan dış </p>
<p class="calibre1">politikası, </p>
<p class="calibre1">yeni </p>
<p class="calibre1">devletin </p>
<p class="calibre1">bağımsızlığını</p>
<p class="calibre1">kuvvetlendirmekten  ibaret  olan  Amerikan  ulusal  çıkarının karmaşık  bir  yansımasıydı.  Rakipleriyle  bir  mücadeleye girmek  zorunda  kalmadan  hiçbir  Avrupa  ülkesi,  kendisi  için bir  tehdit  oluşturmadığı  için,  Amerika’nın  Kurucu  Ataları çıkarlarına  uygun  olduğu  zaman,  hor  görülen  güç  dengesini yönlendirmeye  son  derece  hazır  olmuşlardır;  gerçekten  de Fransa  ile  Büyük  Britanya  arasında  manevra  yaparak yalnızca,  Amerika’nın  bağımsızlığını  korumak  değil,  aynı zamanda  sınırlarını  da  genişletmek  için  olağanüstü  becerikli olmaları gerekirdi. Fransız Devrimi savaşlarında hiçbir tarafın kesin  bir  zafer  kazanmasını  istemediklerinden  tarafsız</p>
<p class="calibre1"><a id="p35"></a>olduklarını  açıklamışlardır.  Jefferson,  Napoleon  Savaşları’nı karadaki  diktatör  (Fransa)  ile  denizdeki  diktatör  (Büyük Britanya)<a href="index_split_014.html#p1678">{1}</a> arasında bir yarışma olarak tanımlamıştır; başka bir deyişle, Avrupa mücadelesindeki tarafların ahlaki yönden eşit  olduklarını  söylemiştir.  Bağlantısızlık  politikasının  bir çeşit  ilk  şeklini  uygulayan  yeni  devlet,  o  zamandan  beri ortaya  çıkan  birçok  yeni  devlet  gibi  tarafsızlığı  bir  pazarlık aracı olarak kullanmanın faydalarını keşfetmiştir. </p>
<p class="calibre1">Aynı sıralarda Birleşik Devletler, Eski Dünya yöntemlerini reddetmeyi,  toprak  genişlemesini  reddetmeye  kadar  ileri  de götürmemiştir.  Aksine,  daha  başlangıçtan  beri  Birleşik Devletler, Amerikalarda genişleme politikasını olağanüstü bir kararlılıkla uygulamıştır. 1794’ten sonra, bir dizi antlaşmayla Kanada  ve  Florida  sınırlarını  Amerika’nın  çıkarına  olacak şekilde çözüme kavuşturmuş, Mississippi Nehri’ni, Amerikan ticaretine  açmış  ve  İngiliz  Batı  Hint  Adaları’nda  Amerikan ticari  çıkarlarını  yerleştirmeye  başlamıştı.  Bu  genişleme, Mississippi Nehri’nin batısında kalan ve İspanyol toprağı olan Florida  ve  Teksas  toprakları  üzerinde  hak  iddia  edebilecek durum yaratan ve çok büyük genişlikteki sınırı belirlenmemiş</p>
<p class="calibre1">toprakları,  yeni  devlete  katan  Louisiana’nın  1803’te Fransa’dan satın alınması ile en yüksek noktaya ulaşmıştır ki, bu da büyük güç olmak için temel oluşturmuştur. </p>
<p class="calibre1"><a id="p36"></a>Satışı  yapan  Fransız  imparatoru  Napoleon  Bonaparte,  bu tek-yanlı  işlem  hakkında  Eski  Dünya’ya  özgü  şöyle  bir açıklamada  bulunmuştur:  “Bu  toprak  alımı,  Birleşik Devletler’in gücünü ebediyen perçinlemektedir ve bu suretle Büyük  Britanya’ya  da,  sonunda  denizde  onu  alt  edecek  bir rakip  sağlamış  oluyorum. <a href="index_split_014.html#p1678">”{2}</a>  Amerikalı  devlet  adamları, Fransa’nın  sahip  olduğu  toprakları  satmasına  ne  gerekçe gösterdiğine  hiç  aldırmadılar.  Onlara  göre,  Eski  Dünya’nın güç  politikasının  eleştirilmesi,  Amerika’nın  Kuzey  Amerika boyunca  toprak  kazanmasıyla  ters  düşmüyordu.  Çünkü Amerika’nın  batıya  doğru  genişlemesini  bir  dış  politika konusu  olmaktan  çok,  Amerika’nın  bir  içişi  olarak görüyorlardı. </p>
<p class="calibre1">Bu ruh hali içinde James Madison, orduların, vergilerin ve diğer  tüm  “çoğunluğu,  azınlığın  egemenliği  altına  sokan araçların<a href="index_split_014.html#p1678">”{3}  </a>habercisi  olarak  savaşı,  bütün  kötülüklerin kaynağı  biçiminde  eleştirmiştir.  Onun  yerine  gelen  James Monroe, batı yönünde genişlemeyi, bunun Amerika’yı büyük bir  güç  yapmak  için  gerekli  olduğu  temeline  dayanarak savunmakta hiç bir çelişki görmemiştir:</p>
<p class="calibre1">“Herkes  şunu  açıkça  görmelidir  ki,  adil  sınırlar  içinde kalmak şartıyla, toprak genişlemesi her iki (eyalet ve federal) hükümete  de  daha  büyük  hareket  serbestisi  sağlar; güvenliklerini  sağlamlaştırır  ve  diğer  her  yönden  bütün</p>
<p class="calibre1"><a id="p37"></a>Amerikan  halkı  üzerinde  iyi  etkiler  gösterir.  Büyük  veya küçük,  toprağının  büyüklüğü  bir  ulusun  birçok  özelliğini belirler.  Kaynaklarının,  nüfusunun  ve  fiziksel  gücünün sınırlarını  gösterir.  Kısacası,  büyük  güç  ile  küçük  güç arasındaki farkı ortaya koyar.” <a href="index_split_014.html#p1678">{4}</a></p>
<p class="calibre1">Zaman  zaman  Avrupa  güç  politikasının  yöntemlerini kullanmakla  birlikte,  yeni  ulusun  liderleri,  kendi  ülkelerini farklı  kılan  ilkelere  sadık  kalmışlardır.  Avrupa  güçleri, potansiyel  egemen  güçlerin  ortaya  çıkmasını  önlemek  için sayısız  savaş  vermiştir.  Amerika’da  güç  ve  uzaklık kombinezonu, herhangi bir sorun ortaya çıktıktan sonra onun üstesinden  gelinebileceği  yönünde  bir  güven  yaratmıştır. </p>
<p class="calibre1">Yaşamlarını  sürdürmek  için  çok  daha  kısıtlı  hareket  alanları olan Avrupa ulusları, değişiklik olasılığına karşı koalisyonlar oluşturmuşlardır;  oysa  Amerika,  herhangi  bir  gerçek değişikliğe göre politikasını ayarlayabilecek kadar uzaktır. </p>
<p class="calibre1">Her  ne  sebeple  olursa  olsun,  “birbirinin  içine  girmiş” </p>
<p class="calibre1">anlaşmalara  karşı  George  Washington’un  yönelttiği  uyarının jeopolitik temeli de buydu. Washington’a göre:</p>
<p class="calibre1">“Kendimizi  yapay  bağlarla,  Avrupa  politikasının  sıradan iniş  çıkışlarına  veya  onun  dostluk  veya  düşmanlıklarının çakışmasına,  ya  da  çatışmasına  bağlamamız  akıllıca  bir hareket değildir. Bizim ayrı ve uzak durumumuz, bizi değişik</p>
<p class="calibre1"><a id="p38"></a>bir rota izlemeye çağırıyor ve aynı zamanda bunu mümkün de kılıyor. <a href="index_split_014.html#p1678">“{5}</a></p>
<p class="calibre1">Yeni ulus, Washington’un uyarısını pratik ve jeopolitik bir kural  olarak  değil  de,  ahlaki  bir  kural  olarak  kabul  etmiştir. </p>
<p class="calibre1">Özgürlük  ilkesinin  merkezi  olan  Amerika,  büyük okyanusların kendisine sağladığı güvenliğini, ilahi takdirin bir işareti  olarak  yorumlamayı  ve  eylemlerine,  güvenlik  marjı yerine,  başka  herhangi  bir  ulus  tarafından  paylaşılmayan üstün bir ahlaki değer yüklemeyi doğal bulmuştur. </p>
<p class="calibre1">Cumhuriyetin ilk yılları dış politikasını bir bütün olarak bir arada  tutan  şey,  Avrupa’nın  bitmek  tükenmek  bilmeyen savaşlarının,  kötü  devlet  yönetiminde  kullanılan  bencil metotların  bir  sonucu  olduğu  inancıdır.  Avrupalı  liderler, uluslararası  sistemlerini  bencil  çıkarların  rekabetinden  uyum doğacağı  inancı  üzerine  oturturken,  Amerikalı  meslektaşları, devletlerin, birbirine güvenmeyen rakipler gibi değil, işbirliği yapan  ortaklar  gibi  davrandığı  bir  dünya  düşünüyorlardı. </p>
<p class="calibre1">Amerikalı  liderler,  devletlerin  ahlaka  uygun  hareket  edip etmediğinin,  bireylerin  ahlaklılığından  farklı  bir  ölçütle değerlendirilmesi  gerektiği  şeklindeki  Avrupa  görüşünü reddetmişlerdir. Jefferson’a göre:</p>
<p class="calibre1">“insanlar ve devletler için tek bir ahlaki sistem” vardır. “Bu da,  koşullar  ne  olursa  olsun  bütün  yükümlülüklere  tam</p>
<p class="calibre1"><a id="p39"></a>sadakat,  hatta  uzun  vadede,  iki  tarafın  da  çıkarlarını koruyacak şekilde açık ve cömert olmaktır. <a href="index_split_014.html#p1678">”{6}</a></p>
<p class="calibre1">Zaman  zaman  yabancıları  çok  sinirlendirse  bile, Amerika’nın  sesinin  tonundaki  erdemlilik,  Amerika’nın yalnızca onu eski ülkeye bağlayan hukuki bağlara karşı değil, aynı  zamanda  Avrupa’nın  sistemine  ve  değerlerine  de başkaldırmış  olduğu  gerçeğini  göstermiştir.  Amerika, Avrupa’da savaşların bu kadar sık olmasını özgürlük ve insan onuru  değerlerini  reddeden  hükümet  kurumlarının  egemen olmasına bağlamaktadır. Thomas Paine şöyle yazıyor: “Savaş, eski  yapıda  bir  hükümet  etme  sistemi  olduğundan,  ulusların birbirine  karşı  beslediği  düşmanlık  duygusu,  hükümetlerinin politikalarının sistemin ruhunu ayakta tutmak için uyandırdığı bir düşmanlıktan başka bir şey değildir... Yanlış bir hükümet sistemi tarafından insanlar birbirine düşman hale getirilmediği sürece, insan insanın düşmanı değildir. <a href="index_split_014.html#p1678">”{7}</a></p>
<p class="calibre1">Barışın,  her  şeyden  önce  demokratik  kurumların gelişmesine  bağlı  olduğu  görüşü,  Amerikan  düşüncesinin bugüne  kadar  ayrılmaz  bir  parçası  olmuştur.  Geleneksel Amerikan düşünce biçimi, istikrarlı bir şekilde demokrasilerin birbirleriyle  savaş  yapmadıkları  merkezindedir.  Aleksandr Hamilton,  cumhuriyetlerin,  diğer  hükümet  şekillerine  göre, özünde daha barışçı olduğu görüşüne karşı çıkmıştır:</p>
<p class="calibre1"><a id="p40"></a>“Sparta,  Atina,  Roma  ve  Kartaca  hepsi  cumhuriyetti; bunlardan  ikisi,  Atina  ve  Kartaca,  ticari  özellikte  birer cumhuriyettiler.  Bununla  beraber,  ister  saldırı,  ister  savunma amaçlı olsun, komşuları olan monarşiler kadar devamlı savaş</p>
<p class="calibre1">halinde idiler. Britanya hükümetinde halkın temsilcileri milli yasama  meclisinin  bir  kolunu  oluşturmaktadır.  Ticaret,  bu ülkenin  yüzyıllardan  beri  izlediği  temel  uğraştır.  Yine  de, dünyada  ancak  birkaç  ülke,  Büyük  Britanya’dan  daha  sık savaş yapmıştır. <a href="index_split_014.html#p1679">”{8}</a></p>
<p class="calibre1">Ancak  Hamilton,  küçük  bir  azınlığı  temsil  etmektedir. </p>
<p class="calibre1">Şimdi olduğu gibi o zaman da Amerikan liderlerinin ezici bir çoğunluğu,  Amerika’nın  dünya  barışına  katkısı  olarak  kendi değerlerinin yayılması biçiminde özel bir sorumluluğu olduğu inancındaydılar.  O  zaman  da  anlaşmazlıklar,  daha  çok  bu sorumluluğun yerine getirileceği yöntemle ilgili idi. Amerika, dış  politikasının  temel  hedefi  olarak  özgür  kurumları yaygınlaştırmak  için  aktif  biçimde  çaba  harcamalı  mıdır? </p>
<p class="calibre1">Yoksa  kendi  örneğinin  diğer  ülkelere  etkisine  mi güvenmelidir? </p>
<p class="calibre1">Cumhuriyet’in ilk yıllarında egemen olan görüş, oluşmakta olan  Amerikan  ulusunun  demokrasi  davasına  en  iyi demokratik  prensipleri  kendi  ülkesi  içinde  uygulayarak hizmet  edeceği  şeklindeydi.  Thomas  Jefferson’ın  sözleriyle Amerika’da “adil ve sağlam bir cumhuriyet”, dünyanın diğer</p>
<p class="calibre1"><a id="p41"></a>bütün  ulusları  için  “dikilmiş  bir  anıt  ve  örnek”  olacaktır. <a href="index_split_014.html#p1679">{9}</a></p>
<p class="calibre1">Bir  yıl  sonra,  Jefferson,  Amerika’nın  “bütün  insanlık  adına hareket ettiği” temasına şu sözlerle döndü:</p>
<p class="calibre1">“...başkalarına nasip olmayıp bize teveccüh eden şartlar, bir toplumun,  bireylerine  sağlayabileceği  özgürlük  ve  kendi kendini yönetim alanının  derecesinin  ne  olduğunu kanıtlama görevini bize vermiştir. <a href="index_split_014.html#p1679">”{10}</a></p>
<p class="calibre1">Amerikan  liderlerinin,  Amerika’nın  davranış  biçiminin ahlaki  dayanakları  ve  özgürlük  sembolü  olarak  önemi üzerinde  ısrarla  durması,  Avrupa  diplomasisinin  klişelerinin reddedilmesine  yol  açmıştır:  Güç  dengesi  bencil  çıkarların rekabetinden doğan nihai uyum sonucu oluşmuş ve güvenlik endişeleri  medeni  hukuk  ilkelerini  geçersiz  hale  getirmiş, başka bir deyişle, devletin amaçları, kullandığı araçları haklı çıkarmıştır. </p>
<p class="calibre1">Benzeri  görülmemiş  bu  fikirler,  XIX.  yüzyıl  boyunca kalkınmasını gerçekleştiren ve iyi çalışan kurumları ve değer yargıları  doğrulanan  bir  ülke  tarafından  ileri  sürülüyordu. </p>
<p class="calibre1">Amerika,  yüksek  prensipler  ile  hayatta  kalmanın  gerekleri arasında bir çatışma olduğunun farkında değildi. Uluslararası anlaşmazlıkları gidermek için ahlakçılıktan yardım umulması, zamanla tam Amerikan tarzı bir ıstırap ve benzeri görülmemiş</p>
<p class="calibre1">bir  belirsizlik  doğurmuştur.  Amerikalılar,  dış  politikalarını, kişisel  hayatlarındaki  aynı  manevi  kararlılıkla  yürütmek</p>
<p class="calibre1"><a id="p42"></a>zorundaysalar,  güvenlik  konusu  nasıl  analiz  edilecekti? </p>
<p class="calibre1">Gerçekten  de  bu,  ayakta  kalmanın,  ahlaklı  olmaya  feda edilebileceği  anlamına  mı  geliyordu?  Yoksa  Amerika’nın özgür  kurumlara  bağlılığı,  en  bencil  amaçlı  eylemlere  bile otomatik olarak bir ahlaklılık havası mı veriyordu? Bu doğru ise,  Amerikalıların  görüşleri  ile  Avrupalıların  raison  d’état görüşü,  yani  devletin  işlediği  fiillerin,  yalnızca  başarılarına göre değerlendirileceği görüşü arasında ne fark vardı? </p>
<p class="calibre1">Profesör  Robert  Tucker  ve  Prof.  David  Hendrickson, Amerikan  düşüncesindeki  bu  çelişkiyi  parlak  bir  şekilde analiz etmişlerdir:</p>
<p class="calibre1">“Jefferson  ‘in  devlet  adamlığının  en  büyük  çıkmazı, görünüşte devletlerin sonuç olarak güvenliklerini sağlamak ve arzularını  gerçekleştirmek  için  başvurdukları  araçları reddetmesi  ve  aynı  anda  bu  araçların  kullanılmasını gerektiren  arzulan  reddetmekte  isteksiz  olmasıdır.  Başka  bir deyişle, Jefferson, Amerika’nın, her iki hedefe de ulaşmasını istemiştir:  Yani  gücün  kullanılmasının  normal  sonuçlarının kurbanı </p>
<p class="calibre1">olmadan, </p>
<p class="calibre1">güçlü </p>
<p class="calibre1">olmanın </p>
<p class="calibre1">avantajlarından</p>
<p class="calibre1">yararlanmak” <a href="index_split_014.html#p1679">{11}</a></p>
<p class="calibre1">Bugüne  kadar  iki  yaklaşım  arasındaki  gidip  gelmeler, Amerikan  dış  politikasının  başlıca  temalarından  birisi olmuştur.  1820’ye  kadar,  Amerika,  bu  iki  yaklaşım  arasında ikisine  de  sahip  olma  olanağı  tanıyan  bir  uzlaşma  sağladı. </p>
<p class="calibre1"><a id="p43"></a>Kuzey  Amerika  kıtası  boyunca  genişlemesini  kaderin  acıklı bir  tecellisi  (manifest  destiny)  olarak  değerlendirirken, okyanusun  ötesinde  olanları  güç  dengesi  politikasının suçlanacak sonuçları olarak eleştirmeye devam etti. </p>
<p class="calibre1">XX.  yüzyılın  başına  kadar  Amerikan  dış  politikası  esas itibariyle  çok  basitti:  Ülkenin  açık  kaderini  gerçekleştirmek ve  deniz  aşırı  işlere  bulaşmaktan  uzak  durmak.  Amerika, bunun  olanaklı  olduğu  yerlerde,  demokratik  idarelerden yanaydı;  ama  gerektiğinde,  bu  tercihini  gerçekleştirmek  için harekete  geçmekten  geri  durmayı  da  bilmiştir.  O  zamanki Dışişleri Bakanı John Quincy Adams, bu tavrı 1821’de şöyle özetlemiştir:</p>
<p class="calibre1">“Her nerede özgürlük ve bağımsızlık bayrağı açılmış veya açılacak ise, Amerika’nın kalbi ve iyi niyetleri oradadır. Fakat Amerika  canavarları  ortadan  kaldırmak  için  denizaşırı girişimlerde bulunmaz. Herkese özgürlük ve bağımsızlık için iyi  dileklerde  bulunur.  Ancak  Amerika  yalnızca  kendisinin şampiyonu ve kendi hakkının koruyucusudur. <a href="index_split_014.html#p1679">”{12}</a></p>
<p class="calibre1">Amerika’nın bu kendi kendini sınırlama politikasının diğer yüzü, eğer gerekirse, Avrupa diplomasisinin bazı yöntemlerini de kullanarak, Avrupa güç politikasını Batı Yarımküresi’nden uzak tutma karandır. Bu politikayı ilan eden Monroe Doktrini, 1820’lerde  İspanya’daki  devrimi  bastırmak  için  Prusya, Rusya  ve  Avusturya  arasında  yapılan  Kutsal  İttifak’ın  bir</p>
<p class="calibre1"><a id="p44"></a>sonucu  olarak  ortaya  çıktı,  ilke  olarak  başkalarının  içişlerine karışmayı  reddeden  Büyük  Britanya  da  Kutsal  İttifak’ı  Batı Yarımküresi’nde kabul etmekte aynı derecede isteksizdi. </p>
<p class="calibre1">İngiliz  Dışişleri  Bakanı  George  Canning,  Amerika kıtasındaki  İspanyol  kolonilerini  Kutsal  îttifak’ın  ele geçirmesinden  korumak  için  Birleşik  Devletler’e  birlikte hareket  etme  önerisinde  bulunmuştur.  Amacı,  İspanya’da olanlar  bir  tarafa,  Latin  Amerika’nın  herhangi  bir  Avrupa gücünün kontrolü altına girmemesini sağlamaktı. Kolonilerini kaybetmiş  bir  İspanya’nın  hiç  de  değerli  bir  ödül olmayacağını  düşünen  Canning,  bu  durumun,  ya  müdahale etme  cesaretini  kıracağını  veya  bunu  gereksiz  kılacağını varsaymıştır. </p>
<p class="calibre1">John  Quincy  Adams  İngiliz  teorisini  anlamıştı;  fakat İngilizlerin </p>
<p class="calibre1">gerekçelerine </p>
<p class="calibre1">de </p>
<p class="calibre1">güvenmedi. </p>
<p class="calibre1">1812’de</p>
<p class="calibre1">Washington’ın İngilizler tarafından işgal edilmesinden sonra, eski  anavatanı  Büyük  Britanya’nın  yanında  yer  almak  için vakit  henüz  çok  erkendi.  Böylece  Adams,  Amerika’nın  tek-taraflı  bir  kararla  Avrupa  sömürgeciliğini  Amerikalardan uzaklaştırması için Başkan Monroe’yu zorlamıştır. </p>
<p class="calibre1">1823’te  ilan  edilen  Monroe  Doktrini,  Birleşik  Devletler’i Avrupa’dan  ayıran  okyanusu,  iki  kıtayı  ayıran  bir  hendek haline getirmiştir. O zamana kadar Amerikan dış politikasının en  önemli  kuralı,  Birleşik  Devletler’in  Avrupa’daki  güç</p>
<p class="calibre1"><a id="p45"></a>kavgasına  hiçbir  biçimde  bulaşmaması  ilkesi  idi.  Monroe Doktrini,  Avrupa’nın  da  Amerika’nın  işlerine  karışmaması gerektiğini ilan ederek bir sonraki adımı atmıştır. Monroe’nun Amerikan  işlerinden  anladığı  ise,  bütün  Batı  Yarımküresi olarak gerçekten</p>
<p class="calibre1">Bunun  da  ötesinde,  Monroe  Doktrini  kendisini  prensip açıklamalarıyla </p>
<p class="calibre1">sınırlamamıştır. </p>
<p class="calibre1">Yeni </p>
<p class="calibre1">devletin, </p>
<p class="calibre1">Batı</p>
<p class="calibre1">Yarımküresi’nin  dokunulmazlığını  sağlamak  için  savaşa  da gidebileceği  konusunda  Avrupa  devletlerini  cesaretle uyarmıştır.  Birleşik  Devletler’in  Avrupa  gücünün  “bu yarımkürenin  herhangi  bir  parçasına  doğru”  genişlemesini, </p>
<p class="calibre1">“barışımız  ve  güvenliğimiz  için  bir  tehlike”  şeklinde göreceğini ilan etmiştir<a href="index_split_014.html#p1679">.{13}</a></p>
<p class="calibre1">Son  olarak  dışişleri  bakanından  iki  yıl  önce  Başkan Monroe,  o  kadar  iyi  ifade  edilmemiş  olsa  da,  açıkça Avrupa’daki  anlaşmazlıklara  karışmak  niyetinde  olmadığını açıklamıştır:  “Avrupa  güçlerinin  kendilerini  ilgilendiren konulardaki  savaşlarına  hiçbir  şekilde  katılmayız;  bunu yapmak politikamızla da bağdaşmaz. <a href="index_split_014.html#p1679">”{14}</a></p>
<p class="calibre1">Amerika  aynı  anda  hem  Avrupa’ya  arkasını  dönüyor  hem de  Batı  Yarımküresi’nde  genişlemek  için  ellerini  serbest bırakıyordu. Monroe Doktrini’nin şemsiyesi altında Amerika, herhangi  bir  Avrupa  kralının  rüyalarından  –ticaretini  ve etkisini  genişletmek,  toprak  elde  etmek–  farklı  olmayan  bir</p>
<p class="calibre1"><a id="p46"></a>politika izliyordu; kısacası güç politikası uygulamaya mecbur kalmadan kendisini büyük bir güç haline getiriyordu. </p>
<p class="calibre1">Amerika’nın genişleme arzusu ile Amerika’nın Avrupa’ya göre  daha  saf  ve  ilkeli  bir  ülke  olduğu  konusundaki  inancı hiçbir  zaman  çalışmamıştır.  Genişlemesini  bir  dış  politika sorunu  olarak  görmediğinden,  Birleşik  Devletler  gücünü Kızılderililer, Meksika ve Teksas üzerinde rahatlıkla ve hiçbir vicdan  rahatsızlığı  duymadan  kullanmıştır.  Özetlersek,  bir ceviz kabuğu içindeki Birleşik Devletler’in dış politikası, bir dış politikaya sahip olmamaktı. </p>
<p class="calibre1">Louisiana’nın  şahsıyla  ilgili  olarak  Napoleon’un  yaptığı gibi,  Canning  de  Eski  Dünya’nın  güç  dengesinin dengelenmesi  için  Yeni  Dünya’yi  yarattığıyla  övünebilir. </p>
<p class="calibre1">Çünkü Büyük Britanya Kraliyet Deniz Kuvvetleri ile Monroe Doktrini’ni  destekleyeceği  işaretini  vermişti.  Amerika, Avrupa’nın  güç  dengesini  ancak  Kutsal  İttifak’ı  Batı Yarımküresi’nden  uzak  tutacak  ölçüde  dengeleyecekti.  Geri kalanlar  için,  Avrupa  güçleri  Amerika’nın  katılımı  olmadan dengeyi korumak zorundaydılar. </p>
<p class="calibre1">Yüzyılın  geri  kalan  kısmında,  Amerikan  dış  politikasının ana </p>
<p class="calibre1">teması, </p>
<p class="calibre1">Monroe </p>
<p class="calibre1">Doktrini’nin </p>
<p class="calibre1">uygulanmasını</p>
<p class="calibre1">yaygınlaştırmaktı. </p>
<p class="calibre1">1823’te </p>
<p class="calibre1">Monroe </p>
<p class="calibre1">Doktrini, </p>
<p class="calibre1">Batı</p>
<p class="calibre1">Yarımküresi’nden  uzak  durmaları  için  Avrupa  güçlerini uyardı.  Monroe  Doktrini  yüzyılını  doldurduğunda,  anlamı, </p>
<p class="calibre1"><a id="p47"></a>Amerika’nın  Batı  Yarımküresi  üzerindeki  egemenliğini  haklı çıkaracak biçimde adım adım genişletilmişti. 1845’te Başkan Polk, </p>
<p class="calibre1">Teksas’ın </p>
<p class="calibre1">Birleşik </p>
<p class="calibre1">Devletler’e </p>
<p class="calibre1">bağlanmasının</p>
<p class="calibre1">“kendisinden daha güçlü başka bir yabancı devletin müttefiki veya bağımlısı” olmasını ve böylece Amerika’nın güvenliğine yönelik  bir  tehdit  oluşturmasını  önlemek  için  zorunlu olduğunu  açıkladı<a href="index_split_014.html#p1679">.{15}  </a>Başka  bir  deyişle,  Monroe  Doktrini tıpkı  Avrupa  güç  dengesinin  yaptığı  gibi,  yalnız  var  olan  bir tehdide karşı değil, üstü kapalı bir tehdit olasılığına karşı da Amerika’nın müdahalesini haklı çıkarmaktaydı. </p>
<p class="calibre1">İç savaş, Amerika’nın toprak genişlemesi uğraşını kısa bir süre  için  durdurdu.  Amerikan  dış  politikasının  şimdi  birinci derecede  ilgilendiği  konu,  Konfederasyon’un,  Avrupa devletleri  tarafından  tanınmasını  ve  bu  suretle  Kuzey Amerika  toprakları  üzerinde  çok  devletli  bir  sistemin  ve bununla  birlikte  Avrupa  diplomasisinin  güç  dengesi politikasının  oluşmasını  önlemekti.  Fakat  1868’e  kadar Başkan Andrew Johnson, Monroe Doktrini yoluyla genişleme politikasını haklı çıkaran eski tutuma geri döndü; bu sefer de Alaska satın alınıyordu:</p>
<p class="calibre1">“Bu  toplulukların  yabancı  mülkiyetinde  veya  kontrolünde olması,  Birleşik  Devletler’in  büyümesini  engeller  ve  etkisini azaltır.  Buralarda,  kronikleşmiş  devrim  ve  anarşi  de  aynı derecede zararlı olabilir.” <a href="index_split_014.html#p1680">{16}</a></p>
<p class="calibre1"><a id="p48"></a>Uygulamada  Büyük  Güç  denilen  devletler  tarafından  fark edilmemiş  olmakla  beraber,  Amerika  kıtasının  bir  ucundan öbür  ucuna  kadar  genişlemeden  daha  önemli  bir  şey gerçekleşiyordu:  Dünyanın  en  güçlü  ülkesi  olan  Birleşik Devletler,  onların  kulübüne  yeni  üye  olarak  katılıyordu. </p>
<p class="calibre1">1885’te  Birleşik  Devletler  üretimde  dünyanın  en  büyük sanayi  gücü  olarak  Büyük  Britanya’yı  geçmişti.  Yüzyılın başlangıcına  kadar  Birleşik  Devletler,  Almanya,  Fransa, Avusturya-Macaristan,  Rusya,  Japonya  ve  İtalya’nın hepsinden daha fazla enerji tüketiyordu. <a href="index_split_014.html#p1680">{17}</a> İç savaş ile XX. </p>
<p class="calibre1">yüzyılın  başı  arasındaki  devrede,  Amerikan  kömür  üretimi</p>
<p class="calibre1">%800, çelik ray üretimi %523, demiryolu uzunluğu %567 ve buğday  üretimi  %256  oranında  artmıştı.  Göçler  de Amerika’nın  nüfusunun  ikiye  katlanmasını  sağladı.  Ayrıca büyüme sürecinin gittikçe hızlanması da bekleniyordu. </p>
<p class="calibre1">Hiçbir  ülke,  bunu  küresel  etkiye  çevirmeye  çalışmadan böyle bir büyüme yaşamamıştır. Amerikan liderleri heyecanlı idiler.  Başkan  Andrew  Johnson’m  Dışişleri  Bakanı  Seward, Kanada’yı  ve  Meksika’nın  büyük  kısmım  içine  alan  ve Pasifik’in  derinliklerine  kadar  giden  bir  imparatorluğun hayalini kuruyordu. Grant yönetimi, Dominik Cumhuriyeti’ni topraklarına  katmak  istedi  ve  Küba’nın  alınması  işiyle  de ilgilendi.  Bunlar,  Disraeli  veya  Bismark  gibi  onunla  çağdaş</p>
<p class="calibre1"><a id="p49"></a>olan  Avrupa  liderlerinin  anlayabileceği  ve  onaylayacağı girişimlerdi. </p>
<p class="calibre1">Fakat  Amerikan  Senatosu,  iç  öncelikler  üzerine  dikkatini yoğunlaştırarak bütün genişleme projelerini sona erdirdi. Kara ordusunu  küçük  (25.000  asker)  ve  deniz  kuvvetlerini  zayıf tuttu.  1890  yılına  kadar,  Amerikan  kara  ordusu,  dünyada, Bulgaristan’dan sonra 14. sırada geliyordu ve Amerikan deniz kuvvetleri  de,  Amerika  sanayi  gücü  İtalya’nın  13  katı  iken, İtalya’nınkinden  küçüktü.  Amerika  uluslarası  konferanslara katılmayan ikinci sınıf devlet işlemi görüyordu. 1880 yılında Türkiye  diplomatik  misyonlarını  küçültürken  İsveç,  Belçika, Hollanda ve Birleşik Devletler’deki elçiliklerini kapattı. Aynı dönemde,  Madrid’deki  bir  Alman  diplomata,  Washington’a atanmak veya maaşında bir indirim yapılmasını kabullenmek önerisinde bulunuldu. <a href="index_split_014.html#p1680">{18}</a></p>
<p class="calibre1">Bir ülke, Amerika gibi iç savaş sonrası sahip olduğu güç düzeyine  geldikten  sonra,  bu  gücünü  uluslararası  arenada önemli  bir  pozisyona  dönüştürmek  arzusuna  sonsuza  kadar direnemez.  1880’lerin  son  yıllarında  Amerika,  deniz kuvvetlerini kuvvetlendirmeye başladı ki, deniz gücü 1880’de Şili,  Brezilya  ve  Arjantin’den  küçüktü.  1889  sonunda  Deniz Kuvvetleri Bakanı Benjamin Tracy, bir savaş gemisi için lobi yapıyor ve çağdaş deniz tarihçisi Alfred Thayer Mahon ise bu talebin gerekçelerini hazırlıyordu<a href="index_split_014.html#p1680">.{19}</a></p>
<p class="calibre1"><a id="p50"></a>Her ne kadar İngiliz Kraliyet Deniz Kuvvetleri Amerika’yı, Avrupa  güçlerinin  sataşmasından  korumuşsa  da,  Amerikan liderleri,  Büyük  Britanya’nın,  ülkelerinin  koruyucusu olduğunu  kavrayamadılar.  XIX.  yüzyıl  boyunca,  Büyük Britanya, Amerikan çıkarlarına karşı en büyük rakip, Kraliyet Deniz  Kuvvetleri  de  en  ciddi  stratejik  tehdit  olarak değerlendirildi.  Amerika  pazılarını  göstermeye  başladığı zaman,  Büyük  Britanya’yı,  bizzat  Büyük  Britanya’nın yerleşmesinde  önemli  rol  oynadığı  Monroe  Doktrini’ni  ileri sürerek,  Batı  Yarımküresi’nde  etkili  olmaktan  alıkoymak istemesine şaşmamak gerek. </p>
<p class="calibre1">Birleşik  Devletler,  meydan  okuma  konusunda  da  pek çekingen  değildi.  1895’te  Dışişleri  Bakanı  Richard  Olney, Büyük Britanya’yı Monroe Doktrini’ni ileri sürerek eşitsizliği konusunda  uyardı.  “Bugün”  diyordu,  “Birleşik  Devletler  bu kıta  üzerinde  egemendir  ve  vatandaşları  hakkındaki  kararı hukuka  uygun  olarak  verir.  Sonsuz  kaynaklarıyla  birleşen soyutlanmış pozisyonu Amerika’yı durumun hâkimi haline ve herhangi  bir  gücün  veya  bütün  güçlerin  zarar  veremeyeceği bir duruma getirmektedir.” <a href="index_split_014.html#p1680">{20}</a> Amerika’nın güç politikasını reddetmesi,  açıkça  Batı  Yarımküresi’nde  uygulanmadı. </p>
<p class="calibre1">1902’de Büyük Britanya, Orta Amerika’daki başlıca egemen güç olma iddiasını terk etmişti. </p>
<p class="calibre1"><a id="p51"></a>Batı  Yarımküresi’nde  üstün  duruma  geçen  Birleşik Devletler,  uluslararası  ilişkilerin  daha  geniş  olan  arenasına girmeye  başladı.  Amerika  neredeyse  kendisine  rağmen  bir dünya  gücü  olmuştu.  Bir  büyük  devlet,  dış  politika uygulamak istemediğini ısrarla söylerken, kıtada boydan boya genişleyerek  Amerika’nın  bütün  kıyılarında  üstünlük  kurdu. </p>
<p class="calibre1">Bu  süreç  sonunda,  tercihleri  ne  olursa  olsun,  Amerika kendisini,  önemli  bir  uluslararası  faktör  yapan  bir  tür  gücü yönetirken  bulmuştur.  Amerika’nın  liderleri,  hâlâ  esas  dış</p>
<p class="calibre1">politikalarının, insanlığın geri kalan bölümünü aydınlatan bir ışıldak  olmak  olduğu  iddiasında  ısrar  edebilirlerdi;  fakat bazılarının,  Amerika’nın  gücünün,  ona  günün  diplomatik konuları  hakkında  görüşlerinin  dinlenmesi  hakkını  verdiğini ve  kendilerini  uluslararası  sistemin  bir  parçası  yapmak  için bütün  insanlığın  demokrat  olmasını  beklemeye  gerek olmadığını fark ettiklerini de reddetmek mümkün değildir. </p>
<p class="calibre1">Hiç kimse bu mantığı Theodore Roosevelt’ten daha açık ve keskin  bir  şekilde  açıklamamıştır.  Roosevelt,  etkisini  küresel çapta  hissettirmenin  Amerika’nın  görevi  olduğunu  ve Amerika’nın  dünyayla  ulusal  çıkarları  çerçevesinde  ilişki kurması gerektiğini ısrarla savunan ilk başkandır. Kendinden öncekiler gibi Roosevelt de Amerika’nın dünyada hayırlı bir rol  oynadığına  inanmıştı.  Ancak  onlardan  farklı  olarak Roosevelt, Amerika’nın hiçbir bağlantıya girmemek suretiyle</p>
<p class="calibre1"><a id="p52"></a>çıkarlarını  korumaktan  öte,  gerçek  bir  dış  politika  çıkarları olduğunu  savunuyordu.  Roosevelt,  Birleşik  Devletler’in  bir erdem sembolü değil, diğerleri gibi bir devlet olduğunu kabul ederek yola çıktı. Amerika, çıkarları başka ülkelerin çıkarları ile  çatıştığı  zaman,  üstün  gelmek  için  kendi  gücünü kullanmak zorundaydı. </p>
<p class="calibre1">Roosevelt,  ilk  adım  olarak,  o  dönemin  emperyalist doktrinlerinden  yararlanarak,  Monroe  Doktrini’ne  en müdahaleci  yorumu  getirdi.  Roosevelt,  Monroe  Doktrini’nin</p>
<p class="calibre1">“doğal  bir  sonucu”  olarak  6  Aralık  1904’te  “bazı  uygar uluslar”  için  genel  bir  müdahale  hakkı  yarattı  ki,  Batı Yarımküresi’nde  bu  hak  yalnız  Birleşik  Devletler’e  aitti:  “... </p>
<p class="calibre1">Batı  Yarımküresi’nde  Birleşik  Devletler’in  Monroe Doktrini’ne  bağlılığı,  onun  istemeye  istemeye  de  olsa  bazı yanlış  ve  yetersiz  girişimlere  karşı  uluslararası  polis  gücü kullanmasını gerektirebilir.” <a href="index_split_014.html#p1680">{21}</a></p>
<p class="calibre1">Roosevelt’in </p>
<p class="calibre1">bu </p>
<p class="calibre1">konudaki </p>
<p class="calibre1">uygulaması, </p>
<p class="calibre1">fikrini</p>
<p class="calibre1">açıklamasından  önce  oldu.  1902’de  Amerika,  Avrupa bankalarına olan borçlarını ödemesi için Haiti’ye baskı yaptı. </p>
<p class="calibre1">1903’te </p>
<p class="calibre1">Amerika’nın </p>
<p class="calibre1">körüklemesi </p>
<p class="calibre1">ile </p>
<p class="calibre1">Panama’daki</p>
<p class="calibre1">huzursuzluk  tam  bir  ayaklanmaya  dönüştü.  Amerika’nın yardımı  ile  yerel  halk,  Kolombiya’dan  bağımsızlığını alabilmek  için  uğraş  verdi;  fakat  daha  önce  Washington, sonradan Panama Kanalı adı verilen kanalın her iki yakasında</p>
<p class="calibre1"><a id="p53"></a>da Amerikan egemenliğini kurdu. 1905 ‘te Birleşik Devletler, Dominik  Cumhuriyeti  üzerinde  mali  koruma  hakkı  elde  etti. </p>
<p class="calibre1">1906’da ise Amerikan askerleri Küba’yı işgal etti. </p>
<p class="calibre1">Roosevelt’e  göre,  Batı  Yarımküresi’nde  kuvvete  dayanan diplomasi,  Amerika’nın  yeni  küresel  rolünün  bir  parçasıydı, iki okyanus artık Amerika’yı dünyanın geri kalan kısmından soyutlamak  için  yeterli  genişlikte  değildi.  Amerika uluslararası  sahneye  çıkmak  zorundaydı.  Roosevelt, Kongre’ye 1902 tarihli bir mesajında “Uluslararası politik ve ekonomik  ilişkilerin  giderek  artan  bir  şekilde  karşılıklı bağımlı  ve  çapraşık  hale  gelmesi,  gittikçe  artan  bir  şekilde bütün  uygar  ve  iyi  organize  olmuş  güçlere,  doğru  dürüst  bir dünya polisliği yapmak görevini yüklüyor” diyordu<a href="index_split_014.html#p1680">.{22}</a></p>
<p class="calibre1">Roosevelt’e  göre,  Amerika’nın,  uluslararası  ilişkilere  olan yaklaşımında kendine özgü bir tarihsel konumu vardır. Hiçbir Amerikan  başkanı,  Amerika’nın  dünyadaki  rolünü,  onun yaptığı  gibi  tam  anlamıyla  ulusal  çıkar  çerçevesinde görmemiş,  ya  da  ulusal  çıkan  güç  dengesi  ile  birlikte tanımlamamıştır.  Roosevelt,  vatandaşlarının  Amerika’nın dünyanın  en  çok  güvendiği  ülke  olduğu  görüşünü paylaşmaktadır.  Ançak  onların  birçoğundan  farklı  olarak, Amerika’nın  yalnızca  uygar  değer  yargılarının  barışı koruyabileceğine  veya  kaderini  gerçekleştirebileceğine inanmıyordu.  Dünya  düzeninin  doğasını  algılama  biçimi  de, </p>
<p class="calibre1"><a id="p54"></a>Thomas  Jefferson’dan  çok,  Palmerston  veya  Disraeli’ye yakındı. </p>
<p class="calibre1">Büyük  bir  başkan,  halkının  geçmişi  ile  geleceği  arasında bir  köprü  kurarak  aynı  zamanda  bir  eğitici  olmalıdır. </p>
<p class="calibre1">Roosevelt,  barışın  uluslar  arasında  olağan  bir  durum olduğuna,  kişi  ve  devlet  ahlakı  arasında  fark  olmadığına  ve Amerika’nın  dünyanın  geri  kalan  bölümünü  etkileyen karışıklıklardan  güvenli  bir  şekilde  korunmuş  olduğuna inanarak yetişen bir halka, özellikle ciddi bir doktrin öğretti. </p>
<p class="calibre1">Çünkü  Roosevelt,  bu  düşüncelerinin  her  birini,  kanıtlan  ile reddetmişti.  Roosevelt’e  göre  uluslararası  hayat  mücadele demekti  ve  Darwin’in,  en  güçlünün  hayatta  kalacağı hakkındaki  teorisi,  tarihte  kişisel  ahlaktan  daha  iyi  bir  yol göstericiydi.  Roosevelt’in  görüşüne  göre,  uysal  insanlar, ancak  güçlü  olurlarsa  dünyaya  sahip  olabilirler.  Amerika, ulaşılacak bir amaç değil, büyük bir güçtür, potansiyel olarak en büyük güçtür. Roosevelt, Büyük Britanya’nın XIX. yüzyıla egemen olması gibi, ılımlılığı ve akıllılığıyla, istikrar, barış ve ilerleme  için  çalışacak  büyük  bir  güce  sahip  bir  ülke  olarak Amerika’nın  da,  XX.  yüzyıla  şekil  vermesi  için  ulusunu dünya sahnesine yönelten bir başkan olmayı ümit etmiştir. </p>
<p class="calibre1">Roosevelt,  dış  politikaya  ilişkin  olarak  Amerikan düşüncesine  egemen  olmuş  dindar,  kendini  Tanrı’ya  adamış</p>
<p class="calibre1">sabırsız  bir  insandı.  Uluslararası  hukukun  istenen  sonucu</p>
<p class="calibre1"><a id="p55"></a>verebileceğine  inanmıyordu.  Bir  ulusun  kendi  gücüyle koruyamadığı  bir  şey,  uluslararası  toplum  tarafından  da korunamaz.  Roosevelt,  tam  o  sıralar  uluslararası  bir  konu olarak ortaya çıkan silahsızlanmayı da reddetmiştir:</p>
<p class="calibre1">“Henüz  yanlış  davrananları  etkin  bir  şekilde  kontrol edecek...  herhangi  bir  uluslararası  güç  oluşturma  olasılığı bulunmamaktadır  ve  bu  şartlar  altında,  büyük  ve  güçlü  bir devletin, kendi haklarını koruma olanağından kendi isteği ile vazgeçmesi,  hem  aptalca,  hem  de  kötü  bir  şeydir.  Özgür  ve kültürlü insanların, bütün despot ve barbarların silahlı olduğu bir devirde, kendi isteği ile kendilerini güçsüz kılmaları kadar hiçbir şey kötülüğü davet edemez.” <a href="index_split_014.html#p1680">{23}</a></p>
<p class="calibre1">Roosevelt,  dünya  hükümeti  hakkında  konuşmaya  sıra gelince, daha da serttir:</p>
<p class="calibre1">“Ben  Wilson-Bryan’in  hayali  barış  anlaşmalarına,  yerine getirilemeyecek sözlere, gerekli güçle desteklenmemiş  bütün kâğıt parçalarına güvenmek biçimindeki tavırlarına tiksinti ile bakıyorum. Hem bir ulus ve hem de tüm dünya için, devamlı ulusal  dış  politika  tavrı  olarak  Bryan  veya  Bryan-Wilson’ın tutumu  yerine,  Büyük  Frederick  ve  Bismarck  geleneğine sahip  olmak  kesinlikle  daha  iyidir...  Güçle  desteklenmemiş</p>
<p class="calibre1">masum, ağzı süt kokan haklılık, haklılıktan yoksun güç kadar kötü ve hatta ondan daha da zararlıdır.” <a href="index_split_014.html#p1680">{24}</a></p>
<p class="calibre1"><a id="p56"></a>Roosevelt,  güçle  yönetilen  bir  dünyada  eşyanın  doğal düzeninin  “etki  alanları”  kavramında  yansımasını  bulduğuna inanmıştı.  Bu  kavram,  dünyanın  geniş  toprakları  üzerinde belli  güçlere,  örneğin  Batı  Yarımküresi’nde  Birleşik Devletler’e,  Hint  Yarımadası’nda  Büyük  Britanya’ya  etki tanıyan  bir  kavramdı.  1908’de  Roosevelt,  Japonya’nın Kore’yi  ele  geçirmesine  göz  yumdu.  Çünkü  Roosevelt’in düşüncesine  göre,  Japon-Kore  ilişkileri  bir  anlaşma kurallarına veya uluslararası hukuka göre değil, bu iki ülkenin göreceli gücüne göre belirlenmeliydi. </p>
<p class="calibre1">“Kore,  kesin  olarak  Japonya’nındır.  Bir  antlaşma  ile Kore’nin  bağımsız  olması  gerektiğinin  kararlaştırıldığı-doğrudur.  Fakat  Kore,  bu  antlaşmanın  uygulanmasını zorlayacak  güce  sahip  değildir  ve  başka  bir  devletin, Korelilerin  kendileri  için  yapmaya  muktedir  olmadıkları  bir şeyi  onlar  için  yapmaya  kalkışmalarını  beklemek  de olanaksızdır. <a href="index_split_014.html#p1680">”{25}</a></p>
<p class="calibre1">Böyle  Avrupa  tarzı  görüşleri  olan  Roosevelt’in,  güç dengesi  politikasına,  Richard  Nixon’dan  başka  hiçbir Amerikan  başkanının  yaklaşamadığı  ölçüde  sofistike  bir şekilde  yaklaşması,  hiç  de  hayret  uyandıran  bir  şey  değildir. </p>
<p class="calibre1">Önceleri  Roosevelt,  Amerika’yı  Avrupa  güç  dengesinin ayrıntıları içine sokmaya gerek görmedi; çünkü bunun az, ya da  çok  kendi  kendine  işleyen  bir  sistem  olduğunu</p>
<p class="calibre1"><a id="p57"></a>düşünüyordu. Yalnızca bu yargının yanlışlığının kanıtlanması halinde  Amerika’yı  dengenin  yeniden  kurulması  için müdahale  etmeye  zorlayabilirdi.  Ancak  Roosevelt,  yavaş</p>
<p class="calibre1">yavaş  Almanya’nın  Avrupa  dengesi  için  bir  tehlike oluşturduğunu  görmeye  başladı  ve  Amerika’nın  ulusal çıkarlarını,  Büyük  Britanya’nın  ve  Fransa’nın  ulusal çıkarlarıyla birlikte tanımlamaya başladı. </p>
<p class="calibre1">Bu  durum  1906’da  Fas’ın  geleceğini  belirlemek  üzere toplanan  Algeciras  Konferansı’nda  kendisini  gösterdi.  Bir Fransız  üstünlüğünü  şimdiden  önlemek  için  “açık  kapı” </p>
<p class="calibre1">prensibi  üzerinde  ısrar  eden  Almanya,  orada  önemli  ticari çıkarları  olduğuna  inandığı  Amerika’nın  temsilcisinin  de konferansta  bulunmasını  istedi.  Amerika’nın  Fas’taki konsolosu  konferansa  katıldı;  ama  oynadığı  rol  Almanları hayal  kırıklığına  uğrattı.  Roosevelt,  aslında  çok  geniş</p>
<p class="calibre1">olmayan  Amerikan  çıkarları  jeopolitik  görüşüne  göre  geri plana  attı.  Bunlar,  Henry  Cabot  Lodge’un  Fas  krizinin  en kritik  devresinde  Roosevelt’e  yazdığı  bir  mektupta  şöyle açıklanmaktadır:  “Fransa,  bizimle  ve  Büyük  Britanya  ile beraber olmalıdır –kendi bölgemizde ve birliğimiz içinde. Bu, ekonomik </p>
<p class="calibre1">ve </p>
<p class="calibre1">politik </p>
<p class="calibre1">bakımdan </p>
<p class="calibre1">sağlam </p>
<p class="calibre1">bir</p>
<p class="calibre1">düzenlemedir. <a href="index_split_014.html#p1681">”{26}</a></p>
<p class="calibre1">Roosevelt,  Avrupa’da  başlıca  tehdidin  Almanya  olduğunu düşünürken,  Asya’da  da  Rusya’nın  arzularından  endişe</p>
<p class="calibre1"><a id="p58"></a>duyuyordu  ve  bu  yüzden  Rusya’nın  en  büyük  rakibi  olan Japonya’ya karşı olumlu davranıyordu. Roosevelt, “Dünyada hiçbir  ulus,  Rusya  kadar  gelecek  yılların  yazgısını  elinde tutmamaktadır”  diye  açıklamada  bulundu<a href="index_split_014.html#p1681">.{27}  </a>1904’te Japonya,  Büyük  Britanya  ile  yaptığı  anlaşmadan  güç  alarak Rusya’ya  saldırdı.  Her  ne  kadar  Roosevelt  Amerika’nın tarafsız olduğunu açıkladıysa da, Japonya’ya eğilim gösterdi. </p>
<p class="calibre1">Rusya’nın  zaferinin  “uygarlık  için  bir  darbe”  olacağını söylüyordu. <a href="index_split_014.html#p1681">{28} </a>Japonya, Rus donanmasını yok ettiği zaman da  sevinerek  “Japon  zaferinden  son  derece  memnunum; çünkü Japonya bizim oyunumuzu oynuyor” dedi. <a href="index_split_014.html#p1681">{29}</a></p>
<p class="calibre1">Roosevelt,  Rusya’nın  güç  dengesi  sahnesinden  tamamen silinmesinden  çok,  zayıflamasını  yeğliyordu.  Çünkü  güç dengesi  diplomasisinin  kurallarına  göre,  Rusya’nın  aşırı derecede  zayıflaması,  onun  yarattığı  tehdidin  yerini Japonya’nın  yaratacağı  tehdidin  alması  anlamına  gelebilirdi. </p>
<p class="calibre1">Roosevelt,  Amerika’nın  çıkarlarına  en  uygun  sonucun, </p>
<p class="calibre1">“Rusya’nın  Japonya’yla  karşı  karşıya  bırakılması  ve  böylece her  birinin  diğeri  üzerinde  ılımlılık  yaratacak  bir  etki bırakması” olduğu kanısındaydı. <a href="index_split_014.html#p1681">{30}</a></p>
<p class="calibre1">Yüksek  ilkeli  bir  iyilikseverlik  politikasından  çok, jeopolitik  gerçekçilikten  hareket  eden  Roosevelt,  hem  Japon zaferini  sınırlandırmak,  hem  de  Uzakdoğu’da  dengeyi korumak için bir barış anlaşması üzerinde çalışmak üzere her</p>
<p class="calibre1"><a id="p59"></a>iki savaşan tarafın temsilcilerini de Oyster Koyu’ndaki evine davet  etti.  Sonuç  olarak  Roosevelt,  onun  yerine  geçen Wilson’dan sonra, son derece Amerika dışı görünebilecek güç dengesi politikasının kuralları ve nüfuz alanları gibi temellere dayanan  bir  anlaşma  sağladığı  için  Nobel  Barış  Ödülü’ne layık görülen ilk Amerikalı oldu. </p>
<p class="calibre1">Roosevelt 1914’te Almanya’nın Belçika ve Lüksemburg’u işgal  etmesine,  her  ne  kadar  bu  işgal  her  iki  ülkenin  de tarafsızlığını  kuran  antlaşmaları  açıkça  ihlal  ediyorsa  da,  ilk önce hiçbir duygu göstermeden yaklaştı:</p>
<p class="calibre1">“Bu  anlaşmaların  ortadan  kaldırılması  veya  göz  ardı edilmesi  konusunda  şu  veya  bu  şekilde  taraf  tutmuyorum. </p>
<p class="calibre1">Devler  ölüm  kalım  savaşına  girdikleri  zaman,  onlar  bir  o yana, bir bu yana savrulurken, bu büyük ve ağır savaşçıların ayakları  altında  dolaşan  herkes,  eğer  bunu  yapmak  tehlikeli ise ezilmeğe mahkûmdur. <a href="index_split_014.html#p1681">”{31}</a></p>
<p class="calibre1">Avrupa’da  savaşın  patlak  vermesinden  birkaç  ay  sonra, Roosevelt  Belçika’nın  tarafsızlığının  ortadan  kaldırılması konusundaki  ilk  görüşünü  değiştirdi.  Ancak  onu  ilgilendiren konu, Almanya’nın işgalinin hukuka aykırı olması değil, fakat bunun güç dengesine karşı yönelttiği tehditti. “...Almanya’nın bu  savaşı  kazanması,  İngiliz  Donanması’nı  batırması  ve İngiliz  İmparatorluğu’nu  ortadan  kaldırması  durumunda,  bir</p>
<p class="calibre1"><a id="p60"></a>iki yıl sonra bu ülkenin, Güney ve Orta Amerika’ya egemen olmak için baskıda bulunmayacağına kim inanır? <a href="index_split_014.html#p1681">”{32}</a></p>
<p class="calibre1">Roosevelt,  Amerika’nın  ağırlığını,  Üçlü  İtilâf  Devletleri tarafına koyabilmesi için büyük çapta silahlanma başlattı. Bir Alman  zaferinin  olası  ve  Birleşik  Devletler  için  tehlikeli olacağını  düşünüyordu.  Mihver  (ittifak)  Devletlerinin  zaferi, İngiliz  Kraliyet  Donanması’nın  korunmasını  faydasız  hale getirebilir  ve  Alman  emperyalizminin  Batı  Yarımküresi’nde de kendisini göstermesine imkân tanıyabilirdi. </p>
<p class="calibre1">Roosevelt’in  Atlantik’in  İngiliz  Donanması  tarafından kontrol  edilmesinin  Alman  hegemonyasından  daha  güvenli olduğuna olan inancı, kültürel eğilim ve ortak tarihi deneyim gibi  gözle  görülmeyen  unsurlardan  kaynaklanıyordu. </p>
<p class="calibre1">Gerçekten  de  Büyük  Britanya  ile  Amerika  arasında,  Birleşik Devletler-Almanya  ilişkilerinde  mevcut  olmayan  güçlü kültürel  bağlar  vardı.  Bundan  başka,  Birleşik  Devletler, Büyük  Britanya’nın  denizleri  yönetmesine  alışmıştı  ve bundan  herhangi  bir  endişe  duymuyordu;  ayrıca  Büyük Britanya’nın Amerikalarda genişleme planları olduğundan da endişe duymuyordu. Almanya ise, güven vermiyordu. 3 Ekim 1914’te  Roosevelt  (Almanya’nın  Belçika’nın  tarafsızlığını göz ardı etmesinin kaçınılmazlığı hakkındaki önceki görüşünü unutarak) Washington’daki İngiliz elçisine şunları yazıyordu:</p>
<p class="calibre1"><a id="p61"></a>“Eğer  halen  başkan  olsa  idim,  30  veya  31  Temmuz’da (Almanya’ya karşı) harekete geçerdim.” <a href="index_split_014.html#p1681">{33}</a></p>
<p class="calibre1">Bir  ay  sonra  Rudyard  Kipling’e  yazdığı  bir  mektupta Roosevelt,  kendi  inançlarına  dayanarak  Amerika’nın  Avrupa savaşına  sokulmasının  güçlüğünü  itiraf  etmiştir.  Amerikan halkı, bu kadar sıkı bir şekilde güç politikası koşullan içinde tanımlanan bir hareket yönü izlemeğe isteksizdi:</p>
<p class="calibre1">“İnandığım  her  şeyin  savunmasını  yaparsam  halkıma  bir yararım  olmazı  çünkü  beni  izlemezler.  Bizim  halkımız  dar görüşlüdür ve uluslararası konuları anlamaz. Sizin halkınız da dar görüşlüydü;  ancak  onlar  bu  konular  hakkında  bizimkiler kadar anlayışsız  değildir.  Geniş  okyanusun  varlığı  nedeniyle halkımız  halen  devam  etmekte  olan  çatışmada  korkacak  bir şey  olmadığına  ve  bununla  ilgili  bir  sorumluluğu  da bulunmadığına inanmaktadır. <a href="index_split_014.html#p1681">”{34}</a></p>
<p class="calibre1">Dış  politika  hakkındaki  Amerikan  düşüncesi,  Theodore Roosevelt’te  en  yük-noktasına  varmış  olsaydı,  bu,  Avrupa devlet  yönetimi  prensiplerinin  Amerikan  koşullarına uydurulması  biçiminde  bir  evrim  olarak  tanımlanabilirdi.  O</p>
<p class="calibre1">zaman  Roosevelt  de,  Amerikalarda  üstünlüğünü  sağlayan, ABD’nin ağırlığını hissettirmeye başladığı dönemde görevde olan  başkan  olarak  değerlendirilebilirdi.  Fakat  Amerikan  dış</p>
<p class="calibre1">politika  düşünce  biçimi  Roosevelt’le  son  bulmadı;  bunun olması  da  mümkün  değildi.  Kendi  rolünü,  halkının</p>
<p class="calibre1"><a id="p62"></a>deneyimleri  ile  sınırlandıran  bir  lider  kendisini  durgunluğa mahkûm eder; halkının deneyimlerini aşmasını bilen bir lider ise,  halkı  tarafından  anlaşılmamak  tehlikesi  ile  karşılaşır. </p>
<p class="calibre1">Amerika’yı,  ne  deneyimleri,  ne  de  değerleri,  Roosevelt’in kendisi için belirlediği role hazırlamıştır. </p>
<p class="calibre1">Tarihin  bir  başka  ironisi  de  Amerika’nın,  Roosevelt’in hayal  ettiği  liderlik  rolünü  sonunda  onun  sağlığında oynaması,  fakat  bunu  onun  saçma  bulduğu  prensipler  adına ve  küçümsediği  bir  başkanın  rehberliğinde  yapmasıdır. </p>
<p class="calibre1">Woodrow  Wilson,  geleneksel  Amerikan  ayrımcılığının  bir sembolü  ve  Amerikan  dış  politikasının  egemen  entelektüel ekolünün yaratıcısı idi. Öyle bir ekol ki, Roosevelt tarafından en  hafif  deyimle  konu  dışı,  en  ağır  deyimle  uzun  vadeli Amerikan çıkarlarına zıt. </p>
<p class="calibre1">Amerika’nın  en  büyük  başkanları  içinde,  yerleşmiş  bütün devlet yönetimi prensipleri çerçevesinde düşünüldüğü zaman, Roosevelt,  bu  iki  başkan  arasında  açıkça  daha  inandırıcı argümana sahip olanıdır. Bununla beraber, ağır basan Wilson olmuştur.  Bir  yüzyıl  sonra  Roosevelt  başarılarından  dolayı hatırlandı;  fakat  Amerikan  düşüncesine  şekil  veren  yine  de Wilson  olmuştur.  Roosevelt,  zamanında  dünya  işlerini yöneten  devletler  arasında  uluslararası  politikanın  nasıl işlediğini  öğrenmişti.  Uluslararası  sistemin  işleyişi  hakkında onun kadar bilgiye sahip başka bir Amerikan başkanı yoktur. </p>
<p class="calibre1"><a id="p63"></a>Ancak Wilson da Amerikan motivasyonunun temellerini çok iyi kavramıştı ki, bunların en önemlisi, Amerika’nın kendisini diğer  uluslar  gibi  bir  ulus  olarak  değerlendirmemesiydi. </p>
<p class="calibre1">Moral  tarafsızlık  noktasından  hareketle,  sürekli  değişen  bir dengeyi  korumak  amacıyla  güçteki  küçük  değişmeleri devamlı  olarak  kontrol  eden  Avrupa  tarzı  diplomasinin gerektirdiği teorik ve pratik temel Amerika’da yoktu. Gücün gerçekleri ve verdiği dersler ne olursa olsun, Amerikan halkı, kendisini  diğerlerinden  ayıran  özelliğin,  özgürlüğün uygulanması ve yayılması olduğuna inanıyordu. </p>
<p class="calibre1">Amerikalılar,  ancak  bir  konu,  ülkelerinin  diğer  ülkelerden farklı  olduğu  algılamaları  ile  kesişirse,  büyük  işlere yönlendirilebilirler.  Büyük  devletler  diplomasisinin  işleyiş</p>
<p class="calibre1">metoduna  entelektüel  olarak  iyi  uyum  sağlamış  olmakla birlikte,  Roosevelt’in  yaklaşımı,  Birinci  Dünya  Savaşı’na girmeleri  gerektiğine  vatandaşlarını  inandıramadı.  Diğer taraftan  Wilson,  halkının  duygularını,  yabancı  liderler  için büyük  ölçüde  anlaşılmaz  olan,  ama  moral  yönden  yücelten argümanlar yoluyla yönlendirdi. </p>
<p class="calibre1">Wilson’ın  başarısı,  hayret  uyandıracak  bir  başarıydı.  Güç politikasını  reddeden  Wilson,  Amerikan  halkını  nasıl hareketlendireceğini çok iyi biliyordu. Politikaya oldukça geç girmiş  bir  akademisyen  olan  Wilson,  Cumhuriyetçi  Parti’de Taft  ile  Roosevelt  arasındaki  çekişmeden  yararlanarak</p>
<p class="calibre1"><a id="p64"></a>seçilmişti.  Wilson,  Amerika’nın  içgüdüsel  yalnızlık politikasının,  Amerikan  halkının  ideallerinin  benzersizliği üzerinde  işlenerek  yenilebileceğini  kavramıştı.  Önce tarafsızlığı  şiddetli  bir  şekilde  savunarak  yönetiminin  barışa bağlılığını gösterdikten sonra, yalnızlık politikası taraftarı bir ülkeyi  adım  adım  savaşa  soktu.  Bunu  da,  her  türlü  bencil ulusal </p>
<p class="calibre1">çıkarı </p>
<p class="calibre1">reddedip, </p>
<p class="calibre1">Amerika’nın </p>
<p class="calibre1">ilkelerinin</p>
<p class="calibre1">yüceltilmesinden başka bir çıkar gütmediğini belirterek yaptı. </p>
<p class="calibre1">Wilson,  2  Aralık  1913’teki  devletin  durumu  ile  ilgili  ilk Ulusa  Sesleniş  konuşmasında,  sonradan  Wilsonizm  olarak tanınan  prensiplerin  ana  çizgilerini  ortaya  koydu.  Wilson’ın görüşüne  göre,  uluslararası  düzenin  temeli,  denge  değil evrensel hukuk, ulusal savlar değil, ulusal güvenilirlikti. Bazı tahkim  kararlarının  onaylanmasını  isteyen  Wilson,  kuvvetin değil,  tarafları  bağlayan  tahkim  kararlarının  uluslararası anlaşmazlıkların  çözümlenmesinde  başvurulacak  metot olması gerektiği görüşünde idi:</p>
<p class="calibre1">“Birleşik  Amerika  ile  diğer  devletler  arasındaki anlaşmazlıkların  çözümlenmesi  için  olası  bir  tek  ölçüt  olup, bu  ölçütün  iki  unsuru  vardır:  Kendi  şerefimiz  ve  dünya barışına  karşı  olan  yükümlülüğümüz.  Yeni  anlaşma yükümlülükleri  kurulması  ve  kabul  edilmiş  olanların yorumlanması için böyle bir test kolaylıkla yapılmalıdır. <a href="index_split_014.html#p1681">”{35}</a></p>
<p class="calibre1"><a id="p65"></a>Ne güçle ve ne de politik iradeyle desteklenmiş, kulağa hoş</p>
<p class="calibre1">gelen ilkeler kadar Roosevelt’i tedirgin eden bir şey olamazdı. </p>
<p class="calibre1">Bir dostuna şöyle yazıyordu: “Kan ve demir politikası ile süt ve su politikası arasında bir seçim yapmak gerekirse, kan ve demir  politikasından  yanayım!  Bu  politika,  yalnız  ulus  için değil, uzun vadede dünya için de daha iyidir.” <a href="index_split_014.html#p1682">{36}</a></p>
<p class="calibre1">Aynı  şekilde,  Roosevelt’in  Avrupa’daki  savaşa  savunma harcamalarının arttırılması biçiminde cevap verilmesi önerisi de  Wilson’a  anlamsız  geliyordu.  8  Aralık  1914’teki  ikinci Ulusa  Sesleniş  konuşmasında  Wilson  –ki  dört  aydan  beri savaş  Avrupa’da  bütün  şiddeti  ile  devam  ediyordu–</p>
<p class="calibre1">Amerika’nın  silahlanmasının  arttırılmasını  reddediyordu; çünkü bu tutumun “kendi nefsimize itimadı kaybettiğimizin” </p>
<p class="calibre1">işareti  olacağını;  savaş  sonunda  “savaş  nedenlerinin  bize dokunmayacağını, savaşın var oluşunun, dostluk için fırsatlar ve hizmetler yaratacağını...” söylüyordu. <a href="index_split_014.html#p1682">{37}</a></p>
<p class="calibre1">Wilson’ın  görüşüne  göre,  Amerika’nın  etkisi,  bencillikten uzak  oluşuna  dayanmaktadır.  Amerika  böyle  kalmalıydı  ki, sonunda  savaşan  taraflar  arasına  saygın  bir  hakem  olarak girebilsin.  Roosevelt,  Avrupa’daki  savaşın,  özellikle  de  bir Alman  zaferinin  sonunda  Amerika’nın  güvenliğini  tehdit edeceğini  belirtmişti.  Wilson  ise,  savaşın  Amerika’yı gerçekten  ilgilendirmediğini  ve  Amerika’nın  bir  arabulucu olarak  ortaya  çıkması  gerektiğini  düşünmüştü.  Avrupa’daki</p>
<p class="calibre1"><a id="p66"></a>savaş, Amerika’nın güç dengesinden daha yüksek olan değer yargılarına  olan  inancı  dolayısıyla  uluslararası  ilişkilere  yeni ve  daha  iyi  bir  yaklaşım  başlatması  için  önemli  bir  fırsat yaratmıştır. </p>
<p class="calibre1">Roosevelt,  bu  görüşlerle  alay  ediyordu  ve  Wilson’u, 1916’daki  seçimlerde  yeniden  seçimi  kazanabilmek  için halkın  yalnızlıktan  yana  olan  duygularını  sömürmekle suçluyordu.  Gerçekte  Wilson’ın  politikasının  temel  noktası, yalnızlık politikasının tamamen tersiydi. Wilson’ın açıkladığı düşünce,  Amerika’nın  dünyadan  elini  eteğini  çekmesi  değil, onun değerlerinin evrensel olarak uygulanması ve zamanla bu değerlerin  yaygınlaştırılması  için  Amerika’nın  yükümlülük üstlenmesiydi.  Wilson,  Jefferson’dan  beri  gelenekselleşen Amerikan  düşünce  biçimini  bir  kez  daha  ortaya  koyuyor; fakat bunu bir çeşit görev ideolojisinin hizmetine sokuyordu: 1. Amerika’nın özel misyonu, bugünden yarına yapılan diplomasinin üstündedir ve onun, insanlığın geri kalan bölümü için bir özgürlük ışıldağı olmasını</p>
<p class="calibre1">gerektirmektedir. </p>
<p class="calibre1">2. Demokrasilerin dış politikaları moral bakımından üstündür. Çünkü demokrasilerin halkları, özünde barışsever halklardır. </p>
<p class="calibre1">3. Dış politika kişisel ahlakla aynı moral standartları yansıtmalıdır. </p>
<p class="calibre1">4. Devletin, kendisi için özel ve ayrı bir ahlak anlayışı istemeye hakkı yoktur. </p>
<p class="calibre1"><a id="p67"></a>Wilson,  Amerika’nın  moral  yönden  benzersiz  olduğu görüşüne bir de evrensel boyut kattı:</p>
<p class="calibre1">“Başka  herhangi  bir  ulusun  gücünden  korkmamız olanaksızdır.  Biz  ticaret  alanında  veya  başka  herhangi  bir barışçı  alanda  rakip  kıskançlığı  içinde  değiliz.  Biz  kendi hayatımızı kendi istediğimiz şekilde yaşamak istiyoruz; fakat başkalarının da aynı şekilde istedikleri gibi yaşamalarını arzu ediyoruz.  Biz  dünyanın  bütün  uluslarının  gerçek  dostuyuz; çünkü kimseyi tehdit etmiyoruz; kimsenin malında  gözümüz yok ve kimseyi devirmek niyetinde de değiliz.” <a href="index_split_014.html#p1682">{38}</a></p>
<p class="calibre1">Başka  hiçbir  ulus,  uluslararası  liderlik  iddiasını,  bencil olmama ilkesi üzerine dayandırmamıştır. Diğer bütün uluslar, ulusal  çıkarlarının  diğer  toplumların  ulusal  çıkarları  ile uyumlu </p>
<p class="calibre1">olup </p>
<p class="calibre1">olmamasına </p>
<p class="calibre1">göre </p>
<p class="calibre1">değerlendirilmesini</p>
<p class="calibre1">istemişlerdir.  Oysa  Woodrow  Wilson’dan  George  Bush’a kadar  Amerikan  başkanları,  liderlik  rolünün  en  önemli özelliği  olarak,  ülkelerinin  hiçbir  zaman  bencil  olmadığını göstermişlerdir.  Ne  Wilson,  ne  de  ondan  sonra  gelenler, Amerika’nın  bencil  olmama  iddiasının,  daha  az  yüksek ilkelere  sahip  olan  yabancı  liderler  için  belirsizlik  yarattığı gerçeği  ile  bugüne  kadar  yüz  yüze  gelmek  istememişlerdir. </p>
<p class="calibre1">Ulusal  çıkarlar  hesaplanabilir;  bencil  olmamanın  tarifini  ise, bunu uygulayanın kendisi yapar. </p>
<p class="calibre1"><a id="p68"></a>Bununla  beraber,  Wilson’a  göre  Amerikan  toplumunun bencil olmayan doğası, ilahi bir lütfun göstergesidir:</p>
<p class="calibre1">“Allah’ın  takdiri  ile  bu  kıta  başkaları  tarafından kullanılmamış  olarak  bırakıldı;  özgürlüğü  ve  insan  haklarını her  şeyden  çok  seven  barışçı  bir  ulus  gelsin,  yerleşsin  ve bencil olmayan bir birlik kursunlar diye bekletildi. <a href="index_split_014.html#p1682">”{39}</a></p>
<p class="calibre1">Amerikan  değerlerinin  ilahi  bir  lütuf  olduğu  iddiası, Amerika’ya,  Roosevelt’in  hayal  edebildiğinden  daha  yaygın bir  küresel  rol  veriyordu.  Çünkü  Roosevelt  güç  dengesini geliştirmek  ve  bu  denge  içinde,  Amerika’nın  rolünü  gittikçe büyüyen  gücüyle  orantılı  hale  getirmekten  başka  bir  şey istememişti.  Roosevelt’in  görüşüne  göre,  Amerika  birçok ulustan  daha  güçlü  ve  büyük  devletlerden  oluşan  seçkin  bir grubun üyesi olmakla birlikte, diğer uluslar arasında bir ulus olabilir  ve  aynı  zamanda  dengenin  kurallarına  da  bağlı kalabilirdi. </p>
<p class="calibre1">Wilson,  Amerika’yı  bu  düşüncelerden  tamamen  uzak  bir noktaya  getirdi.  Güç  dengesini  hor  gören  Wilson, Amerika’nın  rolünün  “bencilliğimizi  değil,  büyüklüğümüzü kanıtlamak<a href="index_split_014.html#p1682">”{40}  </a>olduğunda  ısrar  etti.  Bu  doğru  olsa  idi, Amerika’nın kendi değer yargılarını kendisine saklama hakkı yoktu.  Wilson,  1915  gibi  erken  bir  tarihte,  Amerika’nın güvenliğinin,  insanlığın  geri  kalan  bölümünün  tümünün güvenliğinden  ayrılamayacağı  şeklinde  benzeri  görülmemiş</p>
<p class="calibre1"><a id="p69"></a>bir  doktrin  ortaya  attı.  Bu,  şu  demekti:  “Bundan  böyle Amerika’nın  görevi,  dünyanın  neresinde  olursa  olsun  her türlü saldırıya karşı koymaktır.”:</p>
<p class="calibre1">“Biz  kesintiye  uğramadan  gelişme,  doğruluk  ve  özgürlük prensipleri üzerine kurulu olan kendi hayatımızın bozulmadan islemesini istediğimiz için, nereden gelirse gelsin bizim hiçbir zaman  başvurmayacağımız  bir  eylem  olan  saldırıyı reddediyoruz.  Ulusal  gelişmemizi  güven  içinde  ve  kendi koyduğumuz kurallar içinde sağlamakta ısrarlıyız. Bundan da fazlasını  yapıyoruz.  Bunları  başkaları  için  de  istiyoruz. </p>
<p class="calibre1">Kişisel  özgürlük  ve  serbest  ulusal  gelişme  konularındaki içtenliğimizi  yalnızca  bizi  etkileyen  olaylara  ve  ilişkilere ayırmıyoruz. Bunu, dünyanın  her  yerindeki  bağımsızlığın ve doğruluğun  engebeli  yollarında  yürümeye  çalışan  insanlar için hissediyoruz. <a href="index_split_014.html#p1682">”{41}</a></p>
<p class="calibre1">Amerika’yı  iyiliksever  bir  dünya  polisi  olarak  hayal  eden bu  politika,  ikinci  Dünya  Savaşı’ndan  sonra  gelişecek  olan sınırlandırma politikasının da habercisiydi. </p>
<p class="calibre1">En coşkulu zamanında dahi Roosevelt, bu kadar yaygın bir küresel  müdahaleciliği  hayal  bile  edemezdi.  Fakat  o  bir savaşçı-devlet adamı idi; Wilson ise Mesih-Papaz rolündeydi. </p>
<p class="calibre1">Devlet  adamları,  hatta  savaşçılar,  bütün  dikkatlerini  içinde yaşadıkları  dünyaya  yöneltirler;  peygamberler  için  ise</p>
<p class="calibre1">“hakiki” dünya, kurmak istedikleri dünyadır. </p>
<p class="calibre1"><a id="p70"></a>Wilson,  Amerikan  tarafsızlığının  doğrulanması  olarak başlattığı  politikayı,  küresel  bir  haçlı  seferinin  temellerini oluşturacak  bir  öneriler  paketi  haline  dönüştürdü.  Wilson’ın görüşüne  göre,  Amerika’nın  özgürlüğü  ile  dünyanın özgürlüğü arasında özde bir fark yoktu. Kılı kırk yararı ince yorumların  yapıldığı  ilmi  fakülte  toplantılarında  harcanan zamanın boşa gitmemiş olduğunu kanıtlayan Wilson, George Washington’ın yabancı politik bağlantıları konusunda yaptığı uyarıyla  aslında  ne  demek  istediğinin  olağanüstü  bir yorumunu  geliştirdi.  Wilson,  “yabancı”  kelimesini  öyle  bir şekilde yeniden tanımladı ki, ilk başkan bunu duysa kuşkusuz çok  şaşırırdı.  Wilson’a  göre  Washington’un  demek  istediği, Amerika’nın,  başkalarının  çıkarları  için  bağlantılara girmekten  kaçınması  gerektiğiydi.  Ama  Wilson,  insanlığı ilgilendiren  hiçbir  şey  “bize  yabancı  olamaz  veya  bizimle ilişkisiz  olamaz. <a href="index_split_014.html#p1682">”{42}  </a>diye  düşünüyordu.  Böylece,  artık Amerika’nın  elinde  dünya  işlerine  karışmak  için  sınırsız  bir izin vardı. </p>
<p class="calibre1">Devlet  Kurucusu  Baba’nın  yabancı  bağlantılara  karşı uyarısından  küresel  müdahalecilik  için  ruhsat  çıkarmak  ve sonunda  savaşa  karışmayı  kaçınılmaz  hale  getiren  bir tarafsızlık felsefesi geliştirmek, gerçekten olağanüstü bir zekâ kıvraklığını gösteriyor. Wilson daha iyi bir dünya hakkındaki görüşlerini  geliştirmek  yoluyla  ülkesini  dünya  savaşına</p>
<p class="calibre1"><a id="p71"></a>giderek daha çok yaklaştırdıkça, Amerika’nın bir yüzyıl süren kış uykusundan sonra öyle bir canlılık ve idealizm uyandırdı ki,  Amerika  ancak  bu  uykudan  sonra  uluslararası  arenaya daha  tecrübeli  partnerlerinin  bilmediği  bir  sağlık  ve dinamizmle  girebilirdi.  Avrupa  diplomasisi,  tarihi  boyunca kimi  zaman  sertleşmiş,  kimi  zaman  da  aşağıdan  almıştı; devlet  adamları,  olayları,  kolayca  parçalanabildiğini gördükleri  hayallerin,  sonunda  kaybolan  büyük  umutların  ve insan  sağgörüsünün  kırılganlığına  kurban  edilen  ideallerin prizmasından  görüyordu.  Bu  sınırlamalardan  haberi  olmayan Amerika, kendine özgü olduğu kabul edilen değer yargılarını, herkese </p>
<p class="calibre1">uygulanabilir </p>
<p class="calibre1">evrensel </p>
<p class="calibre1">prensipler </p>
<p class="calibre1">haline</p>
<p class="calibre1">dönüştürürken,  tarihin  sonunu  değilse  bile,  kesinlikle anlamsızlığını  cesurca  açıklıyordu.  Böylece  Wilson,  hiç olmazsa bir süre için güven içindeki Amerika ile kirlenmemiş</p>
<p class="calibre1">Amerikan  görüşleri  arasındaki  gerginliği  düşürmüş  oldu. </p>
<p class="calibre1">Amerika,  Birinci  Dünya  Savaşı’na,  ancak  evrensel özgürlüklerin savaşçısı rolünde ve yalnızca kendi adına değil, fakat tüm insanlık adına girebilirdi. </p>
<p class="calibre1">Almanya’nın  sınırsız  denizaltı  savaşı  ilan  etmesi  ve Lusitania’yı batırması, Amerika’nın savaş ilanının en önemli nedeni oldu. Fakat Wilson, Amerika’nın savaşa girişini, özel kaygılar  nedeniyle  haklı  bulmuş  değildi.  Ulusal  çıkarların tehlikeye girmesi, Belçika’nın işgal edilmesi ve güç dengesi, </p>
<p class="calibre1"><a id="p72"></a>savaş sebebi değildi. Savaşın en önemli amacı, yeni ve daha adil bir uluslararası düzen kurulması olan, daha çok moral bir temeli  vardı.  Savaş  ilan  edilmesini  isteyen  konuşmasında Wilson:</p>
<p class="calibre1">“Bu  büyük  barışsever  halkı  savaşa,  bütün  savaşların  en korkuncu ve yıkıcısı olan bu savaşa sürüklemek korkutucu bir şey.” diyordu. “Uygarlık bile tehlikededir. Fakat hak, barıştan daha  değerlidir  ve  daima  kalbimizde  yaşattığımız  idealler için,  demokrasi  için,  kendi  hükümetlerinde  söz  hakkı  elde edebilmek  amacıyla  otoriteye  boyun  eğen  insanların  hakkı için, küçük ulusların hakları ve özgürlükleri için, bütün özgür ulusların  uyumu  yoluyla  tüm  uluslara  barış  ve  güvenlik getirecek  ve  sonunda  dünyayı  özgür  yapacak  olan  hakkın evrensel egemenliği için savaşacağız.” <a href="index_split_014.html#p1682">{43}</a></p>
<p class="calibre1">Bu prensipler için yapılan bir savaşta uzlaşma olamaz. Tam zafer,  tek  geçerli  amaçtır.  Kuşkusuz  Roosevelt,  Amerika’nın savaş  hedeflerini  politik  ve  stratejik  terimlerle  açıkladı. </p>
<p class="calibre1">Wilson  ise,  Amerika’nın  ilgisizliğini  gösterişli  bir  şekilde vurgulayarak, Amerika’nın savaş hedeflerini tamamıyla moral açıdan  tanımladı.  Wilson’a  göre  savaş,  sınır  gözetmeden peşinde  koşulan,  çatışan  ulusal  çıkarların  sonucu  değildir; Almanya’nın uluslararası düzene, hiçbir kışkırtma olmaksızın saldırmasının  bir  sonucu  idi.  Esas  suçlu  Alman  halkı  değil, </p>
<p class="calibre1"><a id="p73"></a>Alman  İmparatoru’nun  kendisi  idi.  Savaş  ilan  edilmesini isterken Wilson şöyle demişti:</p>
<p class="calibre1">“Bizim Alman ulusu ile bir kavgamız yoktur. Onlara karşı sempati  ve  dostluktan  başka  bir  duygumuz  mevcut  değildir. </p>
<p class="calibre1">Onların  zorlaması  sonucunda  hükümetleri  bu  savaşa  girmiş</p>
<p class="calibre1">değildir.  Savaş,  onların  bilgisi  ve  onayı  ile  açılmış  değildir. </p>
<p class="calibre1">Bu  savaş,  yöneticileri  tarafından,  halka  hiçbir  zaman danışılmamış  ve  hanedanların  çıkarları  için  başlatılıp yürütülen bir savaştır. <a href="index_split_014.html#p1682">”{44}</a></p>
<p class="calibre1">Her  ne  kadar,  II.  William  Avrupa  sahnesinde  bir  serseri mayın gibi görülüyorsa da, hiçbir Avrupalı devlet adamı onu tahtından </p>
<p class="calibre1">indirme </p>
<p class="calibre1">düşüncesini </p>
<p class="calibre1">savunmadı; </p>
<p class="calibre1">kimse</p>
<p class="calibre1">İmparator’un  veya  hanedanının  devrilmesini,  Avrupa’da barışın anahtarı olarak düşünmedi. Ama bir kez Almanya’nın iç yapısı sorunu ileri sürülünce, artık çatışmanın on yıl önce Roosevelt’in  Japonya  ile  Rusya  arasında  sağladığı  türde, çatışan  çıkarları  dengeleyen  bir  uzlaşmayla  sona  ermesi mümkün  olamazdı.  22  Ocak  1917’de,  Amerika  savaşa girmeden  önce  Wilson  savaşın  amacını  şöyle  açıkladı:</p>
<p class="calibre1">“Zafersiz barış. <a href="index_split_014.html#p1682">”{45}</a> Oysa Amerika savaşa girince Wilson’ın önerdiği  barış,  ancak  toptan  zaferle  gerçekleştirilecek  bir barıştı. </p>
<p class="calibre1">Wilson’ın açıklaması, kısa sürede genel kabul gören görüş</p>
<p class="calibre1">halini  aldı.  Hatta  Herbert  Hoover  gibi  deneyimli  bir  devlet</p>
<p class="calibre1"><a id="p74"></a>adamı  bile,  Alman  yönetici  sınıfım,  “diğer  insanların  hayat kanı  ile  beslenen” <a href="index_split_014.html#p1682">{46}</a>  kötü  mirasın  tohumları  olarak tanımladı. Zamanın bu ruh hali, savaşı “Göklerin Krallığı” ile</p>
<p class="calibre1">“güç  ve  dehşetten  ibaret  olan  Hun  Ülkesi  Krallığı”  arasında bir mücadele olarak tanımlayan Cornell Üniversitesi Başkanı Jacob  Schurman  tarafından  çok  açık  bir  şekilde  yansıtılmış</p>
<p class="calibre1">oldu<a href="index_split_014.html#p1683">.{47}</a></p>
<p class="calibre1">Ancak  tek  bir  hanedanın  devrilmesi,  Wilson’ın  bütün söylediklerinin gerçekleştirilmesine yetmezdi. Wilson, ahlaki felsefesini  bütün  dünyaya  yaymaya  çalıştı;  yalnız  Almanya değil, fakat diğer bütün uluslar da demokrasinin kurulması ve yaşaması  için  güvenli  hale  getirilmelidir;  çünkü  barış</p>
<p class="calibre1">“demokratik  ulusların  işbirliğini<a href="index_split_014.html#p1683">”{48}  </a>gerektirir.  Başka  bir konuşmada,  Wilson,  eğer  bütün  dünyaya  özgürlüğü yaymazsa,  Amerika’nın  gücünün  boşa  harcanmış  olacağını söyleyerek daha da ileri gitmiştir:</p>
<p class="calibre1">“Bu  devleti,  insanları  özgür  yapmak  için  kurduk;  bu düşüncemizi  ve  niyetimizi  yalnızca  Amerika’ya  ayırmadık. </p>
<p class="calibre1">Şimdi </p>
<p class="calibre1">insanları </p>
<p class="calibre1">özgürlüğüne </p>
<p class="calibre1">kavuşturacağız. </p>
<p class="calibre1">Bunu</p>
<p class="calibre1">başaramazsak,  Amerika’nın  bütün  ünü  kaybolur  ve  bütün gücü dağılır.” <a href="index_split_014.html#p1683">{49}</a></p>
<p class="calibre1">Wilson’ın  savaşın  amaçlarını  ayrıntılı  bir  şekilde açıklamaya  en  çok  yaklaştığı  konuşma,  Ondört  Nokta konuşması  idi,  ki  bu  konu  9.  Bölüm’de  ayrıca  işlenecektir. </p>
<p class="calibre1"><a id="p75"></a>Wilson’ın  tarihi  başarısı,  Amerikalıların  ahlaki  inançlarına aykırı  olan  uluslararası  yükümlülüklere  uyamayacağını anlamasında yatmaktadır. Hatası ise, tarihin trajedilerini hata olarak  değerlendirmesi  veya  liderlerin  dar  görüşlülüğüne yahut kötülüğüne yorması ve barış için kamuoyunun gücü ve demokratik kurumların dünya çapında yaygınlaştırılmasından başka objektif bir temel kabul etmemesiydi. Bu süreç içinde, Avrupa  devletlerinden,  felsefi  veya  tarihi  olarak  hazır olmadıkları  bir  şeyi  üstlenmelerini,  tam  da  onları  tüketip bitiren bir savaştan sonra istedi. </p>
<p class="calibre1">Üç  yüzyıl  boyunca,  Avrupa  ulusları,  her  ek  kazancı  prim gibi  kabul  ederek,  dünya  düzenlerini,  ulusal  çıkarların dengelenmesine  ve  dış  politikalarını  da  güvenlik  arayışına dayandırdılar.  Wilson,  onlardan,  dış  politikalarını,  ahlaki inançlara  dayandırmalarını  ve  güvenliğin  de,  eğer  oluşursa, kendiliğinden  oluşmasına  izin  vermelerini  istedi.  Fakat Avrupa, böyle tarafsız bir politikanın uygulanması için gerekli kavramsal araçlara sahip değildi ve yüzyıllık bir yalnızlıktan henüz çıkmış Amerika’nın, uluslararası ilişkilerde, Wilson’ın teorilerinde belirttiği devamlı rolü sürdürüp sürdüremeyeceği de henüz belli değildi. </p>
<p class="calibre1">Wilson’ın  sahneye  çıkması,  Amerika  için  bir  dönüm noktasıydı;  Wilson,  ülke  tarihinin  akışını  önemli  ölçüde değiştiren ender görülen liderlerden birisiydi. Roosevelt veya</p>
<p class="calibre1"><a id="p76"></a>onun fikirleri 1912’de üstün gelseydi, savaş hedefleri sorunu, Amerika’nın  ulusal  çıkarlarının  doğasının  araştırılmasına dayandırılacaktı.  Roosevelt,  Amerika’nın  savaşa  girişini gerçekten  de  ileri  sürdüğü  şu  görüş  üzerine  oturturdu: Amerika  Üçlü  itilafa  girmediği  takdirde  Mihver  (ittifak) Devletleri  savaşı  kazanacak  ve  er  ya  da  geç  Amerika’nın güvenliği için tehdit oluşturacaktır. </p>
<p class="calibre1">Bu  şekilde  tanımlanan  Amerikan  ulusal  çıkan,  zamanla Amerika’nın,  Büyük  Britanya’nın  Kıta  Avrupa’sında izlediğine  benzer  bir  küresel  politika  izlemesine  neden olacaktı.  Üç  yüzyıl  boyunca  İngiliz  liderler  şu  varsayımdan hareket  ettiler:  Avrupa’nın  kaynakları  tek  bir  egemen  güç tarafından  kontrol  edilirse,  bu  güç,  Büyük  Britanya’nın denizlerdeki üstünlüğüne meydan okuyabilecek kaynaklara da sahip  olur  ve  böylece  onun  bağımsızlığını  tehdit  eder. </p>
<p class="calibre1">Jeopolitik  açıdan  kendisi  de  Avrasya  kıyılarının  açığında  bir ada  olan  Birleşik  Devletler,  aynı  mantıkla  Avrupa  veya Asya’nın herhangi bir güç tarafından, hatta iki kıtanın da aynı güç  tarafından  egemenlik  altına  alınmasına  direnmek zorunluluğunu hissetmiştir. Asıl casus belli’yi (savaş nedeni) sağlayan,  Almanya’nın  moral  saldırısı  değil,  fakat  jeopolitik yayılmasının boyutlan olmalıdır. </p>
<p class="calibre1">Ancak  böyle  bir  Eski  Dünya  yaklaşım  tarzı,  Wilson tarafından  harekete  geçirilen  Amerikan  heyecanının</p>
<p class="calibre1"><a id="p77"></a>kaynaklarına  ters  düşmüştür  ve  hala  da  öyledir.  Bunu yapabileceğine  inanarak  ölen  Roosevelt  bile,  savunduğu  güç politikasını  uygulamayı  başaramazdı.  Bunu  başarabileceği inancını koruyarak öldü. Roosevelt başkan değildi ve Wilson, daha Amerika savaşa girmeden önce, savaş sonrası düzeninin, uluslararası  politikanın  yerleşmiş  prensipleri  üzerine dayandırılması  girişimlerine  karşı  koyacağını  çok  açık  bir şekilde söylemişti. </p>
<p class="calibre1">Wilson  savaşın  sebepleri  arasında,  yalnızca  Alman liderliğinin kötülüğünde değil, aynı zamanda Avrupa’nın güç dengesi  sistemini  de  görmüştü.  22  Ocak  1917’de,  savaştan önceki  uluslararası  sisteme,  bu  sistemi  “organize  rekabet” </p>
<p class="calibre1">sistemi diye tanımlayarak saldırdı:</p>
<p class="calibre1">“Dünyanın  gelecekteki  barışı  ve  politikası  şu  soruya dayanıyor:  Şimdiki  savaş,  âdil  ve  güvenli  bir  barış  için  mi, yoksa  sadece  yeni  bir  güç  dengesi  için  mi  yapılıyor?  ...  Bir güç  dengesi  değil,  fakat  güç  topluluğu  oluşturulmalıdır; organize  rekabet  değil,  organize  bir  ortak  barış</p>
<p class="calibre1">yapılmalıdır. <a href="index_split_014.html#p1683">”{50}</a></p>
<p class="calibre1">Wilson’un  “güç  topluluğu”ndan  kastı,  sonradan  “ortak güvenlik”  olarak  adlandırılan  tamamıyla  yeni  bir  kavramdı. </p>
<p class="calibre1">(Büyük Britanya’da William Gladstone, 1880’lerde bu fikrin ölü  doğan  değişik  bir  şeklini  ortaya  atmıştı. <a href="index_split_014.html#p1683">){51}</a>  Bütün dünya  uluslarının,  barışta  eşit  çıkarları  olduğuna  ve  bu</p>
<p class="calibre1"><a id="p78"></a>nedenle  onu  bozanı  cezalandırmak  için  birleşeceklerine inanan  Wilson,  uluslararası  düzeni,  barışseverlerin  moral konsensüsü yoluyla savunma önerisini getirmişti:</p>
<p class="calibre1">“Bu  dönem,  bir  zamanlar  ulusların  düşüncelerini  yöneten ulusal  bencillik  standartlarını  reddeden  ve  sorulacak  tek sorunun  ‘Bu  doğru  mu?  Bu  adil  mi?  Bu  insanlığın  yararına mı?’  olduğu  yeni  bir  düzene  yol  vermelerini  isteyen  bir dönemdir.” <a href="index_split_014.html#p1683">{52}</a></p>
<p class="calibre1">Wilson,  bu  konsensüsü  kurumlaştırmak  için  bütünüyle  bir Amerikan kurumu olan Milletler Cemiyeti düşüncesini ortaya atmıştır.  Bu  dünya  kurumunun  gözetimi  altında,  güç,  yerini ahlaka uygunluğa, silah gücü, yerini kamuoyunun yönetimine bırakacaktı.  Wilson,  demokratik  olan  Büyük  Britanya  ve Fransa’nın  başkentleri  dâhil  tüm  başkentlerde  savaşın  çıkışı üzerine  yapılan  tutkulu  rahatlama  ve  mutluluk  gösterilerini görmezden  gelerek,  eğer  insanlar  yeterli  derecede bilgilendirilirse </p>
<p class="calibre1">savaş </p>
<p class="calibre1">olmayacağını </p>
<p class="calibre1">sürekli </p>
<p class="calibre1">olarak</p>
<p class="calibre1">vurgulamıştır.  Wilson’a  göre,  bu  yeni  teori  işleyecekse, uluslararası  yönetimde  en  az  iki  değişikliğin  yapılması gereklidir:  Birincisi,  demokratik  yönetim  şeklinin  bütün dünyaya yayılması; ikincisi de “bireylerden beklediğimiz aynı yüksek  onur  kurallarına”  dayanan  “yeni  ve  daha  sağlıklı  bir diplomasi. <a href="index_split_014.html#p1683">”{53}</a></p>
<p class="calibre1"><a id="p79"></a>Wilson  1918’de  barışın  gerçekleşmesi  için  şimdiye  kadar işitilmemiş,  nefes  kesecek  kadar  heyecanlı  bir  şart  açıkladı:</p>
<p class="calibre1">“Dünya barışını tek başına ve gizlice bozabilecek tüm hakem kararlarının  ortadan  kaldırılması  veya  bu  şimdilik  olanaksız ise,  hiç  olmazsa  etkisinin  azaltılması.” <a href="index_split_014.html#p1683">{54}</a>  Bu  görüşlerden hareketle  kurulan  ve  çalıştırılan  bir  Milletler  Cemiyeti’nin krizleri  savaşsız  çözebileceğini  Wilson,  14  Şubat  1919’da Barış Konferansı’nda dile getirdi:</p>
<p class="calibre1">“Milletler  Cemiyeti  Antlaşması’nda  biz,  öncelikle  ve çoğunlukla  bir  büyük  güce  dayanıyoruz;  bu  güç  dünya kamuoyunun  moral  baskısıdır;  halkın  gözünü  üzerinde hissetmenin  zorlayan,  temizleyen  ve  aydınlatan  etkisidir... </p>
<p class="calibre1">böylece,  ışığı  görünce  ortadan  kaybolan  kötülükler,  tüm dünyanın  lanetlemesinin  evrensel şekilde  ifade  edilmesinden doğan  daha  güçlü  ışık  altında  tam  olarak  yok edilebilecektir. <a href="index_split_014.html#p1683">”{55}</a></p>
<p class="calibre1">Barışın korunması, artık geleneksel güç hesapları ile değil, polis  mekanizmalarıyla  da  desteklenen  dünya  çapında  bir konsensüsle  sağlanacaktır.  Demokratik  ulusların  evrensel gruplaşması,  bir  “barış  vakfı”  gibi  çalışabilecek  ve  eski  güç dengesi ve ittifak sistemlerinin yerine geçecektir. </p>
<p class="calibre1">Böyle  yüksek  duygular,  uygulanmak  bir  yana,  daha  önce hiçbir ulus tarafından ortaya bile atılmamıştı. Oysa Amerikan idealizminin  ellerinde,  dış  politika  üzerine  ulusal  düşünce</p>
<p class="calibre1"><a id="p80"></a>biçimi  içinde  en  geçer  akçe  halini  aldı.  Wilson’dan  sonra gelen  her  Amerikan  Başkanı,  Wilson’ın  temasının çeşitlemelerini  öne  sürmüştür,  iç  tartışmalar,  Wilson’ın ideallerinin,  kaynayan  bir  dünyanın  sorunlarıyla  ilgilenirken, uygun  bir  rehber  olup  olmadıklarından  çok,  onları  (ki  kısa sürede  Wilson’la  özdeşleştirilmeyecek  kadar  orta  malı olmuşlardı)  gerçekleştirmede  başarısız  olunmasıyla  ilgiliydi. </p>
<p class="calibre1">Üç  kuşak  boyunca  eleştirmenler,  Wilson’ın  analizine  ve vardığı sonuçlara insafsızca saldırdılar. Yine de bütün bu süre içinde,  Wilson’ın  prensipleri  Amerikan  dış  politika  düşünce biçiminin temel taşı olmuştur. </p>
<p class="calibre1">Wilson’un  güç  ile  ilkeleri  karma  yapması,  aynı  zamanda Amerikan </p>
<p class="calibre1">vicdani </p>
<p class="calibre1">prensipler </p>
<p class="calibre1">ile </p>
<p class="calibre1">gereksinmelerini</p>
<p class="calibre1">uzlaştırmaya çalışırken, belirsizlikle geçen onlarca yıl için de sahneyi hazırladı. Ortak güvenliğin temel varsayımı, ulusların güvenliğe karşı yapılan her tehdidi aynı şekilde görmeleri ve bu tehdide karşı koymak için aynı riskleri göze almaya hazır olmaları  idi.  Önceden  böyle  bir  şey  olmadığı  gibi,  Milletler Cemiyeti  ve  Birleşmiş  Milletler’in  bütün  tarihinde  de  böyle bir şeyin olacağı yoktu. Ancak bu tehdit, iki dünya savaşında ve bölgesel temelde Soğuk Savaş’ta olduğu gibi çok kuvvetli ise ve herkesi veya çoğunluğu gerçekten etkiliyorsa, böyle bir konsensüs  olasıdır.  Fakat  çoğu  durumda  ve  hemen  hemen bütün  çetin  olaylarda,  dünya  ulusları,  ya  tehdidin  doğası</p>
<p class="calibre1"><a id="p81"></a>hakkında  veya  tehdidi  karşılamak  için  yapabilecekleri özverinin  türü  konusunda  anlaşmazlığa  düşmüşlerdir.  Bu 1935’te  İtalya’nın  Habeşistan’a  saldırısından,  1992’deki Bosna  krizine  kadar  böyle  olmuştur.  Pozitif  hedefleri gerçekleştirmek  veya  adaletsizliği  gidermek  durumunda  ise, küresel  konsensüse  ulaşmak  daha  da  zor  olmuştur.  Şu  husus hayret  vericidir  ki,  Soğuk  Savaş  sonrası  dönem  gibi,  güçlü ideolojik  veya  askeri  tehdidin  olmadığı  ve  daha  önce görülmemiş  derecede  demokrasiye  sahte  bağlılığın  mevcut olduğu bir devirde, bu güçlükler daha da artmıştır. </p>
<p class="calibre1">Wilsonizm  uluslararası  ilişkilere  ait  Amerikan  düşünce biçimindeki  bir  başka  parçalanmayı  da  ortaya  koymuştur. </p>
<p class="calibre1">Amerika’nın,  tehdidin  yöntemi  ne  olursa  olsun  koruması gereken  herhangi  bir  güvenlik  çıkarı  var  mıdır?  Yoksa Amerika,  sadece  hukuka  aykırı  diye  tanımlanabilecek değişikliklere  mi  karşı  koymalıdır?  Amerika’yı  ilgilendiren şey  uluslararası  dönüşümün  metodu  mudur,  yoksa  kendisi midir?  Amerika  jeopolitiğin  prensiplerini  tamamen  mi reddediyor,  yoksa  onların  Amerikan  değer  yargıları geçirilerek  yeniden  yorumlanması  mı  gerekiyor?  Bütün bunlar çatışırsa, hangisi üstün gelmelidir? </p>
<p class="calibre1">Wilsonizme göre, Amerika, özellikle değişimin yöntemine karşıdır  ve  görünürde  hukuki  metotlarla  tehdit  edildiği takdirde,  savunmaya  değer  hiçbir  stratejik  çıkan  yoktur.  En</p>
<p class="calibre1"><a id="p82"></a>son  olarak  Körfez  Savaşı’nda  Başkan  Bush,  hayati  petrol kaynaklarından çok, saldırmama ilkesini savunduğunu ısrarla belirtti.  Soğuk  Savaş  sırasında  ise,  Amerikan  iç  politik tartışmalarının  bir  kısmı,  bütün  olumsuz  taraflarına  karşın, Amerika’nın  Moskova  tehdidine  karşı  direnmeyi  organize etmeğe ahlaken hakkı olup olmadığıyla ilgiliydi. </p>
<p class="calibre1">Theodore  Roosevelt’in,  bu  sorulara  verilecek  cevaplar konusunda hiçbir kuşkusu olamazdı. Ulusların tehditleri aynı şekilde algılamaları ve bu tehditlere aynı tepkiyi göstermeleri, Roosevelt’in  hayatı  boyunca  savunduğu  her  şeyin  inkârı anlamına  gelirdi.  Kurban  ve  saldırganın  aynı  zamanda  üye olduğu  bir  dünya  kuruluşunu  da  Roosevelt  hayal  bile edemezdi. Kasım 1918’de, bir mektubunda şöyle yazıyor:</p>
<p class="calibre1">“Kendisinden  çok  şey  beklememek  kaydıyla  böyle  bir Milletler  Cemiyeti’ne  taraftarım.  Fakat  Aesop  (Ezop)  ‘un kitabındaki  kahramanın  rolünü  üstlenmek  istemem.  Aesop, kitabında  kurtların  ve  koyunların  silahsızlanma  konusunda nasıl  anlaştıklarını,  koyunların  bir  iyi  niyet  gösterisi  olarak çoban  köpeklerini  nasıl  uzaklaştırdıklarını  ve  sonuçta  nasıl kurtlar tarafından yenildiklerini hikâye ediyordu.” <a href="index_split_014.html#p1683">{56}</a></p>
<p class="calibre1">Roosevelt  Aralık  ayında,  Pennsylvania  Senatörü  Knox’a şunu yazıyordu:</p>
<p class="calibre1">“Milletler  Cemiyeti  küçük  bir  iş yapabilir;  fakat  ne  kadar az  şey  yaparsa  o  kadar  çok  iş  yapmış  gibi  görünecek  ve  o</p>
<p class="calibre1"><a id="p83"></a>kadar da bununla övünecektir. Milletler Cemiyeti hakkındaki konuşmalar,  temel  amacı  ebedi  bir  barış  kurmak  olan  ve bundan  yüzyıl  önce  yapılan  Kutsal  İttifak  hakkındaki konuşmalara  tatsız  bir  benzerlik  gösteriyor.  Çar  Aleksandr ise, yüzyıl önce bu hareketin Başkan Wilson’ı idi.” <a href="index_split_014.html#p1683">{57}</a></p>
<p class="calibre1">Roosevelt’in  görüşüne  göre,  yalnızca  mistikler,  hayalciler ve  entelektüeller  barışın  insanın  doğal  hali  olduğunu  ve barışın  tarafsız  konsensüsle  sağlanabileceğini  ileri  sürerler. </p>
<p class="calibre1">Roosevelt’e  göre,  barış,  doğal  olarak,  çok  nazik,  kolay kırılabilir  bir  şeydir  ve  ancak  sonsuz  uyanıklık,  güçlü olanların  silahlarıyla  ve  aynı  fikirde  olanlar  arasında  yapılan anlaşmalarla korunabilirdi. </p>
<p class="calibre1">Ancak  Roosevelt  dünyaya  ya  yüzyıl  geç  geldi,  yahut  da erken.  Onun  uluslararası  ilişkilere  yaklaşımı  1919’da  onunla beraber  öldü;  o  tarihten  beri,  hiçbir  Amerikan  dış  politika düşünce  ekolü  onu  hatırlamadı.  Diğer  taraftan,  Wilson’ın entelektüel  başarısı  nedeniyledir  ki,  dış  politikası, Roosevelt’in  koyduğu  kuralların  birçoğunu  içermesine rağmen </p>
<p class="calibre1">Richard </p>
<p class="calibre1">Nixon, </p>
<p class="calibre1">kendisini </p>
<p class="calibre1">Wilson’ın</p>
<p class="calibre1">enternasyonalizminin bir izleyicisi saydı ve Bakanlar Kurulu odasına savaş zamanındaki başkanın bir portresini astı. </p>
<p class="calibre1">Amerika, Milletler Cemiyeti’ni pek benimseyemedi; çünkü ülke  bu  kadar  geniş  bir  küresel  role  henüz  hazır  değildi. </p>
<p class="calibre1">Bununla  beraber,  Wilson’ın  entelektüel  zaferi  herhangi  bir</p>
<p class="calibre1"><a id="p84"></a>politik başarının olabileceğinden çok daha önemli idi. Çünkü Amerika  ne  zaman  yeni  bir  dünya  düzeni  kurmak  görevi  ile karşılaşsa,  şöyle  veya  böyle,  daima  Woodrow  Wilson’ın koyduğu  ilkelere  dönmüştür.  II.  Dünya  Savaşı’nın  sonunda, Amerika,  savaştan  galip  çıkanların  uyumuna  dayanan  bir barış  kurulabileceği  umuduyla  Birleşmiş  Milletler’in, Milletler  Cemiyeti  ile  aynı  prensipler  üzerine  kurulmasına yardımcı  oldu.  Bu  umut  öldüğü  zaman,  Amerika,  Soğuk Savaş’ı, iki süper güç arasında bir çatışma olarak değil, fakat demokrasi  için  moral  bir  mücadele  olarak  yürütmüştür. </p>
<p class="calibre1">Komünizm  çökünce,  demokratik  kurumların  dünya  çapında yaygınlaşmasıyla  da  güçlenen,  barışa  giden  yolun  ortak güvenlikten  geçtiği  şeklindeki  Wilson  görüşü,  Amerika’nın her iki büyük siyasi partisi tarafından da kabul edilmiştir. </p>
<p class="calibre1">Wilsonizm,  Amerika’nın  temel  dramını  dünya  sahnesine taşıdı:  Amerikan  ideolojisi  bir  anlamda  devrimciydi;  ama içeride  Amerikalılar  kendilerini  statükodan  memnun  olarak değerlendirirlerdi.  Dış  politika  sorunlarını  iyi  ile  kötü arasındaki bir mücadeleye çevirme eğilimindeki Amerikalılar, genellikle  bir  uzlaşma  durumunda,  kısmen  veya  yetersiz  bir sonuç  alındığında,  kendilerini  huzursuz  hissederlerdi. </p>
<p class="calibre1">Amerika’nın  geniş  jeopolitik  dönüşümlerde  çekingen davranması,  Amerika’yı  çoğunlukla  toprak  ve  bazen  de politik  statükonun  savunulmasıyla  ilgilendirdi.  Hukukun</p>
<p class="calibre1"><a id="p85"></a>üstünlüğüne  güvenen  Amerika,  barışçıl  değişikliğe  olan inancı  ile  tüm  önemli  değişikliklerin  şiddet  ve  karışıklıkla sağlandığı tarihsel gerçeğini uzlaştırmayı başaramamıştır. </p>
<p class="calibre1">Amerika,  ideallerini,  kendisinden  daha  az  şanslı  bir dünyada ve yaşama alanı daha dar, daha sınırlı amaçlara sahip ve  kendine  güveni  daha  az  devletlerle  bir  uyum  içinde uygulamak  durumunda  olduğunu  öğrendi.  Savaş  sonrası dünya,  büyük  ölçüde  Amerika’nın  eseridir;  öyle  ki,  sonunda Amerika  Wilson’ın  hayal  ettiği  rolü  oynamaya  başladı  –</p>
<p class="calibre1">izlenecek bir ışıldak ve varılacak bir umut. </p>
<p class="calibre1"><a id="p86"></a> </p>
<p class="calibre1"></p>
<p class="calibre1"><a id="p87"></a><img src="index-87_1.jpg" class="calibre2"/></p>
<p class="calibre1">Oranjlı William          Kardinal Richelieu</p>
<p class="calibre1"></p>
<p class="calibre1"><b class="calibre3">3</b></p>
<p class="calibre1"><b class="calibre3">Evrensellikten Dengeye:</b></p>
<p class="calibre1"><b class="calibre3">Richelieu, Oranjlı William ve Pitt</b></p>
<p class="calibre1">Tarihçilerin  Avrupa  güç  dengesi  sistemi  olarak tanımladıkları  sistem,  Ortaçağ’ın  evrensellik  umudunun çöküşünden  sonra  XVII.  yüzyılda  ortaya  çıktı.  Bu  umut, Roma </p>
<p class="calibre1">İmparatorluğu’nun </p>
<p class="calibre1">ve </p>
<p class="calibre1">Katolik </p>
<p class="calibre1">Kilisesi’nin</p>
<p class="calibre1">geleneklerini  bir  araya  getiren  bir  dünya  düzeni  kavramı getiriyordu. </p>
<p class="calibre1">Dünya, </p>
<p class="calibre1">göklerin </p>
<p class="calibre1">bir </p>
<p class="calibre1">yansıması </p>
<p class="calibre1">gibi</p>
<p class="calibre1">düşünülüyordu.  Tek  bir  Tanrı’nın  cennette  egemen  olması gibi,  bir  imparator,  laik  bir  dünyayı  ve  bir  papa  da  Evrensel Kilise’yi yönetecekti. </p>
<p class="calibre1">Almanya ve Kuzey İtalya’nın feodal devletleri, bu ruh hali içinde,  Kutsal  Roma  imparatoru  ‘nün  yönetimi  altında gruplaşmışlardı.  XVII.  yüzyıl  ilerledikçe,  bu  imparatorluk, </p>
<p class="calibre1"><a id="p88"></a>Avrupa’yı  egemenliği  altına  alma  potansiyeline  sahip  oldu. </p>
<p class="calibre1">Ren  Nehri’nin  uzak  batısında  olan  sınırları  ile  Fransa  ve Büyük  Britanya,  imparatorluğa  göre  çevre  devletleri konumundaydılar:  Eğer  Kutsal  Roma  imparatorluğu,  teknik olarak  egemenliği  altındaki  tüm  bu  topraklar  üzerinde merkezi  kontrol  kurmayı  başarsaydı,  Batı  Avrupa devletlerinin  onunla  ilişkisi  de,  Çin’in  komşularının  Orta Krallık’la,  Fransa’nın  Vietnam  veya  Kore’yle  ve  Büyük Britanya’nın Japonya’yla ilişkilerine benzerdi. </p>
<p class="calibre1">Ancak  Ortaçağ’ın  büyük  bölümünde,  Kutsal  Roma imparatorluğu,  bu  merkezi  kontrol  düzeyine  ulaşamadı.  Bir neden,  bu  derece  geniş  toprakları  birbirine  bağlamayı zorlaştıran  bir  unsur  olarak,  yeterli  ulaşım  ve  iletişim sistemlerinin  yokluğuydu.  Fakat  en  önemli  neden,  Kutsal Roma  İmparatorluğu’nun,  kilisenin  yönetimi  ile  hükümetin yönetimini birbirinden ayırması idi. Bir firavun veya Sezar’ın aksine,  Kutsal  Roma  imparatoru,  onlara  atfedilen  ilahi niteliklere sahip bir imparator olarak görülmezdi. Batı Avrupa dışında  her  yerde,  hatta  Doğu  Kilisesi  tarafından  yönetilen bölgelerde bile, din ve hükümet, her birine yapılacak önemli atamaların,  merkezi  hükümetin  elinde  olması  sayesinde birleştirilmişti;  dini  yetkililer,  Batı  Hıristiyanlığının  bir  hak olarak  talep  ettiği  özerk  statüyü  kurmak  için  ne  gerekli araçlara, ne de otoriteye sahipti. </p>
<p class="calibre1"><a id="p89"></a>Batı  Avrupa’da,  papa  ile  imparator  arasındaki  olası  ve zaman  zaman  da  fiili  anlaşmazlık,  modern  demokrasinin temeli  olan  anayasacılık  ve  kuvvetler  ayrılığı  prensibi  için gerekli şartları yarattı. Bu durum, çeşitli feodal yöneticilerin, çatışan taraflardan bedelini alarak, özerkliklerini artırmalarına olanak  tanıdı.  Sonuçta  bu  durum  dukalıklar,  kasabalar, şehirler  ve  piskoposluklar  şeklinde  parçalara  bölünmüş  bir Avrupa’nın ortaya çıkmasına neden oldu. Her ne kadar teorik olarak  bütün  feodal  lordlar,  imparatora  sadakat  göstermek zorunluluğunda  iseler  de,  uygulamada  bildiklerini  okudular. </p>
<p class="calibre1">Çeşitli  hanedanlar,  tahtta  hak  iddia  ettiler  ve  merkezi  otorite hemen </p>
<p class="calibre1">hemen </p>
<p class="calibre1">ortadan </p>
<p class="calibre1">kalktı, </p>
<p class="calibre1">imparatorlar, </p>
<p class="calibre1">bunu</p>
<p class="calibre1">gerçekleştirme güçleri olmadığı halde, eski evrensel yönetim hayalini  bırakmadılar.  Evrensel  Kilise’nin  birer  parçası olmaya  devam  etmekle  birlikte,  kanatlarda  kalan  Fransa, Büyük </p>
<p class="calibre1">Britanya </p>
<p class="calibre1">ve </p>
<p class="calibre1">İspanya </p>
<p class="calibre1">ise, </p>
<p class="calibre1">Kutsal </p>
<p class="calibre1">Roma</p>
<p class="calibre1">İmparatorluğu’nun otoritesini kabul etmediler. </p>
<p class="calibre1">XVI. yüzyılda Habsburg Hanedanı, imparatorluk tahtındaki iddiasını  ortaya  koyup,  akıllı  evliliklerle  İspanya  tacını  ve geniş  topraklarını  elde  edinceye  kadar,  Kutsal  Roma İmparatoru’nun  evrensel  taleplerini,  politik  bir  sisteme dönüştüremedi.  XVI.  yüzyılın  ilk  yarısında  imparator  V. </p>
<p class="calibre1">Charles,  imparatorluk  otoritesini  bir  merkezi  Avrupa imparatorluğu  ümidini  artıran  bir  noktaya  kadar  canlandırdı. </p>
<p class="calibre1"><a id="p90"></a>Bu  imparatorluk,  bugünkü  Almanya,  Avusturya,  Kuzey İtalya, Çek Cumhuriyeti, Slovakya, Macaristan, Doğu Fransa, Belçika ve Hollanda’yı sınırları içine alıyordu. Bu gruplaşma, Avrupa’da  güç  dengesine  benzeyen  herhangi  bir  oluşumun ortaya çıkmasını önleyecek kadar güçlü idi. </p>
<p class="calibre1">Tam da bu sırada Papalığın Reformasyon’un etkisi altında zayıflaması,  egemen  bir  Avrupa  imparatorluğu  kurulması ümidini ortadan kaldırdı. Papalık güçlü olduğu zaman, Kutsal Roma imparatorluğu için sürekli bir sorun ve çetin bir rakipti. </p>
<p class="calibre1">XVI.  yüzyılda  zayıflayınca,  imparatorluk  düşüncesine  karşı aynı  derecede  zararlı  bir  kurum  haline  geldi,  imparatorlar, kendilerini  Tanrı’nın  yeryüzündeki  temsilcisi  olarak  görmek ve başkalarının da onları bu gözle görmeleri arzusunda idiler. </p>
<p class="calibre1">Fakat  XVI.  yüzyılda  imparator,  Protestan  topraklarında Tanrı’nın  yeryüzündeki  temsilcisinden  çok  yozlaşmış  bir papaya bağlı Viyanalı bir savaşçı olarak algılanmaya başladı. </p>
<p class="calibre1">Reformasyon, asi prenslere, hem dini, hem de politik alanda, yeni  bir  hareket  serbestliği  tanıdı.  Roma  ile  bağlarının kopması, dinsel evrensellikle de bağlarının kopması anlamına geliyordu;  Habsburg  imparatoru  ile  mücadeleleri  de, prenslerin,  imparatorluğa  sadakatlerini,  artık  dini  bir  görev olarak görmediklerini gösterdi. </p>
<p class="calibre1">Birlik  kavramının  çöküşü  ile  birlikte,  Avrupa’da  ortaya çıkan  yeni  devletler  dinsel  sapkınlıklarını  haklı  çıkarmak  ve</p>
<p class="calibre1"><a id="p91"></a>aralarındaki  ilişkileri  düzenlemek  için  bazı  prensiplere gereksinim  duydular.  Aradıklarını  da  raison  d’état  ve  güç dengesi  kavramlarında  buldular.  Bunlar  birbirine  bağlı kavramlardır. Raison d’état, devletin iyiliğinin, onu ilerletmek için  kullanılan  her  türlü  aracı  haklı  çıkardığını  söyler.  Orta Çağ’ın  evrensel  ahlak  nosyonunun  yerini  ulusal  çıkar,  kendi bencil  çıkarlarını  kovalayan  her  devletin,  bir  şekilde  bütün devletlerin  güvenlik  ve  gelişmesine  katkıda  bulunduğu açıklamasıyla,  evrensel  monarşi  nostaljisinin  yerini  de,  güç dengesi aldı. </p>
<p class="calibre1">Bu  yeni  yaklaşımın  ilk  ve  en  kapsamlı  formülü,  aynı zamanda  Avrupa’nın  ilk  ulus-devletlerinden  birisi  olan Fransa’dan  geldi.  Fransa,  Kutsal  Roma  İmparatorluğu’nun yeniden  canlandırılmasından  en  çok  zarara  uğrayacak  ülke idi;  çünkü,  eğer  modern  terminolojiyi  kullanmak  gerekirse, Fransa  imparatorluk  tarafından  “Finlandiyalılaştırılmış” </p>
<p class="calibre1">duruma düşürülebilirdi. Fransa, dini kısıtlamalar zayıflayınca, Reformasyon’un  komşuları  arasında  yarattığı  rekabeti kullanmaya  başladı.  Fransız  yöneticiler,  Kutsal  Roma İmparatorluğu’nun </p>
<p class="calibre1">gittikçe </p>
<p class="calibre1">zayıflamasının </p>
<p class="calibre1">(hatta</p>
<p class="calibre1">dağılmasının),  Fransa’nın  güvenliğini  artıracağını  ve  eğer talihi  yaver  giderse,  Fransa’ya  doğuya  doğru  genişleme olanağı tanıyacağını fark ettiler. </p>
<p class="calibre1"><a id="p92"></a>Bu  Fransız  politikasının  baş  aktörü,  asla  tahmin edilemeyecek birisiydi: Kilise’nin bir prensi, Armand Jean du Plesis,  Kardinal  Richelieu,  1624-1642  yılları  arasında Fransa’nın  başbakanı.  Kardinal  Richelieu’nün  ölüm  haberini alan  Papa  VII.  Urban’ın  şöyle  dediği  rivayet  edilir:  “Eğer Tanrı varsa, Kardinal Richelieu’nün hesabını vereceği çok şey olacaktır. Yoksa... o zaman başarılı bir yaşamı olmuştur.” <a href="index_split_014.html#p1684">{58}</a></p>
<p class="calibre1">Mezar  kitabesi  olabilecek  bu  söz,  zamanın  temel  tabularını görmezden gelerek ve gerçekte onları aşarak büyük başarılar elde eden bu devlet adamını şüphesiz memnun ederdi. </p>
<p class="calibre1">Pek  az  devlet  adamı,  tarih  üzerinde  onun  kadar  etkili olmuştur.  Richelieu,  modern  devlet  sisteminin  babasıdır. </p>
<p class="calibre1">Raison d’état kavramını o yarattı ve kendi ülkesinin çıkan için acımasızca  kullandı.  Onun  gözetimi  altında,  raison  d’état Fransız  politikasının  temel  ilkesi  olarak  Ortaçağ’ın  evrensel moral değerlerinin yerini aldı. </p>
<p class="calibre1">Başlangıçta,  Habsburgların  Avrupa’ya  egemen  olmasını önlemeye  çalıştı.  Fakat  bıraktığı  miras,  bundan  sonraki  iki yüzyıl  boyunca  haleflerinde,  Avrupa’da  Fransız  üstünlüğünü kurma  isteği  uyandıran  bir  mirastı.  Bu  isteklerin başarısızlığından,  ilk  önce  yaşamın  bir  gerçeği,  sonra  da uluslararası ilişkileri örgütleme sistemi olarak bir güç dengesi kavramı ortaya çıktı. </p>
<p class="calibre1"><a id="p93"></a>Richelieu  1624’te,  Habsburg  Kutsal  Roma  imparatoru  II. </p>
<p class="calibre1">Ferdinand’ın,  Katolik  dininin  evrenselliğini  canlandırmaya, Protestanlığı  ezmeye  ve  Orta  Avrupa  prensleri  üzerinde imparatorluk otoritesi kurmaya çalıştığı bir dönemde işbaşına geldi.  Bu  süreç,  yani  karşı-reformasyon,  1618’de  Orta Avrupa’da patlak veren ve insanlık tarihinin en acımasız ve en yıkıcı savaşlarından birine dönüşen Otuz Yıl Savaşları’na yol açtı. </p>
<p class="calibre1">1618’de, çoğu Kutsal Roma İmparatorluğu’nun bir parçası olan Orta Avrupa’nın Almanca konuşan toprakları, iki silahlı kampa  ayrılmıştı:  Protestanlar  ve  Katolikler.  Savaşın  fitili aynı  yıl  Prag’da  ateşlendi  ve  çok  geçmeden  Almanya’nın tümü  çatışmanın  içine  çekildi.  Almanya’nın  kan  kaybı gittikçe arttığından, prenslikler dış işgalciler için savunmasız birer  kurban  durumuna  düştüler.  Çok  geçmeden  Danimarka ve  İsveç  orduları,  Orta  Avrupa’da  ilerlemeye  başladılar; hemen  arkasından  Fransız  ordusu  çatışmaya  katıldı.  1648’de savaş  sona  erdiği  zaman,  Orta  Avrupa  yerle  bir  edilmiş  ve Almanya  nüfusunun  neredeyse  üçte  birini  kaybetmişti.  Bu trajik  çekişme  sırasında  Kardinal  Richelieu,  diğer  Avrupa devletlerinin  de  izleyen  yüzyıl  içinde  kabul  ettikleri  raison d’état prensibini Fransız politikasına aşıladı. </p>
<p class="calibre1">Kilisenin  bir  prensi  olarak  Richelieu’nün,  Ferdinand’ın Katolik  dinini,  eski  haline  getirme  girişimini  onaylaması</p>
<p class="calibre1"><a id="p94"></a>gerekirdi.  Fakat  Richelieu,  Fransız  ulusal  çıkarını,  her  türlü dini amacın üzerinde tuttu. Bir kardinal olması, Richelieu’nün Habsburgların  Katolik  dinini  yeniden  kurma  girişimini, Fransa’nın  güvenliğine  yönelik  jeopolitik  bir  tehdit  olarak görmesini  engellemedi.  Richelieu’ye  göre,  bu  dinsel  bir eylem  değil,  Avusturya’nın  Orta  Avrupa’da  üstünlük sağlamak  ve  Fransa’yı  ikinci  sınıf  bir  statüye  düşürmek  için yaptığı siyasi bir manevraydı. </p>
<p class="calibre1">Richelieu’nin  korkusu  sebepsiz  de  değildi.  Avrupa haritasına  bir  göz  atmak,  Fransa’nın  her  taraftan  Habsburg toprakları  ile  çevrili  olduğunu  görmeğe  yetiyordu:  Güneyde İspanya,  güneydoğuda  çoğunlukla  İspanya  tarafından yönetilen  Kuzey  İtalya  şehir-devletleri,  doğuda  yine İspanya’nın kontrolünde olan Franche-Comte (bugünkü Lyon ve  Savoy  civarı)  ve  kuzeyde  İspanyol  Hollandası.  İspanyol Habsburglarının kontrolünde olmayan birkaç sınır ise, ailenin Avusturya  kolunun  yönetimi  altında  idi.  Bugünkü  Alsace bölgesi  olan  Ren  Nehri  kıyısı  boyunca  uzanan  ve  stratejik olarak  önemli  olan  topraklar  gibi  Lorraine  Dukalığı  da Avusturyalı  Kutsal  Roma  İmparatoru’na  sadakatle  bağlıydı. </p>
<p class="calibre1">Eğer  Kuzey  Almanya  da  Habsburg  yönetimi  altına  girerse, Fransa,  Kutsal  Roma  İmparatorluğu’na  göre  tehlikeli  bir şekilde zayıflayacaktı. </p>
<p class="calibre1"><a id="p95"></a>Richelieu,  İspanya  ve  Avusturya’nın,  Fransa’yla  aynı Katolik  inancı  paylaşmalarında  da  çok  az  teselli  buldu. </p>
<p class="calibre1">Tersine,  karşı-Reformasyon’un  başarılı  olmasını  önlemek, tam  da  Richelieu’nün  yapmakta  kat’i  surette  kararlı  olduğu şeydi.  Bugün  ulusal  güvenlik  çıkarı,  o  günlerde  ise,  ilk  kez olarak  raison  d’état  olarak  isimlendirilen  şeyin  peşinde  olan Richelieu,  Protestan  prenslerin  tarafında  olmaya  ve  Evrensel Kilise’deki hizipleşmeden yararlanmaya hazırdı. </p>
<p class="calibre1">Habsburg  imparatorları,  aynı  kurallara  göre  hareket  etmiş</p>
<p class="calibre1">veya  ortaya  çıkan  raison  d’état  dünyasını  anlamış  olsalardı, Richelieu’nün  en  çok  korktuğu  şeyi  başarmak  için  ne  kadar iyi  bir  durumda  olduklarını  göreceklerdi.  Bu  da, Avusturya’nın üstünlüğü ve Kutsal Roma İmparatorluğu’nun kıta üzerinde egemen bir güç olarak ortaya çıkmasıydı. Ancak yüzyıllar  boyunca  Habsburgların  düşmanları,  hanedanın taktik  gerekliliklere  uyum  sağlamaktaki  katılığından  veya eğilimleri  anlamaktaki  başarısızlığından  yararlanmışlardır. </p>
<p class="calibre1">Habsburg  yöneticileri,  prensip  sahibi  kimselerdi.  Yenilgi hariç,  inançlarından  hiçbir  zaman  ödün  vermemişlerdir. </p>
<p class="calibre1">Dolayısıyla  bu  politik  maceranın  daha  başlangıcında, Kardinalin  acımasız  entrikalarına  karşı  tümden  savunmasız durumdaydılar. </p>
<p class="calibre1">Richelieu’nün  karşıtı  olan  imparator  Ferdinand  neredeyse kesin olarak raison d’état’yı hiç duymamıştı. Duymuş olsaydı</p>
<p class="calibre1"><a id="p96"></a>bile,  bunu  küfür  sayarak  reddedecekti;  çünkü  kendi  laik misyonunu  Tanrı’nın  iradesini  yerine  getirmek  olarak görüyordu  ve  Kutsal  Roma  imparatoru  unvanındaki  “kutsal” </p>
<p class="calibre1">kelimesini,  daima  üzerine  basarak  söylerdi,  ilahi  amaçlara, ahlaki  araçlardan  başka  bir  şeylerle  ulaşılabileceğini  asla kabul  edemezdi.  Kardinal  için  olağan  şeyler  olan  Protestan İsveçlilerle  veya  Müslüman  Türklerle  anlaşma  yapmak  gibi bir  şeyi  asla  düşünemezdi.  Ferdinand’ın  danışmanı  Cizvit Lamormaini, İmparator’un görüşünü şöyle özetliyor:</p>
<p class="calibre1">“Bugünlerde çok yaygın olan yanlış ve dejenere politikaları daha  en  başta  lanetledi.  Böyle  politikaları  uygulayanlar yalanla, </p>
<p class="calibre1">Tanrı </p>
<p class="calibre1">ve </p>
<p class="calibre1">dinin </p>
<p class="calibre1">kötüye </p>
<p class="calibre1">kullanılmasıyla</p>
<p class="calibre1">uğraştıklarından bunlarla ilişki kurulamayacağı görüşündeydi. </p>
<p class="calibre1">Ona  göre,  Tanrı’nın  lütfettiği  krallığı,  Tanrı’nın  reddettiği araçlarla  kuvvetlendirmeğe  çalışan  birisi,  büyük  bir  aptallık etmiş olurdu.” <a href="index_split_014.html#p1684">{59}</a></p>
<p class="calibre1">Bu  kadar  katı  değer  kurallarına  bağlı  bir  yöneticinin, bırakın  pazarlık  yaparken  manevra  yapmayı,  uzlaşma yapması  bile  olanaksızdı.  1596’da,  Ferdinand  henüz  arşidük iken  şu  açıklamayı  yapmıştı:  “İş  dini  konulara  gelince, mezhepçilere  herhangi  bir  taviz  vermek  yerine,  ölümü yeğlerim.” <a href="index_split_014.html#p1684">{60} </a>İmparatorluğunun zararına da olsa, kuşkusuz sözünde  durmuştur,  imparatorluğun  gelişmesinden  çok, Tanrı’nın iradesine boyun eğmekle ilgilenen imparator, onlara</p>
<p class="calibre1"><a id="p97"></a>yardımda  bulunmak  çıkarına  olmasına  karşın,  Protestanlığı ezmeyi kendisi tarafından yerine getirilmesi gerekli bir görev saymıştır.  Modern  bir  deyişle,  Ferdinand  tam  bir  fanatikti, İmparator’un </p>
<p class="calibre1">danışmanlarından </p>
<p class="calibre1">birisi </p>
<p class="calibre1">olan </p>
<p class="calibre1">Caspar</p>
<p class="calibre1">Scioppius’un </p>
<p class="calibre1">sözleri </p>
<p class="calibre1">İmparator’un </p>
<p class="calibre1">inançlarına </p>
<p class="calibre1">ışık</p>
<p class="calibre1">tutmaktadır:  “Sapkınların  öldürülmesini  isteyen  Tanrı’nın sesine  kulak  vermeyen  krala  lanet  olsun.  Siz  kendiniz  için değil, ancak Tanrı için savaşmaksınız” (Bellum non tuum, sed Dei esse statuas). <a href="index_split_014.html#p1684">{61} </a>Ferdinand için devlet, dine hizmet için vardır.  Yoksa,  din  devlete  hizmet  etmez.  “Bizim  kutsal itirafımız  için  önemli  olan  devlet  işlerinde,  insan  her  zaman insani  düşünceleri  göz  önüne  alamaz;  insan  daha  çok... </p>
<p class="calibre1">Tanrı’dan... ümit etmeli ve yalnız ona güvenmelidir.” <a href="index_split_014.html#p1684">{62}</a></p>
<p class="calibre1">Richelieu,  Ferdinand’in  dine  bağlılığını  stratejik  bir  sorun olarak  kabul  etti.  Her  ne  kadar  kendisi  de  dindar  idiyse  de, bakan  olarak  görevlerine  tamamen  laik  bir  gözle  bakıyordu. </p>
<p class="calibre1">Bağışlanma,  kişisel  amacı  olabilirdi;  fakat  bir  devlet  adamı olan  Richelieu  için  bu  amaç  konuyla  ilgisizdi.  Bir  keresinde</p>
<p class="calibre1">“insan ölümsüzdür; kurtuluşu bu dünyadan sonradır.” demişti. </p>
<p class="calibre1">“Devlet  ise  ölümsüz  değildir;  kurtuluşu  ya  şimdi  sağlanır veya  hiç  bir  zaman. <a href="index_split_014.html#p1684">”{63}  </a>Başka  bir  deyişle,  devletler  doğru olanı </p>
<p class="calibre1">yaptıklarından </p>
<p class="calibre1">dolayı </p>
<p class="calibre1">başka </p>
<p class="calibre1">bir </p>
<p class="calibre1">dünyada</p>
<p class="calibre1">ödüllendirilmezler;  gerekeni  yapabilmek  için  güçlü  oldukları zaman ödüllendirilirler. </p>
<p class="calibre1"><a id="p98"></a>Richelieu,  1629’da,  yani  savaşın  on  birinci  yılında, şartların  Ferdinand’a  sunduğu  fırsatı  onun  yerinde  olsa elinden  kaçırmazdı.  Protestan  prensler,  istedikleri  dini seçmekte  serbest  olmak  ve  Reformasyon  zamanında  elde ettikleri  kilise  topraklarını  korumalarına  izin  verilmesi şartıyla,  Habsburg  politik  üstünlüğünü  kabul  etmeğe hazırdılar.  Fakat  Ferdinand,  politik  gereklilikler  için  dini sıfatını  ikinci  plana  atamazdı.  Kendisi  için  büyük  bir  zafer sayılabilecek  ve  imparatorluğunu  güvence  altına  alabilecek böyle  bir  öneriyi  reddederek  Protestan  sapkınlığı  ezmeye kararlıydı.  Nitekim  Protestan  prenslerden,  1555’ten  bu  yana kiliseden  alınmış  bütün  toprakların  geri  verilmesini  isteyen Toprakların  İade  Emri’ni  çıkardı.  Bu  davranış,  fanatizmin, çıkar  üzerine  zaferinin,  inancın,  politik  çıkar  hesaplarının üstüne  çıkmasının  klasik  bir  örneğiydi.  Böylece,  savaşın sonuna kadar devamını da sağlamış oldu. </p>
<p class="calibre1">Durum böyle olunca, Richelieu Orta Avrupa iyice tükenene kadar  savaşı  uzatmaya  karar  verdi,  iç  politikaya  ilişkin  dini kuralları  da  bir  tarafa  attı.  1629  Alais  Bağışı’nda,  Fransız Protestanlarına  ibadet  özgürlüğü  tanıdı  ki,  bu  özgürlük,  tam da  İmparator’un  Alman  prenslerine  vermemek  için  savaştığı özgürlüktü.  Böylece  ülkesini  Orta  Avrupa’yı  parçalayan  iç karışıklıklara  karşı  koruyan  Richelieu,  Ferdinand’ın  dinsel</p>
<p class="calibre1"><a id="p99"></a>ateşini  de  Fransa’nın  ulusal  hedeflerini  gerçekleştirmek  için kullanmaya koyuldu. </p>
<p class="calibre1">Habsburg  İmparatoru’nun  ulusal  çıkarlarını  anlamaktaki yeteneksizliği  ve  böyle  bir  kavramın  geçerliliğini  kabul etmeyi  dahi  reddetmesi,  Fransa’nın  başbakanına  Protestan Alman  prenslerini  Kutsal  Roma  İmparatoru’na  karşı desteklemek  ve  onlara  para  yardımı  yapmak  fırsatını  verdi. </p>
<p class="calibre1">Kutsal  Roma  İmparatoru’nun  merkezileştirme  amacına karşılık,  Protestan  prenslerin  özgürlüklerinin  koruyucusu rolünü üstlenmek, Fransa’nın yüksek rütbeli bir din adamı ve onun Fransız Katolik Kralı XIII. Louis için asla akla gelecek bir  şey  değildi.  Kilisenin  bir  prensinin,  İsveç’in  Protestan Kralı  Gustav  Adolf  a  Kutsal  Roma  İmparatoru  ile  savaşmak için  para  yardımı  yapması,  yüz  elli  yıl  sonraki  Fransız Devrimi karışıklıkları kadar devrimci izler bıraktı. </p>
<p class="calibre1">Dinsel ateş ve ideolojik fanatizmin hâlâ egemen olduğu bir yüzyılda,  ahlaki  koşullardan  arındırılmış,  serinkanlı  bir  dış</p>
<p class="calibre1">politika,  çölde  üstü  karla  kaplı  Alp  Dağı’nı  bulmak  kadar olmayacak  bir  şeydi.  Richelieu’nün  amacı,  Fransa’nın etrafının  sarılmışlığına  bir  son  vermek,  Habsburgları tüketmek  ve  Fransa’nın  sınırlarında,  özellikle  de  Alman sınırında büyük bir gücün oluşmasına engel olmaktı. Anlaşma yapmak için tek kriteri, Fransa’nın çıkarlarına hizmet etmesi idi.  Nitekim  önce  Protestan  devletlerle,  sonra  da  Müslüman</p>
<p class="calibre1"><a id="p100"></a>Osmanlı İmparatorluğu ile anlaşma yaptı. Savaşı uzatmak ve savaşanları  tüketmek  için  düşmanlarının  düşmanlarına  para yardımları  yaptı,  ayaklanmaları  kışkırttı,  para  ile  destekledi, hanedan  kavgaları  ve  hukuki  anlaşmazlıklardan  oluşan olağanüstü bir mekanizmayı harekete geçirdi. O kadar başarılı oldu  ki,  1618’de  başlayan  savaş  onlarca  yıl  sürüp  gitti. </p>
<p class="calibre1">Sonunda  tarih,  bu  savaşlara  daha  uygun  bir  isim  bulamadığı için uzunluğundan dolayı Otuz Yıl Savaşları dedi. </p>
<p class="calibre1">Almanya  harap  olurken,  Fransa  bir  kenarda  bekledi. </p>
<p class="calibre1">1635’te,  savaşan  tarafların  tükenmişliği,  bir  defa  daha düşmanlığın son bulmasına ve bir uzlaşma barışı yapılmasına sebep  oldu.  Richelieu’nün  Fransız  Kralı’nın,  Habsburg İmparatoru  kadar  güçlü  olana  kadar  uzlaşmada  hiçbir  çıkarı yoktu.  Savaşın  on  yedinci  yılında,  amacına  ulaşmak  için Protestan  prenslerin  yanında  kavgaya  girmenin  gerekliliğine hükümdarını ikna etti ve bunu da Fransa’nın gittikçe büyüyen gücünü kullanmak için bundan daha iyi fırsat olamayacağına dayanarak yaptı:</p>
<p class="calibre1">“Devletimize  düşman  olan  kuvvetleri  on  yıl  boyunca, müttefiklerimizin  kuvvetleri  ile  ve  elinizi  kılıcınıza değil de, cebinize  atarak  kontrol  altında  tutmak,  büyük  bir  basireti gösteriyorsa,  müttefiklerimizin  artık  siz  olmadan  var olamayacaklarını anladığınız an savaşa katılmak da cesaret ve büyük zekâya işaret eder. Bu gösterir ki, krallığınızın barışını</p>
<p class="calibre1"><a id="p101"></a>sağlarken,  parayı  toplamada  büyük  çaba  sarf  eden  ve  sonra bunu  nasıl  harcayacağını  bilen  ekonomistler  gibi  hareket etmişsiniz.” <a href="index_split_014.html#p1684">{64}</a></p>
<p class="calibre1">Bir  raison  d’état  politikasının  başarılı  olması,  her  şeyden önce  güç  ilişkilerinin  doğru  değerlendirilmesine  bağlıdır. </p>
<p class="calibre1">Evrensel  değerler,  algılanma  biçimlerine  göre  değerlendirilir ve  devamlı  yorumlanmaları  gereksinimi  yoktur;  gerçekte  bu değerler sürekli yeniden yorumlanmayla ters düşerler. Gücün hudutlarını belirlemek ise, deneyim ve basiretin bir bileşimini ve  koşullara  göre  devamlı  ayarlamayı  gerektirir.  Teorik yönden güç dengesi kuşkusuz hesaplanabilir olmalıdır; ancak uygulamada  bunu  gerçekçi  olarak  yapmak  çok  zordur.  Daha da  karmaşık  olan,  kendi  hesaplamalarının,  diğer  devletlerin hesaplamaları  ile  uyumunu  sağlamaktır  ki,  bu  uyum,  güç dengesinin  işlemesinin  sağlanması  için  bir  önkoşuldur. </p>
<p class="calibre1">Dengenin  doğası  üzerinde  oluşacak  konsensüs,  çoğunlukla zaman zaman çıkan çatışmalarla ortaya çıkar. </p>
<p class="calibre1">Richelieu’nün,  hemen  hemen  matematik  bir  dakiklikle araçların amaçlara uygulanmasının mümkün olduğuna inancı olduğu  kadar,  kendisinin  bunu  yapma  yeteneği  olduğuna  da inanıyordu.  Political  Testament’ta  (Politik  Vasiyet)  şöyle yazıyor:  “Mantık,  desteklenecek  şey  ile  onu  destekleyecek kuvvetin  geometrik  olarak  orantılı  olmasını  gerektirir.” <a href="index_split_014.html#p1684">{65}</a></p>
<p class="calibre1">Yazgısı,  Richelieu’yü  kilisenin  prensi  yaptı;  inancı,  onun</p>
<p class="calibre1"><a id="p102"></a>insan  eylemlerinin  bilimsel  olarak  hesaplanabileceğini öğreten Descartes ve Spinoza gibi rasyonalistlerin entelektüel arkadaşlığına  itti;  fırsat  ona,  uluslararası  düzeni  ülkesinin yararına  dönüştürme  olanağını  sağladı.  Bir  devlet  adamının kendisi  hakkındaki  tahmini  bu  kez  doğru  çıktı.  Richelieu kendi  amaçlarını  çok  iyi  biliyordu;  ama  düşüncelerini  ve taktiklerini,  stratejisine  göre  ayarlayamasaydı  başarılı olamazdı. </p>
<p class="calibre1">Bu  kadar  yeni  ve  bu  kadar  soğukkanlı  bir  doktrine  karşı, karşıt  görüşlerin  ortaya  çıkmaması  olanaksızdı.  Sonraki yıllarda  bu  derece  yaygın  olan  güç  dengesi  doktrini,  ahlaki kaidelerin  önceliği  üzerine  kurulu  evrensel  geleneğe  bir saldırı  oluşturuyordu.  En  önemli  eleştirilerden  birisi,  bütün ahlaki  bağlarını  koparmış  bir  politikaya  şiddetle  saldıran tanınmış ilim adamı Jausenius’dan geldi:</p>
<p class="calibre1">“Laik  ve  fani  bir  devletin,  din  ve  kiliseden  daha  üstün olduğuna  mı  inanıyorlar?  En  koyu  Hıristiyan  kral,  ülkesinin yönetiminde,  aynı  zamanda  İsa’nın  ve  Tanrı’nın  ülkesini  de geliştirip  korumasını  gerektiren  hiçbir  şey  olduğuna inanmamak mı? Tanrı’ya şunu söylemeye cesaret edebilir mi? </p>
<p class="calibre1">Benim  devletim  korunduğu  ve  her  türlü  tehlikeden  uzak olduğu sürece, bırak insanlara Tanrı’ya tapmayı öğreten dinin, gücün ve şanın yıkılsın ve yok olsun. <a href="index_split_014.html#p1684">”{66}</a></p>
<p class="calibre1"><a id="p103"></a>Elbette  bunlar,  Richelieu’nün  bütün  çağdaşlarına  ve  belki de  Tanrı’sına  da  söylediği  sözlerdi.  Richelieu’nün  getirdiği devrimin  boyutu  o  kadar  büyüktü  ki,  kendisini  eleştirenler tarafından  reductio  ad  absurdum  (kendisini  yalanlayacak kadar ahlak dışı ve tehlikeli bir görüş) olarak değerlendirilen şey,  aslında  Richelieu’nün  görüşlerini  özetleyen  çok  uygun bir  sözdü.  Kral’ın  başbakanı  olarak,  din  ve  ahlakı,  yol gösterici ışığı olan raison d’état’ya göre alt düzeye itti. </p>
<p class="calibre1">Üstatlarının  bu  yolunu  tam  olarak  benimsediklerini gösteren  Richelieu’nün  taraftarları,  onu  eleştirenlerin  bu eleştirilerini  reddettiler.  Ulusal  çıkar  politikasının  en  yüksek ahlak kuralını temsil ettiğini, ahlak prensiplerini çiğneyenin o değil, Richelieu’yü eleştirenler olduğunu ileri sürdüler. </p>
<p class="calibre1">Eleştirileri  resmen  reddetmek,  Richelieu’nün  isteğiyle, krallık  yönetimine  yakın  bir  bilim  adamı  olan  Daniel  de Priezac’a  düştü.  Klasik  Makyavelvari  bir  üslup  kullanan Priezac,  görünüşte  sapkınlığın  yaygınlaşmasını  kolaylaştıran politikaları  uygulamak  suretiyle,  Richelieu’nün  ölümcül  bir günah  işlediği  iddiasına  karşı  çıktı.  Richelieu’nün  değil, tersine  onu  eleştirenlerin  ruhlarının  tehlikede  olduğunu söyledi.  Avrupa  Katolik  güçleri  arasında  en  saf  ve  en  dinine bağlı  olan  ülkenin  Fransa  olması  dolayısıyla,  Fransa’nın çıkarlarına  hizmet  eden  Richelieu,  aynı  zamanda  Katolik dininin çıkarlarına da hizmet etmekteydi. </p>
<p class="calibre1"><a id="p104"></a>Priezac,  Fransa’nın  böyle  benzersiz  bir  dinsel  görevle görevlendirildiği kanısına nasıl vardığını açıklamadı. Bununla beraber,  Fransız  devletinin  güçlendirilmesinin  Katolik Kilisesi’nin  de  çıkarına  olduğu  görüşü,  bu  varsayımı  takip eden doğal sonuçtu. O halde Richelieu’nün politikası da son derece  ahlaklıydı.  Gerçekte,  etrafının  Habsburglar  tarafından çevrilmiş olması, Fransa’nın güvenliğine karşı o kadar büyük bir  tehlike  oluşturuyordu  ki,  bu  çemberin  kırılması  şarttı  ve Fransa Kralı’nın bu ahlaki amacı gerçekleştirmek için seçtiği metot ne olursa olsun onu temize çıkarırdı:</p>
<p class="calibre1">“Barışı, savaş yoluyla sağlamak isteyen kişi bunu yaparken isteklerine  aykırı  bir  şey  olursa,  bu  onun  iradenin  değil, yasaları çok sert ve emirleri çok acımasız olan zorunluluğun bir  suçudur...  Bir  savaş, eğer savaş açma  nedenleri  haklıysa, haklıdır...  O  halde,  göz  önünde  tutulması  gereken  temel faktör,  başvurulan  araçlar  değil,  iradedir...  Suçluyu cezalandırmak  isteyen  kimse,  bazen  kusuru  olmayan  bir masumun da kanını dökebilir.” <a href="index_split_014.html#p1684">{67}</a></p>
<p class="calibre1">Lafı  dolandırmadan  konuşmak  gerekirse,  amaç  kullanılan araçları meşrulaştırır. </p>
<p class="calibre1">Richelieu’yü  eleştiren  bir  başkası,  Mathieu  de  Morgues, kardinali dini, dünya işlerine alet etmekle suçladı. “Üstadınız Machiavelli, istekleri yerine gelinceye kadar, eski Romalılara, </p>
<p class="calibre1"><a id="p105"></a>dinin  nasıl  kullanılacağını,  ona  nasıl  şekil  verileceğini,  nasıl açıklanacağını ve nasıl uygulanacağını gösterdi. <a href="index_split_014.html#p1684">”{68}</a></p>
<p class="calibre1">De  Morgues’in  söyledikleri,  Jansenius’un  söylediklerinin aynısı idi ve etkisizdi. Richelieu, gerçekten de bu tanımlanan şeyi  yapıyordu  ve  dini,  tam  iddia  edildiği  gibi  kullanıyordu. </p>
<p class="calibre1">Kuşkusuz kendisi, tıpkı Machiavelli’nin yaptığı gibi, dünyayı nasıl  ise  öyle  analiz  ettiğini  söylerdi.  Machiavelli’nin  de söylediği gibi, ahlaki hassasiyetin daha saf olduğu bir dünyayı yeğleyebilirdi;  fakat  tarihin  kendi  devlet  adamlığı  hakkında, ortaya  çıkan  koşullan  ve  faktörleri  nasıl  değerlendirdiğine bakarak  hüküm  vereceğine  inanırdı.  Gerçekten  de  bir  devlet adamının  değerlendirilmesinde,  kendisi  için  belirlediği amaçları gerçekleştirmesini bir kriter olarak alırsak, Richelieu modern  tarihin  yeni  ufuklar  açan  bir  şahsiyeti  olarak anılmalıdır. Çünkü ardında, bulduğu dünyadan büyük ölçüde farklı  bir  dünya  bıraktı  ve  Fransa’nın  sonraki  üç  yüzyıl izleyeceği bir politikayı başlattı. </p>
<p class="calibre1">Bu  şekilde,  Fransa  Avrupa’da  sözü  geçen  devlet  oldu  ve topraklarını  büyük  ölçüde  genişletti.  Otuz  Yıl  Savaşları’na son veren 1648 Westphalia Barışı’nı izleyen yüzyılda, raison d’état  doktrini  Avrupa  diplomasisinin  yol  gösteren  prensibi oldu.  Ne  kendisinden  sonraki  yüzyılların  devlet  adamlarının kendisine  saygı  duymaları,  ne  de  düşmanı  II.  Ferdinand’ın kaderi  olan  unutulma,  kardinali  şaşırtırdı.  Richelieu</p>
<p class="calibre1"><a id="p106"></a>hayalperest  bir  adam  değildi.  Political  Testament’ında  şöyle yazıyor:  “Devlet  işlerinde  kim  güçlü  ise,  çoğu  zaman  o haklıdır ve kim güçsüz ise, dünyanın çoğunluğunun gözünde haksız  konumuna  düşmekten  kendisini  zor  korur.”  Aradan geçen yüzyıllarda aksi nadiren ileri sürülmüş bir kural. <a href="index_split_014.html#p1684">{69}</a></p>
<p class="calibre1">Richelieu’nün  Orta  Avrupa  tarihi  üzerindeki  etkisi  ise, Fransa  adına  kazandığı  başarıların  tam  tersidir.  O  birleşmiş</p>
<p class="calibre1">bir Orta Avrupa’dan çok korkmuş ve bunun oluşmaması için elinden  geleni  yapmıştır.  Büyük  bir  olasılıkla,  Almanya’nın birliğini iki yüzyıl kadar geciktirmiştir. Otuz Yıl Savaşları’nın ilk  evresi,  tıpkı  İngiltere’nin  Normandiyalı  bir  hanedanın vesayeti altında bir ulus-devlet olması ve birkaç yüzyıl sonra Fransa’nın  da  Capetlerle  aynı  yolu  izlemesi  gibi, Habsburgların  da  Almanya’yı  kendi  hanedanlıkları  altında birleştirme  çabası  olarak  görülebilir.  Richelieu  Habsburgları engelledi ve Kutsal Roma İmparatorluğu’nu üç yüzden çok ve her biri bağımsız bir dış politika uygulamakta özgür prensliğe böldü.  Almanya  bir  ulus-devlet  olamadı;  küçük  hanedan kavgaları  ile  uğraşırken  içine  dönük  bir  devlet  oldu.  Sonuç olarak,  ulusal  bir  politik  kültür  geliştiremedi  ve  Bismark, XIX.  yüzyılda  Almanya’yı  birleştirene  kadar,  kurtulamadığı bir  köylülük  içinde  dondu  kaldı.  Almanya  birçoğu  Fransa tarafından  başlatılan  Avrupa  savaşlarının  savaş  meydanı haline  dönüştü  ve  Avrupa’nın  denizaşırı  sömürgecilik</p>
<p class="calibre1"><a id="p107"></a>akımının  da  ilk  dalgasını  kaçırmış  oldu.  Sonunda birleştiğinde,  Almanya’nın  ulusal  çıkarlarını  tanımlamada  o kadar az deneyimi vardı ki, bu yüzyılın en kötü trajedilerinin çoğunu o yarattı. </p>
<p class="calibre1">Ancak ilahlar, çoğu zaman insanı, arzularını eksiksiz yerine getirerek  cezalandırırlar.  Kardinal  tarafından,  karşı-Reformasyon  hareketinin  başarılı  olması  halinde,  Fransa’nın gittikçe  merkezileşen  Kutsal  Roma  İmparatorluğu’nun  bir uzantısı durumuna düşeceği şeklinde yapılan analiz doğru idi; özellikle onun da görmüş olduğu gibi gelmiş olan ulus-devlet çağında  bunun  böyle  olacağı  açıktı.  Wilson  idealizminin  baş</p>
<p class="calibre1">düşmanı  gerçeklikle  bu  idealizmin  uygulanması  arasındaki uçurum ise, raison d’état’nın aşırı büyüme tehlikesiydi. </p>
<p class="calibre1">Richelieu’nün  raison  d’état  kavramının  kendi  içinde sınırları  yoktu.  Devletin  çıkarları  sağlanmış  kabul  edilene kadar  insan  ne  kadar  ileri  gidebilirdi?  Güvenliği  sağlamak için  kaç  savaş  yapmak  gerekiyordu?  Bencil  olmayan  bir politikayı  benimseyen  Wilson  idealizmi,  devlet  çıkarlarının göz  ardı  edilmesi  tehlikesiyle  sürekli  karşı  karşıyadır; Richelieu’nün  raison  d’état’sı  ise,  kendi  kendini  de  yok edebilecek tours de force’u (güç gösterisi) eylemleriyle tehdit etmektedir.  XIV.  Louis  tahta  geçtikten  sonra  Fransa’ya  olan da  buydu.  Richelieu,  Fransız  krallarına,  sınırlarında  zayıf  ve bölünmüş bir Almanya ile çökmekte olan bir İspanya bulunan</p>
<p class="calibre1"><a id="p108"></a>kuvvetli  bir  devlet  bırakmıştı.  Fakat  XIV.  Louis  güvenlikle huzur  bulmadı;  bu  güvenlikte  yeni  topraklar  fethetmek  için bir fırsat gördü. Raison d’état’yı aşırı istekle takip eden XIV. </p>
<p class="calibre1">Louis,  Avrupa’nın  geri  kalan  bölümünü  alarma  geçirdi  ve sonuçta  bu  isteklerini  engelleyen  bir  Fransız  karşıtı koalisyonun ortaya çıkmasına yol açtı. </p>
<p class="calibre1">Yine  de  Richelieu’den  iki  yüzyıl  sonra  Fransa,  Avrupa’da en  etkili  ülkeydi  ve  bugüne  kadar  da  uluslararası  politikada önemli  bir  faktör  olarak  kaldı.  Başka  herhangi  bir  ülkeden ancak birkaç devlet adamı bu kadar başarılı olmuştur. Ancak Richelieu’nün  en  büyük  başarıları,  Ortaçağ’ın  ahlaki  ve  dini kısıtlamalarını  bir  hamlede  kaldırıp  atan  tek  devlet  adamı olduğu  zamanlarda  geldi.  Richelieu’nün  yerine  gelenler  ise, birçok devletin onun varsayımlarına dayanarak hareket ettiği bir  sistem  devralmışlardır.  Böylece  Fransa,  Richelieu zamanındaki  Ferdinand  gibi,  ahlaki  düşüncelerle  kısıtlanmış</p>
<p class="calibre1">olan  düşmanlarının  olması  avantajını  yitirmiştir.  Bütün devletler  aynı  kuralları  uygulamaya  başladığı  zaman,  bu işlerden  kazançlı  çıkmak  çok  daha  zorlaşmıştır.  Raison d’état’nın  Fransa’ya  sağladığı  zafer,  gittikçe  Fransa’nın zararına  olmaya  başladı.  Sınırlarını  genişletmek,  Alman devletleri  arasındaki  anlaşmazlıklarda  hakem  rolü  üstlenmek ve  böylece  Orta  Avrupa’da  egemen  olmak  için  harcadığı bitmez  tükenmez  çabalar,  Fransa’nın  bu  çabalar  sonucunda</p>
<p class="calibre1"><a id="p109"></a>tükenmesi  ve  Avrupa’ya  istediği  doğrultuda  şekil  verme yeteneğini kaybetmesine kadar giden bir birikim oluşturdu. </p>
<p class="calibre1">Raison  d’état,  münferit  devletlerin  hareket  tarzı  için  bir gerekçe  sağladı;  fakat  dünya  düzeni  problemine  bir  çare bulamadı. Raison d’état prensibi, üstünlük kazanma arayışına veya  bir  denge  kurulmasına  gidebilirdi.  Fakat  denge,  çok seyrek olarak bilinçli bir planın sonucudur. Genellikle, denge bir  ülkenin  diğerlerini  egemenliği  altına  almak  için  giriştiği çabaların  frenlenmesi  süreci  sonucunda  oluşur;  nasıl  ki Avrupa  güç  dengesi  Fransa’yı  zapt  etme  çabası  sonucu oluşmuştur. </p>
<p class="calibre1">Richelieu  tarafından  başlatılan  dünyada,  devletler  artık hiçbir  ahlaki  kuralla  bağlı  değildiler.  Eğer  devletin  çıkarı  en büyük değer ise, yöneticinin görevi de onun şanını büyütmek ve yüceltmek idi. Kuvvetli olan egemen olmaya da çalışacak, zayıf  ise  kişisel  kuvvetini  artırmak  için  koalisyonlar kuracaktı. Koalisyon saldırganı kontrol altına alabilecek kadar güçlü  ise  güç  dengesi  de  oluşurdu.  Güçlü  değilse,  bir  ülke egemenlik  kurmuş  olacaktı.  Sonuç,  önceden  öngörülmemiş</p>
<p class="calibre1">olduğundan, sık sık savaşla test de edilirdi. İlk başlarda bunun sonucu,  denge  olduğu  kadar  kolaylıkla  imparatorluk  da olabilirdi.  Fransa  veya  Almanya  bu  yüzden  açıkça  güç dengesine  dayanan  bir  Avrupa  düzeninin  oluşturulması yüzyıldan  fazla  zaman  almıştır.  Güç  dengesi,  önceleri</p>
<p class="calibre1"><a id="p110"></a>uluslararası  politikanın  amacı  değil,  hayatın  hemen  hemen rastlantı sonucu ortaya çıkan bir gerçeği idi. </p>
<p class="calibre1">Gariptir  ki  o  devrin  filozofları  sorunu  böyle  anlamadılar. </p>
<p class="calibre1">Aydınlanma’nın  ürünleri  olarak,  rakip  çıkarların  çatışması sonucunda ortaya uyum ve adalet çıkacağı şeklindeki XVIII. </p>
<p class="calibre1">yüzyıl  inancını  yansıttılar.  Güç  dengesi  kavramı,  geleneksel düşünce  biçiminin  bir  uzantısıdır.  Birincil  amacı,  bir  tek devlet  tarafından  egemenlik  kurulmasına  engel  olmak  ve uluslararası düzeni korumaktı; çatışmaları önlemek için değil, sınırlamak  için  düşünülmüştü.  XVIII.  yüzyılın  inatçı  devlet adamları için, çatışmanın (veya ihtirasın yahut açgözlülüğün) ortadan  kaldırılması  ütopik  bir  düşünce  idi;  çözüm,  insanın doğasında var olan hataları, mümkün olan en iyi uzun vadeli sonucu elde edebilmek için dizginlemek veya dengelemekti. </p>
<p class="calibre1">Aydınlanma  dönemi  filozofları,  uluslararası  sistemi,  karşı konulmaz bir şekilde daha iyi bir dünyaya doğru ilerleyen ve bir  saat  gibi  hiç  durmadan  çalışan  evrenin  bir  parçası  olarak gördüler.  1751’de  Voltaire,  “Hıristiyan  Avrupa’yı,  bazıları monarşik,  diğerleri  karma...  birçok  devlete  bölünmüş  ...ama hepsi  birbiriyle  uyum  içinde  olan...  hepsi  dünyanın  diğer taraflarında bilinmeyen aynı sosyal ve siyasi hukuk sistemine sahip... bir çeşit büyük bir cumhuriyet” olarak tanımlamıştır. </p>
<p class="calibre1">Bu  devletler,  “her  şeyden  önce...  kendi  aralarında,  mümkün</p>
<p class="calibre1"><a id="p111"></a>olduğu  ölçüde,  eşit  bir  güç  dengesini  korumak  biçimindeki akıllıca bir politika izlemekte birliktedirler.” <a href="index_split_014.html#p1685">{70}</a></p>
<p class="calibre1">Montesquieu  da  aynı  temayı  kabul  etti.  Montesquieu’ye göre, güç dengesi, çeşitlilikten birliğe geçiştir:</p>
<p class="calibre1">“Avrupa’da  bütün  devletler  birbirine  bağlıdırlar...  Avrupa, birden çok vilayetten oluşan tek bir devlettir” <a href="index_split_014.html#p1685">.{71}</a></p>
<p class="calibre1">Bu  satırlar  yazılırken,  XVIII.  yüzyılda  İspanya  tahtına çıkma  konusunda  iki  savaş,  Polonya  tahtı  için  bir  savaş  ve Avusturya tahtı için peş peşe birden fazla savaş yaşanmıştı. </p>
<p class="calibre1">Aynı  ruh  hali  içindeki  tarih  filozofu  Emmerich  de  Vattel, 1758’de, Yedi Yıl Savaşları’nın ikinci yılında şunları yazdı:</p>
<p class="calibre1">“Devamlı  görüşmeler,  modern  Avrupa’yı,  hepsi  bağımsız, fakat ortak bir çıkarla birbirine bağlı olan üyelerinin, düzenin sürdürülmesi ve özgürlüğün korunması amacıyla birleştiği bir çeşit  cumhuriyet  yaptı.  Herkes  tarafından  bilinen  güç dengesini  ortaya  çıkaran  da  bu  durumdur,  ilişkilerin  bu şekilde  düzenlenmesiyle,  hiçbir  devletin  diğer  devletler üzerinde  üstünlük  kurmaması  ve  onları  yönetme  durumuna gelmemesi sağlanmaktadır.” <a href="index_split_014.html#p1685">{72}</a></p>
<p class="calibre1">Filozoflar,  sonuç  ile  niyeti  birbirine  karıştırıyorlar.  XVIII. </p>
<p class="calibre1">yüzyıl boyunca, Avrupa prensleri, bilinçli amacının genel bir uluslararası  düzen  nosyonunu  uygulamak  olduğunu  gösteren hiçbir  delil  olmadan  sayısız  savaşa  girdiler.  Uluslararası ilişkiler  güce  dayandırılmaya  başlandığı  anda,  o  kadar  çok</p>
<p class="calibre1"><a id="p112"></a>faktör ortaya çıktı ki, hesaplamalar gittikçe daha çok kontrol edilemez hale geldi. </p>
<p class="calibre1">Bundan sonra birçok hanedan, toprak genişlemesi suretiyle güvenliğini  artırmaya  çalıştı.  Bu  süreç  içinde,  birkaçının göreceli  güç  pozisyonu  önemli  ölçüde  değişti,  İspanya  ve İsveç,  ikinci  sınıf  statüye  düştüler.  Polonya  yok  oluşa  doğru kaymaya başladı. Vestfalya Barışı’nda hiç olmayan Rusya ve önemsiz  bir  rol  oynayan  Prusya  şimdi  başlıca  güç  olarak ortaya  çıkıyordu.  Elemanları  nispeten  sabit  olduğu  zaman bile,  güç  dengesini  analiz  etmek  hayli  zordur.  Tarafların göreceli  güçlerinin  sürekli  değişme  halinde  olduğu  bir ortamda,  güç  dengesini  ölçmek  ve  çeşitli  güçlerin  ölçümleri ile  uzlaştırmak  ise,  umutsuz  derecede  karmaşık  bir  iş  halini almaktadır. </p>
<p class="calibre1">Otuz Yıl Savaşları ile Orta Avrupa’da ortaya çıkan boşluk, etraftaki  ülkeleri  fırsattan  yararlanmaya  özendirdi.  Fransa batıdan bastırmaya devam etti. Rusya doğuda ilerleme halinde idi.  Prusya,  kıtanın  ortasında  genişledi.  Kıta  Avrupası’nın anahtar  ülkelerinden  hiçbirisi,  filozofları  tarafından  bu  kadar övülen  güç  dengesine  karşı  herhangi  bir  yükümlülük hissetmedi.  Rusya  kendisini  çok  uzak  bir  ülke  olarak görüyordu.  Büyük  güçlerin  en  küçüğü  olan  Prusya,  henüz genel  dengeye  etki  edecek  kadar  güçlü  değildi.  Krallar  ise, kendi  yönetimlerini  güçlendirmelerinin  genel  barışa</p>
<p class="calibre1"><a id="p113"></a>yapabilecekleri  en  büyük  katkıyı  sağlayacağı  düşüncesiyle kendilerini  rahatlatıyor  ve  her  yerde  hazır  ve  nazır  olan görünmeyen  bir  elin  ihtiraslarını  sınırlamadan  gösterdikleri çabaları haklı çıkaracağına inanıyorlardı. </p>
<p class="calibre1">Raison d’état’nın  doğasının  esas  itibariyle  bir  risk-kazanç hesabı olduğu gerçeği, Prusya’nın Avusturya ile olan dostane ilişkilerine  ve  Avusturya’nın  toprak  bütünlüğüne  saygı göstermesini </p>
<p class="calibre1">gerektiren </p>
<p class="calibre1">anlaşmaya </p>
<p class="calibre1">rağmen, </p>
<p class="calibre1">Büyük</p>
<p class="calibre1">Frederick’in  Avusturya’dan  Silezya’yı  alması  ile  de gösterilmiş oldu:</p>
<p class="calibre1">“Birliklerimizin üstünlüğü, onları bir emirle hemen savaşa sokabilme  yeteneğimiz  ve  komşularımız  üzerindeki  belirgin avantajımız,  bize,  bu  olağanüstü  durumda,  Avrupa’nın  diğer bütün güçleri üstünde sınırsız üstünlük sağlıyor... İngiltere ve Fransa birbirlerine düşmandırlar. Fransa imparatorluk işlerine karışacak  olursa,  Büyük  Britanya  buna  izin  vermez,  böylece her  zaman  ikisinden  biriyle  kolayca  iyi  bir  anlaşma yapabilirim.  Büyük  Britanya,  kendisine  zarar  vermediği  için Silezya’yı  almamı  kıskanmadı;  onun  da  müttefiklere gereksinimi  var.  Hollanda  da  aldırmaz;  çünkü  Amsterdam  iş</p>
<p class="calibre1">dünyasının  Silezya’daki  alacakları  güvence  altına  alınmıştır. </p>
<p class="calibre1">Eğer  Büyük  Britanya  ve  Hollanda  ile  anlaşamazsak, amacımıza  engel  olamayacak  ve  imparatorluk  sarayının zemin katına buyur edilecek Fransa ile kesinlikle bir anlaşma</p>
<p class="calibre1"><a id="p114"></a>yapabiliriz.  Yalnızca  Rusya  başımıza  iş  açabilir.  Eğer imparatoriçe  yaşarsa...  başdanışmanlarına  rüşvet  verebiliriz, ölürse  de  Rusya’nın  işi,  dışişleri  ile  ilgilenemeyecek  kadar başından aşmış olacaktır...” <a href="index_split_014.html#p1685">{73}</a></p>
<p class="calibre1">Büyük Frederick, uluslararası ilişkileri böylece bir satranç oyunu  gibi  düşünüyordu.  Prusya’nın  gücünü  artırmak  için Silezya’yı  almak  istedi,  isteklerine  karşı  tanıdığı  tek  engel, ahlaki  engeller  değil,  büyük  güçlerden  gelecek  direnme  idi. </p>
<p class="calibre1">Bir  kâr-zarar  analizi  yaptı:  Silezya’yı  işgal  ederse,  diğer devletler  misilleme  yaparlar  mı  ya  da  zararın  tazminini isterler mi? </p>
<p class="calibre1">Frederick,  hesaplamayı  lehine  sonuçlandırdı.  Silezya’yı işgali,  Prusya’yı  bona  fide  (hakiki)  bir  büyük  devlet  yaptı; ama  aynı  zamanda  bu  olay,  diğer  ülkeler  bu  yeni  oyuncuya ayak  uydurmaya  çalışırken,  birçok  yeni  savaşa  yol  açtı.  İlk savaş,  1740-1748  yılları  arasında  olan  Avusturya  Taht Kavgası idi. Bu savaşta Prusya, Fransa, İspanya, Bavyera ve Saksonya  –sonuncusu  1743’te  taraf  değiştirdi–  ile  beraberdi. </p>
<p class="calibre1">Diğer tarafta, Büyük Britanya Avusturya’yı destekledi. 1756-1763  Yedi  Yıl  Savaşları  denen  ikinci  savaşta  roller  değişti. </p>
<p class="calibre1">Rusya,  Fransa,  Saksonya  ve  İsveç  Avusturya’ya  katılırken, Büyük  Britanya  ve  Hanover  Prusya’yı  destekledi.  Taraf değiştirmenin nedeni, uluslararası düzenin herhangi bir temel</p>
<p class="calibre1"><a id="p115"></a>prensibi  değil,  o  anki  çıkar  ve  belirli  zarar  giderme hesaplarıydı. </p>
<p class="calibre1">Yine  de  her  ülkenin  tek-taraflı  olarak  kendi  gücünü artırmaktan  başka  bir  şey  düşünmediği  bu  anarşi  ve  yağma ortamından,  yavaş  yavaş  bir  çeşit  denge  oluştu.  Bu  sonuç, devletlerin kendi kendilerini kontrol altına almalarından değil, Fransa  dâhil  hiçbirinin  kendi  isteklerini  diğerlerine  kabul ettirecek  ve  bir  imparatorluk  kuracak  kadar  güçlü olmamasından  doğmuştur.  Herhangi  bir  devlet,  egemen duruma  gelerek  tehdidi  oluşturduğunda,  diğer  komşuları, hemen  bir  koalisyon  kurdular.  Bu  hareketin  nedeni, uluslararası ilişkilerde bir teori arayışı içinde olmak değil, en güçlünün  aşırı  istekleri  önüne  set  çekmek  gibi  bir  çıkar sorunuydu. </p>
<p class="calibre1">Bu  sürekli  savaşlar,  iki  nedenle  din  savaşlarının  yıkımına benzer  bir  yıkıma  yol  açmadı.  Paradoksal  olarak  XVIII. </p>
<p class="calibre1">yüzyılın  mutlak  yöneticileri,  dinin,  ideolojinin  ve  popüler hükümetlerin  halkın  heyecanını  harekete  geçirebildiği  gibi, savaş  için  gerekli  kaynakları  harekete  geçirecek  kadar  güçlü bir  konumda  olamadılar.  Geleneklerle  ve  yeni  gelir  vergileri ve  diğer  modern  para  toplama  metotlarını  uygulamak  için kendilerini </p>
<p class="calibre1">yeterince </p>
<p class="calibre1">güvencede </p>
<p class="calibre1">hissetmemeleriyle</p>
<p class="calibre1">sınırlanmışlardı ve bu durum ulusal refahın potansiyel olarak</p>
<p class="calibre1"><a id="p116"></a>savaşa ayrılan miktarını kısıtladı. Ayrıca silah teknolojileri de çok gelişmemişti. </p>
<p class="calibre1">Kıta  üzerindeki  denge,  dış  politikası  her  şeyden  çok dengeyi  korumaya  endekslenmiş  bir  devletin  sahnede görülmesi  ile  kuvvetlendi  ve  gerçekte  bu  devlet  tarafından yönlendirildi, İngiltere’nin politikası, dengeyi düzeltmek için ağırlığını,  durum  gerektirdikçe  zayıftan  ve  daha  çok  tehdit edilenden yana koymak idi. Bu politikanın mühendisi, sert ve pratik  bir  kişi  olan  Hollanda  doğumlu  İngiltere  Kralı  III. </p>
<p class="calibre1">William  idi.  III.  William  doğum  yeri  olan  Hollanda’da Fransız  Güneş  Kralı’nın  bitmek  tükenmek  bilmeyen ihtiraslarından  çok  çekmişti  ve  İngiltere  Kralı  olunca,  XIV. </p>
<p class="calibre1">Louis’nin  her  hareketinde  onu  engellemek  için  koalisyonlar kurmaya  koyuldu,  İngiltere,  raison  d’état’sı,  kendisini Avrupa’da  toprak  kazanmaya  zorlamayan  bir  Avrupa ülkesiydi.  Ulusal  çıkarının  Avrupa  dengesinin  korunmasında olduğunu  gören  İngiltere,  tek  bir  güç  tarafından  Avrupa’nın egemenlik altına alınmasını engellemekten başka kendisi için hiçbir  şey  istemeyen  bir  ülkeydi.  Bu  hedefi  gerçekleştirmek için  uğraşırken,  bir  egemenlik  girişiminin  karşısında  durmak için her çeşit ülkeler kombinezonuna hazırdı. </p>
<p class="calibre1">Fransa’nın  Avrupa’yı  egemenliği  altına  almak  arzusuna karşı  İngiltere’nin  liderliğinde  koalisyonlar  yapmak  yoluyla bir  güç  dengesi  sistemi  yavaş  yavaş  oluşturuldu.  XVIII. </p>
<p class="calibre1"><a id="p117"></a>yüzyılda  yapılan  her  savaşın  ve  Richelieu’nün  ilk  kez Almanya’da  Habsburglara  karşı  ileri  sürdüğü  Avrupa özgürlükleri  adına  gerçekleştirilmeye  çalışılan  Fransız egemenliğine  karşı  oluşturulan  her  İngiltere  liderliğindeki koalisyonun  çekirdeğinde,  bu  dinamik  vardı.  Güç  dengesi tutundu;  çünkü  Fransız  egemenliğine  karşı  direnen  uluslar, Fransa’nın  yenemeyeceği  kadar  kuvvetliydiler  ve  bir  buçuk yüzyıl  devam  eden  genişlemecilik  çabaları  Fransa’nın servetini tüketmişti. </p>
<p class="calibre1">Dengeleyici  olarak  Büyük  Britanya’nın  rolü,  yaşamın jeopolitik  bir  gerçeğini  de  yansıtıyordu.  Kıtanın  bütün kaynaklarının  tek  bir  yöneticinin  emri  altında  harekete geçirilmesi,  Avrupa  sahillerinin  açığında  nispeten  küçük  bir adanın yaşamını sürdürmesini tehlikeye düşürebilirdi. Çünkü böyle  bir  durumda,  çok  yetersiz  kaynaklara  ve  nüfusa  sahip olan  bir  ülke  olarak  İngiltere  (Bu,  1701’de  İskoçya  ile birleşmesinden </p>
<p class="calibre1">önceydi), </p>
<p class="calibre1">er </p>
<p class="calibre1">veya </p>
<p class="calibre1">geç </p>
<p class="calibre1">bir </p>
<p class="calibre1">kıta</p>
<p class="calibre1">imparatorluğunun merhametine terk edilmiş olacaktı. </p>
<p class="calibre1">İngiltere’deki  1688  ihtilali,  bu  ülkeyi,  Fransa’nın  XIV. </p>
<p class="calibre1">Louis’i  ile  erken  bir  hesaplaşmaya  zorladı,  ihtilal,  Katolik Kral  II.  James’i  tahttan  indirmişti.  Kıtada  Protestan  bir  kral arayan  İngiltere,  Hollanda’nın  yöneticisi  (Stadthalter)  olan Oranjlı  William’ı  buldu.  William  tahttan  indirilen  kralın  kız kardeşi olan Mary ile evli olduğundan, İngiliz tahtında zayıf</p>
<p class="calibre1"><a id="p118"></a>da olsa bir iddia sahibiydi, İngiltere William ile birlikte, şimdi Belçika  olan  ve  üzerinde  birçok  önemli  kaleler  ve  İngiliz sahillerine  tehlikeli  bir  şekilde  yakın  limanlar  bulunan topraklar  için  (yakınlığın  yarattığı  bu  endişe  sonradan oluştuysa  da)  XIV.  Louis  ile  bitmez  tükenmez  bir  savaş</p>
<p class="calibre1">başlattı.  William,  XIV.  Louis’nin  bu  kaleleri  ele  geçirmekte başarılı  olması  halinde  Hollanda’nın  bağımsızlığını kaybedeceğini,  Avrupa’da  Fransız  hâkimiyeti  olasılığının artacağını  ve  bu  durumun  İngiltere’yi  doğrudan  doğruya tehdit  edeceğini  biliyordu.  William’ın,  bugünkü  Belçika  için İngiliz  birlikleri  göndererek  Fransa  ile  savaşma  kararı vermesi,  İngiltere’nin,  1914’te  Almanlar  Belçika’yı  işgal ettiklerinde  de  Belçika  için  savaşma  kararı  alacağının habercisiydi. </p>
<p class="calibre1">Bundan sonra, XIV. Louis’e karşı savaşta William öncülük etti. Kısa boylu, kambur ve astımlı olan William, ilk bakışta Güneş  Kral’a  boyun  eğdirecek  bir  kimse  olarak görünmüyordu.  Fakat  Oranj  Prensi,  olağanüstü  zihin canlılığını  çelik  bir  irade  ile  birleştirmiş  bir  kişiliğe  sahipti. </p>
<p class="calibre1">Hemen  hemen  kesinlikle  haklı  olarak  kendisini  şuna inandırmıştı  ki,  halen  Avrupa’daki  en  güçlü  hükümdar  olan XIV.  Louis’nin,  İspanyol  Hollandası’nı  (şimdiki  Belçika’yı) ele geçirmesine izin verilirse, İngiltere tehlike içinde olacaktı. </p>
<p class="calibre1">Soyut  bir  güç  dengesi  teorisi  için  değil,  Hollanda  ve</p>
<p class="calibre1"><a id="p119"></a>İngiltere’nin </p>
<p class="calibre1">bağımsızlığı </p>
<p class="calibre1">için </p>
<p class="calibre1">Fransız </p>
<p class="calibre1">Kralı’nı</p>
<p class="calibre1">dizginleyebilecek  kadar  güçlü  bir  koalisyon  oluşturulması gerekiyordu. William, XIV. Louis’nin, İspanya ve İspanya’nın sahip  olduğu  topraklar  üzerindeki  emellerinin  gerçekleşmesi halinde,  bu  durumun  Fransa’yı  herhangi  bir  devletler kombinezonunun  meydan  okuyamayacağı  bir  süper  güç yapacağını  anlamıştı.  Bu  tehlikenin  önüne  geçmek  için ortaklar  aradı  ve  kısa  sürede  buldu,  İsveç,  İspanya,  Savoy, Avusturya  İmparatoru,  Saksonya,  Hollanda  Cumhuriyeti  ve İngiltere  Büyük  İttifak’ı  kurdular  ki  bu  koalisyon,  modern Avrupa’nın  tek  bir  güce  karşı  birleşmiş  olarak  gördüğü  en büyük kuvvetler koalisyonuydu. Louis, yüzyılın dörtte birinde (1688-1713)  bu  koalisyona  karşı  devamlı  olarak  savaştı. </p>
<p class="calibre1">Ancak  sonunda  Fransa’nın  raison  d’état  arayışı,  Avrupa’nın diğer  devletlerinin  çıkarları  tarafından  dizginlemiş  oldu. </p>
<p class="calibre1">Fransa  Avrupa’da  en  kuvvetli  devlet  olarak  kalacaktı;  fakat Avrupa’ya  hükmedemeyecekti.  Bu,  güç  dengesinin  nasıl çalıştığını gösteren temel bir örnekti. </p>
<p class="calibre1">William’ın  XIV.  Louis’ye  düşmanlığı  ne  kişiseldi,  ne  de herhangi  bir  Fransız  karşıtı  duyguya  dayanıyordu;  ancak Güneş Kral’ın güç ve hudutsuz ihtirasının kendisi tarafından soğukkanlı bir şekilde yapılan hesabını yansıtıyordu. William bir  tarihte  bir  yardımcısına  şöyle  bir  itirafta  bulundu: Habsburgların egemen olma tehdidinde bulunduğu 1550’lerde</p>
<p class="calibre1"><a id="p120"></a>yaşasaydı, “şimdi İspanyol olduğu kadar o zaman da Fransız olurdu.” <a href="index_split_014.html#p1685">{74}  </a>Bu  söz,  1930’larda  Churchill’in  kendisinin Alman düşmanı olduğu konusundaki suçlamaya karşı verdiği cevabın  da  bir  habercisidir:  “Şartlar  ters  olsaydı,  biz  eşit şekilde Alman taraftarı ve Fransız düşmanı olabilirdik.” <a href="index_split_014.html#p1685">{75}</a></p>
<p class="calibre1">William, bu güç dengesinin en iyi şekilde çalışabilmesi için gerekirse, XIV. Louis ile görüşmeye de istekliydi. William’ın hesabına  göre  İngiltere,  Habsburglar  ve  Burbonlar  arasında kaba  bir  denge  sağlamaya  çalışabilirdi;  öyle  ki,  zayıf  olan taraf  hangisi  olursa  olsun,  İngiltere’nin  yardımı  ile  Avrupa dengesini  korurdu.  Richelieu’den  beri  zayıf  olan  taraf Avusturya  idi,  dolayısıyla  Büyük  Britanya,  Fransızların yayılmacılığına karşı Habsburglarla ittifak kurdu. </p>
<p class="calibre1">İlk kez ileri sürüldüğünde, iki taraf arasında dengeleyici bir rol  oynamak,  İngiliz  halkı  tarafından  pek  beğenilmedi.  XIX. </p>
<p class="calibre1">yüzyıl  sonlarında  İngiliz  kamuoyu,  tıpkı  iki  yüzyıl  sonraki Amerikan  kamuoyu  gibi  yalnızlık  politikasından  yanaydı. </p>
<p class="calibre1">Yaygın  olan  görüşe  göre,  tehdit  kendini  gösterirse  ve gösterdiği  zaman,  karşı  koymak  için  yeteri  kadar  zaman olacaktı.  Bazı  ülkelerin  sonradan  ne  yapabileceği  şeklindeki varsayımlara  dayalı  tehditlere  göre  hareket  etmeye  gerek yoktu. </p>
<p class="calibre1">William, </p>
<p class="calibre1">yalnızlık </p>
<p class="calibre1">politikası </p>
<p class="calibre1">taraftarı </p>
<p class="calibre1">halkını, </p>
<p class="calibre1">güvenliklerinin  denizaşırı  güç  dengesine  katılmakla</p>
<p class="calibre1"><a id="p121"></a>sağlanabileceği  şeklinde  uyararak,  sonradan  Theodore Roosevelt’in  Amerika’daki  rolüne  benzer  bir  rol  üstlendi. </p>
<p class="calibre1">Halkı  da  onun  görüşlerini,  Amerikalıların  Roosevelt’in görüşlerini  kabul  etmesinden  daha  çabuk  kabul  etti. </p>
<p class="calibre1">William’ın  ölümünden  aşağı  yukarı  yirmi  yıl  sonra,  tipik olarak muhalefeti temsil eden bir gazete, The Craftsman, güç dengesinin  “İngiliz  politikasının  orijinal  ve  ebedi prensiplerinden  birisi”  olduğunu,  kıta  üzerinde  barışın</p>
<p class="calibre1">“ticaretle  uğraşan  bir  adanın  kalkınması  için  çok  önemli  bir şart  olduğunu  ...  bir  İngiliz  bakanlığının  bu  politikanın devamlı  izleyicisi  olması  ve  başkaları  tarafından  yıkıldığı veya  bozulduğu  zaman  onu  tekrar  çalışır  hale  getirmesi gerektiğini” belirtmişti. <a href="index_split_014.html#p1685">{76}</a></p>
<p class="calibre1">Ancak  güç  dengesi  politikasının  önemi  üzerinde  sağlanan uyuşma,  bu  politikayı  uygulamak  için  en  iyi  stratejinin  ne olduğu  konusundaki  tartışmayı  durdurmadı,  iki  dünya savaşından  sonra  Birleşik  Devletler’de  ortaya  çıkan  benzer anlaşmazlığa paralel olarak, Parlamento’da iki önemli politik partinin  görüşlerini  temsil  eden  iki  düşünce  ekolü  vardı. </p>
<p class="calibre1">Liberaller,  Büyük  Britanya’nın,  ancak  güç  dengesi  fiilen tehdit edildiği zaman işe karışmasını ve ancak tehdidi ortadan kaldıracak  süre  kadar  bunu  yapmasını  savunuyorlardı.  Buna karşılık  Muhafazakârlar,  Büyük  Britanya’nın  ana  görevinin yalnızca  güç  dengesini  korumak  değil,  aynı  zamanda  ona</p>
</body>
</html>
