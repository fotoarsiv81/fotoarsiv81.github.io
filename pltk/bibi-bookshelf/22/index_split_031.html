<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc401672588" class="block_24">Dış Destekler</p>
	<p class="block_27">“Terörle mücadelede dış desteğin kesilmesi şarttır. Dış destek derken yalnız maddî destek atarak ifade etmiyoruz. Hem siyasi hem maddi boyutunu etkisiz hale getirmek lazım. Bugün, PKK 3 alanda faaliyet göstermektedir. Birinci alan Kuzey Irak. Burası PKK için yaşama, eğitim ve lojistik destek atanıdır, ikinci alan, Türkiye, bu alan PKK için mücadele alanıdır. Üçüncü alan, Avrupa, burası da PKK’nın siyasi alanıdır. Dış desteğin kesilmesi derken bunların hepsini kapsayacak şekilde ifade etmenin doğru olduğu kanaatini taşıyorum.”</p>
	<p class="block_28">Yaşar Büyükanıt, Org. Gen. Kur. Bşk. 12 Nisan 2007</p>
	<p class="block_14"> </p>
	<p class="block_7">PKK’nın birinci yaşama alanı Kuzey Irak. Bunu hepimiz biliyoruz ama Irak’a operasyon için hükümet karar almıyor. Almaz ise nasıl önleyeceğiz Irak’ta yaşayan PKK’yı? Önleyemiyoruz ve bu yüzden şehit oluyoruz. Peki, bunun sorumlusu kim? Recep Tayyip Erdoğan, başbakan, hükümetin başı.</p>
	<p class="block_7">PKK’nın ikinci yaşam alanı Türkiye. Nerede bu PKK? Dağlarda üç beş kişi ama çoğunluğu şehir merkezlerinde, milisler. Kim mücadele edecek bunlarla? Polis ve jandarma. Edemiyor çünkü yetkileri yok. Bunun sorumlusu kim? Ceza Muhakemesi Kanunu nu değiştiren, yetkileri geri alan hükümet.</p>
	<p class="block_7">Üçüncü alanı PKK’nın Avrupa. Ne yapıyor orada? İşçilerimizden haraç topluyor, bölücü yayın yapıyor, dernek vakıf kurup PKK’yı uluslararası zemine taşımaya çalışıyor, eleman temin ediyor, liderleri ise siyasi mülteci olarak yaşıyor, örgütü yönetiyor. Kim önleyecek bunu? Hükümetin dış politikası. Yapmıyor, onurlu bir dış politikaları yok, terörle mücadeleye yönelik bir dış politikaları yok, katil Fehriye Erdal’ı bile alamadı bu hükümet Avrupa’dan, Danimarka’da faaliyet gösteren ROJ TV’nin bile yayına engel olamadılar.</p>
	<p class="block_7">Ne olacak peki? Irak’taki terörist varlığını yok edemiyorsanız, ülkemizdeki milisleri etkisiz hale getiremiyorsanız, örgütün Avrupa’daki faaliyetlerini önleyemiyorsanız PKK’nın yaşam bulduğu alanları nasıl yok edeceksiniz siz?</p>
	<p class="block_7">Konuyu biraz daha açalım ve Genel Kurmay Başkanımızın sözlerine bir ilave daha yapalım; terör örgütüne yaşam alanı sağlayan paradır, kara para. Öncelikle bu PKK örgütü; silahlanmak için, binlerce teröristi beslemek için, yayınlar için, örgütlenme ve propaganda için bu parayı nereden buluyor? Başta söylemiştik, kaçakçılık. Evet, kaçakçılık İran ve Irak sınırlarından yapılıyor ve PKK haraç alıyor. Yıllardır süren kaçakçılığı kesemedik biz! Sınırlarımızın korunmasından kim sorumludur? Mülki amirler yani sırasıyla kaymakam ve valiler, sonra da İçişleri Bakanı yani hükümet. Bu seçilmiş ve atanmışlar, nasıl yerine getirir bu sorumluluğu? Asker ve jandarma vasıtasıyla. Ama asker koruyamıyor hududu, insan gücüyle korunamaz ki bu hudut! Neden hükümet tedbir almıyor? Alamaz. Çünkü sınır boylarında oturan vatandaşlarımızın ana gelir kaynağı kaçakçılıktır. Bugüne kadar kaçakçılığı ikame edecek bir ekonomik tedbir bulunamamıştır. Kaçağı keserseniz halk şikâyet eder. Halk demek, bizim seçilmişlerimiz için oy demektir. Kaçağı keserseniz oy kaybedersiniz onun için kaçakçılık seçilmişler tarafından önlenemez.</p>
	<p class="block_7">Ne olacak? Oy derdinde olmayıp halkımıza hizmeti düşünen seçilmişlere sahip olduğumuzda bu sorun çözülecektir.</p>
	<p class="block_7">Başka nereden buluyor bu parayı? Avrupa’da bir lokma ekmek için çalışan gurbetçilerimiz haraca bağlamış, zorla para topluyor. Televizyon şirketi var Roj TV, Danimarka’dan yayın yapıyor ve para kazandırıyor örgüte. Avrupa’da dernekler var, vakıflar var, yardım ediyor bizim teröristlere. Etkin bir dış politika ile gurbetçilerimize sahip çıkamadık biz, onları örgütleyemedik, haklarını koruyamadık, Avrupa’daki ülkelerin örgüte desteğini kesemedik!</p>
	<p class="block_7">Allah aşkına sorarım size, bizim Terörle Mücadele Üst Kurulu yani Dışişleri Bakanı Gül’ün başkanı olduğu kurul ne iş yapar? Biz de terörist örgüt kimdir? Bir örgütün terörist olduğu yolunda alınmış bir karar var mıdır? Yani PKK bir terör örgütü müdür? Hamas, Hizbullah, Filistin Kurtuluş Örgütü, El Kaide, tüm sayılanlar birer terör örgütü müdür? Bu şekil terör örgütlerinin mal varlıklarının dondurulması, kişisel servetlerine el konulması, yurt dışındaki varlıklarına el konulması ya da dondurulmasına ilişkin biz de alınmış bir karar var mıdır? PKK bir terör örgütüyse eğer, Avrupa’daki dernekleri, vakıfları, büroları nasıl oluyor da faaliyet gösteriyor? Örgütsel yayınlar, nasıl oluyor da Avrupa’da basılıyor? Bizim diplomatlarımız yok mu? Bizim Milli istihbarat Teşkilatımız yok mu? Bizim uluslararası bir politikamız yok mu? Bunu önleyecek gücümüz yok mu bizim? Bizim bunlara karşı uygulayacak bir dış politikamız yok mudur? Elbette yok, olamaz da zaten. Tayyip hükümetiyle bu iş olamaz. Çünkü, Hamas örgüt liderinin “Benim kadim dostumdur.” dediği bir başbakanımız var, BM’lerin terörist dediği Yasin El Kadı’ya kefil olan bir başbakanımız var. Yabancılar bilmiyor mu tüm bunları, yabancılar bizim içimizi görmüyor mu? Sizin uğraşmadığınız teröristle onlar neden uğraşsın ki sizin yerinize!</p>
	<p class="block_7">Başka nereden para buluyor bu örgüt? Doğulu iş adamlarımız, sanatçılarımız, kendi halkımızdan Abdullah Öcalan’a göre bağış bize göre haraç topluyor. Yıllardır devlet otoritesini doğuda tesis edemedik biz! Devlet her karış toprağında güç değil mi? Devlet otoritesini PKK’ya mı teslim ettik biz? Devlet gibi devlet olursanız, otoritenizi tüm ülke sathınıza yayarsanız, PKK’nın otorite olmadığına halkı ikna edebilirseniz, halkımız PKK’ya haraç vermez. Ama bizim yönetenlerin devlet olmak gibi bir niyeti olmaz ise halk ne yapsın?</p>
	<p class="block_7">Anlatmaya çalışıyorum size, terörle mücadele dedikleri kirli bir oyun, kanlı bir oyun. PKK demek; para demektir çünkü bir ölüsü yedi milyon dolar ediyor bizim ülkemizde. Silahlı Kuvvetlerimizin mücadelesini saymayın, başka kimsenin mücadele ettiği yok, bir gayret sarf ettiği yok. Neden? Neden işlerine geliyor PKK ile mücadele etmemek? Mücadele etmiyorsanız, destek veriyorsunuz onlara, demektir. Onlara destek veriyorsanız, amaçlarına hizmet ediyorsunuz, demektir. Amaçları ne? Önce Türk devletini ele geçirmek sonra ise Büyük Kürdistan’ı kurmak! O zaman siz de onlar gibi düşünüyorsunuz, demektir. Aynı düşünüp, aynı yolda yürüyorsanız, siz teröristsiniz demektir. Yönetenin terörist olduğu bir ülkede, ne terörle ne de teröristle mücadele olamaz! Genel Kurmay Başkanımızın gerek 12 Nisan gerekse 27 Nisan muhtıralarını bu çevrede değerlendirmek gerekir. Aksini düşünenler varsa sormalı, ihanet nedir, diye.</p>
	<p class="block_7">Daha başta demiştim size, PKK bir oyundur. Halkımızın çaresizliği, atanmış ve seçilmişlerin ihaneti üzerine kurulu bir oyun. Senaryosu, şehitlerimizin kanı ve bizim canlarımızla yazılmıştır. Canı yanan da yakılan da biziz başkası değil. Bu oyun bitmeli artık, bu hesap sorulmalı. O günün de geleceğine inanıyoruz, belki yarın belki de daha yakın...</p>
	<p class="block_12" id="calibre_pb_31"> </p>
</body></html>
