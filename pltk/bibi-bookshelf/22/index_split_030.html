<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc401672587" class="block_24">Psikolojik Harekât</p>
	<p class="block_27">Türkiye Cumhuriyeti’ni kuran Türkiye halkına Türk Milleti denir. Ne Mutlu Türk’üm Diyene!</p>
	<p class="block_28">Mustafa Kemal Atatürk.</p>
	<p class="block_27">Türkiye Cumhuriyetine vatandaşlık bağı ile bağlı olan herkes Türk’tür.</p>
	<p class="block_28">Türkiye Cumhuriyeti Anayasası, Madde: 66</p>
	<p class="block_2"> </p>
	<p class="block_7">Bizim başbakanımız, “ben Türk’üm” demiyor, sanki o Anayasa’ya göre Türk değil! Ama başbakanlık koltuğunda oturuyor ama sanki o koltuğu ona veren Türk ulusu değil, “Ne mutu Türk’üm” diyen Mustafa Kemal değil! Psikolojik harekât bir uzmanlık işidir, bir ekip işidir. Bizim işimiz değil belki ama yaşadıklarımız var. En azından soruyoruz: PKK’nın yıllardır sürdürdüğü psikolojik harekâta karşın biz ne yapıyoruz, diye? Bağımsız devlet kuracağız, biz Türk değiliz, Kürtçe eğitim yapacağız, PKK Kürt halkının ordusudur, diyorlar. Yıllardır sürüyor bu iş. Peki, buna karşın biz ne yapıyoruz?</p>
	<p class="block_7">PKK, ülkemizi bölebilir mi, bu güce sahip mi sizce? Bin yıldır birlikte yaşadığımız insanlarla biz, bir değil miyiz? Türk milleti, cumhuriyeti kuran halk değil mi? Anayasa ile cumhuriyete bağlı olan insanlar Türk değil mi?</p>
	<p class="block_7">Halkı göz ardı edemezsiniz. Otuz yıla yakın bir zaman devam eden bir terör olayında binlerce can veren halkımız, bu ayrılıkçı terör örgütü PKK’ya asla destek vermedi. Halkımız ayrılıkçı bir eyleme destek vermedi. Ama iktidar sahipleri devlet otoritesini PKK ile paylaşırsa halk ne yapsın? PKK’nın ne olduğunu, yurttaşlığın ne olduğunu, ülke sevgisi, bayrak sevgisinin ne olduğunu, mili birlik ve beraberlik ne demek halka anlatmak lazım. Şu milli eğitimin haline bir bakın. Fethullah Gülen’e ait olduğu söylenen okullar, dershanelerde yapılan eğitim, milli eğitimin kat be kat üstünde. Beyin yetiştiriyorlar kendi Fikirleri doğrultusunda. Biz ne yetiştiriyoruz, dershane köşelerinde sürünen evlatlarımızın haline bir bakın. Psikolojik harekâtı yapacak olan insandır. Psikolojik harekâtın hedef kitlesi de insandır. Öncelikle bizim Türk insanı yetiştirmemiz gerek; bayrağına, ulusuna, toprağına bağlı, dürüst, şahsi çıkar düşünmeyen, halkına hizmeti şiar edinmiş insan. Önemli bir iş bu; devletin bu konuda organize olması, Türkçe bilmeyenlere öğretilmesi, ulus bilincinin sağlanması lazım. PKK’nın silahlı eşkıya olduğu, Türk devletine kafa tutamayacağını, bugüne kadar yaşamışsa hep iktidar sahiplerinin gafletinden olduğunu ama artık bu işe son vermenin zamanı geldiğini anlatmak gerek. Öyle ağaç dikmekle olmaz bu iş. Çocuklara şeker vermekle, okul boyamakla, vatandaşı boyamakla olmaz bu iş. Umut veriyorsunuz insanlara, umutla bekliyorlar sizi, sonra kaçıp gidiyorsunuz, aldatıyorsunuz. Böyle psikolojik harekât olmaz. Verdiğiniz sözleri tutacaksınız. Onları kaderine terk etmeyeceksiniz. İnsanlar size güvenecek. Bu iş süreklilik ister, karşılıklı güven ister. Bugün böyle, yarın öyle yapmakla da olmaz bu iş. Bu iş plan program işi. Ferdi çalışmalarla da psikolojik harekât olmaz. Topyekûn bir harekât bu; devletin tüm kurum ve kuruluşlarının yer alacağı, destekleyeceği topyekûn bir harekât.</p>
	<p class="block_7">Unutmayınız ki, halkımız iktidar sahipleri ne demek, bilmez. Halkımız devleti bilir, onu tanır. Karakol, köy kapatmak çare değil. Daha çok karakol açacaksınız, açtığınız her yerde Türk bayrağı dalgalanacak. Göç edenlerden isteyenleri toprağına döndüreceksiniz. Bir zamanlar sizinle birlikte PKK’ya karşı savaşan insanları, korucuları terk etmeyeceksiniz. Şehitlerinizi, ailelerini unutmayacaksınız. Gazilerinizi unutmayacaksınız. Bu mücadeleye gönül vermiş insanlarınızı unutmayacaksınız. Unutmadığınızı da göstereceksiniz. Örgüt yandaşları insan hakları dernekleri kuruyor, siz şehit ve gazi ailelerini bile örgütleyemiyorsunuz. Örgüt Avrupa’da bürolar açmış, dernek, vakıf kurmuş, siz gurbetçilerinizi bile örgütleyemiyorsunuz. Örgüt Irak’ta soydaşlarınızı katlediyor, onlara bile sahip çıkamıyorsunuz. Nasıl devletsiniz siz! Siz böyle yaparsanız size kim inanır, kim güvenir!</p>
	<p class="block_7">Psikolojik harekât bu. Psikolojik harekât demek, güven sağlamak demektir. Güven devletin varlığıyla sağlanır. Bu ülkenin her karış toprağında devlet var, diyeceksiniz. Halk bunu görecek. Halk devleti görecek. Halk devlete inanacak, güvenecek. Devletin gücünü göstermek gerek. Ama önce insanlar insanca yaşayabilmeli. Kim yapacak bunu? Kim örgütleyecek psikolojik harekât konusunda devletin kurumlarını? Tayyip yani hükümet. Peki, Türk’e, Türkiyeli diyen bir zihniyet bunu yapar mı? Türkçe bilmeyene Kürtçe öğretmeye kalkan bir zihniyet bunu yapar mı? Teröre Kürt Sorunu, diyen bir zihniyet bunu yapar mı? Hayır. Yapamaz değil yapmaz. Peki ne olacak? Biz demokratik bir ülkeyiz asla çaresiz değiliz. Tayyip kendisine Türk demese de, bulunduğu görev icabı Türk halkına karşı sorumluluğu vardır, halkımız da bu hesabı ondan soracaktır. Şimdi ülkemizde Vatana İhanet Kanunu bile yok ama olsun. Gün gelir, kanun çıkar ve bu hesap sorulur ama öbür dünyada değil bu dünyada, biz yaşarken...</p>
	<p class="block_12" id="calibre_pb_30"> </p>
</body></html>
