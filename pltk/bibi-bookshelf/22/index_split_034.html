<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc401672591" class="block_24">Genel Kurmay 12 Nisan Muhtırası</p>
	<p class="block_27">İkinci Körfez Savaşından sonra Türkiye yine iki nedenle zararlı çıkmıştır. Bir; coğrafyasına hapsolmuştur. İki; PKK çok büyük bir serbesttik kazanmıştır ve çok miktarda silah ve malzeme, dağıtan Irak ordusundan ele geçirilmiştir.</p>
	<p class="block_27">Daha önceleri PKK ile mücadele içinde olan Kuzey Irak’taki Kürt gruplarından bir tanesi ki bir zamanlar KYB, PKK ile birlikte o Kürt grubuna saldırıyordu, şimdi doğal bir müttefik haline gelmiştir ve Kuzey Irak’ta çok büyük bir hareket serbestisine sahiptir. Eskiden katırlarla gittikleri yere şimdi taksilerle gidiyorlar. Buna ait görüntüler elimizde- Bu da ikinci Körfez Harekâtı’nın Türkiye açısından olumsuz bir sonucu olmuştur.</p>
	<p class="block_28">Org. Yaşar Büyükanıt, Gen. Kur. Bşk., 12 Nisan 2007</p>
	<p class="block_14"> </p>
	<p class="block_7">İkinci Körfez Savaşı’nın sonuçları, birincisinden çok ağır oldu bizim için. Aradan geçti yıllar. Saddam devrildi ve hunharca idam edildi. Ama Irak’ta savaş bitmedi. Demokrasi vaadiyle Irak’a giren Amerika, mezhep çatışmalarını körükledi, halk birbirini kırmaya başladı. Her gün ölen yüzlerce sivilin yanında ABD’nin de kayıpları artmaya devam etti. Bir milyona yakın sivilin yanında 3.383 Amerikan askeri öldü. Kazanan kim oldu?</p>
	<p class="block_7">Talabani rahat, şimdi Irak cumhurbaşkanı. Barzani rahat, şimdi Özerk Kürt Yönetimi lideri. Musul ve Kerkük kontrollerinde. PKK rahat, frak kuzeyindeki otoriteyi paylaşmak için elinden geleni yapıyor, tabi Talabani ve Barzani izin verdiği ölçüde. Amerika’nın yüksek menfaatleri rahat, yakında petrol imtiyazı alacaklar. İsrail rahat, Kürtler Irak’ta güçleniyor. Olan bize oldu, her gün şehit veriyoruz. Olan Irak’a oldu, toprak bütünlüğü filan kalmadı, her gün Şii, Sünni birbirini öldürüyor. Neden?</p>
	<p class="block_7">Aradan gene geçti yıllar, Genel Kurmay Başkanımız 12 Nisan 2007’de bir basın açıklaması yaptı, Irak politikasının sonuçlarını değerlendirdi<sup class="calibre3"><sup id="back_note_47" class="noteref"><a href="index_split_088.html#note_47" title="47" class="calibre1">47</a></sup></sup>:</p>
	<p class="block_27">“Terör sorununun üç dönemeç noktası vardır. Birinci dönüm noktasının birinci Körfez Savaşıdır. Bu savaşta Türkiye Cumhuriyeti koalisyon güçlerine destek vermiştir. Ancak sonucunda Türkiye zarar görmüştür. Savaş sonunda Saddam’ın Kuzey bölgeye saldırısı sonucunda 100 binlerce insanın Türkiye’nin hudutlarına yığılmıştır. Bunlara en büyük desteği Türkiye verdiği halde Türkiye suçlanmıştır ve o yığılan insanlar “burada bir Kürt sorunu var” diye dünya kamuoyuna mal olmuştur.</p>
	<p class="block_27">İkinci aşama; 36. paralelin kuzeyinin Saddam’a yasaklanmasıyla, bunun, kuzeydeki insanları korumakla birlikte aynı bölgede PKK’ya korunma bölgesi oluşturması ve bugünkü durumu yaratmış olmasıdır. 1991 yılındaki Körfez harekâtından sonra Kuzey Irak’taki 36. paralelin kuzeyinde bırakılan bölgede, bitme noktasına gelen terör örgütü PKK’nın orada güç kazanmaya başlamış ve 1992’den itibaren terörün boyutu zirveye çıkmıştır. Hâlâ da bu durum artarak devam etmektedir. Karakolların basılması, kitle hafinde zayiat verdiği dönemler hep bu döneme rastlar.”</p>
	<p class="block_7">Körfez savaşı 1991, yıl şimdi 2007. Aradan geçmiş onca yıl, güvenliğin en büyük gücü değerlendirme yapıyor, kimse dinlemiyor. Neden? Demek ki biz, Birinci Körfez Savaşı’nda Irak’a girip en azından yirmi kilometrelik bir güvenlik kuşağı oluşturmamakla hata yapmışız. Musul Kerkük hayali yerine, gerçekçi bir dış politika izlememişiz. Dönemin Genel Kurmay Başkanı Orgeneral Necip Torumtay istifa edeceği yerde, bir orta yol bulup Özal’ı ikna etseymiş, bizim için daha iyi olacakmış, her gün şehit vermemiş olacakmışız. Neyse birincisinde hata yapmışız. Hata insan içindir, olabilir, diyelim. Gelelim ikincisine Körfez Harekâtı’nın. Ne diyor Genel Kurmay Başkanımız?</p>
	<p class="block_27">“Maalesef terörün üçüncü aşama noktası yine bir Körfez Savaşı sonrası olmuştur. İkinci Körfez Savaşı’ndan sonra Türkiye yine iki nedenle zararlı çıkmıştır. Bir; coğrafyasına hapsolmuştur. İki; PKK çok büyük bir serbestlik kazanmıştır ve çok miktarda silah ve malzeme, dağdan Irak ordusundan efe geçirilmiştir. Daha önceleri PKK ile mücadele içinde olan Kuzey Irak’taki Kürt gruplarından bir tanesi ki bir zamanlar KYB, PKK ile birlikte o Kürt grubuna saldırıyordu? Şimdi doğal bir müttefik haline gelmiştir ve Kuzey Irakta çok büyük bir hareket serbestisine sahiptir. Eskiden katırlarla gittikleri yere şimdi taksilerle gidiyorlar. Buna ait görüntüler elimizde. Bu da ikinci Körfez Harekâtı’nın Türkiye açısından olumsuz bir sonucu olmuştur.</p>
	<p class="block_27">Yine Kuzey Irak’a baktığımız zaman şöyle bir durum ortaya çıkıyor; hazırlanmış olan bir taslak anayasa var. Bu iyi incelendiğinde şu görülmektedir: Kâğıt üzerinde federal bir yapı oluşturuluyor. Güney Şii bölgesi? Sünni bölgesi ve Kürt bölgesi diye üç bölge. Ama anayasanın içindeki hükümleri iyi incelediğinizde, bunun değil federasyon, konfederasyon bile olmadığı, gevşek bir konfederasyon yani kovmaya hazır bir konfederasyon şeklinde olduğu görülmektedir. Zaten tarihe de baktığımızda konfederasyonların uzun süreli yaşamadıklarını görüyoruz. Ya kopmuşlardır ayrı devletçikler kurmuşlardır ya da üniter bir yapıya kavuşmuşlardır. Bunların örnekleri var.</p>
	<p class="block_27">Başka bu anayasadan kaynaklanan, uygulamalarından kaynaklanan ne durum var? PKK’nın varlığı orada kök salmıştır. Çünkü Kuzey Irakta, Irak güvenlik kuvvetlerinden bir tane silahlı insan dahi bulunmamaktadır. Bugün Süleymaniye hava meydanına indiğiniz zaman, ziyarete gidiyorlar, onu sadece Kürt bayrakları karşılar. Irak bayrağı yoktur. Karşılama töreninde de Kürt milli marşı çalar. Irak’ın marşı yoktur. Şu anda Kuzey Irak’ta durum budur. Federal bir yapıda bazı şeyler merkezi olur. Kuzey Irakta merkez bankası kuruldu. Bunun anlamı her yönüyle diğerlerinden ayrı müstakil bir yapı oluştu. Merkez bankası para basıyor. Kendi parasını kullanıyor. Böyle bir yapı var.</p>
	<p class="block_27">Kürt gruplarından birinin sözde liderinin Türkiye ve TSK hakkında söylediklerinin herkes tarafından bilinmektedir. Baz, yetkililer buna cevap da verdi. Asker olarak olaya baktığımız zaman, o söylediklerini kabul etmemiz mümkün değildir. Bu tür söylemler güvenlik unsuru olan bizleri üzdüğü gibi Türk insanını da rencide etmektedir. Tabii bu sözlerin arkasında onları bu duruma getiren, tabirimi mazur görün, şımartan, kimler olduğunu sizler benden daha iyi biliyorsunuz. Onlar bu noktaya getirmiştir.</p>
	<p class="block_27">Şu soruyu bana sorabilirsiniz: “Peki Kuzey Irak’a bir operasyon yapılmalı mı?” Yapılmalı. Olayın iki boyutu var. Birincisi sadece asker olarak baktığım zaman, evet yapılmalı. Fayda sağlar mı? Evet, sağlar. Olayın ikinci boyutu, siyasi olaydır. Bir hudut ötesi operasyon yapılması için bir siyası kararın ortaya çıkması lazım. TSK, yasal zeminde görev verildiğinde bu operasyonları yapma gücüne fazlasıyla sahiptir.”</p>
	<p class="block_7">Hatırlayınız, 1 Mart tezkeresi görüşülürken Özkök Paşa’nın Türk Silahlı Kuvvetleri’nin bir harekât ihtiyacı olduğuna ilişkin bir açıklaması yoktur. Bu yüzden çok eleştiri almıştır; “<i class="calibre8">siyasileri yüreklendirseydi, bu tezkere geçmiş olurdu</i>”, gibisinden. Kadere bakın. Şimdi bir Genel Kurmay Başkanımız var. Her konuşmasında Irak kuzeyine bir harekât yapılması gerekliliğinden konu açıyor. Ama öyle bir Başbakanımız var ki; operasyon yapılması şart, diyen Genel Kurmay Başkanımızı duymazdan geliyor. Bu ne biçim kader!</p>
	<p class="block_7">Genel Kurmay Başkanımız aslında 12 Nisan’da Tayyip hükümetine bir muhtıra verdi ama anlamazdan geldiler. Tek tek, bu hükümetin terörle mücadelede neyi yapmadığını açıkladı ama duymazdan geldiler. Terörle mücadelede başarının sırrını açıkladı, hiç üstlerine almadılar bile. Sanki onlar bizi yönetenler değil! İşte size terörle mücadelenin başarı sırları:</p>
	<p class="block_27">“Birincisi, başarılı olmak için siyasi ve askeri kararlılık gerekir. Kararlılık çok önemlidir.</p>
	<p class="block_27">İkincisi, milis güçlerini veya işbirlikçilerin etkisiz hale getirilmesi. Teröristi dağda tutan bu işbirlikçilerdir. Milis güçlerinin, barındıkları yerler, şehirler, kasabalar, halkın içindeler. Yani silahlı kuvvetlerin etki planı dışındadır.</p>
	<p class="block_27">Üçüncüsü, psikolojik harekât.</p>
	<p class="block_27">Dördüncüsü, dış desteğin kesilmesi. Hem siyasi hem maddî boyutunu etkisiz hale getirmek tazım.</p>
	<p class="block_27">Beşincisi, terörist örgütün ümidinin kırılmasıdır. Bu örgütü destekleyen organizasyonların, partilerin hatta partinin pervasız tutum ve davranışlarını hepimiz görüyor ve yaşıyoruz. Bu terörle mücadele için olabilecek en kötü atmosferdir.</p>
	<p class="block_27">Altıncı husus da güvenlik güçlerinin, yasal yetkileri. Biz mevcut yasaları da ihlal etmeden yasal çerçevede kalarak bu mücadelemizi sürdürmek istiyoruz.”</p>
	<p class="block_7">Tayyip’in bunu muhtırayı anlamazdan geldiği kesindir, her hal işine gelmedi. Biz bu muhtırayı nasıl anlamışız, şimdi ona bir bakalım. Görelim bakalım bu Tayyip ne yapıyor, ne yapmak istiyor, terörle mücadele gibi bir niyeti var mı?..</p>
	<p class="block_12" id="calibre_pb_34"> </p>
</body></html>
