<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc401672584" class="block_30">2003 Körfez Harekâtı</p>
	<p class="block_27">“Askeri harekât yarım bırakılmayacak, ABD işi sonlandıracaktır. Saddam ertesinde, ABD Irak’ta, Türkiye ve uluslararası toplumla birlikte, Türkmenler dahil, azınlıklara saygılı, demokratik bir rejimin teşkilini sağlayacaktır. Türkmenlerin hakları korunacaktır.</p>
	<p class="block_27">Bir Kürt Devleti kurutmayacak, Kürtler ile bu konuda bir anlaşma yapılmayacaktır. ABD, Irak için sadece birkaç muhalif partiyle değil bütün gruplarla konuşmaktadır. Kerkük ve Musul’a yönelik Kürt emellerinin gerçekleşmesine izin verilmeyecektir. Kürt partileriyle Irak’ın toprak bütünlüğü çerçevesinde işbirliği yapılacaktır.</p>
	<p class="block_27">Askeri harekât Türkiye İçin mülteci sorununa yol açmayacak şekilde planlanıp icra edilecektir. ABD, Türkiye’nin uğrayacağı zararları tazmin etmeye çalışacaktır. Körfez Savaşı’nda bu gerektiği kadar yapılamamıştır. Türkiye, Irak’taki rejim değişikliğinden en çok yararlanacak ülkelerden biri olacaktır.</p>
	<p class="block_27">Kitle imha silahları konusunda en etkili bilgi değişimine hazır olacağız. Türkiye’yi Irak füzelerinden korumak için Patriot füzeleri konuşlandırmaya hazırız.”</p>
	<p class="block_28">George Bush, ABD Başkanı, Temmuz 2002</p>
	<p class="block_14"> </p>
	<p class="block_7">‘91 Körfez Harekâtı’ndan bu yana on İki yıl geçti. Bizim cephede terörle mücadele için gerekli önlemler alınmadığından dolayı, teröristle mücadeleye devam edilmesine rağmen sonuç getirmedi. ‘99’larda Öcalan’ın bize teslim edilmesiyle teröristle de mücadele askıya alındı çünkü Öcalan ateşkes, demişti. Aslında PKK siyasallaşıyordu, eleman akışı hiç kesilmeden devam ediyordu, Irak kuzeyinde politik güç kazanıyordu. Barzani ve Talabani ise Amerika’nın himayesine girip güçleniyordu ama biz göremedik.</p>
	<p class="block_7">Terörle mücadele çerçevesinde Avrupa’da yaşayan gurbetçilerimizi hiç düşünmedik. Onları PKK’ya ve yaşadıkları ülkenin insafına terk ettik. Terörden kaçan vatandaşlarımızı unuttuk, onları da PKK’ya terk ettik. Ne Irak politikamız oldu bizim ne de Iran. Ne Amerika politikamız oldu bizim ne de Avrupa, akıntının akışına bıraktık biz kendimizi, sürüklenip gittik. ‘91 Körfez Harekâtı bir tarihtir, yaşanmıştır, asla unutamayacağımız dersler vermiştir bize ama biz bundan da ders almadık.</p>
	<p class="block_7">‘91 Körfez Harekâtı’nı bir hatırlayalım. Neydi politikamız? Başta Irak’ın toprak bütünlüğünün korunması. Sonra? Musul ve Kerkük’ü alıp zengin petrol yataklarına sahip olmak, PK K’nın kökünü kazımak, bağımsız Kürt devleti kurulmasını engellemek, Saddam’ı devirmek ve bölgede söz sahibi olmak. Yani kısacası bir koyup dört beş almak.</p>
	<p class="block_7">Ne oldu peki 91 harekâtı sonrası? Irak’ın toprak bütünlüğü korundu mu? Hayır. Önce, kuzeydeki Kürt yapı nedeniyle Irak’ın toprak bütünlüğü tehlikeye girdi. Bugün ise, bağımsız Kürt devletinden bahsetmeye başladık. Musul ve Kerkük’ü aldık mı? Hayır. Soydaşlarımızı katletmeye başladılar. Saddam devrildi mi? Hayır. O dönem daha da güçlendi ve PKK’yı başımıza bela etti. PKK’nın kökü kazındı mı? Hayır. Aksine PKK, kuzeydeki Kürt Yönetimi ile işbirliğine girdi, dal budak sardı. Kısacası bir koymadık, dört beş de almadık.</p>
	<p class="block_7">Gelelim bugünkü Irak Politikasına ve Körfez Savaşı’na. Politikamız nedir? Başta, Irak’ın toprak bütünlüğün korunması. Bakın bir etrafınıza, her gün yüzlerce insan ölüyor Irak’ta. Bütünlüğü kaldı mı Irak’ın? Nerdeyse üçe bölünmek üzere; kuzeyde Kürtler, güneyde Şii ve Sünni’ler. Demek ki, 9l’de temelini attığımız politika tutmamış. Bakın bir etrafınıza, Talabani devlet başkanı oldu, Barzani ise Kürt Özerk Yönetim Lideri. Kürt Devleti kuruldu da biz farkında değiliz, bir resmi ilanı kaldı, onu da yapacaklar, merak etmeyin. Musul, Kerkük’ü almak konusuna gelince, aldık mı? Hayır. Daha dün yüzlerce soydaşımızı Telafer’de katlettiler. Bu savaş sonrasında PKK’nın kampları yok edilecek ve terör örgütü tarihe karışacaktı, hedefimiz buydu, değil mi? Ne oldu? Bakın bir etrafınıza, daha dün Pülümür’de yedi şehit vermedik mi, Tunceli’de şehit, Erzincan’da şehit, Şırnak ta şehit? Ondan önce on, öncesinde beş şehit. PKK’nın kökü mü kazındı? Hayır. Baksanıza bir etrafınıza, Amerika koruyor onları, müttefikimiz Amerika. Yani bu politikamız da tutmamış.</p>
	<p class="block_7">Ne kadar benziyor değil mi birbirine, ‘91 Körfez Savaşıyla bu savaş? Ne kadar benziyor değil mi, ‘91 Körfez politikamız ile 2003 politikamız? Sizce ikisi arasında ne fark var? Ben söyleyeyim, ‘93’te Özal öldü, 2O03’te Tayyip geldi fark bu, değişen başka bir şey yok. Saddam devrildi yerine Amerika geldi ama bizim için değişen bir şey yok. Aksine PKK güçlendi, kuzey Irak’taki Kürt oluşum güçlendi. ‘91Fde de kaybetmiştik, şimdi de kaybettik. Sizce, Özal’ın başlattığı politikayı Tayyip mi tamamladı acaba?</p>
	<p class="block_7">Gelin sizinle 2003 savaş öncesine bir göz atalım. Başbakanımız Ecevit. Üçlü koalisyon, yardımcıları Devlet Bahçeli, Mesut Yılmaz. Amerika müttefikimiz ve Irak’ta kitle imha silahları bulunduğundan bahisle Irak’a müdahale etmek istiyor. Sebep neymiş? Kitle imha silahlarının varlığı.</p>
	<p class="block_7">Peki I991’de aynı Amerika, BM’den karar çıkarmadı mı, bu tür silahların bir komisyon marifetiyle bildirilmesi için? Çıkardı. BM Terin 3 Nisan 1991 ‘de almış olduğu 667 sayılı kararına göre, Irak’ın tümden silahsızlandırmasına yönelik olarak, bütün kimyasal ve biyolojik silahların, menzili 150 km. aşan füzelerin ve bütün nükleer madde ve malzemelerin yerlerini Irak, Güvenlik Konseyine bildirecekti. Nitekim bu karar çerçevesinde kurulan bir komisyon, bu güne kadar Irak’ın silah işini tam bir denetim altına alarak Güvenlik Konseyi’ne raporlar vermedi mi? Neymiş, Irak’ta kitle imha silahları varmış! Bu bir bahane. Irak’a müdahale etmek, Saddam’ı devirip zengin petrol yataklarını denetim altına almak ve Irak kuzeyinde bağımsız bir Kürt devleti kurulmasına olanak sağlamak için bir bahane. Ne oldu savaştan sonra? Amerika’nın almış istihbarat doğru değilmiş! Yani, Irak’ta kitle imha silahları yokmuş!</p>
	<p class="block_7">Gene biz üçlü koalisyonumuza dönelim, bakalım neler olmuş o dönemde.</p>
	<p class="block_7">Basında da yer aldığı üzere, Irak Savaşı’nın mimarlarından biri olarak bilinen ABD Savunma Bakan Yardımcısı Paul Wolfowitz 16 Temmuz 2002’de Ankara’ya geldi. Başbakan Ecevit, Genel Kurmay Başkanı Orgeneral Hüseyin Kıvrıkoğlu, Dışişleri Bakanı ve Milli Savunma Bakanı’yla görüştü. Konu, ABD’nin Irak’a müdahalesiydi. Bu görüşme konuları, Temmuz 2002’de yapılan Milli Güvenlik Kurulu’na getirildi ve Dışişleri Bakanlığının konuya ilişkin Raporu görüşüldü. Raporda neler yer alıyordu? Okuyalım<sup class="calibre3"><sup id="back_note_38" class="noteref"><a href="index_split_079.html#note_38" title="38" class="calibre1">38</a></sup></sup>:</p>
	<p class="block_27">“ABD, Irak’taki rejimi, ABD’ye husumeti, terörizme desteği ve kitlesel imha silahlanma alanındaki faaliyetleri nedeniyle bir tehdit olarak görmektedir, değiştirilmesinde kararlıdır.</p>
	<p class="block_27">Bir harekâtın nasıl ve ne zaman yapılacağı henüz kararlaştırılmamıştır, erken olması gecikmesinden iyidir.</p>
	<p class="block_27">Demokratik, çok etnik unsurlu, kitlesel imha silahsız, toprak bütünlüğü korunan, ABD ve Türkiye ile barış içinde yaşayan bir Irak istenmektedir.</p>
	<p class="block_27">Olası bir harekâtın Türkiye’ye etkileri bilinmektedir. Olası bir harekât Türkiye’siz de yapılacaktır. Ancak bu daha güç olacak, Türkiye’nin kaygılarının dikkate alınması kadar, yeni Irak’ın şekillendirilmesinde Türkiye’nin katkılarını da sınırlayacaktır.</p>
	<p class="block_27">ABD, Türkiye’nin yaşamsal çıkarlarının bilincindedir ve bu sürece başlangıçtan itibaren katılmasını arzulamaktadır.”</p>
	<p class="block_7">Başkan Bush’un verdiği sözlerde raporda şöyle sıralanıyordu:</p>
	<p class="block_27">“Askeri harekât yarım bırakılmayacak, ABD işi sonlandıracaktır.</p>
	<p class="block_27">Saddam ertesinde, ABD Irak’ta, Türkiye ve uluslararası toplumla birlikte, Türkmenler dahil, azınlıklara saygılı, demokratik bir rejimin teşkilini sağlayacaktır. Türkmenlerin hakları korunacaktır.</p>
	<p class="block_27">Bir Kürt Devleti kurulmayacak, Kürtler ile bu konuda bir anlaşma yapılmayacaktır.</p>
	<p class="block_27">ABD, Irak için sadece birkaç muhalif partiyle değil bütün gruplarla konuşmaktadır. Kerkük ve Musul’a yönelik Kürt emellerinin gerçekleşmesine izin verilmeyecektir.</p>
	<p class="block_27">Kürt partileriyle Irak’ın toprak bütünlüğü çerçevesinde işbirliği yapılacaktır.</p>
	<p class="block_27">Askerî harekât Türkiye için mülteci sorununa yol açmayacak şekilde planlanıp icra edilecektir.</p>
	<p class="block_27">ABD, Türkiye’nin uğrayacağı zararları tazmin etmeye çalışacaktır. Körfez Savaşı’nda bu gerektiği kadar yapılamamıştır. Türkiye, Irak’taki rejim değişikliğinden en çok yararlanacak ülkelerden biri olacaktır.</p>
	<p class="block_27">Kitle imha silahları konusunda en etkili bilgi değişimine hazır olacağız. Türkiye’yi Irak füzelerinden korumak için Patriot füzeleri konuşlandırmaya hazırız.”</p>
	<p class="block_7">Irak Savaşı öncesinde resmi olarak bize yapılan teklif ve verilen sözler bunlardı. Bizim politikamız neydi? Irak’ın toprak bütünlüğünün korunması, Musul ve Kerkük’ün Kürt grupların eline geçmesinin önlenmesi, PKK’nın yok edilmesi, savaş zararlarının tazmin edilmesi, yeniden şekillenecek Irak’ta söz sahibi olunması. Anladığımız kadarıyla bize sunulan öneride PKK hariç hepsi vardı. Bu esaslar üzerinde ABD ile resmi görüşmeler başlatıldı. Sonra ne oldu?</p>
	<p class="block_7">Önce Türk Silahlı Kuvvetlerin komuta kademesi değişti. Genel Kurmay Başkanı Orgeneral Hüseyin Kıvrıkoğlu yerine Orgeneral Hilmi Öz kök atandı. Kara Kuvvetleri KomutanIığına Orgeneral Aytaç Yalman, Jandarma Genel Komutanlığına ise Orgeneral Şener Eruygur getirildi.</p>
	<p class="block_7">Aynı yılın Temmuz ayı içerisinde, AB’ye uyum kapsamında idam cezasının kaldırılması, Kürtçe yayın ve öğrenime izin verilmesini öngören reform paketi Meclis’e geldi. Bu anayasa değişikleri görüşülmeden önce MHP lideri Devlet Bahçeli erken seçim önerisinde bulundu. Başbakan Ecevit de bu öneriyi kabul edince, erken seçimin 3 Kasım’da yapılması kararlaştırıldı. Anayasa reform paketi de 3 Ağustos’ta TBMM’nde görüşüldü. Kabul edildi. Yasa değişikliğine ilişkin oturuma 419 milletvekili katıldı. 162 ret oyuna karşılık 256 evet oyu verildi. İdam cezası ve Kürtçe eğitimle ilgili bu değişikliğe MHP (Milliyetçi Hareket Partisi) ile Recep Tayyip Erdoğan liderliğindeki AK Parti (Adalet ve Kalkınma Partisi) ret oyu verdi. Bu konuya tekrar geleceğiz ama yeri gelmişken bir hususa dikkatinizi çekmek isterim. AB’ye uyum paketine ret oyu veren AK Parti, izlediği Irak politikası başarısızlığa uğrayınca, hemen çark edecek ve sırtını AB’ye yaslayacaktır. Bu politikası da iflas edince, bu sefer geri dönüş yapacak ve “Biz Irak’a gereken önemi vermemişiz” demek suretiyle tutarlı bir politikası olmadığını ortaya koyacaktır. Tekrar geleceğiz bu konuya. Şimdi ABD ile ilişkilere dönelim.</p>
	<p class="block_7">Irak krizi ile ilgili çalışmalar Dışişleri Bakanlığı ile Genel Kurmay Başkanlığı arasında yürütülüyordu. Bu amaçla Dışişleri Bakanı İsmail Cem ve Genel Kurmay İkinci Başkanı Orgeneral Yaşar Büyükanıt’ın başkanlığında toplantılar yapılmış ve çalışma grupları oluşturulmuştu. Bu çalışmalar rapor haline getirildi ve Türkiye’nin “Kırmızı Çizgileri” çizildi. Neydi bizim Kırmızı Çizgilerimiz<sup class="calibre3"><sup id="back_note_39" class="noteref"><a href="index_split_080.html#note_39" title="39" class="calibre1">39</a></sup></sup>?</p>
	<ul class="list_">
	<li class="block_31"><i class="calibre8">Bağımsız bir Kürt devletinin Kuzey Irak’ta ilan edilmesi.</i></li>
	<li class="block_32"><i class="calibre8">Musul ve Kerkük’ün Kürt’lerin denetimine girmesi.</i></li>
	<li class="block_32"><i class="calibre8">Kürtlerin bağımsızlaşmasına yol açacak adem-i merkeziyetçi yapıların ortaya çıkması.</i></li>
	<li class="block_32"><i class="calibre8">Türkmenlerin de Kürtler gibi Irak nüfusunun ana unsurlarından biri olarak görülmediği adem-i merkeziyetçi yapılar kurulması.</i></li>
	<li class="block_32"><i class="calibre8">Meşruiyet zemini olmadan uluslararası bir müdahaleye taraf olunması (Arap ülkelerinin tutumu burada belirleyici olacaktır.).</i></li>
	<li class="block_33"><i class="calibre8">ABD’nin bölgeye yönelik hazırlık ve hedeflerinin tam resmi görülmeden ve Türkiye açısından kabul edilebilir sonuç üzerinde mutabakata varılmadan müdahaleye taraf olunması.”</i></li>
</ul>
	<p class="block_7">Sizce Başbakan Ecevit sağ olsaydı, bu kırmızı çizgiler aşılabilir miydi? Kemal Derviş’in Türkiye’ye gelmesi, Ecevit’in yanında yer alması, ülkenin en kritik döneminde ortalığı karıştırarak Ecevit’in partisini bölmesi ve Ecevit’i güçsüz bırakması, daha sonra da kaçıp gitmesi acaba kurulmuş bir planın parçaları olabilir mi? Bir şey bildiğimden değil inanın, aklıma geldi işte, merakımdan soruyorum. 2002 Kasım seçim sonuçları da ilginç. Ecevit’in partisi % 10 barajını bile aşamadı. Meclis’e bile giremedi. Ecevit, Kıbrıs Savaşı’na karar veren lider. 2. Körfez Savaşı’nda rahmetli Ecevit başbakan olmuş olsaydı acaba neler değişmiş olacaktı bugün? Merak ettim işte, kendi kendime soruyorum.</p>
	<p class="block_7">Dışişleri Bakanlığı söz konusu raporunda, sınıra yığınak yapılması ve Kuzey Irak’taki Türk askeri varlığının güçlendirilmesini talep ediyordu. Rapor Başbakan’a sunuldu ve ABD ile ilişkiler hızlandı. Bu arada 3 Kasım genel seçimleri yapıldı. AKP % 34 oy oranı ile birinci parti oldu. % 19.5 oy oranı ile onu CHP izledi. Ecevit’in DSP’si ile ANAP ve MHP% 10 barajını aşamadı ve Meclis’e giremediler. Kısacası AKP tek başına iktidar, CHP ise ana muhalefet oldu.</p>
	<p class="block_7">Abdullah Gül 58. hükümeti 19 Kasım’da kurdu ve 28 Kasım’da güvenoyu aldı. İlk gündem konusu Irak krizi idi.</p>
	<p class="block_7">Yapılan görüşmelerde ABD’ye bağlı teknik bir heyetin Türk havaalanı ve limanlarında muhtemel harekât ihtiyaçlarının tespiti için keşif yapması kararlaştırıldı ve 150 kişilik bir ABD heyeti Türkiye’ye geldi. Ocak 2003’te yapılan MGK’nda, hükümete tavsiye kararı alındı. Neydi bu tavsiye, kısaca şöyle<sup class="calibre3"><sup id="back_note_40" class="noteref"><a href="index_split_081.html#note_40" title="40" class="calibre1">40</a></sup></sup>:</p>
	<p class="block_27">“Anayasa’mızın 92. maddesinin uluslararası yasallık koşulunun gerçekleşmesine bağlı olarak, istenmeyen olası gelişmelere karşı, tümüyle Türkiye’nin ulusal çıkarlarını korumak üzere gerekli görülecek askeri önlemlere işlerlik kazandırılmasına yönelik kararların alınmasını sağlayacak adımların, bir takvim uyarınca hükümetçe alınması konusunda tavsiyede bulunulması kararlaştırılmıştır.”</p>
	<p class="block_7">Irak krizinin barış yoluyla aşılmasına ilişkin çabalar sonuç vermedi. Hükümet ilk olarak, keşif için izin vermiş olduğu havaalanı ve limanların modernize edilmesine ilişkin tezkereyi 302 evet oyuyla Meclis’ten geçirdi. Bundan sonra sıkı pazarlıkların yaşandığı bir döneme girildi ve bu durum “1 Mart Tezkeresi” olarak tarihimize geçen Meclis oylamasına kadar devam etti. Amerika ile görüşmeler esas olarak Dışişleri diplomatı Deniz Bölükbaşı tarafından yürütüldü. Nihayet 1 Mart geldi. Türk askerinin yabancı ülke topraklarında kullanılmasına ilişkin tezkere görüşüldü. Yapılan oylama sonucu, 264 kabul, 250 ret ve 19 çekimser oyla tezkere reddedildi. Kabul oylarının fazla olmasına karşın, oylamaya katılan milletvekillerinin yarısından bir fazlası evet demediği için tezkere Meclis’ten geçmedi. Bu görüşme ve oylama yapılırken Deniz Bölükbaşı TBMM’ndeydi ama konuşmaya davet edilmedi. Hazırlamış olduğu rapor oylamaya katılan milletvekillerine açıklanmadı.</p>
	<p class="block_7">Meclisten geçmemesine bir diyeceğimiz yok. Yüce Meclisimizdir, her kararı bizim kararımızdır. Ancak, Tayyip 9 Mart’ta milletvekili seçildi. 14 Mart’ta başbakan olarak atandı. 18 Mart’ta Meclis’ten güvenoyu alarak 59. hükümeti kurdu. 20 Mart’ta TBMM’ne ikinci bir tezkere sundu. Türk hava sahasının ABD uçaklarına açılmasına ve gerekirse Türk Silahlı Kuvvetlerinin Irak’a gönderilmesine ilişkin tezkere 332 oyla kabul edildi. Aynı günün sabahı ABD ve İngiliz kuvvetleri Irak’a saldırarak savaşı başlattı. 1 Mart’ta reddedilen tezkere 20 Mart’ta kabul edilmiştir. 20 günde değişen ne olmuştur da, hayır diyenler sonradan evet demiştir? 1 Mart’ta savaşa karşıydılar, 20 Mart’ta nasıl savaş yanlısı oldular? Bu nasıl bir politika?</p>
	<p class="block_7">25 Mart’ta Bush yönetimi, buna karşılık savaş bütçesine Türkiye için bir milyar dolar veya bunun karşılığında 8.5 milyar dolar kredi kullanma hükmü koydu. Yani biz, ABD’ye Irak Savaşı’nda büyük avantaj sağlayan hava sahası yani İncirlik üssünün kullanılmasını bu paraya karşılık mı kabul ettik? Daha yeni açıkladılar, biz Amerika ile bu anlaşmayı yapmışız. Ne karşılığında? Kuzey Irak’a müdahale etmeme karşılığında. Sonradan da vazgeçmişiz paradan ve anlaşmayı yürürlüğe koymamışız. Sizce bu nedir?</p>
	<p class="block_7">Aynı tarihlerde Dışişleri Bakanı Gül, Irak Savaşı’nda koalisyon güçleri içerisinde yer aldığımızı açıkladı. ABD artık, hava harekâtı yoluyla hem malzeme personel nakli yapıyor hem de Irak’ı Türkiye’den kalkan uçaklarıyla bombalıyordu. İş bununla da kalsa iyi. 9 Nisan’da Bağdat düştü. Kürt grupları Musul Ve Kerkük’e girip kontrolü ele geçirdi. Türkmenlerin nüfus kayıtlarına el kondu. Bazıları öldürüldü. Kerkük’e Kürt vali seçildi. Bu sırada Dışişleri Bakanı Gül ise, siyasi temaslarla sorunların çözüldüğünü açıkladı ama aslında çözülen sorun olmadığı gibi yeni sorunlar da kapıdaydı.</p>
	<p class="block_7">4 Temmuz’da Türk ulusu kara gününü yaşadı. 11 Türk askeri ABD tarafından göz altına alındı ve üstelik kafalarına çuval geçirildi. Buna rağmen hiçbir şey olmamış gibi ABD, 18 Temmuz’da yeniden asker gönderilmesi talebinde bulundu ve bunu Tayyip hükümeti hemen kabul etti. 7 Ekim’de tezkere 358 kabul oyuyla Meclis’ten geçti. Tezkere geçti ama bu sefer Barzani Türk askerini Irak’ta istemediği açıkladı. ABD bu talebi kabul etti. Bizimkiler de 7 Kasım’da tezkere yetkisinin hükümet tarafından kullanılmayacağı açıklandı. Yani Irak’a Türk askeri gitmeyecekti, Barzani’nin istediği ol muştu.</p>
	<p class="block_7">Bu manzara dış politikamızın iflasının resmidir. Bu manzara, seçilmişlerin milli çıkarlar kavramına ne kadar yabancı olduğunun resmidir. Bu manzara, AK parti milletvekillerinin milletin vekili değil Tayyip’in vekili olduğunun resmidir. Bu manzara, karar alma mekanizması içinde bulunan makamların, sorumluluk almaya geldiğinde nasıl çekindiklerin in resmidir. Ya da bir takım seçilmişlerin kime ve neye hizmet ettiğinin bilinmediğinin resmidir.</p>
	<p class="block_7">Kendi kendime düşünüyorum da ne delilikler yapmışız biz, ülke için, ulus için. Aslında bize sorarsanız yaptığımız kaçınılmaz olandı ama şu manzaradaki makamlara bakacak olursanız yaptığımız düpedüz delilik. Sen kalk, koskoca İran’a gir hem de yirmi askerle. PKK’nın gümrük noktasını bas. Teröristleri imha et ve kazasız belasız ülkeye dön. Olacak iş mi bu? Ama oldu ve askerimizi koruduk. Sen kalk, gene İran’a gir. Teröristleri yerle bir et. İran’ın 10 kilometre içerisine 36 adet 120.mm.lik havan topu gönder gene askerimizin canını korumak için. Aman Allah’ım! Olacak iş mi bu? İnanın bana oldu hem de rüya gibi. Ama inanın Mehmetçik’in cesareti ile bu bizi yönetenlerin tavrını mukayese etmiyorum hiç. Mehmetçiğin cesaretinde ülke sevgisi vardır, ulus sevgisi vardır, başka bir hesap yoktur. Ama bizi yönetenlerin ne hesap yaptığı belli değil; bilemedik bir türlü Özal ne düşündü, Tayyip ne düşündü de biz bu hallere geldik, bizi bu hallere düşürdüler, bilemedik bir türlü.</p>
	<p class="block_7">Hani bizim seçilmişlerin kırmızı çizgileri? Hani Irak’ın toprak bütünlüğü? Hani PKK ile mücadele? Askerimizin başına çuval geçiren ABD’ye incirlik üssünü kapatacak kadar da mı gücü yok bu bizi yönetenlerin? Onların olmasa da bizim var, bizim gücümüz var, var olmasına var da, o gücü kullanabilecek yöneten gerek, o yönetende de yürek gerek ama Türk ulusunun bekası için atan bir yürek...</p>
	<p class="block_12" id="calibre_pb_27"> </p>
</body></html>
