<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc401672576" class="block_24">JİTEM’ci Binbaşı Ersever</p>
	<p class="block_27">Herkes konuşuyor ancak devlet susuyordu. Ersever şehit mi olmuştur? Bilinmiyor. Belki de aşk, kumar, uyuşturucu gibi bir nedenle öldürülmüştür! Ancak, devlet Ersever’in şehit edildiğinden emin! O halde devletin bir bildiği vardır! Tetiği çekenleri bilmektedir! Tetiği PKK çekmediyse kim çekmiştir?</p>
	<p class="block_27">Başbakan Çiller 15 Kasımda İstanbul’da Hürriyet gazetesi Ankara Temsilcisi Sedat Ergin’le yaptığı görüşmede Binbaşı Ersever cinayetine nihayet açıklık getiriyor: “Kendi aralarında bir iç hesaplaşma olduğu anlaşılıyor” Ne demekti; “Kendi aralarında iç hesaplaşma?” Taraflar kimlerdi? Binbaşı Ersever’in tarafı neydi? Niçin hesaplaşıyorlardı? Neyi paylaşamamışlardı?</p>
	<p class="block_7">Aslında aradığınız gerçek Cem Binbaşının bildirisi içinde var:</p>
	<p class="block_27">“Ben Ahmet Cem Ersever. PKK’yla yapılan mücadelede atılan adımların yanlış olduğunu, mücadelenin ehil ellerce yürütülmesi gerektiğine, TC.’nin PKK sorununa karşı bir stratejisinin olmadığına inandığımı…”</p>
	<p class="block_28">Soner Yalçın, Binbaşı Ersever’in İtiraftan,</p>
	<p class="block_28">Doğan Kitap, 1994.</p>
	<p class="block_14"> </p>
	<p class="block_7">4 Kasım 1993, yer Ankara. Binbaşı Ersever, elleri arkadan bağlı, ağzı bantlı bir halde bulundu, öldürülmüştü, kafasına kurşun sıkılarak. Olayın faili meçhul.</p>
	<p class="block_7">Binbaşı Ersever, PKK’yı çözümleyen kişiydi. JİTEM’in kurucusuydu. Varlığını PKK ile mücadeleye adamıştı. Biz I977’de Kırkağaç’ta tanıştık, o zamanın üsteğmeni Cem Ersever’le. İtiraflarında söylememiş bunu. ‘77 ki, sağ sol davalarının başını alıp gittiği, insanların bir hiç uğruna öldürüldüğü, hapse atıldığı yıllar. Subaylar bile ayrılmıştı sağa ve de sola. Cem Ersever’le bir daha karşılaşmadım ama Genel Karargâh’ta hakkında konuşulduğunu duydum. “Çok konuşuyor” diyorlardı onun için. Dediğim yıl ‘93, yani Cem Binbaşının vurulduğu yıl. Olay bir anda duyuldu ve bir anda unutuldu gitti. Merak ettim, araştırdım, ne konuşuyordu Ersever, ne anlatmak istiyordu?</p>
	<p class="block_7">Cem Ersever ‘93 Mart’ında emekli oldu. Aynı yıl Soner Yalçın’a verdiği itiraflarında, PKK ile mücadelede yapılan stratejik ve taktik hatalardan bahsediyordu. Birazdan göreceksiniz Cem Ersever’in teşhislerinin ne denli doğru olduğunu, zira tanığı benim. Ama ne oldu, Cem Ersever doğruları söyledi de ne oldu? Hiç, öldürüldü. Şimdi, bugüne geldik yani Ulus’taki canlı bombanın sebep olduğu 6 ölüm ve 132 yaralıya. Başka ne oldu? Büyük Orta Doğu Projesi, ateşkes anlaşmaları, Talabani’nin arabuluculuk oyunları, Irak’ta Kürt devletinin kurulması ve her gün verdiğimiz şehitler. Bunları, ta 93’lerde söylemişti Cem Ersever ama dinleyen olmamıştı. Şikâyeti de buydu zaten, <i class="calibre8">“bizi dinlemiyorlar</i>”, diyordu öldürülmeden önce. Yöneticiler ise onun için, “çok konuşuyor” diyorlardı, onu dinlemeden ve de anlamadan.</p>
	<p class="block_7">Aradan geçti onca yıl, sağırlar duyar oldu, körler ise görür. Aynı şeyleri söylüyoruz şimdi geçmişte söylediğimiz gibi, aynı şeyleri ama dinleyen yok. Genel Kurmay Başkanımız ülkemizin içinde bulunduğu tehditleri tek tek açıklıyor, Tayyip’e ders veriyor, terörle nasıl mücadele edilmesi gerektiğini anlatıyor ama dinleyen yok. Hükümetin terörle mücadele etmediğini anlatıyor ama anlayan yok. Bunlar bizi saf sanıyor, ne görür ne de duyar. Aldanıyorlar. Biz de söyleyeceğiz gerçekleri bıkmadan usanmadan, ta ki Türk ulusu gerçekleri görüp harekete geçinceye kadar...</p>
	<p class="block_7">‘93 Martında Talabani’nin aracılığıyla Özal, Öcalan ile ateşkes yaptı ve biz de kabul ettik. Ben etmedim, Binbaşı Ersever de etmedi. Ben Şemdinli Tabur Komutanı olarak mücadeleye devam ettim. Ersever ise, İstihbarat Grup Komutanlığı görevinden istifa etti, kendi başına mücadeleyi sürdürmek için. Ardından, Ahmet Aydın ismiyle “Üçgendeki Tezgâh”, isimli bir kitap yazdı. Amacı, PKK’ya karşı bizi yönetenlerin aldığı ateşkes kararını ve Talabani’nin arabuluculuğunu protesto etmek ve son PKK’lı da yok edilinceye kadar mücadeleyi sürdürmekti. İstifası basında yer aldı. Ama ne yazık ki aynı yıl öldürüldü. 5 Haziran 1993 günü, Binbaşı Ersever’in gazete ve ajanslara geçtiği bildiri şu, sorularınızın cevabı içinde, birlikte okuyalım<sup class="calibre3"><sup id="back_note_23" class="noteref"><a href="index_split_064.html#note_23" title="23" class="calibre1">23</a></sup></sup>:</p>
	<p class="block_27">‘Ben Ahmet Cem Ersever. PKK’yla yapılan mücadelede atılan adımların yanlış olduğunu, mücadelenin ehil ellerce yürütülmesi gerektiğine, T.C.nin PKK sorununa karşı bir stratejisinin olmadığına inandığımı ve 1992 yılında zevahiri kurtarmak gerekçesiyle bilgisizce yapılan Kuzey Irak Harekâtının devleti bir açmaza soktuğunu, PKK’ya siyasi kazanımlar getireceğini, güçlenmesini sağlayacağını, siyasi işportacı Celal Talabani isimli şahsın Türkiyede sadece PKK’nın askeri gücünü ele geçirmek maksadıyla tezgahlar peşinde olduğunu beyan ederek, 1993 yılının Mart ayında Jandarma Genel Komutanlığı İstihbarat Grup Komutanlığı görevinden kendi isteğimle ve bazı arkadaşlarımla birlikte emekli oldum.</p>
	<p class="block_7"><i class="calibre8">1984 yılından bugüne kadar yapılan yanlışlar, ihanetler ve uygulamalar konusunda Türk kamuoyunun aydınlatılması gerektiğine inanıyorum ve Türk basınıyla kamuoyu önünde Celal Talabani’nin ihanetleri, PKK ilişkileri, Güneydoğudaki gerçek durum, Köy Korucuları, itirafçılar, faili meçhul cinayetler hakkında ve bazı siyasilerin örgütsel konumları hakkında açıklamalarda bulunacağım.”</i> (Yazarın notu: Binbaşı Ersever, düşündüğü bu açıklamayı yapamadan öldürüldü.)</p>
	<p class="block_7"><i class="calibre8">Basında yer alan hükümet yetkililerinin demeçleri de insanı çileden çıkaracak cinsten demeçlerdir ve her zamanki gibi aldatmacadan başka bir şey değildir. Her zamanki gibi koltuğundan olma kaygısıyla halkın gözünün içine baka baka yalanlar sıralandı. Terörist Apo’ya ateşkes kararından sonra “Bay Öcalan” diye telaffuz etmeye başlamadılar mı?”</i> (Yazarın notu: Başbakan Tayyip Bey de yıllar sonra bu teröriste “sayın” demiştir.)</p>
	<p class="block_27">“Madem ki PKK’nın ateşkesinin toparlanmak için bir taktik olarak ele alındığını biliyordular, neden bahar operasyonlarını durdurdular? Toparlanıp bir yol kesmeyle kırk insanı katletmelerine neden fırsat verildi? Mademki her şeyi biliyorlardı, yüz kişi sıkıştırıp on kişi öldürebilmek için kırk insanı yem olarak mı kullandılar? Yoksa oynamaya mecbur oldukları oyunda Apo “mızıkçılık” mı yaptı? Bakın, Apo dalga geçercesine “İsterlerse ateşkes devam eder, hâlâ vakitleri var” diyor. Türkiye Cumhuriyetini ne hale soktuklarının farkında mıdırlar? Ben pek sanmıyorum. Ne zaman misyoner danışmanlar tarafından yönlendirilmekten kurtulacaklar? Yine aynı masalları uydurmaya devam ediyorlar.”</p>
	<p class="block_7">Tarih 5 Haziran 1993. JİTEM’in yani istihbaratın önemli ismi Binbaşı Ahmet Cem Ersever’in öldürülmeden önce yaptığı açıklamadır bu. Bu açıklama sadece Ulusal Basın Ajansında yer aldı, diğer gazete ve ajanslar ise bu konuya hiç değinmedi.</p>
	<p class="block_7">Sisteme yöneltilmiş çok ağır suçlamaları ihtiva eden bu bildiri, cumhuriyet tarihimizde bir ilktir. Şimdiye kadar ilk kez bir emekli binbaşı böylesine ağır bir açıklama yapmıştır. Bu açıklamayı yapmak kolay değildir, herkes yapamaz. Hele ki, terör maskesi altında kirli işlere bulaşmış kişiler hiç yapamaz. Öldürüldüğünde beş parasızdı, olsaydı mal varlığı ortaya çıkardı. Yazdıkları ve söylediklerinde büyük bir düş kırıklığı var, tıpkı Sezar’ın sırtından bıçaklandığında bakışlarında görülen düş kırıklığı gibi.</p>
	<p class="block_7">Davasına inanmış bir kişiydi. PKK ile mücadeleyi varlığı ile bütünleştirmişti. Ekim ‘92. harekâtında Barzani ve Talabani’ye verdiğimiz paraların ve silahların PKK’ya gittiğini gördü, dayanamadı. Teröristlerle pazarlık olmaz, diyen yöneticilerimizin PKK ile ateşkes yaptığını gördü, dayanamadı. “ Üç beş çapulcu” denilerek göz ardı edilmek islenen hainlerin yanlış politik uygulamalar sonucu on binlere ulaştığını gördü, dayanamadı ve istifa etti.</p>
	<p class="block_7">Bizde insanlar öldürülüyor adına faili meçhul deniyor. Cinayet bir vahşet, insanlık suçu, Müslüman bir ülkede Allah’ın verdiği canı bir kul nasıl alabilir ki? Bizim ülkemizde alıyor işte, adına da faili meçhul deniyor. Nice gazetecilerimiz, yazarlarımız, bilim adamlarımız ve askerlerimizi kaybettik bu yolda. Çok zor dönemler geçirdik biz, çok zor günler yaşadık. Terörle, teröristle mücadelede çaresiz kaldığımız anlar da oldu. Çaresizliğe faili meçhulle çare bulmaya çalışmadık hiç, kanunsuzluğa devlet yararı demedik hiç biz. Ersever olayının diğerlerinden bir farkı var; devletin terörle mücadelede önemli bir ismi faili meçhule gidiyorsa ve geçen onca zamana rağmen bu olay da çözülmüyorsa, dönemin Başbakanı Çiller de, “Bu bir iç hesaplaşma” diyorsa, olayın üzerinde durmalı. Anladığımız şu ki; onu susturdular. Kim? Konuştuğu zaman zarar görecek İnsanlar. Katil ya da katiller sizce kim olabilir? Terörü ranta çevirenler, teröristi paraya tahvil edenler, terörden para kazananlar, adam olmadıkları halde; teröre sırtlarını dayayarak kendini adam yerine koyanlar, adam olduklarını sananlar. Ben, Ersever’in basın bildirisinde anlattıklarının gerçek olduğuna tanığım. ‘92 Kuzey Irak Harekâtı’nda Şemdinli Jandarma Tabur Komutanıydım, harekâtı biliyorum. Harekât öncesi ve sonrasını da biliyorum. Ne diyordu Binbaşı Ersever? I984,ten bu yana yapılan yanlışlar, ihanetler ve uygulamalar, yöneticilerin ikbal kaygısı, ‘93 Mart’ında PKK ile yapılan ateşkes ve sonrası, Bingöl karayolundaki katliam; otuz üç asker, iki sivil ve iki öğretmenin öldürülmesi. Hepsini yaşadım, anlatacağım. Terör de terörist de neden bitmiyor, cevabı siz bulacaksınız.</p>
	<p class="block_12" id="calibre_pb_19"> </p>
</body></html>
