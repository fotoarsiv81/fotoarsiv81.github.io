<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:8295e422-e45b-43b4-871e-ec0a3a091f9a"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="paragraf">  </p>
			<p class="anabaslik" id="_idParaDest-3">BİRİNCİ BÖLÜM : GİRİŞ  </p>
			<p class="ort">I  </p>
			<p class="paragraf">Türkiye’nin siyasal hayatı üzerine yapılan bir çalışmada, çok partili dönemde Türkiye’nin, otoriteryen-bürokratik tek parti rejiminden çevre güçlerinin önemli bir rol oynamaya başladığı çok partili sisteme geçtiğine ve Türkiye’nin kültürel bölünmeler yerine sosyo-ekonomik bölünmelere dayanan yeni bir parti sistemi geliştirdiğine dair işaretler bulunduğu belirtilmişti.<span class="dipp"><a class="_idFootnoteLink" href="#footnote-225-1" id="footnote-225-1-backlink">1</a></span>Bir başka çalışma da, Türkiye’deki siyasal rejimin vesayet sisteminden daha açık ve rekabetçi bir sisteme dönüştüğünü ileri sürülmüş ve etkin ama demokratik bir siyasal hayatın tesis edilebilmesi dünyada bir ülkede başarılı olacaksa bu ülkenin ancak Türkiye olabileceği ifade edilmişti.<span class="dipp"><a class="_idFootnoteLink" href="#footnote-225-2" id="footnote-225-2-backlink">2</a></span>  </p>
			<p class="paragraf">Ancak Türkiye’de demokrasi sorunlu olmaya devam etmiştir. İyi bilindiği gibi, Türkiye’de 1960’tan sonra çeşitli askerî müdahaleler yapılmıştır. Özellikle 1970’lerden itibaren, siyasal bölünme ve ideolojik kutuplaşma giderek artmıştır. 1973 yılı sonrasında, politikacılar arasında artan sürtüşmeye ve ciddi bir noktaya ulaşan silahlı sokak çatışmalarına o zaman hükümette bulunan koalisyon ortaklarının ardı arkası kesilmeyen çekişmeleri de eşlik etmiştir. Bu durumun sonucu olarak, ülkede siyasal sistem sık sık tıkanmıştır. Bu gelişmeler, yukarıda değinilen Türkiye’nin siyasal hayatının dönüşümü ile ilgili değerlendirmelerin fazla iyimser olduğunu göstermiştir.  </p>
			<p class="paragraf">Gelişmekte olan ülkelerdeki demokratikleşme olgusunun seyri hakkında öne sürülmüş bazı genel kuramsal modeller de Türkiye örnek olayını açıklamakta yetersiz kalmıştır. Örneğin, siyasal istikrarsızlığı, “büyüme sancıları”, kişisel hiziplerin ve cemaat benzeri gruplar arasındaki ihtilafların hükümet politikaları üzerindeki olumsuz etkisi ve/veya siyasal kültür yaklaşımları ile açıklama çabaları Türkiye bakımından geçerli görünmemektedir.<span class="dipp"><a class="_idFootnoteLink" href="#footnote-225-3" id="footnote-225-3-backlink">3</a></span>  </p>
			<p class="paragraf">Osmanlı İmparatorluğu’nun ilk kurumsallaşma örüntüsüne baktığımız zaman, mali kaynakları kolayca çevreden merkeze aktarabilen ve başarılı savaşlar yapabilen iyi örgütlenmiş bir yönetim ile karşılaşıyoruz. Bu erken dönem kurumlaşma biçiminin yozlaşmasını takiben Osmanlı, bürokratik ve siyasal kurumlarını iyileştirmeye çalışmıştır. Bu çabalar özellikle 18391876 Tanzimat Dönemi’nde yoğunluk kazanmış ve daha sonraki dönemlerde de belirli aralıklar ile devam etmiştir. Cumhuriyet devrinin 1923-1945 yıllarını kapsayan tek parti döneminde, 1923’ten 1937’ye uzanan yılların büyük bölümünde Başbakan ve 1938-1950 yıllarında Cumhurbaşkanı olan İsmet İnönü’lü yıllarda, merkezî yönetim önemli ölçüde ıslah edilmiştir. Karizmatik bir lider olan Cumhurbaşkanı Atatürk, bürokratik kademeleri atlayarak hükümet işlerine müdahale etmeye çalıştığında karşısında İnönü’yü bulmuştur.<span class="dipp"><a class="_idFootnoteLink" href="#footnote-225-4" id="footnote-225-4-backlink">4</a></span>Diğer taraftan, Türkiye’de siyasal parti geleneğinin 1912-1918 Jön Türk dönemine kadar geri gitmesi ve dolayısıyla hayli uzun ömürlü olması da göreceli olarak parti sisteminin büyük ölçüde kurumsallaşmasına katkıda bulunmuştur. Ayrıca, Türkiye’de serbest ve adil bir biçimde yürütülen çok sayıda genel seçim yapılmış ve bu seçimlerin bazıları siyasal iktidarın el değiştirmesi ile sonuçlanmıştır.  </p>
			<p class="paragraf">Adı geçen gelişmeler gözönüne alınırsa, ülkeninin siyasal hayatında rastlanılan sorunları yalnızca ‘büyüme sancıları’ olarak nitelendirmek konuyu çok basite indirgemek olur. Ayrıca, böyle bir tez, örneğin 1975-1977 Milli Cephe hükümetleri döneminde gözlemlenen “tuhaf” siyaset biçimine, 1961-1965 koalisyon hükümetleri döneminde neden rastlanılmadığını açıklayamaz.<span class="dipp"><a class="_idFootnoteLink" href="#footnote-225-5" id="footnote-225-5-backlink">5</a></span>  </p>
			<p class="paragraf">Son işaret edilen nokta, Türkiye’nin demokrasi sorunlarını, hükümet politikaları üzerinde kişisel hiziplerin ve cemaat benzeri gruplar arası çatışmaların hâkimiyeti ile açıklayan tezi de geçersiz kılmaktadır. Adı geçen teze göre, istikrarsızlığın temel nedeni bizzat siyasi seçkinlerdir. Çünkü bu teze göre, seçkinler arası çatışmanın yoğun olduğu ülkelerde, söz konusu çatışma ile birbirinden bağımsız kişi odaklı hiziplerin ve cemaat benzeri gruplar şeklinde ortaya çıkan güç odaklarının bulunması arasında yakın bir ilişkiye rastlanır ve bu iki olgu yekdiğerinin varlığını sürdürmesine yardımcı olur. Örneğin, siyasal seçkinler, aralarında sürüp giden çatışmada üstün gelebilmek için kişi odaklı hizip gruplarını ve geleneksel toplulukları kendi saflarına çekmeye çalışırlar ve bu durumun sonucu olarak geleneksel güç odakları siyasal hayatta önemli bir rol oynamaya devam ederler.<span class="dipp"><a class="_idFootnoteLink" href="#footnote-225-6" id="footnote-225-6-backlink">6</a></span>  </p>
			<p class="paragraf">“Büyüme sancıları” tezinin Türkiye’nin siyasal hayatının değişik evrelerinde rastlanan dinamiklerin açıklamasında yetersiz kalması gibi, bu ikinci tez de Türkiye’nin siyasal hayatının işleyiş biçiminin genel bir açıklamasını veremez. Diğer ülkelerde olduğu gibi, Türkiye’nin siyasal hayatında da kişi odaklı hizip grupları ve cemaat benzeri gruplar siyasal hayatta belli bir rol oynamaya devam etmektedirler. Ancak Türkiye’de, yine bazı başka ülkelerde görüldüğü gibi, siyasal hayatta belli dünya görüşlerinin oynadığı rolün önemi gözardı edilemez. Diğer bir deyişle, Türkiye’de de belirli dünya görüşleri ve karşıt görüşler siyasal partilerin ve hattâ parti hiziplerinin amaçlarını şekillendirmektedir.<span class="dipp"><a class="_idFootnoteLink" href="#footnote-225-7" id="footnote-225-7-backlink">7</a></span>  </p>
			<p class="paragraf">Türkiye’de siyasal partilerin zaman zaman büyük partilerden ayrılan küçük partiler olarak ortaya çıkmış oldukları iyi bilinmektedir. Ancak, seçmenler arasındaki herhangi bir temel bölünmeyi yansıtmayan ve neredeyse tamamen seçkinler arası çatışmanın sonucu olarak kurulmuş bu partiler, ya kısa ömürlü olmuşlardır ya da uzun vadede fazla etkili olamamışlardır. Ayrıca, Türkiye’de siyasal partilerin örgütlenme biçimleri, Doğu ve Güneydoğu Anadolu hariç, siyasi seçkinlerin yerel düzeyde kendi kişisel taraftarlarının desteği ile güç kazanmalarını mümkün kılmamıştır. Çünkü iş başındaki parti yöneticileri ve parti başkanları, her zaman güçlü konumlarını korumuşlar ve dolayısıyla parti çalışmalarını ve parti içi seçim sonuçlarını kolaylıkla kendi tercihleri doğrultusunda etkileyebilmişlerdir. Bu durumun sonucu olarak, partilerin kongreleri için delegelerin seçildiği yerel kurullar her zaman merkez partinin üst düzey örgütünde hâkim olan gruplar ile ittifak halinde bulunan yerel hiziplerin yakın denetimi altında çalışmak zorunda kalmışlardır.<span class="dipp"><a class="_idFootnoteLink" href="#footnote-225-8" id="footnote-225-8-backlink">8</a></span>Eğer “büyüme sancıları” ve gelişmekte olan ülkelerde kişisel hizipler nedeniyle istikrarsızlığın beklenebilir olduğu tezleri Türkiye’de yaşanan siyasal sorunlar için tatmin edici açıklamalar getiremiyorsa, bu sorunlar o ülkenin siyasal kültürü ile izah edilebilir mi? Türkiye’nin siyasal hayatı üzerinde çalışan bilimcilerden bazıları, söz konusu siyasal kültürü bu açıdan önemli addetmişlerdir. Adı geçen kültürün özellikleri olan, muhalefete karşı hoşgörüsüzlük, iktidarı mutlak görme eğilimi ve grup içi üyelere aşırı bağlılık ve grup dışındakilere karşı olumsuz tavır alma gibi tutumlar çoğulcu bir siyasal sistem için uygun olmayan eğilimler olarak yorumlanmıştır.<span class="dipp"><a class="_idFootnoteLink" href="#footnote-225-9" id="footnote-225-9-backlink">9</a></span>Türkiye’nin siyasal hayatı üzerinde çalışan bir bilimci de, “ahlâksız particiliğin” Türkiye seçkinlerini, Alman, İtalyan ve Meksikalı seçkinlerden ayırdığı sonucuna varmıştır.<span class="dipp"><a class="_idFootnoteLink" href="#footnote-225-10" id="footnote-225-10-backlink">10</a></span>  </p>
			<p class="paragraf">Türkiye’nin siyasal kültürünün, ülkedeki siyasal sorunları ağırlaştıran bir öğe olduğu düşüncesi, reddedilmesi mümkün olmayan bir tezdir. Fakat sadece siyasal kültür üzerine bina edilmiş bir tez de, Türkiye’nin siyasal sorunlarını açıklama noktasında yetersiz kalır. Çünkü, yukarıda belirtildiği gibi, Türkiye’nin siyasal hayatında zaman zaman tuhaf siyaset yapma biçimine pek rastlanmayan dönemler de olmuştur. Bundan da önemlisi, siyasal kültür bir boşluk içerisinde oluşmaz. Siyasal kültür çerçevesindeki herhangi bir açıklama, öncelikle söz konusu kültürel örüntülere hangi etkenlerin yol açtığı sorusuna da yanıt bulmak zorundadır. Dinamik bir perspektiften bakıldığında, siyasal kültürün temel bir neden olmaktan çok, mevcut durumun daha da olumsuzlaşmasına yardım eden bir etken olduğu söylenebilir.  </p>
			<p class="paragraf">Türkiye’nin siyasal hayatında rastlanan sorunların ortaya çıkarılabilmesi çabalarına katılan bir bilimci de yanıtı kendi içinde olan şu soruyu ortaya atmıştır: “Eğer Batı demokrasilerinde de ne seçkinler ne de kitleler demokratik değerlere tam anlamı ile ve hiçbir zaman geri dönülmeyecek bir biçimde bağlı değil ise ve eğer Batı’daki siyasal sistemler de aslında birer oligarşi ise, geçiş sürecinde olan ve birden fazla önemli siyasal güç odaklarını bünyesinde barındıran bir toplumun, hayati ulusal çıkarları pahasına demokratik sistemi bütün boyutları ile benimsemesini nasıl bekleyebiliriz?”<span class="dipp"><a class="_idFootnoteLink" href="#footnote-225-11" id="footnote-225-11-backlink">11</a></span>Söz konusu yazar, kuramsal çerçeve olarak, Schumpeter, Berelson, Lazarsfeld ve diğer bazı bilimcilerin taraftar olduğu, seçkinci demokrasi kuramından yola çıkmıştır. Bu kurama göre, yönetilenlerin karar verme sürecine katılmaları kaçınılmaz olarak sınırlıdır. Yönetilenler, siyasa (policy) geliştirme sürecine katılamazlar. Siyasal hayata katılmaları, kendilerine sunulan siyasa kümelerinden birine oylarını vermekten ibarettir.  </p>
			<p class="paragraf">Söz konusu bilimcinin, Türkiye’nin siyasal hayatının sorunlarının irdelenmesinde, genelde gelişmekte olan ülkelerin siyasal sorunlarının incelenmesinde kullanılan kuramları tercih etmemesi makuldür. Çünkü Türkiye, pek çok gelişmekte olan ülke için geçerli olan sömürge veya sömürge-sonrası ülke prototipine uymaz. Gelişmekte olan ülkeler ile karşılaştırıldığında, Türkiye’nin coğrafi, tarihsel ve giderek kültürel anlamda Avrupa’ya hayli benzer bir ülke olduğu görülür. Bu durumun önemli nedenlerinden biri, pek çok Batı-dışı ülkedeki tarihsel devamlılığa son veren sömürgeci ülkeler tarafından fethedilme ve daha sonra bağımsızlığa kavuşma ve bu olgunun yarattığı siyasal ve kültürel dinamiklerin Türkiye’nin siyasal hayatına damgasını vurmamış olmasıdır. Her ne kadar iktisatçılar ve sosyologlar, Türkiye’yi gelişmekte olan ülke olarak sınıflandırırlarsa da, Türkiye, Nijerya, Hindistan veya Brezilya gibi ülkelere nazaran Avrupa ülkeleriyle daha fazla ortak noktalara sahiptir.<span class="dipp"><a class="_idFootnoteLink" href="#footnote-225-12" id="footnote-225-12-backlink">12</a></span>  </p>
			<p class="paragraf">  </p>
			<p class="ort">II  </p>
			<p class="paragraf">  </p>
			<p class="paragraf">Burada, Schumpeter, Berelson, Lazarsfeld ve benzer bilimciler ve başka bilimci kümeleri tarafından Batı ülkeleri gözönünde tutularak geliştirilen demokrasi kuramlarının, bir fark gözetilmeksizin, ‘Batılı’ olarak adlandırılan tüm ülkelerin siyasal dinamiklerini açıklamak için de yeterli olmadıklarının altının çizilmesi gerekir. Örneğin, Badie ve Birnbaum’un işaret ettiği gibi, Batılı ülkeler arasında devlet geleneğine sahip olan ülkelerin siyasal dinamikleri ve siyasal kültürleri böyle bir geleneğe sahip olmayan ülkelere göre önemli farklılıklar gösterir.<span class="dipp"><a class="_idFootnoteLink" href="#footnote-225-13" id="footnote-225-13-backlink">13</a></span>  </p>
			<p class="paragraf">Devlet, yaygın Weberyen tanımına göre, belli bir toprak parçası üzerinde meşru fiziksel güç kullanımı tekeline sahip siyasi bir kurumdur. Bu kavramlaştırmada, devletin, ilk kez Bodin tarafından tanımlanan egemenliğe, yahut nihaî otoriteye, sahip olduğu farz edilir. Bu şekilde algılanan devlet, seçimle işbaşına gelmiş hükümetler tarafından “ele geçirilecek” ve belirli amaçlar için kullanılacak ve kendi haline bırakıldığında da tarafsız olarak faaliyette bulunacak bir araçtır.<span class="dipp"><a class="_idFootnoteLink" href="#footnote-225-14" id="footnote-225-14-backlink">14</a></span>  </p>
			<p class="paragraf">Badie, Birnbaum, Scase ve diğerleri ise devlete, Weberyen yaklaşımda olduğu gibi, hukuksal değil siyasal bir gözlükle bakmaktadırlar. Bu ikinci yaklaşım çerçevesinde, devletin siyasi hükümetlere tabiyeti bir veri olarak kabul edilmemektedir. Aksine, değişik yer ve zamanlarda siyasal hayatta devletin otonom bir kurum olarak daha fazla veya daha az etkili olabileceği varsayımı yapılmaktadır. Bu noktadan hareketle, farklı siyasal rejimlerde veya farklı tarihsel zaman dilimlerinde, “toplumun uzun süreli menfaatlerinin” ne derecede toplumdan ve siyasi kurumlardan bağımsız olarak belirlendiğine ve giderek topluma ve siyasi kurumlara ne ölçüde empoze edildiğine bağlı olarak, daha fazla veya daha az devletlilik olgusuna (stateness) rastlanıldığından bahsedilmektedir.<span class="dipp"><a class="_idFootnoteLink" href="#footnote-225-15" id="footnote-225-15-backlink">15</a></span>  </p>
			<p class="paragraf">Ortaya çıkmakta olan bu yeni devletlilik olgusu ile ilgili söz konusu kuramsal çerçeve bağlamında iki temel soruya cevap aranmaya çalışılmaktadır: (1) Erken Batı Avrupa devletlerinde gözlemlenen farklılıkların sebebi nedir? (2) Erken Batı Avrupa devletlerinde gözlemlenen farklılıklar daha sonraki dönemlerde çeşitli ülkelerdeki siyasal etkinliklerin özünü ve biçimini nasıl etkilemiştir?<span class="dipp"><a class="_idFootnoteLink" href="#footnote-225-16" id="footnote-225-16-backlink">16</a></span>  </p>
			<p class="paragraf">Bu sorulara şu cevaplar verilmektedir: Erken Batı Avrupa devletlerinde gözlemlenen devletlilik olgusunun oranını, değişik tercihlerin yol açtığı çatışmaları, toplumun uzlaşma (consen-sus) ile çözümlemede ne kadar beceri gösterdiği belirler. Uzlaşmaya ulaşılamadığı durumlarda ve oranda toplum karşısında egemen ve özerk bir devlet ortaya çıkar.<span class="dipp"><a class="_idFootnoteLink" href="#footnote-225-17" id="footnote-225-17-backlink">17</a></span>Bu tez çerçevesinde, devletin ‘egemenliği’, toplum için hedefler belirleme konusundaki bağımsızlığını, devletin ‘özerkliği’ ise devletin iç örgütlenmesindeki ve işleyişindeki otonomisini ifade etmektedir.<span class="dipp"><a class="_idFootnoteLink" href="#footnote-225-18" id="footnote-225-18-backlink">18</a></span>  </p>
			<p class="paragraf">Egemen ve özerk devletin ortaya çıkışının kökleri Ortaçağa kadar uzanmaktadır.<span class="dipp"><a class="_idFootnoteLink" href="#footnote-225-19" id="footnote-225-19-backlink">19</a></span>Burada, Batı Avrupa bağlamında feodalizmin, “merkezî feodalizm” ve “adem-i merkeziyetçi feodalizm” olarak iki türünden sözetmek gerekmektedir. Ortaçağ İngiltere’si, merkezî feodalizm için iyi bir örnek oluşturmaktadır. Bu dönem İngiltere’sindeki krallar ve baronlar birbirlerine eşit güçlere sahip olmuşlar ve bu durumun sonucunda yekdiğerinin haklarını teslim etmişlerdir. Böylece on dördüncü yüzyılın başından itibaren İngiltere’de “merkez” ve “çevre” arasında siyasal bir entegrasyon ortaya çıkmıştır. Kraliyet Konseyi’nin gezici yargıçları, baronların yerel yönetim kadrolarında yer alan şövalyelerle yakın ilişkiye girerken, yerel kiliseler, kontluklar ve kasabalar güçlü politik kimlik duygusuna sahip yönetim birimlerine dönüşmüşlerdir. Dolayısıyla, Ortaçağ İngiltere’sinde klasik feodalizmden daha çok “ulusal sözleşme”ye dayalı bir yönetim biçiminden söz edilebilir.<span class="dipp"><a class="_idFootnoteLink" href="#footnote-225-20" id="footnote-225-20-backlink">20</a></span>İngiltere’nin kıta Avrupası devletleri ölçeğinde dış tehditle karşılaşmamış olması da, söz konusu yönetim biçiminin ortaya çıkmasına büyük oranda yardımcı olmuştur.  </p>
			<p class="paragraf">“Ulusal sözleşme” fikri daha sonra, Poggi’nin işaret ettiği gibi, Standestaat ya da asilzadeler, ruhban sınıfı ve avam’dan oluşan estate birlikleri şeklindeki siyasal yapılanma ile sonuçlanmıştır. Poggi’ye göre, İngiltere’de ve bazı benzer ülkelerdeki Standestaat yapılanmalarında estate temsilcileri tek tek estate’ lerin çıkarlarından bağımsız hareket edebilmişlerdir. Bu temsilciler, oluşturulan meclisler yoluyla krallar veya onlar namına hareket edenler ile temas halinde olmuşlar, onların politikalarına itirazlarını dile getirmişler, haklarını tekrar tekrar vurgulamışlar, tavsiyelerini seslendirmişler, yönetenler ile ilişkilerinin niteliğini açıklığa kavuşturmuşlar ve daha da önemlisi, aynı zamanda ülkenin yönetiminde kendilerine düşen görevleri de üstlenmişlerdir.<span class="dipp"><a class="_idFootnoteLink" href="#footnote-225-21" id="footnote-225-21-backlink">21</a></span>  </p>
			<p class="paragraf">Söz konusu estate’ler merkezî otoriteyle işbirliği içinde faaliyet gösterdikleri ve ülke yönetiminde kendi paylarına düşen görevleri yüksünmeden yerine getirdikleri için, farklı tercihlerin yol açtığı ihtilafların uzlaşma yolu ile çözümlenmesi mümkün olmuştur. İngiltere’de oligarşinin toplum kesimlerinin birbirini izleyen siyasal talepleri karşısında beceriyle geri çekilişi, hem oy hakkı kazanan yeni toplumsal kesimlerin mevcut siyasal yapıyı benimsemelerini hem de aristokrasi ve girişimci ekonomik orta sınıfın iktidar dizginlerini ellerinde sıkıca tutmaya devam edebilmelerini sağlamıştır.<span class="dipp"><a class="_idFootnoteLink" href="#footnote-225-22" id="footnote-225-22-backlink">22</a></span>  </p>
			<p class="paragraf">Adem-i merkeziyetçi feodalizmin en iyi örneği ise Fransa’ dır. Finer’ın belirttiği gibi “... Fransız kralları yönetimleri altındaki asilzadelere fiili otoritelerini kabul ettirebilmek için bazı temel siyasal birimleri denetim altına almayı, öte taraftan yerleşik siyasal yapılanmayı olduğu gibi bırakmayı tercih etmişlerdir. Kısaca ifade etmek gerekirse, Fransa’da krallar, bütüncül (entegre) bir siyasal yapılanma yerine, “Franklar topluluğu” biçimindeki bir siyasal yapılanmayı benimsemişlerdir.<span class="dipp"><a class="_idFootnoteLink" href="#footnote-225-23" id="footnote-225-23-backlink">23</a></span>  </p>
			<p class="paragraf">Böylece, dokuzuncu ve onuncu yüzyıllarda, diğer ülkelerle karşılaştırılırsa, Fransa’da adem-i merkeziyetçi feodalizm tam anlamıyla kurumsallaşmıştır. Bu durumun sonucu olarak Kral ile yerel soylular, kendilerini sürekli bir çekişmenin içinde bulmuşlardır. Yerel soylular, kral ile bir işbirliği zemini (modus vivendi) oluşturmaya çalışmak yerine, geleneksel haklarını sonuna kadar korumaya odaklanmışlardır. İlgilendikleri tek husus, mensubu oldukları estate’lerin yasal imtiyazlarına en küçük bir zarar gelmemesi olmuştur.<span class="dipp"><a class="_idFootnoteLink" href="#footnote-225-24" id="footnote-225-24-backlink">24</a></span>Bu durum XIV. Louis’nin mutlak yönetimine (1643-1715) kadar devam etmiştir. Ancak Fransa’da merkez ve çevre arasındaki ihtilaf, XIV. Louis’nin tesis ettiği Hobbes’cu kişisel yönetim biçimi ile de kalıcı bir biçimde çözümlenemedi. On sekizinci yüzyıl sonu Fransa’sında, yerel meclisler (parlement’lar) çerçevesinde örgütlenen feodal soylular, Turgot, Necker ve diğerlerinin kellelerini istemeye devam ettiler.  </p>
			<p class="paragraf">Süregiden bu çatışma, temel ihtilafların birbirini takip eden uzlaşmalarla çözümlenebilmesini engelledi. Bunun yerine, siyasal faaliyetleri sınırlayan, belirleyen bir devlet ortaya çıktı. Birn-baum, söz konusu devletin kavramsallaştırılmasının Fransız tarihinin tamamını işgal ettiğini belirtmiş ve bu çabaların sonucunda ortaya çıkan devletin, devlet nosyonunun ideal-tipi olarak algılanması gerektiğinden sözetmiştir.<span class="dipp"><a class="_idFootnoteLink" href="#footnote-225-25" id="footnote-225-25-backlink">25</a></span>Fransa, genellikle feodalizmin saptırılmış -adem-i merkeziyetçi- biçimine eğilim göstermiş olduğu için Birnbaum’un bu önerisi şaşırtıcı değildir.<span class="dipp"><a class="_idFootnoteLink" href="#footnote-225-26" id="footnote-225-26-backlink">26</a></span>  </p>
			<p class="paragraf">Daha önce değinildiği üzere, erken devlet-inşâsı deneyimleri arasındaki farklar, daha sonraki siyasal hayat biçimlerinin farklı çizgiler takip etmelerine yol açmıştır. Örneğin, on dokuzuncu yüzyıl İngiltere’sinde rastlanan anayasa temelli egemen parlamento olgusu ile aynı yüzyılda Fransız Üçüncü Cumhuriyet’inde gözlemlenen yüksek burjuva (haute bourgeoisie) destekli üst düzey bürokratların (grand corps) damgalarını vurdukları “cumhuriyetçi sentez” olgusu birbirlerine tamamen zıt siyasal hayat biçimleridir.<span class="dipp"><a class="_idFootnoteLink" href="#footnote-225-27" id="footnote-225-27-backlink">27</a></span>  </p>
			<p class="paragraf">Devlet olgusu, belirli bir siyasal kültürün ortaya çıkmasına yol açar. Örneğin Berki, “aşkıncılık” (transcendentalism)’i ya da “devletçi yönelim” (statist orientation)’ı, “araçsalcılık”tan (instrumentalism) ya da “toplumcu yönelim”den (societal orientation) ayrıştırır.<span class="dipp"><a class="_idFootnoteLink" href="#footnote-225-28" id="footnote-225-28-backlink">28</a></span>Aşkıncılık, insanın aslen ahlâki bir topluluğa ait olduğu inancını ifade ederken, araçsalcılık insanın aslen bir çıkar topluluğuna ait olduğu inancını belirtir. Birincisinde topluluk, üyelerine ‘öncel’dir; toplum ‘çıkarı’, üyelerinin çıkarlarının toplamından daha fazlasını ifade eder; kurumlar tek tipli bir biçimde (uniformity) olarak algılanır; kanun, vatandaşların kolektif akıl ve iradesinin ifadesi olarak görülür; siyaset de temelde sadece liderlik ve halkın eğitilmesi olarak anlaşılır. Aşkıncılık, son kertede görevin kutsallaştırılmasını ve insanın tüm enerjisini bu kutsal görevin ifası için harcamasını ifade eder.  </p>
			<p class="paragraf">Araçsalcılıkta ise, bireylerin gruplardan bağımsız kimlikleri, ahlâki duygu ve amaçları vardır; kurumların ahlâki vecibeleri bulunmamaktadır; kanun, üyeler arasında varılmış anlaşmanın sonucu olarak algılanır; siyaset, normal bir faaliyet ve çeşitli görüş ve çıkarların bağdaştırılması etkinliği olarak görülür. Araçsalcılık, özgürlük, farklılık ve çoğulluğu ifade eder.  </p>
			<p class="paragraf">Bu yönelimlerin aşırı biçimlerine, yani “aşırı aşkıncılık”a ve “aşırı araçsalcılık”a sırasıyla toplumun ve devletin hemen tamamen etkinsizleştirildiği yönetim biçimlerinde rastlanır.<span class="dipp"><a class="_idFootnoteLink" href="#footnote-225-29" id="footnote-225-29-backlink">29</a></span>Güçle kurulan ve güçle devam ettirilen Machiavellici siyasal rejim, aşırı aşkın yönetim biçiminin klasik örneğidir. Keza, İtalyan şehir devletleri “herhangi bir gelenekten yoksun” yönetim biçimleriydi.<span class="dipp"><a class="_idFootnoteLink" href="#footnote-225-30" id="footnote-225-30-backlink">30</a></span>Diğer yandan, Fransa’da Babeuf’ün alt sınıflara dayalı (sans culotte) cumhuriyetçiliği, aşırı araçsal yönetim biçiminin iyi bir örneğidir. Aşırı araçsal yönetim biçimi, tüm toplum kesimlerini aynı hizaya getiren demokrasidir; bu yönetim biçimi, yönetilenlerin sürekli, aktif ve etkin onayına dayanır.<span class="dipp"><a class="_idFootnoteLink" href="#footnote-225-31" id="footnote-225-31-backlink">31</a></span>Pek çok gelişmekte olan ülkelerdeki yönetim biçimi de “pretoryan” sistemleriyle aşırı araçsalcılık özellikleri gösterir.<span class="dipp"><a class="_idFootnoteLink" href="#footnote-225-32" id="footnote-225-32-backlink">32</a></span>  </p>
			<p class="paragraf">Berki’nin sözünü ettiği iki tip siyasal kültür örüntüsü, aşkıncı ve araçsal yönetim biçimlerinin ılımlı biçimlerinde de görülür. Ilımlı aşkıncı yönetim biçimlerinde, topluma değiştirilemeyecek normlar kümesi şeklinde bir “konsensus” empoze edilir. Devlet, bu normlar etrafında kurumsallaşmıştır. Örneğin, Fransa’da on yedinci ve on sekizinci yüzyıllarda düzen, hiyerarşi, sekülarizm, dayanışmacılık gibi değerler yavaş yavaş devletin etrafında kurumsallaştığı normlara dönüşmüştür.<span class="dipp"><a class="_idFootnoteLink" href="#footnote-225-33" id="footnote-225-33-backlink">33</a></span>  </p>
			<p class="paragraf">Araçsalcılık’a dayalı yönetim biçimlerinde, toplumun amaçları toplumun kendisi tarafından belirlenir. Ilımlı araçsalcılıkta ise, toplum içerisinde kabul edilebilir düzeyde bir eşitsizlik doğal karşılanır. Uzlaşmanın ortaya çıkabilmesi için bireyler arasında uygarca davranış örüntüsüne veya bireysel davranışlara bir sınırlama getirilmesine ihtiyaç vardır. Unutulmamalıdır ki, John Locke’un tasavvur ettiği toplum, bağımsız fakat “makul” insanlardan meydana gelmekteydi.<span class="dipp"><a class="_idFootnoteLink" href="#footnote-225-34" id="footnote-225-34-backlink">34</a></span>  </p>
			<p class="paragraf">Yazar, devlet geleneğine sahip olan ve olmayan yönetim biçimlerini ve bu yönetim biçimlerinde gözlemlenen bürokratik yapıları ideal-tip düzeyinde başka bir yerde ele almıştır.<span class="dipp"><a class="_idFootnoteLink" href="#footnote-225-35" id="footnote-225-35-backlink">35</a></span>Aşırı aşkıncı yönetim biçimlerinde devlet çoğunlukla yönetenin kişiliğinde yapılanır. Yönetim tipi kişiseldir.<span class="dipp"><a class="_idFootnoteLink" href="#footnote-225-36" id="footnote-225-36-backlink">36</a></span>Burada, memurlar kralın kişisel araçlarıdır. Kurumsallaşma çok zayıftır. Memurlarda en çok arzulanan nitelik, memurun yönetenin kişiliğine sadık olmasıdır.  </p>
			<p class="paragraf">Yukarıda belirtildiği gibi, ılımlı aşkıncı bir yönetim biçiminde, devlet belirli normlar etrafında kurumsallaşmıştır. Öte taraftan devlet’in üzerine bina edildiği normların siyasal hayata yön vermesi konusunda değişik kişi ve/veya kurumlar sorumluluk üstlenebilir.<span class="dipp"><a class="_idFootnoteLink" href="#footnote-225-37" id="footnote-225-37-backlink">37</a></span>Örneğin, devlet normlarının siyasal hayatta hâkim kılınması görevi krallık kurumu tarafından benimsenebilir. Böyle bir gelişme, Aydınlanma Çağı’nın değerlerini benimsemiş kralların mutlakiyetçi yönetim taraftarı kralların yerini aldığı bazı Avrupa ülkelerinde görülmüştür. Bu tür yönetim biçimlerinde, bürokratların kendilerinin katkısı olmadan formüle edilmiş siyasalara adeta mekanik bir şekilde uymaları beklenmiştir.<span class="dipp"><a class="_idFootnoteLink" href="#footnote-225-38" id="footnote-225-38-backlink">38</a></span>Bu kamu bürokrasisi türü, Weber’in geliştirdiği hukuksal-rasyonel bürokrasi türünden, birincisinde ‘rasyonalite’ den çok ‘hukuksal’lığın vurgulandığı belirtilerek ayrıştırılabilir. Bu yönetim biçiminde, bürokratların muhakeme sahibi olmaları ve kendi takdir haklarını kullanmaları beklenmez; başkaları tarafından belirlenmiş siyasaları aynen uygulamaları istenir.  </p>
			<p class="paragraf">Ilımlı aşkıncı yönetim biçiminde devlet, bürokraside de yapılanmış olabilir. Bu durumda da, devlet rolünü oynayacak olan bürokrasi ile Weber’in hukuksal-rasyonel bürokrasisi arasında yine bir fark vardır. Weber’in hukuksal-rasyonel bürokratları temelde karar alıcı değil uygulayıcıdırlar; ılımlı aşkıncı yönetim biçiminin bürokratı ise karar vericidir ve kararlarını devlet normlarını gözönünde tutarak formüle eder.  </p>
			<p class="paragraf">Ilımlı aşkıncı yönetim biçiminde, devlet normlarının taşıyıcısı bir kişi veya kamu bürokrasisi olmayabilir. Bu işlev siyasi parti tarafından da üstlenilebilir. O zaman bu siyasal partinin devletle özel bir ilişkisi olacaktır. Siyasal partinin anayasal işlevi olacak ve sadece temsil işlevi ile yetinmek durumunda olmayacaktır. Yalnızca çıkar-temelli siyaset gütmek yerine, siyasal parti çok önemli telakki edeceği bir misyon yüklenecektir.  </p>
			<p class="paragraf">Ilımlı aşkıncı bir yönetim biçiminden ılımlı araçsalcı yönetim biçimine doğru hareket ettiğimizde manzara daha tanıdık bir hale gelir. Artık toplumun karşısında egemen bir devlet yoktur.  </p>
			<p class="paragraf">Siyasal ihtilaflar uzlaşma yolu ile çözümlenir. Kamu bürokrasisi, siyasa geliştirme konusunda siyasal aktörlere tâbidir. Bürokrasi, iç işleyişi bakımından büyük ölçüde özerktir ancak bürokratlar, kendi görüşlerine ters düştüğü kanaati ile siyasetçilerin tercihlerine karşı tavır almazlar. Bürokrasi kendisini anayasal sistemden bağımsız hissetmez. Buna karşılık, siyasetçiler de bürokrasinin işlevsel uzmanlığına saygı gösterirler. Bürokrasinin araçsal rasyonalitesi vardır.  </p>
			<p class="paragraf">Aşırı araçsal bir yönetim biçiminde ise, makul derecede bir eşitsizlik bile reddedilir. Yaygın dünya görüşü, değerlerin aynı düzeye indirgenmesidir. Siyasal sistem sorumluluk ilkesini dışlayacak derecede temsiliyet ilkesini vurgular. Bürokrasinin işlevsel uzmanlık iddiası kabul edilmez. Arpalık, yani devlet kaynaklarını eşe dosta dağıtma sistemi, liyakate dayalı sistemin yerine geçer.  </p>
			<p class="ort">III  </p>
			<p class="paragraf">Dyson’un işaret ettiği gibi, Easton’cı geleneğin zayıf yanı devlete sadece hukuk penceresinden bakılması, genel olarak siyaset sosyolojisinin kifâyetsizliği ise devletin oynayabileceği rolü tahmin edememesidir.<span class="dipp"><a class="_idFootnoteLink" href="#footnote-225-39" id="footnote-225-39-backlink">39</a></span>Burada sunulan biçimi ile devlet olgusunun görmezden gelinmesi isabetsiz kuramsal çerçevelerin (paradigmaların) benimsenmesine ve dolayısıyla söz konusu yönetim biçimlerindeki siyasetin dinamiklerini açıklamakta yetersiz kalan kavramlar ile çalışılmasına yol açar.<span class="dipp"><a class="_idFootnoteLink" href="#footnote-225-40" id="footnote-225-40-backlink">40</a></span>  </p>
			<p class="paragraf">Örneğin Hampson, kuramsal çerçeve seçiminde dikkatli olunması hususunun altını şöyle çizmiştir: “.muhtemelen yalnızca İngiltere hariç, başka ülkelerdeki ihtilafların, sadece istemlerine alâka gösterilmesi isteği ile ortaya çıkan toplumsal sınıflardan kaynaklandığı görüşünde ısrar etmenin bir anlamı yoktur. Siyasal çatışmaların genel bir nedeni, siyasal gücü elinde tutanlar ile bu güçten mahrum olanlar arasındaki rekabettir ki, bu da genellikle merkez ile çevre arasındaki düşmanca tavırlar şeklinde tezahür eder.”<span class="dipp"><a class="_idFootnoteLink" href="#footnote-225-41" id="footnote-225-41-backlink">41</a></span>Bir başka örnek vermek gerekirse, Alman devlet anlayışı açısından Rechtsstaat ve Sozialstaat kavramları, genellikle İngiliz karşıtları olduğu kabul edilen “hukuk devleti” (rule of law) ve refah devleti (welfare state) kavramlarından farklı anlamlar taşırlar.  </p>
			<p class="paragraf">On dokuzuncu yüzyıl Prusyası’nda Rechtsstaat kavramı, memurların özerkliğini meşrulaştırmaya hizmet etmekteydi. Yönetenin değil devletin hizmetkârları olan memurlar, kendi hukuksal alanları içerisinde hareket ettikleri müddetçe hiç kimseye hesap vermek durumunda değillerdi.<span class="dipp"><a class="_idFootnoteLink" href="#footnote-225-42" id="footnote-225-42-backlink">42</a></span>Rechtsstaat, Almanya’da bugün dahi (1985) hukuk devletinin ötesinde bir anlama sahiptir. Sozialstaat ise, “bırakınız yapsınlar-bırakınız geçsinler”in (laissez-faire) açıkça reddidir; devletin kapsamlı kamu hizmetlerini sağlamasını şart koşan Fransız devlet anlayışına denk düşer. Kelime anlamları aynı olmasına rağmen, benzer bir ayrıştırmayı İngilizlerin rule of law kavramı ile Fransızların l’etat de droit kavramı arasında yapmak gereklidir (her ikisi de kelime kelime tercüme edilirse aynı anlama gelmektedir: ‘hukuk devleti’). Dahrendorf’un “Bir Alman için kendi toplumu bilinmezdir”<span class="dipp"><a class="_idFootnoteLink" href="#footnote-225-43" id="footnote-225-43-backlink">43</a></span>şeklindeki veciz gözlemi, isabetsiz kavramların üzerindeki peçeyi kaldırmamanın muhtemel sonucuna işaret etmektedir.  </p>
			<p class="paragraf">Türkiye’nin siyasal hayatı ile ilgili önde gelen bir bilimcinin<span class="dipp"><a class="_idFootnoteLink" href="#footnote-225-44" id="footnote-225-44-backlink">44</a></span> ortaya atmış olduğu “Türkiye’nin sadece siyasal değişimin kaçınılmaz büyüme sancılarını mı çektiği yoksa ülkenin siyasal yapısının ve kültürünün önemli bir noksan ile malûl mu olduğu” sorusu, Türkler için de Almanya’daki durumun mevcut olabileceği ile ilgili bir uyarı şeklinde alınması gerekir. Türkiye’nin siyasal hayatının incelenmesinde yaygın olarak kullanılan kuramsal çerçeve, erken Osmanlı yüzyıllarından beri hayatın çok önemli bir özelliği olan devlet olgusunun siyasal kültür ve yapı üzerindeki etkilerinin çalışılmasına imkân vermemiştir.  </p>
			<p class="paragraf">Bir örnek vermek gerekirse, Türkiye 1981 yılında modern Türkiye’nin kurucusu Atatürk’ün yüzüncü doğum yılını kutladı. Bu kutlamalar, Atatürk’ün “Atatürkçülük” olarak adlandırılanlar da olmak üzere, başardıklarını incelemeyi amaçlayan çok sayıda bilimsel ve diğer tür toplantılar için uygun bir ortam yaratmıştı. Fakat yazarın başka bir yerde işaret ettiği gibi,<span class="dipp"><a class="_idFootnoteLink" href="#footnote-225-45" id="footnote-225-45-backlink">45</a></span> “Atatürkçülük” yine devlet olgusuna ilişkin olarak ele alınmadı; “Atatürkçülüğe” yaklaşım, neredeyse istisnasız tarihsel analizle temellenmiş olmaktan ziyade felsefî oldu. Bu çalışmalar bu nedenle çoklukla “Atatürkçülüğün” ana fikrini yakalayamadı. Atatürk’ün temel amacının bir geçici ılımlı aşkıncı devletin yaratılması olduğu gözden kaçırıldığı için,<span class="dipp"><a class="_idFootnoteLink" href="#footnote-225-46" id="footnote-225-46-backlink">46</a></span>Atatürk’ün temel stratejisini geçici taktiklerinden ayırmada başarılı olunamadı. Dolayısıyla, Atatürk’ün muhalifleri bile, O’nun temel stratejisini bir kenara itip, bir taktikten öteye gitmeyen demeçlerinden amaçlarına uygun alıntılara dayanarak kendilerini “özgün Atatürkçüler” olarak takdim edebildiler.  </p>
			<p class="paragraf">Aynı şekilde, Türkiye’de devlet olgusunun ülkenin siyasal yapı ve kültürüne olan etkisi konusuna ilgisiz kalındığı için, Türkiye’nin siyasal hayatının önemli bazı özellikleri pek çok kişi için bir muamma olmaya devam etmektedir. Nitekim, ülkedeki siyasal dinamikler söz konusu olduğunda çoğunlukla “çelişkiler” ve “paradokslar”dan bahsedilmektedir. Örneğin, 1983 yılında iki Türkiye gözlemcisi, “Yeni siyasal sistemin, tek meclisli yasama organı, hiç suç işlememiş olan bazı vatandaşların kamu görevlerinden dışlanması, siyasal parti faaliyetlerinin sınırlandırılması ve basın ve üniversite üzerinde yakın denetim gibi özellikleri ile Amerika ve Batı Avrupa’nın demokrasi tanımına uyup uymadığı” sorusunu ortaya attılar. Yazarlar daha sonra “Şu anda ne Türkler, ne de yabancı dostlar için bu soruyu cevaplandırmak mümkündür. Yeni anayasanın taslağını hazırlayanlardan bazıları bile, anayasadaki pek çok maddenin anlamından ve nihaî etkisinden emin olmadıklarını kabul etmişlerdir” görüşünü öne sürdüler.<span class="dipp"><a class="_idFootnoteLink" href="#footnote-225-47" id="footnote-225-47-backlink">47</a></span>  </p>
			<p class="paragraf">Kimi Avrupalılar ile Amerikalılar benzer demokrasi tanımlarına sahip olsalar bile, Amerika Birleşik Devletleri ile bazı Avrupa ülkelerinde aynı tür demokrasinin bulunduğu tezinin isabetsiz olduğu aşikârdır: Birincisi ılımlı araçsal yönetim biçimine yaklaşırken, ikincisi hâlâ ılımlı aşkıncı yönetim biçiminin emarelerini gösterir.<span class="dipp"><a class="_idFootnoteLink" href="#footnote-225-48" id="footnote-225-48-backlink">48</a></span>Bu bölümün kalan kısmında açıklanmaya çalışılacağı gibi, Türkiye’de çoğunlukla ılımlı aşkıncı bir yönetim biçimi siyasal hayata damgasını vurmuş ve Türkiye siyasal hayatının bu belirgin özelliği 1980-1983 askerî rejimi sırasında daha da aşkıncı bir biçime dönüştürülmüştür. Konuya bu perspektiften bakılırsa, iki gözlemcinin ortaya attığı sorunun isabetsiz bir kuramsal çerçeveden hareketle türetildiği ve dolayısıyla pek anlamlı olmadığı görülür. Eğer Amerikalılar ile Batı Avrupalıların ortak bir demokrasi kavramı olduğu söylenebilirse ( ılımlı araçsal yönetim biçimi) ve ordunun Türkiye’de diriltmeye çalıştığı rejim kısmen ılımlı aşkın bir devlet ise,<span class="dipp"><a class="_idFootnoteLink" href="#footnote-225-49" id="footnote-225-49-backlink">49</a></span>ordunun siyasal hayata getirdiği düzenlemelerin Amerikalı ve Batı Avrupalıların tanımladıkları biçimiyle demokratik rejimin gereklerini karşılamalarının doğaldır ki imkânı yoktur. Anlamlı bir soru, Türkiye’nin bu noktada kısmen de olsa ılımlı aşkın bir yönetim biçiminin tekrardan tesisine ihtiyacı bulunmakta mıydı sorusudur ve bu da elbette tamamen ayrı bir konudur.  </p>
			<p class="paragraf">Dememiz odur ki, Türklerin çoğunluğu ve onların yabancı dostları, Türkiye’nin siyasal hayatındaki gelişmeleri temelde isabetsiz bir kuramsal çerçeve perspektifinden takip etmekte ve o yüzden zaman zaman olayların gidişatını yorumlamakta başarısız olmaktadırlar. Bu nedenle de, Türkiye’nin siyasal hayatı “çelişkili” ve “paradoksal” görünebilmektedir:<span class="dipp"><a class="_idFootnoteLink" href="#footnote-225-50" id="footnote-225-50-backlink">50</a></span> “Eğer 1960 devriminin gerçekten Kemalist merkezin kendi hegemonyasını yeniden tesis girişimi olduğu görüşü kabul edilirse, 1961 Ana-yasası’nın neden bu kadar liberal olduğunu anlamak zorlaşır;”<span class="dipp"><a class="_idFootnoteLink" href="#footnote-225-51" id="footnote-225-51-backlink">51</a></span> “İç politikası açısından... Türkiye’nin durumu karmaşık ve bazı açılardan paradoksaldır. Demokrasiye geçme kararı, 1940’larda alındığından beri ciddi olarak sorgulanmamıştır. Yine de, son yirmi yıl içerisinde [1959-1979] siyasette iki ayrı askerî müdahale dönemi yaşanmıştır”.<span class="dipp"><a class="_idFootnoteLink" href="#footnote-225-52" id="footnote-225-52-backlink">52</a></span>ve “Askerî liderler [1980 askerî müdahalesinden sonra] da demokratik ideolojiye bağlılıklarını ifade etmiş ve parlamenter demokrasiyi yeniden kurmaya söz vermişler fakat bunu emirle yapmışlardır. Bu bariz paradoks nasıl açıklanabilir?”<span class="dipp"><a class="_idFootnoteLink" href="#footnote-225-53" id="footnote-225-53-backlink">53</a></span>  </p>
			<p class="paragraf">Eğer ılımlı aşkın devlet olgusu ülkenin siyasal hayatı çalışmalarına dâhil edilirse, sözü edilen “paradokslar” ve “çelişkiler”, daha da önemlisi, Türkiye’de demokrasinin karşılaştığı sorunlar daha isabetli bir perspektiften irdelenebilir. Böyle bir paradigma benimsenirse, sözü edilen “paradoks” ve “çelişkilerin” gerçekte mevcut olmadıkları sonucuna varılabilir. Bu kitabın geri kalan bölümlerinde bu nokta üzerinde etraflı olarak durulmaktadır.  </p>
			<p class="paragraf">Türk demokrasi tarihinde sık sık krizler ile karşılaşılması olgusunun çözümlenebilmesi için devlet realitesini gözönünde tutulması gerektiği Badie ve Birnbaum tarafından yapılan bir gözlemle dolaylı da olsa desteklenmektedir. Badie ve Birnbaum şu görüşü ileri sürmüşlerdir: “Devletin toplumda asgari düzeyde rol oynadığı toplumlar, özellikle Büyük Britanya, toplumsal işlevle (social function) siyasal işlev (political function) arasında doğal bir uyum sağlayabilmektedirler. İngiltere’de devletin siyasal işlevi, o toplumda eski bir gelenek olan hem bireysel ve hem de müşterek özgürlükleri korumak düşüncesi üzerine bina edilmiştir. Nitekim bu yüzden İngiltere’de millet egemenliğinin ve habeas corpus [haksız yakalama ve tevkifi men etme] geleneğinin tarihi çok eskidir. Kıta Avrupasında devletin önemli rol oynamış olduğu toplumlarda ise aksine, bir kaç on yıldır söz konusu devletin toplumdaki rolünün azalmasına paralel olarak, siyasal istikrarsızlık tehlikesiyle mücadele edilmektedir.”<span class="dipp"><a class="_idFootnoteLink" href="#footnote-225-54" id="footnote-225-54-backlink">54</a></span>Bu beklenebilir bir gelişmedir. Devletin kendi normlarını dikte edebildiği bir toplum, demokrasinin ön şartlarının kolayca gelişebileceği bir toplum değildir.  </p>
			<p class="paragraf">Böyle bir kültürel örüntünün ılımlı araçsal yönetim biçiminin gelişimine müsait olmadığı aşikârdır. Rustow’un da gösterdiği gibi, çatışmaların taviz yoluyla uzlaşmaya dönüştürülememiş olan siyasal sistemlerde demokrasinin kalıcılığının garantisi yoktur.<span class="dipp"><a class="_idFootnoteLink" href="#footnote-225-55" id="footnote-225-55-backlink">55</a></span>Ilımlı araçsal yönetim biçiminin değerlerine uygun yeterli toplumsallaşma, belli başlı tarihsel krizler ile nasıl başa çıkıldığı ile doğrudan ve önemli oranda ilişkilidir.<span class="dipp"><a class="_idFootnoteLink" href="#footnote-225-56" id="footnote-225-56-backlink">56</a></span>Bu konuda İngiltere ile Fransa arasındaki fark, konunun iyi anlaşılmasına yardımcı olur. İngiltere, ihtilafların uzlaşma ile çözümlenmesi geleneğine sahip olduğu için o ülkede yeni ihtilaflar siyasal yöntemler ile çözümlenmeye devam edilmiş, Fransa’da ise bu tür bir gelenek bulunmadığından taraflar görüşlerinin haklılığını hukuki platformda ispatlamaya çalışmışlardır.  </p>
			<p class="paragraf">Osmanlı-Türk yönetim biçimi uzun evrilme süreci boyunca, bu konuda İngiltere’nin tam karşı kutbunda yer almıştır. İngiltere’de öncül yapı merkezî feodalizm, Fransa örneğinde adem-i merkeziyetçi feodalizm iken, Osmanlı’da bu yapı patrimonya-lizm idi. Hem merkezî hem de adem-i merkeziyetçi feodalizmde merkezî otorite, dengeleyici güçler tarafından etkin biçimde kontrol edilirken, patrimonyalizm de çevre, merkez tarafından hemen tamamen etkisiz hale getirilmiştir.  </p>
			<p class="paragraf">Saptırılmış, adem-i merkeziyetçi feodalizm de bile, asiller ve taraftarlarının entrika ve kavgalarının yerel ve merkezî hükümetleri zayıflatması sonucu mevcut kurumların büyük ölçüde hırpalanacağı ihtimali belirince küçük hesapların peşinde koşulmaktan vazgeçilmiştir. Osmanlı yöneticileri ise, aksine, başlangıçtan beri güçlü Türkmen gazilerinin tehdidi ile karşı karşıya kalmıştır. Bu gazilerin soyundan gelen eski Osmanlı aristokrasisi, merkez için ölümcül bir tehdit teşkil etmiştir. Bu koşullar altında söz konusu aristokrasi sisteme entegre etmeye çalışılmadı; aksine, adı geçen aristokrasi çevreye sürgün edildi.<span class="dipp"><a class="_idFootnoteLink" href="#footnote-225-57" id="footnote-225-57-backlink">57</a></span>Merkez, yönetim biçiminin normlarını, “adaleti”, yani “herkesi daima kendi konumunda tutarak tebayı koruma politikasını” kendi başına belirledi.<span class="dipp"><a class="_idFootnoteLink" href="#footnote-225-58" id="footnote-225-58-backlink">58</a></span>  </p>
			<p class="paragraf">Takip eden yüzyıllarda ortaya çıkan yerel eşraf, kelimenin tam anlamıyla yerel bir bakış açısına sahip oldu. Servetleri, büyük oranda, merkezî otoritenin zayıflıklarından yararlanabilmelerine dayandı. Hiçbir zaman, ne iktisadi güçlerini merkezî siyasal güce dönüştürme becerisine sahip olabildiler, ne de aslında böyle bir amaç güttüler. Dolayısıyla, örneğin bürokratik merkezi, kendileri bakımından daha tercih edilir bir arazi kanunu çıkarması konusunda etkileyemediler. Bunun yerine, amaçlarına ulaşabilmek için, 1858 Arazi Kanunnâmesi’ndeki boşluklardan istifade etmek, memurlara rüşvet vermek ve köylülere karşı zor kullanmak durumunda kaldılar. Bütün bu dolaylı kanalları kullanmak zorunluluğunu hissetmeleri, merkeze bağımlı kalmış olduklarını göstermekte idi.<span class="dipp"><a class="_idFootnoteLink" href="#footnote-225-59" id="footnote-225-59-backlink">59</a></span>  </p>
			<p class="paragraf">Eğer Ortaçağda özgür düşüncenin ortaya çıkması ve kişi hak ve hürriyetlerinin korunması konularında soya bağlı aristokrasinin önemli rol oynadığı görüşünde bir haklılık payı var ise<span class="dipp"><a class="_idFootnoteLink" href="#footnote-225-60" id="footnote-225-60-backlink">60</a></span> ve ek olarak, yetkililerden hakkı olan muameleyi görmeyen kimselerin vatandaşlık kültürüne sahip olmalarının az bir ihtimal olduğu doğru ise,<span class="dipp"><a class="_idFootnoteLink" href="#footnote-225-61" id="footnote-225-61-backlink">61</a></span>o zaman önde gelen Türk Sosyoloğu Ziya Gökalp’in bu konudaki görüşüne ihtiyatla yaklaşmak gerekecektir. Gökalp, Osmanlı’da yerel eşrafın, bazı kimselere padişah ve tebaası arasındaki köleliye benzer ilişkiye karşı çıkmalarına yol açacak özgürlük ve şeref duygusu aşıladıklarını ve söz konusu yerel eşrafın daha sonra halk egemenliği kavramının yeşermesi için gerekli zemini de hazırladıklarını ileri sürmüştür.<span class="dipp"><a class="_idFootnoteLink" href="#footnote-225-62" id="footnote-225-62-backlink">62</a></span>Oysa, bizzat kendisi bağımlı olan bir grup olan yerel eşraf, mutlak yönetime karşı çıkma konusunda nasıl başarılı bir örnek teşkil edebilirdi? Aslında sadece bunun tersi doğru olabilirdi. Çünkü Osmanlı siyaset sahnesi, otoriter kişiliklerin gelişmesi için uygun bir ortamdı. Osmanlı’da, ülkenin geleceğinin, padişahın elindeki yaptırımları her an uygulayabileceği tehdidine ve böylece tebanın daima korku ve ümit arasındaki gri noktada tutulmasına bağlı olduğu yoksa ülkenin parçalanabileceği düşünülürdü.<span class="dipp"><a class="_idFootnoteLink" href="#footnote-225-63" id="footnote-225-63-backlink">63</a></span>  </p>
			<p class="paragraf">Önde gelen özelliği daimi bir gerilim olan bu durum, Osmanlı siyasal kültürünü önemli ölçüde şekillendirmiştir. Söz konusu gerilimin kaynağı, bürokratik merkezin daima çevrenin niyetlerinden şüphe duyması, çevrenin de mümkün olan her fırsatta merkezi hiçe sayarak “bildiğini okuma” eğilimidir.<span class="dipp"><a class="_idFootnoteLink" href="#footnote-225-64" id="footnote-225-64-backlink">64</a></span>Bu gerilim, merkezin çevreye karşı keyfi bir davranış örüntüsü sergilemesine yol açmıştır. Bu tür davranış o dereceye varmıştır ki, sonunda bütün hukuk sorunları idari, yani keyfi olarak çözümlenebilecek, sorunlar şeklinde algılanmış,<span class="dipp"><a class="_idFootnoteLink" href="#footnote-225-65" id="footnote-225-65-backlink">65</a></span>bu da çevrede merkeze karşı güvensizlik ve sık sık etik-dışı manevralara başvurulmasına yol açmıştır.<span class="dipp"><a class="_idFootnoteLink" href="#footnote-225-66" id="footnote-225-66-backlink">66</a></span>  </p>
			<p class="paragraf">Devlet-toplum çatışması Cumhuriyet döneminde de devam etmiştir. Devlet seçkinlerinin toplum algılaması Hegelci olarak kalmıştır; toplum çoğunlukla “evrensel egoizm alanı” olarak düşünülmüştür. Toplumu temsil ettiklerini iddia edenlerin bu tutuma karşı tepkisi de daha az radikal olmamıştır. Bir grup diğerini sürekli olarak “bölücülük” ile suçlarken,<span class="dipp"><a class="_idFootnoteLink" href="#footnote-225-67" id="footnote-225-67-backlink">67</a></span>karşıt eğilim, (ilgili grubun siyasal partisi tarafından kullanılan siyasal) gücü mutlak olarak algılamak<span class="dipp"><a class="_idFootnoteLink" href="#footnote-225-68" id="footnote-225-68-backlink">68</a></span> ve otoriteye uzlaşmaz biçimde karşı çıkmak olarak belirmiştir.<span class="dipp"><a class="_idFootnoteLink" href="#footnote-225-69" id="footnote-225-69-backlink">69</a></span>  </p>
			<p class="paragraf">Türkiye Cumhuriyetine Osmanlı’dan, (belli başlı politikaları toplum kesimlerinden bağımsız tespit edebilme gücüne sahip olan) aşkın bir devlet ve zayıf bir toplum miras kalmıştır. Osmanlı döneminde olduğu gibi, Cumhuriyet döneminde de bürokratik seçkinler aşkın devleti, topluluğu bir arada tutabilmek için vazgeçilmez görmeye devam ettiler. Bu şartlar altında Türkiye’de açık bir siyasal rejime geçilmesi, çoğul çatışmalar (siyasi dinamikler) yoluyla, hattâ karşılıklı yasal yetki alanlarının net biçimde tanınması (hukuk) yoluyla bile gerçekleşemedi.<span class="dipp"><a class="_idFootnoteLink" href="#footnote-225-70" id="footnote-225-70-backlink">70</a></span>  </p>
			<p class="paragraf">Fransız deneyiminin gösterdiği gibi, demokrasiye geçişler siyasi dinamikler yoluyla değil de hukuk yolu ile olsa dahi, siyasal hayat uzun süre meşruiyet krizleri yaşar.<span class="dipp"><a class="_idFootnoteLink" href="#footnote-225-71" id="footnote-225-71-backlink">71</a></span>Dolayısıyla Türkiye gibi güçlü devlet ve zayıf çevre geleneği olan bir ülkede meşruiyet krizinin daha uzun süreli ve dolayısıyla muhtemel sonuçları bakımından daha sorunlu olması beklenir. Nitekim Türkiye’de yönetim biçiminin kapalı bir sistemden açık bir sisteme evrilmesi, ne çeşitli sosyo-ekonomik kesimleri ne de merkezî otorite ile merkeze kafa tutan yerel güçleri karşı karşıya getirmiştir. Sonuç bir kısır döngü olmuştur: Devlet seçkinleri bütünleşme krizine karşı aşırı duyarlı olmuş ve dolayısıyla çevreye karşı hoşgörüsüz davranmış, çoklukla zapt u rapt altına alınmış olan çevre de mümkün mertebe her durumda devletin hegemonyasını sorgulamış ve böylece, istemeyerek de olsa, devlet seçkinlerinin bu konudaki önyargılarının perçinlenmesi için uygun bir zeminin ortaya çıkmasını kolaylaştırmıştır. Her iki tarafın siyasal kültürü de böyle bir ortamda şekillenmiş ve giderek bütünleşme ve meşruiyet krizlerini çözümlenmesi daha güç sorunlar haline getirmiştir. İkinci kriz birinci krizden kaynaklanmıştır. Bu kitap, Türkiye siyasal hayatının krizlerini burada belirtilen perspektiften irdelemeyi amaçlamaktadır.  </p>
			<p class="paragraf">Doğal olarak bu çalışma sıfırdan başlamamıştır. Örneğin İnalcık, Osmanlı yönetim biçimindeki devlet geleneğini şöyle anlatır: “İslâmi halklar topluluğu içerisinde Türklerin İslami dünyaya dâhil olup kontrolü ele geçirdikleri onbirinci yüzyıldan beri özel bir Devlet geleneği ortaya çıkmıştır. Bozkır imparatorluklarında yeşeren bu gelenek, kamusal meseleler ile ilgili yasama konusunda devletin mutlak hakkının teslim edilmesi olarak tanımlanabilir.”<span class="dipp"><a class="_idFootnoteLink" href="#footnote-225-72" id="footnote-225-72-backlink">72</a></span>Cumhuriyet Türkiye’sindeki devlet olgusuna dair konuya ışık tutan bir tespit ise Mango tarafından yapılmıştır: “Devlet yönetme deneyimi, devlete saygı, devletin Türk kültüründeki önemi -bunların hepsi Türkiye Cumhuriyeti tarihinde istikrar sağlayıcı faktörler olmuş ve devletin toplumda, pek çok yeni ülkede rastlanmayan derecede itibarlı bir konuma sahip olmasına yol açmıştır.”<span class="dipp"><a class="_idFootnoteLink" href="#footnote-225-73" id="footnote-225-73-backlink">73</a></span>Aynı açıdan Kazancıgil de, devlet realitesine hem Osmanlı hem de Cumhuriyet döneminde rastgelindiğinden söz etmiştir: “Osmanlı bürokratlarından çok farklı olmalarına rağmen, laik okullarda eğitilip Batılı düşüncelere ve Avrupa tipi vatanseverliğe aşina olan Jön Türkler ve Kemalistler, eski patrimonyal geleneğin mirasçıları idiler. Böylece, devletin topluma üstünlüğünü bir veri olarak alıyorlar ve toplumsal ve iktisadi seçkinleri atlayarak meşruiyet ve otorite tekelini devlet seçkinlerine tanıyorlardı.”<span class="dipp"><a class="_idFootnoteLink" href="#footnote-225-74" id="footnote-225-74-backlink">74</a></span>  </p>
			<p class="paragraf">Ayrıca Mango, kuramsal çerçeve olarak dinî anlamda gerici-ilerici ve sol-sağ ayırımlarının, Türkiye gerçeğini anlamak için isabetsiz olduğuna dikkat çekmiştir. Mango ek olarak, Türkiye’de siyasal hayatın en iyi biçimde, bir yanda popülistler veya demokratlar ile diğer yanda ise bürokratlar ayrıştırılması ile anlaşılabileceğini ileri sürmüştür.<span class="dipp"><a class="_idFootnoteLink" href="#footnote-225-75" id="footnote-225-75-backlink">75</a></span>Gerçekten de pek çok Türkiye siyaseti bilimcisinin benimsediği “merkez-çevre ayırımı” aslında Türkiye’nin siyasal hayatındaki temel bölünmeyi bu çizgide ele almıştır.<span class="dipp"><a class="_idFootnoteLink" href="#footnote-225-76" id="footnote-225-76-backlink">76</a></span>  </p>
			<p class="paragraf">Örneğin Mardin, Osmanlı İmparatorluğu’nda ihtilaflı gruplar arasında sonu uzlaşma ile biten birbirini takip eden çatışmaların bulunmadığını, bu yüzden bir entegrasyonun ortaya çıkamadığını, en can alıcı toplumsal bölünmenin tek boyutlu olduğunu, toplumsal gerginliğin merkez ile çevre arasında yaşandığını ve bu ilişkide çevrenin merkez karşısında yalnızca fiili özerkliğe sahip olduğunu göstermiştir. Mardin, Osmanlı’da toplum mühendisliğinin yukarıdan aşağıya dayatmalar olarak ortaya çıktığını ve bu stratejinin Kemalizmin de belirleyici özelliği olduğunu, böylece Kemalizmin de devrimci-toplumu harekete geçirici siyasete rağbet etmediğini belirtmiştir.<span class="dipp"><a class="_idFootnoteLink" href="#footnote-225-77" id="footnote-225-77-backlink">77</a></span>  </p>
			<p class="paragraf">Akarlı da, merkez-çevre ayırımı kuramsal çerçevesi kapsamında, devlet olgusunu incelemiştir.<span class="dipp"><a class="_idFootnoteLink" href="#footnote-225-78" id="footnote-225-78-backlink">78</a></span>Akarlı, Nettl’ın devlet olgusu ile ilgili kavramlaştırmasını benimseyerek, Türkiye’nin siyasal hayatında bu olgunun hep devam edegeldiğini vurgulamıştır. Nettl, bu konuda üç sorunun irdelenmesinin yerinde olacağını ileri sürmüştü: (1) İncelenen ülkenin siyasal hayatında devlet olgusunun mevcudiyeti, özerkliği, egemenliği ve dolayısıyla etkinliği ile ilgili bir gelenek oluşmuş mudur? (2) Bireyler, siyasal hayatı algılamalarında ve siyasal etkinliklerinde ne ölçüde burada sözü edilen devletin siyasal hayatın temel özelliği olduğunu farzetmektedirler ve bu yaklaşım siyasal aktörler arasında ne kadar yaygındır? (3) Geçmiş ve şimdiki toplum kuramları ve siyasal düşünceleri, ne ölçüde adı geçen devlet kavramını da ihtiva etmişlerdir ve etmişlerse devlete nasıl bir rol atfedilmiştir?<span class="dipp"><a class="_idFootnoteLink" href="#footnote-225-79" id="footnote-225-79-backlink">79</a></span>  </p>
			<p class="paragraf">Akarlı’nın bulguları birinci ve ikinci sorulara, yani, Türkiye’ nin siyasal hayatında devletin ağırlığı ile ilgili bir geleneğin bulunup bulunmadığı ve bu geleneğin o ülkenin siyasal kültürüne aktörlerin algılamalarına ve etkinliklerine yansıyıp yansımadığı hususlarına olumlu yanıt verilmesini olanaklı kılmaktadır. Fakat, burada ilginç olan husus şudur: Akarlı, üçüncü soruya, yani Türkiye’nin siyasal hayatı ile ilgili kuramlarda burada ele alınan biçimi ile devlet olgusuna rastlanıp rastlanılmadığı sorusunu ele aldığında, sadece devlet seçkinlerinin söz konusu geleneği muhafaza etmek amacıyla başvurdukları siyasalardan örnekler vermiş, diğer bir deyişle soruya dolaylı olarak olumsuz cevap vermiştir.  </p>
			<p class="paragraf">Akarlı, daha sonra, bekleneceği gibi, “bürokratik” ve “bürokrasi karşıtı” seçkinler arasındaki çatışmayı inceleyerek kuramdaki bu boşluğu doldurma işini üstlenmiştir. Özellikle, bürokrasi karşıtı seçkinlerin, bürokratik seçkinlerin Shils’yen anlamda ideolojiye dönüştürdükleri Kemalist fikirlere meydan okumaya çalıştıklarını göstermiştir.<span class="dipp"><a class="_idFootnoteLink" href="#footnote-225-80" id="footnote-225-80-backlink">80</a></span>Örneğin, Akarlı, 1950’ lerde Demokrat Parti’nin ve 1960’lar ve 1970’lerde Adalet Partisi’nin, zamanın bürokratik seçkinlerinin devletçi politikalarına nasıl karşı çıktıklarını göstermiştir.  </p>
			<p class="paragraf">Öte taraftan İnalcık, Mango, Kazancıgil ve konu ile ilgilenmiş diğer kişiler, Osmanlı-Türk siyasal hayatında devlet konusunu irdeledikleri çalışmalarında bu olgunun siyasal hayata ve siyasal kültüre yansıma biçimlerini ayrıntılı olarak ele almamışlardır. Akarlı gibi, merkez-çevre kuramsal çerçevesinden hareket edenler, tek yönlü-evrimci bir varsayımdan çıkmışlardır. Bu kişilere göre, toplumun er ya da geç üste çıkması kaçınılmazdır. Bu varsayımdan hareketle bazı bilimciler örneğin, 1960’ların sonlarından başlayarak işlevsel, yani sosyo-ekonomik bölünmelerin kültürel bölünmelerin yerini aldığı sonucuna varmışlardır. Söz konusu bilimcilerden bazıları, Türkiye’deki oylamanın artık sınıf temelli oylama olduğunu ve kentleşme ile sanayileşmenin hızlanan temposunun şehir merkezlerine büyük sayılarda “yoksunları” getirdiğini ileri sürerek, Cumhuriyet Halk Partisi’nin önünün artık açık olduğunu savunmuşlardır. Bu konu ile ilgili olarak, CHP’nin 1970’lerin başından itibaren eski rejimin bekçisi duruşunu bıraktığından ve yoksunlara hitap etmeye başladığından, bu partinin geleceğin partisi durumuna yükseldiğinden bahsedilmiştir.<span class="dipp"><a class="_idFootnoteLink" href="#footnote-225-81" id="footnote-225-81-backlink">81</a></span>Oysa CHP’nin tam bir bozguna uğradığı 1979 ara seçimleri bu irdelemelerin geçersizliğini göstermiştir.  </p>
			<p class="paragraf">Bu satırların yazarının bu konudaki varsayımı yukarıda ifade edilmiştir. Bir ülkede uzlaşma yukarıdan dayatma yolu ile sağlanmıyor, şu veya bu şekilde gerçekleşen uzlaşmanın kalıcı olması gerektiğinde ısrar edilmiyorsa, toplum kesimleri ve/veya onların siyasal platformlardaki temsilcileri gerek kendi aralarındaki çıkar çatışmalarını, gerekse özel çıkarlar ile toplumun uzun süreli menfaatlerini bir dizi uzlaşmalar yolu çözümleyebiliyor ve ülkenin önemli sorunlar ile karşılaşması durumlarında o sorunlara gerektiğinde birlikte çare üretmeye çalışıyorlarsa aşkın bir devlet olgusunun ortaya çıkma ihtimali azalır. Aksi takdirde, zaman zaman toplum kesimlerine ve onların siyasal platformlardaki temsilcilerine pek hayat hakkı tanımama eğiliminde olan bir aşkın devlet olgusu ile karşılaşılması muhtemeldir.  </p>
			<p class="paragraf">Bu nedenle, bir bilimcimizin Türkiye’nin siyasal hayatı ile ilgili olarak “döngüsel demokrasi”den sözetmesi şaşırtıcı değildir. Aşağıdaki sorulara yanıtlar arayarak adı geçen olgunun irdelenmesi Türkiye’nin siyasal hayatının şimdiye kadar ihmal edilmiş çok önemli bir boyutuna ışık tutacaktır: (1) Farklı tarihsel dönemlerde devletin ortaya çıkışına yol açan endojen (içsel) ve egzojen (dışsal) faktörler nelerdir? (2) Farklı tarihsel dönemlerde ortaya çıkan devlet olgusunun özellikleri neler olmuştur? (3) Söz konusu devlet hangi kişilerde yahut kurumlarda yapılanmıştır? Diğer bir deyişle, söz konusu devlet, hangi devlet seçkinine, siyasal parti ve/veya (genellikle Türkiye siyaseti bilimcileri tarafından homojen bir varlık olduğu farz edilen) bürokratik merkez içerisindeki hangi gruplara yaslanmıştır? (4) Bir tarihsel dönemden diğerine, hangi tür dinamikler devletin “kaderini” belirlemiştir? (5) Devlet geleneğinin güçlü olduğu siyasal hayatta siyasal yapı ve kültür bu gelenekten nasıl etkilenmiştir? Daha kısaca ifade etmek gerekirse, bu kitap, Osmanlı-Türk siyasal gelişiminin farklı dönemlerinde devletin hangi kişi ve/veya kurumlarda yapılandığını, devletin özelliklerini ve dolayısıyla devletin siyasal hayatı nasıl etkilediği sorularına cevaplar aramaktadır.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>	Ergun Ozbudun, Social Change and Political Participation in Turkey (Princeton: Princeton University Press, 1976).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a>	Frederick W. Frey, “Patterns of Elite Politics in Turkey”, Political Elites in the Middle East’ın içinde, ed. George Lenczowski (Washington, D.C.: American Research Enterprise for Public Policy Research, 1975), s. 41-56.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-3-backlink" id="footnote-225-3">3</a>	Yazar konuyu kendi çalışması olan, “Recent Instability in Turkish Politics: End of a Monocentrist Polity?” International Journal of Turkish Studies, 1 (1979-80), 102-113’te ayrıntılı olarak ele almıştır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a>	Osman Faruk Loğoğlu, “İsmet İnönü and the Modernization of Turkey” (Doktora tezi, Princeton University, 1970) ve Charles H. Sherill, A Year’s Embassy to Mustafa Kemal (New York: Schribner,1934).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-5-backlink" id="footnote-225-5">5</a>	 Bu dönemde, koalisyon ortakları arasında Türkiye’nin Avrupa Ortak Pazarı ile ilişkileri ve Kıbrıs sorunu gibi çok kritik konularda tam bir anlaşmazlık vardı. Koalisyon ortakları pek çok konuda birbirlerine güvenemiyorlardı. Her konuya partizan bir bakış açısı ile yaklaşma eğilimindeydiler. Koalisyon ortaklarının her biri sınırsız patronaj ilişkileri ve kayırma peşinde koşmakta idiler. Anayasal düzen dâhil, kanunlara muhalif davranışlarda bulunmaktan çekinmemekteydiler. Bu hususlar, yazarın “Recent Instability in Turkish Politics: End of a Monocentrist Polity?” adlı çalışmasında, özellikle bu çalışmanın 105106. sayfalarında ayrıntılı olarak irdelenmiştir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-6-backlink" id="footnote-225-6">6</a>	Gerald A. Heeger, The Politics of Underdevelopment (New York: St. Martin’s Press, 1974), s. 79 vd.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-7-backlink" id="footnote-225-7">7</a>	 Türkiye’de merkezde geliştirilen politikaların nasıl cemaat benzeri grupların üzerinde etkili olduğunu ele alan bir çalışmaya örnek olarak bkz. Arnold Leder, Catalysts of Change: Marxist versus Muslim in a Turkish Community (Austin: University of Texas Middle East Monographs No. 1, 1976).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-8-backlink" id="footnote-225-8">8</a>	Sabri Sayarı, “Aspects of Party Organization in Turkey”, Middle East Journal, 30 (1976), 190. 1980 askerî müdahalesinden sonra siyasal parti örgütlenmesinin demokratikleştirilmesi çabasına girildi. Fakat çalışan ve yöneten demokrasinin yasama yolu ile tesis edilebileceği kuşkuludur.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-9-backlink" id="footnote-225-9">9</a>	Şerif Mardin, “Opposition and Control in Turkey”, Government and Opposition, 1 (1966), 379 vd; Frey, “Patterns of Elite Politics in Turkey”, s. 65-66.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-10-backlink" id="footnote-225-10">10</a>	Ersin Kalaycıoğlu, “Elite Political Culture and Regime Stability: The Case of Turkey.” “The Centennial of Mosca’s Theory of the Ruling Class” konferansında sunulan tebliğ, Northern Illinois University, DeKalb, Illinois, A.B.D., s. 7-9, Eylül 1981.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-11-backlink" id="footnote-225-11">11</a>	Metin Tamkoç, Inconsistency Between the Form and the Essence of the Turkish Political System (Salt Lake City: University of Utah Middle East Research Monograph No. 8, 1983), s. 27.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-12-backlink" id="footnote-225-12">12</a>	William Hale, “Modern Turkish Politics: An Historical Introduction” Aspects of Modern Turkey’nin içinde, ed. William Hale (London: Bowker, 1976) s. 1; Dankwart A. Rustow, “Turkey: The Modernity of Tradition”, Political Culture and Political Development’ın içinde, ed. Lucien W. Pye ve Sydney Verba (Princeton: Princeton University Press, 1965), s. 172-173.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-13-backlink" id="footnote-225-13">13</a>	Bertrand Badie ve Pierre Birnbaum, The Sociology of the State, Fransızca’dan çev. Arthur Goldhammer (Chicago: The University of Chicago Press, 1983), Üçüncü Bölüm.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-14-backlink" id="footnote-225-14">14</a>	Richard Scase, “Introduction”, The State in Western Europe’un içinde, ed. Richard Scase (London: Croom Helm, 1980).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-15-backlink" id="footnote-225-15">15</a>	Burada ve aşağıda “sivil toplum”, Hegel’in yaptığı gibi sadece “evrensel egoizm alanı” olarak tanımlanmamaktadır. Hegel’in sivil toplum kavramsallaştırması için bkz., Shlome Avineri, Hegel’s Theory of Modern State (Cambridge: Cambridge University Press, 1972), s.142. Bu çalışmada, Devlet’e olumlu veya olumsuz bir tavır alınmamaktadır; “Ne olmalı” sorusu sorulmamakta, “Ne olmuştur” ve “Neden olmuştur” soruları yanıtlanmaya çalışılmaktadır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-16-backlink" id="footnote-225-16">16</a>	Charles Tilly, “Reflections on the History of European State-Making” The Formation of National States in Western Europe’un içinde, ed. C. Tilly (Princeton: Princeton University Press, 1975), s. 13.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-17-backlink" id="footnote-225-17">17</a>	Harry Eckstein, “On the ‘Science’ of the State”, The State’in içinde, ed. Stephen Graubart (New York: Norton, 1979), s. 16.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-18-backlink" id="footnote-225-18">18</a>	J. P. Nettl, “The State as a Conceptual Variable”, World Politics, 21 (1968), s. 561.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-19-backlink" id="footnote-225-19">19</a>	Badie ve Birnbaum, The Sociology of the State, s. 79.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-20-backlink" id="footnote-225-20">20</a>	Reinhard Bendix, Kings or People: Power and the Mandate to Rule (Berkeley: University of California Press, 1978), s. 193-195.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-21-backlink" id="footnote-225-21">21</a>	Gianfranco Poggi, The Development of Modern State: A Sociological Introduction (London: Hutchinson, 1978), s. 44.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-22-backlink" id="footnote-225-22">22</a>	Keith Thomas, “The United Kingdom”, Crisis of Political Development in Europe and the United States’in içinde, ed. Raymond Grew (Princeton: Princeton University Press, 1978), s. 63.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-23-backlink" id="footnote-225-23">23</a>	Samuel E. Finer, “State and Nation-Building in Europe: The Role of the Military”, The Formation of National States in Western Europe’ un içinde, s. 126.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-24-backlink" id="footnote-225-24">24</a>	A. R. Myers, Parliaments and Estates in Europe to 1789 (London: Thames and Hudson, 1975), s. 9.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-25-backlink" id="footnote-225-25">25</a>	The Sociology of the State, s. 105.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-26-backlink" id="footnote-225-26">26</a>	Joseph Strayer, On the Medieval Origins of the Modern State (Princeton: Princeton University Press, 1970), s. 51.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-27-backlink" id="footnote-225-27">27</a>	Nevil Johnson, In Search of the Constitution: Reflections on State and Society in Britain (Oxford: Pergamon Press, 1977), s. 85-86; Stanley Hoffman, Decline or Renewal? France since the 1930s (New York: The Viking Press, 1974), s. 444 vd.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-28-backlink" id="footnote-225-28">28</a>	R. N. Berki, “State and Society: An Antithesis of Modern Political Thought”, State and Society in Contemporary Europe’un içinde, ed. Jack Hayward ve R. N. Berki (Oxford: Martin Robertson, 1979), s. 2-4.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-29-backlink" id="footnote-225-29">29</a>	A.g.e., s. 5.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-30-backlink" id="footnote-225-30">30</a>	Gerhard Ritter, “Origins of the Modern State” Development of Modern State’in içinde, ed. Heinz Lubasz (New York: MacMillan Company, 1965), s. 19.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-31-backlink" id="footnote-225-31">31</a>	Peter T. Manicas, The Death of the State (New York: Putnam, 1974), s. 166.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-32-backlink" id="footnote-225-32">32</a>	Burada Huntington’dan yola çıkıyorum: “Pretoryan bir sistemde toplumsal güçler birbirleriyle kendi başlarına karşılaşırlar; siyasal kurumlara veya siyasal liderlere, çatışmaları makul bir düzeye çekme işlevi atfedilmez. Aynı derecede önemli olarak, gruplar arasındaki çatışmaları çözümlemek için gruplar tarafından kabul edilmiş hiçbir meşru ve herkesin uymak mecburiyetinde olduğu kurallar yoktur” [Samuel P. Huntington, Political Order in Changing Societies (New Haven: Yale University Press, 1968), s. 196].</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-33-backlink" id="footnote-225-33">33</a>	Alexander Passerin D’Entreves, The Notion of the State (Oxford: Clarendon Press, 1967), s. 47-57.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-34-backlink" id="footnote-225-34">34</a>	A. D. Lindsay, The Modern Democratic State (New York: Oxford University Press, 1962), s.122.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-35-backlink" id="footnote-225-35">35</a>	Metin Heper, “The State and Public Bureaucracies: A Comparative and Historical Perspective”, Comparative Studies in Society and History, 27 (Ocak 1985), s. 86-110.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-36-backlink" id="footnote-225-36">36</a>	Yazar, “kişisel yönetimi” Roth’dan farklı biçimde yorumlamaktadır: Yazarın kullandığı biçimiyle kişisel yönetim, rasyonellik ile uzaktan yakından ilişkisi olmayan bir yönetim biçimidir (Cf. Guenther Roth, “Personal Rulership, Patrimonialism and Empire-Building in the New States”, World Politics, 20 (1968), s. 195-196.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-37-backlink" id="footnote-225-37">37</a>	Nettl’ın belirttiği gibi, “...devletin hukuk, bürokrasi veya hükümet ile kavramsal olarak özdeşleştirilmesi, aslında öznel olan ve bazı durumlarda devletin bir uzvu, başka bazı durumlarda ise ondan bağımsız hareket eden değişik kurumlara suni ve genellikle tanımı kendi içinde olan bir devlet işlevi izafe eder.” [Nettl, ‘The State as a Conceptual Variable’, s. 563]</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-38-backlink" id="footnote-225-38">38</a>	Kamu bürokrasilerine ilişkin “makina modeli” ilk kez on sekizinci yüzyılda J.H.G. von Justi tarafından kavramsallaştırıldı: “... devlet, tekerlek ve dişlilerinin tam olarak birbirine oturduğu ve yönetenin her ş eye yön veren ustabaşı, zemberek veya ruh olduğu bir makinaya benzemelidir.” Martin Krygier, “State and Bureaucracy in Europe: The Growth of a Concept”, Bureaucracy: The Career of a Concept’in içinde, ed. Eugene Kamenka ve Martin Krygier (London: Edward Arnold, 1979), s. 17’de zikredilmiştir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-39-backlink" id="footnote-225-39">39</a>	Kenneth H.F. Dyson, Party, State and Bureaucracy in Western Germany (Beverly Hills: Sage Publications, 1977), s. 6. Çağdaş sosyolojinin bu konuyu ele almadaki başarısızlığının yakın tarihli ve ustaca bir irdelenmesi için bkz. Badie ve Birnbaum, The Sociology of the State, Bölüm 2.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-40-backlink" id="footnote-225-40">40</a>	Theodor Schieder, The State and Society of Our Times: Studies in the History of the Nineteenth and Twentieth Centuries (Toronto: Thomas Nelson, 1962), s. 39.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-41-backlink" id="footnote-225-41">41</a>	Norman Hampson, The Enlightenment (Harmondsworth: Penguin, 1981), s. 184. Birinci basım 1968.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-42-backlink" id="footnote-225-42">42</a>	John A. Armstrong, The European Administrative Elite (Princeton: Princeton University Press, 1973), s. 162-164.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-43-backlink" id="footnote-225-43">43</a>	Ralf Dahrendorf, Society and Democracy in Germany (Garden City: Doubleday, 1969), s. 4.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-44-backlink" id="footnote-225-44">44</a>	Dankwart A. Rustow, “Turkey’s Travails”, Foreign Affairs. 58 (1979), s. 83.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-45-backlink" id="footnote-225-45">45</a>	Metin Heper “A Weltanschauungturned-Partial Ideology and Normative Ethics: “Atatürkism” in Turkey”, Orient 1 (1984), 83-94</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-46-backlink" id="footnote-225-46">46</a>	Bkz. aşağıda III. Bölüm.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-47-backlink" id="footnote-225-47">47</a>	Nicholas S. Ludington ve James E. Spain, “Dateline Turkey: The Case for Patience”, Foreign Policy, no. 50 (1983), s. 163-164.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-48-backlink" id="footnote-225-48">48</a>	Genel olarak bkz. Kenneth Dyson, The State Tradition in Western Europe (Oxford: Martin Robertson, 1980).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-49-backlink" id="footnote-225-49">49</a>	Bkz. Bölüm VI.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-50-backlink" id="footnote-225-50">50</a>	Aslında Türklerin pek çoğu için tek bir “Batı demokrasisi” vardır ve bu da genellikle Babeufçü sans culotte demokrasisidir. Yazar, bu konuyu bu kitabın beşinci ve sonuç bölümlerinde ayrıntılı biçimde irdelemektedir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-51-backlink" id="footnote-225-51">51</a>	C.H. Dodd, Democracy and Development (Beverley: The Eothen Press, 1979), s. 82.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-52-backlink" id="footnote-225-52">52</a>	Rustow, “Turkey’s Travails”, s. 83.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-53-backlink" id="footnote-225-53">53</a>	Tamkoç, Inconsistency Between the Form and Essence of the Turkish Political System, s. 27.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-54-backlink" id="footnote-225-54">54</a>	Badio and Birnbaum,The Sociology of the State, s. 137.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-55-backlink" id="footnote-225-55">55</a>	Dankwart A. Rustow, “Transitions to Democracy”, Comparative Politics, 3 (1970),passim.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-56-backlink" id="footnote-225-56">56</a>	Joseph La Palombara ve Myron Weiner, “The Origin and Development of Political Parties”, Political Parties and Development’ın içinde, ed. La Palombara ve Weiner (Princeton: Princeton University Press,1966), s. 28.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-57-backlink" id="footnote-225-57">57</a>	Stanford J. Shaw, History of the Ottoman Empire and Modern Turkey. Volume I. Empire of the Gazis. The Rise and Decline of the Ottoman Empire, 1280-1808 (Cambridge: Cambridge University Press, 1976), İkinci Bölüm.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-58-backlink" id="footnote-225-58">58</a>	Halil İnalcık, The Ottoman Empire: The Classical Age 1300-1600 (London: Weidenfeld and Nicolson, 1973), Üçüncü Böl.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-59-backlink" id="footnote-225-59">59</a>	Daha ayrıntılı bir inceleme için bkz. Metin Heper, “Center and Periphery in the Ottoman Empire with Special Reference to the Nineteenth Century”, International Political Science Review, 1 (1980), s. 81-105 ve bu kitapta bir sonraki bölüm.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-60-backlink" id="footnote-225-60">60</a>	B. de Jouvenel, On Power: Its Nature and the History of its Growth. Çev. J. F. Huntington (New York: Viking, 1949), s. 319-332.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-61-backlink" id="footnote-225-61">61</a>	Bkz., inter aila, Brian Barry, Sociologists, Economists, and Democracy (London: Collier-MacMillan, 1970), s. 51.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-62-backlink" id="footnote-225-62">62</a>	Kemal H. Karpat, “The Land Regime, Social Structure, and Modernization in the Ottoman Empire”, Beginnings of Modernization in the Middle East: The Nineteenth Century’nin içinde, ed. William R. Polk ve Richard L. Chambers (Chicago: University of Chicago Press, 1968), s. 79’da zikredilmiştir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-63-backlink" id="footnote-225-63">63</a>	Uriel Heyd, Studies in Old Ottoman Criminal Law (Oxford: Clarendon, 1973), s. 195.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-64-backlink" id="footnote-225-64">64</a>	Şerif Mardin, “Center-periphery Relations: A Key to Turkish Politics?”, Daedalus, 102 (1973), s. 171.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-65-backlink" id="footnote-225-65">65</a>	Idem, ‘Power, Civil Society and Culture in the Ottoman Empire,’ Comparative Studies in Society and History 11 (1969), 268-269.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-66-backlink" id="footnote-225-66">66</a>	Shaw, History of the Ottoman Empire and Modern Turkey, s. 166; W.S. Vucinich, The Ottoman Empire: Its Record and Legacy (Princeton: D. Van Nostrand, 1965), s. 12.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-67-backlink" id="footnote-225-67">67</a>	Mardin, “Opposition and Control in Turkey”, 380.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-68-backlink" id="footnote-225-68">68</a>	Geoffrey Lewis, “Political Change in Turkey since 1960” Aspects of Modern Turkey içinde, s. 15.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-69-backlink" id="footnote-225-69">69</a>	David Barchard, “The Intellectual Background to Radical Protest in Turkey”, A.g.e., s. 26.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-70-backlink" id="footnote-225-70">70</a>	Yukarıda Osmanlı yönetim biçiminde bütün hukuk sorunlarının idari sorunlara dönüştüğü belirtilmişti. 1960’larda durumun pek farklı olmadığı görülmektedir: “Vali veya kaymakamın veya üst düzey bir memurun bürosu daima hiyerarşide hemen altındaki astlarından sabırlı ve utangaç köylüler kadar çeşitli kişiler ile doludur ve bunların hepsi bu büyük adamların dikkatini çekmeye ve onlardan bir karar, imza ya da iltimas kapmaya çalışırlar. Sistem kurumsallaşmamıştır; yetki sahibi olan birinin sözünün yazılı yasa ve düzenlemelerden daha geçerli sayıldığı ve işleri yaptırmanın nüfuza ya da baş belası olmaya dayandığı bir sistemdir bu.” (Paul Stirling, Turkish Village [London: Weidenfeld nad Nicholson, 1965], s. 12-13).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-71-backlink" id="footnote-225-71">71</a>	Bkz. inter aila, La Palombara ve Weiner, “The Origin and Development of Political Parties”, s. 28.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-72-backlink" id="footnote-225-72">72</a>	Halil İnalcık, “Turkey between Europe and the Middle East”, Foreign Policy, 7 (1980), s. 7.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-73-backlink" id="footnote-225-73">73</a>	Andrew Mango, “The State of Turkey”, Middle Eastern Studies, 13 (1977), s. 265.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-74-backlink" id="footnote-225-74">74</a>	Ali Kazancıgil, “The Ottoman-Turkish State and Kemalism”, Atatürk: Founder of a Modern State’in içinde, ed. Ali Kazancıgil ve Ergun Özbudun (London: C. Hurst, 1981), s. 48.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-75-backlink" id="footnote-225-75">75</a>	Andrew Mango, “Turkey: The Emergence of a Modern Problem” Aspects of Modern Turkey içinde s. 10 vd.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-76-backlink" id="footnote-225-76">76</a>	Bu konuda en önemli isim Mardin’dir: “Center-Periphery Relations: A Key to Turkish Politics?”</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-77-backlink" id="footnote-225-77">77</a>	A.g.e., s. 170.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-78-backlink" id="footnote-225-78">78</a>	Engin D. Akarlı, “The State as a Socio-Cultural Phenomenon and Political Participation in Turkey” Political Participation in Turkey: Historical Background and Present Problems’in içinde, ed. Engin D. Akarlı (İstanbul: Boğaziçi University Publications, 1975), s. 137-155.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-79-backlink" id="footnote-225-79">79</a>	Nettl, “The State as a Conceptual Variable”, s. 566-579.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-80-backlink" id="footnote-225-80">80</a>	Bu konu, ayrıntılı olarak aşağıda III. Bölüm’de irdelenmektedir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-81-backlink" id="footnote-225-81">81</a>	Örneğin bkz. Ergun Özbudun ve Frank Tachau, “Social Change and Electoral Behavior in Turkey: Toward a “Critical Realignment?”, International Journal of Middle East Studies, 6 (1975), s. 460-480.</p>
				</div>
			</div>
		</div>
	</body>
</html>