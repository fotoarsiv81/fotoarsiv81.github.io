<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:8295e422-e45b-43b4-871e-ec0a3a091f9a"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-5">ÜÇÜNCÜ BÖLÜM : GEÇİCİ AŞKIN DEVLET  </p>
			<p class="paragraf">  </p>
			<p class="paragraf">  </p>
			<p class="ort">I  </p>
			<p class="paragraf">Cumhuriyet devleti hem iç hem dış çatışmaların ortasında ve hem de son derece heterojen bir sosyal ortamın içinde doğdu. Türkler, yeni devletlerini bir kurtuluş savaşı (1919-1922) verirken kurdular. Bu yeni devlet, zaman zaman silahlı müdahaleleri gerektiren önce Ermeni milliyetçiliği ve münferit bazı isyanlar, daha sonra Kürt gailesi ile uğraşılırken inşâ edilmiştir. Mardin, haklı olarak 1920-1923 yıllarında, Anadolu’nun ilksel (primordial) grup hatları temelinde bölüneceği korkusunun yeni devletin kurucuları arasında güçlü bir eğilim oluşturduğunu ve bu endişenin tek parti yönetiminin 1950’de sona ermesine kadar Kemalist yaklaşımın -gizil de olsa arka planını oluşturduğunu belirtmiştir.<span class="dipp"><a class="_idFootnoteLink" href="#footnote-225-222" id="footnote-225-222-backlink">222</a></span>Burada ayrıca, Kurtuluş Savaşı öncesinde ve sonrasında toprak kaybı ve nüfus mübadelesi gibi politikaların etkisi ile azınlık cemaatlerinin marjinal bir duruma düştüğü, sonuç olarak toplumun dokusunda önemli bir değişimin meydana geldiği ve toplumsal kesimlerin aralarındaki daha önceki uyumu da bir ölçüde kaybettikleri<span class="dipp"><a class="_idFootnoteLink" href="#footnote-225-223" id="footnote-225-223-backlink">223</a></span> hatırlanmalıdır.  </p>
			<p class="paragraf">Belirli bir devlet kavramsallaştırmasının Atatürk’ün zihninde kristalleşmesi bu müsait sayılamayacak koşullar altında gerçekleşmiştir. Burada atıfta bulunulacak olan (Atatürkçü) devlet, Atatürk’ün yaşamı süresince varolmuş olan devlet değil, onun meydana getirmeye çalıştığı devlettir. Atatürk’ün geliştirmeye gayret ettiği devlet, bugüne kadar yeterli ilgiyi çekmemiş ve/veya tam olarak anlaşılamamış bir konudur. Bu husus ile ilgili olarak genellikle varılan sonuç, söz konusu dönemde (19201938) hükümetin, Atatürk döneminde çok kereler başbakanlık yapmış olan, İnönü tarafından bürokratikleştirilmiş olmasıdır.<span class="dipp"><a class="_idFootnoteLink" href="#footnote-225-224" id="footnote-225-224-backlink">224</a></span>Bu yanlış olmayan bir gözlemdir. Ancak bürokratikleşme olgusu, aşağıda etraflı olarak gösterileceği üzere, bu kitapta üzerinde durulan aşkın devlet geleneğinin görüntülerinden ve bu geleneğin sonuçlarından sadece bir tanesidir.<span class="dipp"><a class="_idFootnoteLink" href="#footnote-225-225" id="footnote-225-225-backlink">225</a></span>  </p>
			<p class="paragraf">Atatürk fikirlerini, soyut bir düzlemde değil, bazı somut olaylara, doğal olarak onları algılayışı çerçevesinde, bir tepki olarak geliştirmiştir. Atatürk, Osmanlı devlet hayatında tüm çabaların tek bir hedefe -padişahın kişisel çıkarlarını korumaya odaklandığına işaret etmiştir. Atatürk’e göre, Osmanlı yönetim biçimi saltanat-ı şahsiye’den başka bir şey değildi.<span class="dipp"><a class="_idFootnoteLink" href="#footnote-225-226" id="footnote-225-226-backlink">226</a></span>  </p>
			<p class="paragraf">Atatürk, bunun bir sonucu olarak halkın hükümet işlerine kayıtsız kaldığını ve giderek yönetime karşı hayli olumsuz bir tutum takındığını düşünmüştür. O, bu durumun çeşitli sorunlara yol açtığını kaydetmiştir. Atatürk’e göre temel etki, yönetimin giderek toplumun uzun süreli çıkarlarını gözetmemesidir ve sonunda Osmanlı insanının aşkın devletin çöktüğüne bizzat şahit olmasıdır. Atatürk’e göre Osmanlı’nın gücünün azalmasının ve sonuçta Batı’ya tâbi bir duruma gelmesinin temel sebebi bu gelişme idi.<span class="dipp"><a class="_idFootnoteLink" href="#footnote-225-227" id="footnote-225-227-backlink">227</a></span>  </p>
			<p class="paragraf">Atatürk, Osmanlı’daki bu dönüşüm ile egemenliğin halka ait olmaması arasında sıkı bir bağ kurmuştu.<span class="dipp"><a class="_idFootnoteLink" href="#footnote-225-228" id="footnote-225-228-backlink">228</a></span>Bu yüzden, ona göre Padişahın kişiliğinden ayrı bir devlete ihtiyaç vardı. Osmanlı’ nın geldiği durumun devam ettirilmemesi mutlak bir zorunluluk idi. Yeni devletin artık “halkın devleti” olması gerekiyordu.<span class="dipp"><a class="_idFootnoteLink" href="#footnote-225-229" id="footnote-225-229-backlink">229</a></span>Halk, şimdi kendi adına bir devlet kuracaktı.<span class="dipp"><a class="_idFootnoteLink" href="#footnote-225-230" id="footnote-225-230-backlink">230</a></span>  </p>
			<p class="paragraf">Atatürk bu özgün düşüncesi ile Türkiye Cumhuriyeti’nde egemenliğin kayıtsız şartsız halka ait olması formülüne ulaştı. Bu formüle göre, egemenliğin bir zerresinin dahi Sultan’a ait olmaması icap ediyordu.<span class="dipp"><a class="_idFootnoteLink" href="#footnote-225-231" id="footnote-225-231-backlink">231</a></span>Yeni devletin bu şekilde şekillendirilmesi gerekliydi, çünkü artık ulusun kendi hedeflerini ve bu hedeflere ulaşmak için gerekli politikaları kendisinin tayin etmesi zamanı gelmişti.<span class="dipp"><a class="_idFootnoteLink" href="#footnote-225-232" id="footnote-225-232-backlink">232</a></span>  </p>
			<p class="paragraf">Burada önemli olan husus şudur: Rustow’un da altını çizdiği gibi, Atatürk, o zamana kadar Padişaha ait olmuş olan egemenliğin yerine, çeşitli çıkar gruplarından oluşan halk’a ait olacak bir egemenlik değil, bir bütünü ifade eden millet’e ait olacak egemenliği ikame etmek istiyordu.<span class="dipp"><a class="_idFootnoteLink" href="#footnote-225-233" id="footnote-225-233-backlink">233</a></span>Bu noktada, Atatürk’ ün egemenliğin kime ait olması konusundaki düşüncesi ile Fransa’da bürokratik seçkinlerin 1789 Fransız Devrimini yorumlayışları arasındaki benzerlik dikkat çekicidir: Napolyon’un Fransa’sı, “l’etat c’est moi!” (“Devlet benim!”) yaklaşımını terkederek, egemen bir genel irade veya bir “ulusal moi” yaklaşımını benimsemeyi tercih etmişti.  </p>
			<p class="paragraf">Bu noktada, Atatürk’ün düşüncesindeki Durkheimci yaklaşım unsurları açıkça görülebilir. Durkheim, bütüncül çıkarların temsilinin zayıflamasına paralel olarak ussalığın yeni savunucusu olarak (aşkın) devletin ortaya çıkacağını tahmin etmiştir. Söz konusu devlet, akılcılığın temcilcisi olacağından, “vatandaşlarının peşlerinden sürüklenmeyecektir.” Bu devletin görevi, “kalabalıkların” üzerinde düşünülmemiş fikirlerini benimsemek değil, onlara daha olgun düşünceler katmak olacaktır.  </p>
			<p class="paragraf">Atatürk, ulusa hizmet etmek isteyenlerin ilhamlarını, “milletin hakiki hissiyat ve amâli”nden alması gerektiğine inanıyordu.<span class="dipp"><a class="_idFootnoteLink" href="#footnote-225-234" id="footnote-225-234-backlink">234</a></span>Gerçek inkılâpçılar ve halkçılar, “halkın gerçek eğilimlerin ve kolektif vicdanını” sezebilenlerdir.<span class="dipp"><a class="_idFootnoteLink" href="#footnote-225-235" id="footnote-225-235-backlink">235</a></span>Atatürk halkın, hakiki veya gerçek duygularından, eğilimlerinden ve hedeflerinden bahsetmiştir; buradan O’nun her duyguyu, eğilimi ve hedefi hakiki veya gerçek saymadığı anlaşılmaktadır. Atatürk, her toplumun bir kolektif vicdana sahip olduğunu belirtmiştir ve kolektif vicdanın halk tarafından açık bir şekilde ifade edilmemesinin sonucu olarak kolektif vicdanın bulunmadığı sonucuna varılmaması uyarısını yapmıştır.<span class="dipp"><a class="_idFootnoteLink" href="#footnote-225-236" id="footnote-225-236-backlink">236</a></span>Atatürk’e göre, kolektif vicdana uymayan eğilimler hakiki eğilimler olarak algılanmamalı idi. O’na göre, “kamuoyu” olarak öne sürülen “sunî fikirler” sadece kişisel eğilimler olarak düşünülmeliydi.<span class="dipp"><a class="_idFootnoteLink" href="#footnote-225-237" id="footnote-225-237-backlink">237</a></span>  </p>
			<p class="paragraf">Atatürk, cumhuriyetçi devletin temel görevi halkı çağdaş medeniyet seviyesine çıkartmak olarak görmüştü. O, halkın büyük bir gelişme potansiyeline sahip olduğunu düşünmüştür. Ne var ki, bu potansiyeli harekete geçirmek gerekmekteydi. Halk, kendi başına bu temel hedefe ulaşmaya yeterli ve istekli değildi. Padişahların kişisel yönetimleriyle geçen uzun yüzyıllar boyunca halk, inisiyatifi kendi eline alma kabiliyetini kaybetmişti.  </p>
			<p class="paragraf">Atatürk, bu çizgide Kurtuluş Savaşı’nın başlangıç evrelerinde halkın kendi ülkelerinin işgal edilmesine bile kayıtsız kaldığına dikkat çekmiştir. Bu yüzden, halkı ülkenin karşı karşıya kaldığı tehlikeye karşı uyarmak ve onları bu konuda bir şeyler yapmaya ikna etmek gerekliydi.<span class="dipp"><a class="_idFootnoteLink" href="#footnote-225-238" id="footnote-225-238-backlink">238</a></span>Atatürk, savaşın ilerleyen evrelerinde de, “aydınlar”ın halka her yapılması gerekeni anlatarak, diğer bir deyişle sürekli çaba göstererek, katkılarını sağlamak zorunda kaldıklarını belirtmişti.<span class="dipp"><a class="_idFootnoteLink" href="#footnote-225-239" id="footnote-225-239-backlink">239</a></span>1920’lerin son yıllarında yapılan laik reformların arifesinde Atatürk, “kendi bencil çıkarları için masum insanların dinî duygularını sömüren her türden hayâlpereste inanan bir halkın medenî bir ulus olarak tanımlanmasının mümkün olup olmadığı” sorusunu gündeme getirmişti.<span class="dipp"><a class="_idFootnoteLink" href="#footnote-225-240" id="footnote-225-240-backlink">240</a></span>  </p>
			<p class="paragraf">Vardığı sonuç, reformların “yukarıdan aşağıya” yapılması gerektiği idi; “Halk eğitilmemiş olduğundan her türden istenmeyen amaç uğruna kolayca kandırılabilir”di.<span class="dipp"><a class="_idFootnoteLink" href="#footnote-225-241" id="footnote-225-241-backlink">241</a></span>Bu nedenden dolayı Atatürk, kamuoyuna başvurmanın gerçekte onu şekillendirmek olması gerektiğini düşünüyordu. 1922 ve 1924’te sırasıyla Saltanat ve Halifelik kaldırıldıktan sonra, bütün ülkeyi dolaşarak halkın tepkilerini araştırma gereğini hissetti. Kendisi için belirlediği misyonu da şu şekilde tanımlamıştı: “Halktan bana çekinmeden sorular yöneltmelerini istedim. Sonra, bunlara karşılık olarak, bazen altı veya yedi saat süren konferanslar verdim.”<span class="dipp"><a class="_idFootnoteLink" href="#footnote-225-242" id="footnote-225-242-backlink">242</a></span>  </p>
			<p class="paragraf">Atatürk’ün bu yaklaşımı “egemenlik kayıtsız ve şartsız millete aittir” ilkesiyle nasıl bağdaştırılabilir? Yukarıda da belirtildiği gibi, söz konusu ilke egemenliğin kime ait olduğunu değil kime ait olmadığını belirliyordu. Egemenlik artık Padişah’a, yahut tek bir kişiye ait olmayacaktı. Çünkü Padişah, yahut tek kişi onu kendi çıkarı için kullanmak eğiliminde oluyordu. O hâlde egemenlik halka mı ait olacaktı? Evet, fakat hemen değil. Egemenlik, kolektif şuuru belirli bir düzeye ulaşıncaya kadar halka ait olamazdı. Halk tarafından biçimlendirildiği şekliyle milli irade, halkın medenîleştiği oranda ortaya çıkabilecekti.<span class="dipp"><a class="_idFootnoteLink" href="#footnote-225-243" id="footnote-225-243-backlink">243</a></span>  </p>
			<p class="paragraf">On sekizinci yüzyıl İdealistlerine benzer biçimde Atatürk, milletin daha uygar bir yaşam örüntüsü istikametinde gerekli gelişim aşamalarından geçebileceğini düşünüyordu. Seçkinlerin görevi, bu gelişimin niteliğini belirlemek ve bu süreci hızlandırmaktı. Atatürk’ün, genel iradenin herhangi bir meselede halkın oylarıyla belirlenemeyeceğini düşünen Bosanquet’ninkini andıran bir genel çıkar kavramına sahip olmuş olduğu görülmektedir. Bosanquet’e göre halkın oyları, bazen genel irade’yi ifade edebilir ancak bu oyların gerçekten genel iradenin bir ifadesi olup olmadığı ancak seçkinler tarafından yorumlanmalarından sonra söylenebilir.<span class="dipp"><a class="_idFootnoteLink" href="#footnote-225-244" id="footnote-225-244-backlink">244</a></span>  </p>
			<p class="paragraf">Bu nedenle Atatürk, “Türkiye Büyük Millet Meclisi’nin bütün mensuplarının ve bütün diğer seçkinlerin” halkı aydınlatmak ve onların gelişmesine yardım etmek sorumluluğunu taşıdığını düşünmekteydi. Hükümetlerin takip edecekleri politikalar, salt çeşitli toplum kesimlerinin çıkarlarının bağdaştırılmasının sonucu olamazdı; bu politikalar “hakikat” ve “en iyi çözüm” arayışlarının sonucu olmalıydı. Bunu gerçekleştirmek de, eğitimlilerin ahlâki yükümlülüğüydü.<span class="dipp"><a class="_idFootnoteLink" href="#footnote-225-245" id="footnote-225-245-backlink">245</a></span>  </p>
			<p class="paragraf">Siyasal parti de aynı yükümlülük altındaydı. Atatürk, Cumhuriyet Halk Partisi’nin (CHP) “alelade” bir siyasal parti olmadığına işaret etmiştir. Çünkü CHP, ülkeyi korumayı ve millete önderlik etmeyi amaçlayan bir devrimin sonucunda ortaya çıkmıştı.<span class="dipp"><a class="_idFootnoteLink" href="#footnote-225-246" id="footnote-225-246-backlink">246</a></span>Bu siyasal partinin üyeleri, sadece kendi çıkarlarını düşünen politikacılar olamazlardı ve bu nedenden dolayı da halka yalan söyleyemezlerdi.<span class="dipp"><a class="_idFootnoteLink" href="#footnote-225-247" id="footnote-225-247-backlink">247</a></span>CHP’nin taraf olacağı ilkeler, herkesi memnun edecek şeyler değil, ulusu çağdaş uygarlığın daha üst düzeylerine yükseltecek hususlar olmalıydı.<span class="dipp"><a class="_idFootnoteLink" href="#footnote-225-248" id="footnote-225-248-backlink">248</a></span>  </p>
			<p class="paragraf">Atatürk, her iki çok partili sistem (Terakkiperver Cumhuriyet Fırkası ve Serbest Cumhuriyet Fırkası) döneminde de siyasal partilerin belirli çıkarları temsil etmesini onaylamamıştır. O, çıkarların değil düşüncelerin çarpışmasının gerekli olduğunu, çünkü ancak bu suretle hakikatın ortaya çıkarılmasının mümkün olacağını düşünmüştür. Bu noktayı, 1922 yılında, Terakkiperver Cumhuriyet Fırkası’nın kurulmasına izin vermesinden iki sene önce ifade etmiştir.<span class="dipp"><a class="_idFootnoteLink" href="#footnote-225-249" id="footnote-225-249-backlink">249</a></span>  </p>
			<p class="paragraf">1930’da, Serbest Cumhuriyet Fırkası’nın kurulması sırasında, Atatürk bu görüşünü tekrar dile getirmiştir. Türkiye Büyük Millet Meclisi’ni, bu Mecliste yer alan iki siyasal partiyle birlikte, bir tartışma platformu olarak tasavvur etmiştir. Tartışmanın amacı ulusun yüksek çıkarlarını ortaya çıkarmak olacaktı.<span class="dipp"><a class="_idFootnoteLink" href="#footnote-225-250" id="footnote-225-250-backlink">250</a></span>Söz konusu tartışmalar bir “Hakem”in (yani kendisinin) gözetimi altında yapılacaktı. Çatışma çok şiddetli bir hal aldığında Hakem tarafları yatıştıracaktı. Gerektiğinde Hakem, taraflardan görüşlerini açıklamalarını ve ileri sürdükleri tezlerin arkasında yatan nedenleri aydınlatmalarını isteyecekti.<span class="dipp"><a class="_idFootnoteLink" href="#footnote-225-251" id="footnote-225-251-backlink">251</a></span>Nitekim Atatürk, bir keresinde iki siyasal partinin liderlerine (İsmet İnönü ve Fethi Okyar’a) şöyle demişti: “Ben şimdi bir babayım. Her ikiniz de benim çocuklarımsınız. Benim açımdan ikiniz arasında hiçbir fark yok. Sizden istediğim, Büyük Millet Meclisi’nde ulusal çıkarlar üzerine açık bir tartışma yapmanızdır.”<span class="dipp"><a class="_idFootnoteLink" href="#footnote-225-252" id="footnote-225-252-backlink">252</a></span>  </p>
			<p class="paragraf">Bekleneceği gibi Atatürk, Hakem’in, kararlarını kişisel olmayan ve tarafsız ölçütlere dayandıracağını düşünüyordu. Son tahlilde, bu kriterler milletin kolektif vicdanında bulunabilirdi. Bu yüzden, Toynbee ve Kirkwood’un Atatürkçü devletin niteliği ile ilgili olarak vardıkları şu sonuç çok abartılıdır: “Türkiye’ deki siyasal rejimin üzerinde kurulduğu temel siyasal düşünce, ulusal açıdan türdeş, idarî olarak merkezîleşmiş ve mutlak egemenliğe sahip bir devlet düşüncesidir. Söz konusu devlet, çeşitlilik ve özerkliğe karşı hoşgörüsüz bir Tanrı’dır ve bireyler ona hizmet etmekle yükümlüdürler.”<span class="dipp"><a class="_idFootnoteLink" href="#footnote-225-253" id="footnote-225-253-backlink">253</a></span>Fakat bu noktayı daha etraflıca ele almadan önce, Atatürk’ün aklında olan aşkın devletin nerede yapılanması gerektiği konusundaki düşüncesine değinmemiz icap etmektedir.  </p>
			<p class="ort">II  </p>
			<p class="paragraf">Atatürk, ordunun devleti temsil edebileceğini düşündü mü? İttihat ve Terakki dönemi boyunca (1909-1918) ordunun boğazına kadar siyasete bulaşmasına tepki olarak giderek orduda siyasetin dışında kalması gerektiği düşüncesi gelişmişti. Atatürk de, orduyu siyasal arenanın ‘itiş kakış’ından uzakta tutmak hususuna çok dikkat göstermiştir. Diğer taraftan, Atatürk sık sık orduya karşı devam eden saygısını ve güvenini ifade etmiştir. Örneğin, 1931’de şunları söylemiştir: “Türk ulusu,... orduya ... yüce millî mefkuresine [idealine] ulaşma çabalarının öncüsü olarak bakmıştır ... Ordudan bahsederken bu ülkenin gerçek sahipleri olan Türk ulusunun entelijansiyasından bahsediyorum ...Türk ulusu ordusunu, gerçekleştirmeye çalıştığı amaçlarının destekleyicisi ve koruyucusu olarak görmüştür.”<span class="dipp"><a class="_idFootnoteLink" href="#footnote-225-254" id="footnote-225-254-backlink">254</a></span>  </p>
			<p class="paragraf">Bu konu ile ilgili olarak, İsmet İnönü’nün 1940’ların ortalarında muhalefet partilerinin kurulmasına ve daha sonra çok partili sisteme geçilmesine izin vermeye yönelik tarihî kararını almadan önce ordu yetkililerine danışmasının da altı çizilmelidir. İnönü orduyu, çok parti sisteminin Atatürk’ün reformları için hiçbir tehlike oluşturmayacağı konusunda ikna etmiş, öte taraftan ordunun devletin ve yeni kurulacak demokratik sistemin koruyucusu olmaya devam edeceğini söylemiştir. Bir başka deyişle İnönü, orduya rejimin koruyuculuğunu emanet etmek ve aynı zamanda onun geleneksel siyaset-üstü konumunu vurgulamak şeklindeki yazılı olmayan görüş çizgisinde hareket etmiştir.<span class="dipp"><a class="_idFootnoteLink" href="#footnote-225-255" id="footnote-225-255-backlink">255</a></span>Gerçekten de ordu, daha o tarihlerden itibaren giderek kendini Cumhuriyet’in ilkeleri ve Atatürk reformlarıyla özdeşleştirmeye başlamıştır.<span class="dipp"><a class="_idFootnoteLink" href="#footnote-225-256" id="footnote-225-256-backlink">256</a></span>  </p>
			<p class="paragraf">Atatürk, 19 Mayıs 1919’da, Kurtuluş Savaşı’nı başlatmak için Samsun’a çıktığında, oradaki subayların da ülkeyi kurtarmak için bir takım arayışlar içinde olduklarını gördü. Daha sonraları, Samsun’da karşılaştığı subayların yorgun ve endişeli olduklarını fakat ülkenin karşı karşıya olduğu tehlikeye karşı bigâne olmadıklarını ifade etmiştir.<span class="dipp"><a class="_idFootnoteLink" href="#footnote-225-257" id="footnote-225-257-backlink">257</a></span>Atatürk, genelde, Birinci Dünya Savaşı sırasında görev yapmış alaylı subaylara özel bir güven duymuştur.<span class="dipp"><a class="_idFootnoteLink" href="#footnote-225-258" id="footnote-225-258-backlink">258</a></span>  </p>
			<p class="paragraf">Fakat ordu sadece bu tür subaylardan oluşmuyordu. Atatürk, örneğin İzmir cephesinde farklı düşünceleri olan subay ve askerler olduğuna ve bu ikincilerin her türlü kötü tesirin altında kaldığına dikkat çekmişti.<span class="dipp"><a class="_idFootnoteLink" href="#footnote-225-259" id="footnote-225-259-backlink">259</a></span>Kaldı ki, savaşın başlangıcında ulusal savaşa önderlik etmek için meydana getirilen Temsil Heyeti ile Doğu Cephesi kumandanı Kâzım Karabekir Paşa arasında bile aşılmaz engeller vardı.<span class="dipp"><a class="_idFootnoteLink" href="#footnote-225-260" id="footnote-225-260-backlink">260</a></span>Daha sonra, diğer önde gelen kumandanlarla da benzer görüş ayrılıkları ortaya çıkmıştır. Bu nedenlerle Atatürk, Kurtuluş Savaşının başlarında bazı subaylar hakkında çekincelere sahipti.  </p>
			<p class="paragraf">Sivil bürokrasinin tamamına karşı ise daha derin bir güvensizlik duyuyordu. Atatürk’ün sivil bürokrasi konusundaki bu izlenimi, Osmanlı’da çok sayıda bürokratın Padişaha körükö-rüne itaat ederek kişisel çıkarlarını pekiştirmek istediklerini düşünmesinin bir sonucu idi. Bu bürokratlar 1909-1918 döneminde Jön Türk liderlerinin de, gerici ve faydasız addettiği ve olabildiğince çoğunu görevden aldığı memurlardı.<span class="dipp"><a class="_idFootnoteLink" href="#footnote-225-261" id="footnote-225-261-backlink">261</a></span>Ne var ki, söz konusu bürokratların birçoğu daha sonra tekrar bürokraşiye dönmeyi başarmışlardı.  </p>
			<p class="paragraf">Atatürk, Jön Türkler’le aynı görüşü paylaşıyordu: Söz konusu memurlar kendilerini, istekleri kutsal kabul edilen Padişah’ın bir temsilcisi olarak görüyorlar ve aynı zamanda, kendi kişisel çıkarlarının peşinde koşuyorlardı.<span class="dipp"><a class="_idFootnoteLink" href="#footnote-225-262" id="footnote-225-262-backlink">262</a></span>Daha 1917’de, Atatürk de bu bürokratların yetkilerini kötüye kullanmalarından şikâyetçiydi.<span class="dipp"><a class="_idFootnoteLink" href="#footnote-225-263" id="footnote-225-263-backlink">263</a></span>Savunma Bakanı Enver Paşa’ya özel bir raporunda şöyle yazmıştı: “Devlet hayatı bir anarşi ile karşı karşıyadır. Hükümetin her icraatı halkın hükümete karşı olan nefretini arttırmaktadır. Bütün görevliler, rüşvet almaktadırlar ve her türlü yolsuzluk ve suiistimale açıktırlar. Adalet mekanizması tamamen durmuş durumdadır. Polis iş görememektedir.”<span class="dipp"><a class="_idFootnoteLink" href="#footnote-225-264" id="footnote-225-264-backlink">264</a></span>Rustow da, “Sivil bürokrasi, Padişah ve onun kabinesine orduya göre daha bağlı idi ve bu nedenle vatana ihanet ya da başkaldırı kokabilecek herhangi bir ulusalcı harekete destek vermeye eğilimli değildi” diye yazmıştır.<span class="dipp"><a class="_idFootnoteLink" href="#footnote-225-265" id="footnote-225-265-backlink">265</a></span>  </p>
			<p class="paragraf">Kurtuluş Savaşı’nın başlangıç aşamalarında Atatürk, İstanbul hükümetini sivil bürokratların sadece ulusal çabalara ilgisiz kalmadıkları, daha da kötüsü bu çabalara zarar verdikleri konusunda sürekli uyarıyordu. İstanbul hükümetinden, sadece ulusal gayeyi destekleyecek kamu görevlilerinin Anadolu’daki görevlere atanmasını istiyordu. Bekleneceği gibi, söz konusu kamu görevlilerinin “milliyetçi ve onurlu kişiler” olmaları konusunda ısrar ediyordu.<span class="dipp"><a class="_idFootnoteLink" href="#footnote-225-266" id="footnote-225-266-backlink">266</a></span>  </p>
			<p class="paragraf">Bir bütün olarak ele alındığında, Atatürk’ün hem savaş öncesi hem de savaş sırasında sivil bürokrasi konusundaki gözlemleri onun için hayli cesaret kırıcıydı. Daha 1920 yılı gibi erken bir tarihte, kendi çıkarından başka birşey düşünmeyecek bir memur sınıfının ortaya çıkmasını engellemek için her türlü çabanın harcanmasını istedi ve bu “sınıf”tan olan herkese bir iş bulmak için gayret sarfedilmemesi uyarısında bulundu. Atatürk uyarılarının dinlenilmesi halinde, Türkiye’nin karşılaştığı bütün güçlüklerin üstesinden gelinebileceğini ifade etti.<span class="dipp"><a class="_idFootnoteLink" href="#footnote-225-267" id="footnote-225-267-backlink">267</a></span>  </p>
			<p class="paragraf">Savaş sırasında Anadolu’daki vilayetlerdeki sivil bürokrasi büyük ölçüde denetim altında tutulmuştur.<span class="dipp"><a class="_idFootnoteLink" href="#footnote-225-268" id="footnote-225-268-backlink">268</a></span>Atatürk, 19 Mayıs 1919’da Dokuzuncu Ordu Müfettişi olarak Samsun’a ayak bastığında hem askerî hem de sivil açıdan geniş yetkileri vardı ve Anadolu’daki sivil otoritelerle temaslarında bu yetkilerini sonuna kadar kullandı.<span class="dipp"><a class="_idFootnoteLink" href="#footnote-225-269" id="footnote-225-269-backlink">269</a></span>Ayrıca, sivil bürokrasi bazı bölgelerde adeta tamamen ordunun denetimi altına sokulmuştu. Bölük veya kolordu kumandanları, askerî görevlerine ek olarak, bulundukları sınır vilayetlerinde valilik görevini de yürütüyorlardı. Ordu sivil görevleri üstlenmediği yerlerde de, Kurtuluş hareketini yürütenler ile sivil bürokrasi arasındaki bağlantı görevini görmekteydi. Ayrıca ordu, İstanbul hükümetine sempati duymaya devam eden valilerin ve kaymakamların görevlerinden alınmaları için de kullanılmaktaydı.  </p>
			<p class="paragraf">Sivil bürokrasiden Osmanlı dönemine bağlı olan memurların uzaklaştırılmaları, Ankara hükümetinin sivil bürokrasi üzerinde kesin otoritesini tesis etmesinden sonra da devam etmiştir. Bu tür görevden almalar, Anadolu eşrafının Ankara hükümetine sadakatlerinin ve mali desteklerinin, özellikle kendi bölgelerindeki askerî-sivil otoritenin milliyetçi gayeye bağlı olmaları ölçüsünde arttığının anlaşılması ile büyük önem kazanmıştır.<span class="dipp"><a class="_idFootnoteLink" href="#footnote-225-270" id="footnote-225-270-backlink">270</a></span>  </p>
			<p class="paragraf">Tüm bu çabalara rağmen, savaş sona erdiğinde ve yeni devlet kurulduğunda dahi sivil bürokrasi, bir bütün olarak milli misyonu tamamen benimsememişti. O kadar ki, yeni devletin kurucularının gözünde Ankara sembolik bir öneme sahip iken, İstanbul’daki kamu görevlileri Ankara başkent olduğunda bile burada görev kabul etme konusunda tereddüt etmişlerdi.<span class="dipp"><a class="_idFootnoteLink" href="#footnote-225-271" id="footnote-225-271-backlink">271</a></span>  </p>
			<p class="paragraf">Bu yüzden Kurtuluş Savaşı sona erdiğinde sivil bürokrasi hâlâ çifte yapıya sahipti. Doğan Avcıoğlu bu durumu şöyle anlatmıştır: “İlk günden itibaren, Cumhuriyet’in bürokratik kadrosu ikili bir karaktere sahip olmuştur; milliyetçi genç bürokratların yanında, Bab-ı Âli’den gelen bürokratlar vardı. Bürokrasinin milliyetçi kanadı reformcu gayretlerinde her zaman Bab-ı Âli kanadını kendilerine muhalif olarak buldular.”<span class="dipp"><a class="_idFootnoteLink" href="#footnote-225-272" id="footnote-225-272-backlink">272</a></span>  </p>
			<p class="paragraf">Bu nedenle Ankara hükümeti, savaş biter bitmez eski Osmanlı bürokratlarıyla başetmek için daha etkili bir politika izledi. Bab- ı Âli taraftarı memurların işine son verebilmek için, Büyük Millet Meclisi 1 Ekim 1922’de yeni devletin bütün memurlarını geçici olarak işsiz bırakan bir yasa çıkardı. Yasa, her bakanlığın eski devlet memurları arasından yeni bir sivil bürokrat kadro oluşturabilmek için seçim yapabileceğini öngörüyordu. Yeniden memuriyete alınmayanların dosyalarının inceleneceği ve milliyetçi çabalara karşı çıkmamış olan memurların izinli sayılacağı ve kendilerine uygun bir maaş bağlanacağı da öngörülmekteydi.<span class="dipp"><a class="_idFootnoteLink" href="#footnote-225-273" id="footnote-225-273-backlink">273</a></span>Bu yasayı, çok çeşitli ‘Tasfiye’ Kurullarının kurulması takip etti.<span class="dipp"><a class="_idFootnoteLink" href="#footnote-225-274" id="footnote-225-274-backlink">274</a></span>  </p>
			<p class="paragraf">Bu satırların yazarının başka yerde de işaret ettiği gibi,<span class="dipp"><a class="_idFootnoteLink" href="#footnote-225-275" id="footnote-225-275-backlink">275</a></span>Atatürk, bu koşullar altında sivil bürokrasinin devletin yapılandırılması için uygun bir kurum olamayacağı sonucuna varmıştır.<span class="dipp"><a class="_idFootnoteLink" href="#footnote-225-276" id="footnote-225-276-backlink">276</a></span>Aşağıda ayrıntılı olarak ele alınacağı gibi, Atatürk seçimini Hegelyen bir devletten yana yapmıştır -sivil toplumu ezmeden genel çıkarları koruyacak bir devlet.<span class="dipp"><a class="_idFootnoteLink" href="#footnote-225-277" id="footnote-225-277-backlink">277</a></span>Fakat, Türkiye özelinde, Hegelyen devletin içsel unsurlarından birini reddetmiştir -genel çıkarın koruyucusu olarak hareket edecek “mutlak sınıf” ya da sivil bürokrasi. Atatürk, sivil bürokrasi için makina modeli düşüncesini benimseyerek Osmanlı geleneğini yeniden canlandırmıştır.  </p>
			<p class="paragraf">Gerçekten Atatürk’e göre sivil bürokrasi, hükümete tâbi bir araç, “kâbil-i istimal bir cihaz”dı.<span class="dipp"><a class="_idFootnoteLink" href="#footnote-225-278" id="footnote-225-278-backlink">278</a></span>Atatürk, mülkiye heyet-i teftişiyesi kaldırıldığından beri bürokratik usulsüzlüklerin artmakta olduğunu kaydederek, Richelieu’nun, monarşik disiplinin bir aracı olarak kullandığı commissaire’sinin Türk versiyo-nunundan yana tercihini kullanmıştır.<span class="dipp"><a class="_idFootnoteLink" href="#footnote-225-279" id="footnote-225-279-backlink">279</a></span>Rustow’un işaret ettiği gibi, “Atatürk, sıklıkla karizmatik lider olarak tanımlanan bir lider olsa da [mevcut şartlar altında], onun en büyük dikkatini örgütlenmeye ve formel yasallığa göstermiş olması şaşırtıcı değildir.”<span class="dipp"><a class="_idFootnoteLink" href="#footnote-225-280" id="footnote-225-280-backlink">280</a></span>Nitekim o dönemde bakanlıklardaki en üst amirlere geniş yetkiler tanıyan merkezî örgütlenme biçimi diğer memurlar tarafından kullanılabilecek inisiyatife sadece çok küçük bir alan bırakıyordu.  </p>
			<p class="paragraf">  </p>
			<p class="paragraf">Gerçekten de, bu erken Cumhuriyet döneminde, siyasal parti bürokrasisi sivil bürokrasiden daha etkili bir hale getirildi. Cumhuriyet Halk Partisi’nin (CHP) 1927 yılı kongresinde, sosyal, siyasal, ekonomik ve kültürel konular ile ilgili devlet dairelerini yöneten yetkililerle, köy muhtarlarının sadece parti müfettişlerinin onayıyla atanabileceği karara bağlandı.<span class="dipp"><a class="_idFootnoteLink" href="#footnote-225-281" id="footnote-225-281-backlink">281</a></span>CHP, sivil bürokrasiye paralel, bir taraftan bürokrasiyi yakından denetleyebilen diğer taraftan da bürokrasiyi bazı geleneksel işlevlerinden yoksun bırakan, diğer bir deyişle kendisini geniş yetkiler ile donatan, bir örgütlenmeye gitti. Böylece parti, “hem eğitime hem de yürütmeye ilişkin birçok önemli işlevi yerine getirerek, gerçekte, hükümet cihazının bir uzantısı haline geldi.”<span class="dipp"><a class="_idFootnoteLink" href="#footnote-225-282" id="footnote-225-282-backlink">282</a></span>  </p>
			<p class="paragraf">Max Weber, kuramsal düzeyde yürüttüğü ideal-tip bürokrasi modelleri irdelemelerinde, bürokrasinin kişisel olmayan karakterinin, onu, üzerinde hâkimiyet sağlayan herhangi bir organ tarafından kolaylıkla kontrol edilebilir tarafsız bir yapı haline getirdiğini kaydetmiştir.<span class="dipp"><a class="_idFootnoteLink" href="#footnote-225-283" id="footnote-225-283-backlink">283</a></span>Ne var ki, ampirik analizlerinde, bürokratların devletin fiilî yöneticileri gibi görev yaptıkları bir Beamtenherrschaft olasılığını da görmüştür.<span class="dipp"><a class="_idFootnoteLink" href="#footnote-225-284" id="footnote-225-284-backlink">284</a></span>Genç Marx da, bürokrasinin, suiistimale karşı bir korunma olmadığını, aksine suiistimalin güçlü bir kaynağı olduğunu ileri sürmüştür çünkü genç Marx’a göre bürokrasi tüm eylemlerini içeride hiyerarşi yoluyla ve dışarıdakilere karşı ise kurumun kapalı ve kolektif yapısıyla gizli bir şekilde yürütür.<span class="dipp"><a class="_idFootnoteLink" href="#footnote-225-285" id="footnote-225-285-backlink">285</a></span>  </p>
			<p class="paragraf">Atatürk bürokrasinin dışında kalmayı istememiştir. Gerekli gördüğü her durumda, üst bürokrasi kademelerini atlayarak alttakilerle doğrudan ilişki kurmuştur.<span class="dipp"><a class="_idFootnoteLink" href="#footnote-225-286" id="footnote-225-286-backlink">286</a></span>Von Justi’nin söylemi ile, Atatürk cihazın bir parçası değil fakat onun çalışmasının bir denetleyicisidir.<span class="dipp"><a class="_idFootnoteLink" href="#footnote-225-287" id="footnote-225-287-backlink">287</a></span>Rustow’un belirttiği gibi Atatürk, “Emri altındaki memurlarla ilişkilerini yürütürken, onların kanunun bütün gücünü hissetmelerini sağlamıştır. Kendi eylemlerini şekillendirirken ise kanunu çiğnemekten kaçınmış fakat bir miktar esnetme yönünde bir eğilim göstermiştir.”<span class="dipp"><a class="_idFootnoteLink" href="#footnote-225-288" id="footnote-225-288-backlink">288</a></span>  </p>
			<p class="paragraf">Sonuç olarak Atatürk, sivil bürokrasiyi devleti temsil edecek kurum olarak uygun bulmamış, bu amaçla Bab-ı Âli hükümetinin yerine Türkiye Büyük Millet Meclisi (TBMM) hükümetinin geçeceğini ilân etmiştir.<span class="dipp"><a class="_idFootnoteLink" href="#footnote-225-289" id="footnote-225-289-backlink">289</a></span>Kurtuluş Savaşı sırasında Atatürk, TBMM’ye doğrudan devleti temsil eden bir kurum olarak bakmıştır. 1921 gibi erken bir tarihte, Meclis’ten ‘Türk milletinin...somut sembolü’ olarak sözediyordu.<span class="dipp"><a class="_idFootnoteLink" href="#footnote-225-290" id="footnote-225-290-backlink">290</a></span>1922’de Meclisi milletin tek gerçek temsilcisi olarak görüyordu.<span class="dipp"><a class="_idFootnoteLink" href="#footnote-225-291" id="footnote-225-291-backlink">291</a></span>Aynı yıl boyunca, onun gözünde yönetimi kendi elinde tutabilecek tek yüksek organ bizzat Meclis’in kendisi idi.<span class="dipp"><a class="_idFootnoteLink" href="#footnote-225-292" id="footnote-225-292-backlink">292</a></span>  </p>
			<p class="paragraf">Temsilî bir organ olması gereken bir meclis nasıl devlet işlevi görebilirdi? Atatürk TBMM’yi siyasal bir organ olarak görmüyordu. Daha önce de belirtildiği gibi, Meclis’teki tek parti olan CHP, sokak politikası ile uğraşmayacaktı. Hizipler arası siyaset Meclis’e karşı bir saygısızlık olarak görülmeliydi.<span class="dipp"><a class="_idFootnoteLink" href="#footnote-225-293" id="footnote-225-293-backlink">293</a></span>Meclis’in üyeleri onur ve vicdan sahibi eğitimli insanlar olacaklardı.<span class="dipp"><a class="_idFootnoteLink" href="#footnote-225-294" id="footnote-225-294-backlink">294</a></span>Meclis’te birlik ve beraberliğe ihtiyaç vardı.<span class="dipp"><a class="_idFootnoteLink" href="#footnote-225-295" id="footnote-225-295-backlink">295</a></span>  </p>
			<p class="paragraf">Atatürk Meclisi siyasal bir organ olarak görmemiştir, çünkü onun gözünde, Meclis son tahlilde bir “hükümet” ve hattâ bir “idare organı”dır. Nitekim Kâzım Karabekir Paşa,<span class="dipp"><a class="_idFootnoteLink" href="#footnote-225-296" id="footnote-225-296-backlink">296</a></span>kendisine tarafsız kalması gerektiğini söylediğinde Atatürk, Meclis’in yürütmenin yetkilerine sahip olduğunu ve dolayısıyla kendisinin, Meclis Başkanı olarak, aynı zamanda hükümetin de başı olduğunu kaydetmiştir. Meclis’te, Bakanlar Kurulu’nun görev ve yetkileri üzerine bir kanun tasarısı üzerine yaptığı konuşmada, TBMM’ye “substratum administratif olarak atıfta bulunmuştur. Bu deyimle neyi anlatmak istediği, Batı ülkelerinde bu tür organların kamu işlerinde istikrarı sağlamak amacıyla kurulduğunu eklemesiyle açığa kavuşmuştur.<span class="dipp"><a class="_idFootnoteLink" href="#footnote-225-297" id="footnote-225-297-backlink">297</a></span>  </p>
			<p class="paragraf">Atatürk, 1923’te Cumhuriyet’in ilân edilmesine kadar Mec-lis’i devleti temsil görevi ile özdeşleştirmiştir. Atatürk, TBMM’ de “onun görüşlerine muhalif olan gizli bir hizbin varlığını, günlük çalışmalarda romantizmin yaygınlığını ve kabul edilemeyecek nedenlerle hükümet faaliyetlerinin aksatıldığını” fark edince uzun zamandan beri aklında olan bir düşünceyi yürürlüğe koymaya karar verdi.<span class="dipp"><a class="_idFootnoteLink" href="#footnote-225-298" id="footnote-225-298-backlink">298</a></span>Bu, Cumhurbaşkanlığı makamının tesisi düşüncesi idi. O zamana kadar bu mevki, daha önce kaydedildiği gibi, Atatürk’ün kendisinin elinde tuttuğu TBMM Başkanı tarafından doldurulmuştu.  </p>
			<p class="paragraf">Atatürk bu adımı atmak için neden bu kadar beklediğini şöyle açıklamıştı: Ülke, Saltanat ile Cumhuriyet arasında bir geçiş dönemini yaşıyordu. Açıkça atıfta bulunulmasa da, gerçekte devlet başkanının görevleri TBMM başkanı tarafından yürütülmekteydi. Bir başbakan ve cumhurbaşkanından oluşan bir yürütme organının tesis edilmesinden çekinilmişti, çünkü o tür bir yönetim şemasında padişahın yeri olması gerektiği iddiaları ileri sürülebilirdi.<span class="dipp"><a class="_idFootnoteLink" href="#footnote-225-299" id="footnote-225-299-backlink">299</a></span>  </p>
			<p class="paragraf">Görünüş odur ki, Atatürk, TBMM Başkanı olarak, devlet işlerini omuzlamanın kendi görevi olduğunu daha önce de düşünmüştü. Fakat bir süre, bu sorumluluğu Meclisle paylaşmıştı. Meclis’in birlik ve beraberlik sergilerken bunun mümkün olabileceğini düşünmüş olmalıydı. Daha sonra, Meclis hiziplere bölündüğünde, artık bu kurumun devlet işlerini yerine getirme işlevine ortak olamayacağı sonucuna varmıştı.  </p>
			<p class="paragraf">Dolayısıyla, Cumhuriyetin ilânıyla birlikte, devlet işleri Cumhurbaşkanlığı’na verilmiştir. Meclisteki tartışmalar sırasında, muhalefetin önde gelen temsilcilerinden biri olan Rauf Bey, Meclis’in “millî egemenliği hiçbir kısıtlama olmaksızın elinde tutması” gerektiğini ifade etmişti.<span class="dipp"><a class="_idFootnoteLink" href="#footnote-225-300" id="footnote-225-300-backlink">300</a></span>Atatürk, Rauf Bey’in TBMM’nin kurucu bir organ sıfatıyla faaliyette bulunmasını ve bu şekilde hiçbir kısıtlama olmadan egemenliği kullanacak bir hükümet sistemi istediğini söylemiş ve bu görüşü onaylamadığını bildirmişti.<span class="dipp"><a class="_idFootnoteLink" href="#footnote-225-301" id="footnote-225-301-backlink">301</a></span>  </p>
			<p class="paragraf">Batı’nın siyasal gelişiminde cumhuriyetçi hükümet sistemi değişik şekiller almıştır. İlk olarak Machiavelli tarafından geliştirilmiş olan en bilinen tanımıyla cumhuriyet, halkın, genellikle temsilcileri vasıtasıyla, kendi kendisini yönettiği bir rejimdir ki, bu rejim Eski Çağlar’da “demokrasi” olarak anılmıştır. Halk tarafından yönetim, egemenliğinin halka ait olduğu anlamına gelir. Böyle bir rejimde, egemen bir devlet yoktur; sadece “dönüştürücü bir siyasal yapı” vardır -değişik talepleri ve çıkarları telif ederek kamu politikalarına dönüştüren ve uygulamaya koyan bir yapı.  </p>
			<p class="paragraf">Atatürk’ün 1923’te Türkiye için tahayyül ettiği siyasal rejimde ise, yasama sınırlamalara tâbi olacaktı. O yıllarda Atatürk, halkın ilerleme potansiyelini henüz tam olarak hayata geçirmediğini düşünmekteydi. Atatürk, bu konudaki Mahmut Esat Bey’in düşüncesini onaylamıştır: “Millî egemenlik farklı bir şeydir. Cumhuriyet, anayasal monarşi ve mutlak monarşi farklı şeylerdir. Bazıları sadece biçimdir. Diğerleri millî iradeyi kuvveden fiile çıkaracak [düşünceden uygulamaya geçirecek] araçlardır... Millî egemenlik mutlak monarşide bile bulunur. Anayasal monarşide daha fazlası ve cumhuriyette daha da fazlası vardır. Yani, iki şey birbirine karıştırılmamalıdır: Millî egemenlik bir biçim değildir; bir öz meselesidir.”<span class="dipp"><a class="_idFootnoteLink" href="#footnote-225-302" id="footnote-225-302-backlink">302</a></span>  </p>
			<p class="paragraf">Mahmut Esat Bey’in söylediklerini tekrarlayarak Atatürk hangi görüşü ileri sürmüştür? Atatürk’e göre cumhuriyet, egemenliğin tümünün halka ait olmadığı bir rejimdir. Atatürk Cumhuriyetinde, en azından başlangıçta, egemenliğin sadece bir kısmı halk tarafından kullanılacaktır. Egemenliğin diğer kısmı, devletin, o dönemde Cumhurbaşkanın, elinde olacaktır. Bu olgu Mahmut Esad Bey’in millî egemenliğin biçim değil öz meselesi olduğuna dair tespitini açıklığa kavuşturur.<span class="dipp"><a class="_idFootnoteLink" href="#footnote-225-303" id="footnote-225-303-backlink">303</a></span>Bir biçim olarak ele aldığımızda Atatürk’ün zamanında aşkın devletle karşılaşıldığını iddia etmek güçtür. Unutulmamalıdır ki, 1924 Anayasası açık bir biçimde egemenliğin kayıtsız şartsız millete ait olduğunu belirtir.<span class="dipp"><a class="_idFootnoteLink" href="#footnote-225-304" id="footnote-225-304-backlink">304</a></span>Tamkoç’un “Türk siyasal sisteminin biçim ve özü” arasındaki ayırımı,<span class="dipp"><a class="_idFootnoteLink" href="#footnote-225-305" id="footnote-225-305-backlink">305</a></span>bu açıdan bakıldığında daha iyi anlaşılır. Türkiye’nin siyasal sisteminde varolduğu düşünülen “paradoks” ve “çelişkilerin” bazılarının, Atatürk ve arkadaşlarının yaptığı bu önemli ayırım akılda tutulduğunda aslında var olmadığı anlaşılır.  </p>
			<p class="paragraf">Atatürk’e göre Türkiye’deki devlet olgusunun raison d’etre’i (varlık sebebi), genel çıkarın gözardı edilmemesidir. Devlet seçkinleri, öz olarak egemenliği genel çıkarı sağlamak için kullanmak durumundadırlar. Bu nedenden dolayı padişahların kişisel yönetimi (“eşhas devleti”) yerine “halkın devleti” geçirilmiştir. Bu yüzden Atatürk’e göre cumhuriyet, “fazilete” (erdeme) dayanan bir rejimdir.<span class="dipp"><a class="_idFootnoteLink" href="#footnote-225-306" id="footnote-225-306-backlink">306</a></span>  </p>
			<p class="paragraf">Burada altı çizilmesi gereken husus, Atatürk’ün, devleti kişi olarak cumhurbaşkanının değil kurum olarak cumhurbaşkanlığının temsil etmesi gerektiğini belirtmiş olmasıdır. Bu nokta bizi, Atatürk’ün toplumun uzun süreli menfaatlerinin savunucusu olan (ılımlı) aşkıncı devleti kurumsallaştırma çabalarına getirmiş olmaktadır.  </p>
			<p class="paragraf">Atatürk’ün devletin kurumsallaşmasına dair çabalarını en azından iki düzlemde yürütmüştür. İlki, başlangıçtan itibaren kamu işlerinin gündelik gidişatını kişisellikten çıkarmaya çalışmasıdır. Buna bir örnek, ulusal bağımsızlık mücadelesinin ilk aylarında İstanbul hükümeti tarafından İstanbul’a geri çağrıldı-ğındaki tepkisidir. Mevcut şartlar altında artık ordu mensubu sıfatıyla hareket edemeyeceğini düşünmüştü. Çünkü bir subay olarak eğer İstanbul hükümetinin emirlerine uymazsa âsi durumuna düşecekti. Dolayısıyla “hareketi kişisellikten çıkarmak ve ulusun tamamının birliğini ve beraberliğini sağlayacak ve temsil edecek bir kurul adına bu hareketi sürdürmek” gerekliydi.<span class="dipp"><a class="_idFootnoteLink" href="#footnote-225-307" id="footnote-225-307-backlink">307</a></span>Bu nedenden dolayı, daha sonra, İstanbul hükümetinin kendisiyle kişisel olarak değil, TBMM sözcüsü sıfatıyla iletişime geçmesinde ısrar edecektir.  </p>
			<p class="paragraf">Atatürk, karizmatik niteliklerine rağmen kişisel yönetimden kaçındı.<span class="dipp"><a class="_idFootnoteLink" href="#footnote-225-308" id="footnote-225-308-backlink">308</a></span>Bill ve Leiden, Atatürk’ün tüm Orta Doğu’da bu tür bir yönetime en az başvuran lider olduğunu belirtmişlerdir.<span class="dipp"><a class="_idFootnoteLink" href="#footnote-225-309" id="footnote-225-309-backlink">309</a></span>Sadece ulusal bağımsızlık mücadelesinin ilk evrelerinde değil, daha sonra iktidarını pekiştirdiğinde de, bir mevkide bulunan kişiyle o mevkiyi birbirinden ayırma konusunda dikkatliydi. Örneğin, 1923 yılında İzmir’de halkla yaptığı sohbetlerinde, onlarla TBMM sözcüsü ve Türk silahlı kuvvetleri Başkumandanı sıfatıyla değil, Meclis’in sıradan bir üyesi ve hemşehrileri olarak konuştuğunu vurgulayacak ve halka, öğrenmek istedikleri her şeyi kendisine çekinmeden sorabileceklerini söyleyecekti.<span class="dipp"><a class="_idFootnoteLink" href="#footnote-225-310" id="footnote-225-310-backlink">310</a></span>Dönemin yabancı bir gazetecisi Atatürk hakkında şöyle yazmıştır: “Etkili liderliğe giderek daha zor rast gelinen dünyada sadece Lenin ve Mussolini onunla rekabet edebilir. Her... üç lider de kendilerine özgü tavırlarla kesin sonuca gittiler. Lenin halklarına güç ve kan ile otoriteryenizmi; Mussolini kendisinin oynadığı rolü dramatize ederek kişisel ve siyasal bir diktatörlüğü empoze etti. Mustafa Kemal ise, ulusuna sadece bağımsızlığını kazandırmakla kalmadı, ona yeni ve özgün bir hükümet sistemi de hediye etti.”<span class="dipp"><a class="_idFootnoteLink" href="#footnote-225-311" id="footnote-225-311-backlink">311</a></span>  </p>
			<p class="paragraf">Kamu işlerinin gündelik işleyişini kişisellikten çıkarmasının üzerinde ve ötesinde, Atatürk özellikle -daha sonra bir süre Kemalizm olarak anılan- adab geleneğinin Cumhuriyetçi yoru  </p>
			<p class="paragraf">munu kurumsallaştırmaya çalıştı. Kemalizmin, kendi özel projesi olmadığına herkesi ikna etmeye çalıştı. 1923 gibi erken bir tarihte, yeni yönetim biçiminin tek bir kişiye dayanmamasını, kesinlikle millî bir kurum niteliğine sahip olması gerektiği hususunda ısrar etti.<span class="dipp"><a class="_idFootnoteLink" href="#footnote-225-312" id="footnote-225-312-backlink">312</a></span>  </p>
			<p class="paragraf">Atatürk, seçkinlerin Kemalizmi benimsemesi için özel çaba gösterdi.<span class="dipp"><a class="_idFootnoteLink" href="#footnote-225-313" id="footnote-225-313-backlink">313</a></span>Uzun geceler Çankaya Köşkü’ndeki iyi bilinen sofrasını esas itibariyle bu amaç için kullandı.<span class="dipp"><a class="_idFootnoteLink" href="#footnote-225-314" id="footnote-225-314-backlink">314</a></span>Atatürk, salt kendisine kişisel açıdan sadık bir siyasal seçkinler çevresine sahip olmayı istemedi. Aksine, ulusa hizmet edebilecek olanların yönetime gelmelerinin önemini vurguladı.<span class="dipp"><a class="_idFootnoteLink" href="#footnote-225-315" id="footnote-225-315-backlink">315</a></span>  </p>
			<p class="paragraf">“Doğal karizmasına” rağmen,<span class="dipp"><a class="_idFootnoteLink" href="#footnote-225-316" id="footnote-225-316-backlink">316</a></span>Atatürk kişiliğinin ululaştırılmasını teşvik etmedi; onun önem verdiği kendisinin “değer karizması” idi.<span class="dipp"><a class="_idFootnoteLink" href="#footnote-225-317" id="footnote-225-317-backlink">317</a></span>TBMM’nin bazı üyeleri kendisini açıkça ve bol bol övdüklerinde, “kendisinin istisnaî olmadığını” söyleyerek karşılık verdi.<span class="dipp"><a class="_idFootnoteLink" href="#footnote-225-318" id="footnote-225-318-backlink">318</a></span>1926’da kendisine karşı yapılan başarısız suikast girişiminden sonra yaptığı konuşmada, bu müessif hareketin bir kişi olarak kendisine karşı değil, Türkiye Cumhuriyeti’ nin dayandığı yüksek ilkelere yöneldiğini söyledi.  </p>
			<p class="paragraf">Atatürkçü devletin, başlangıçta Osmanlı geleneğini andıran şekilde ılımlı aşkın bir devlet olduğu açıktır. Devleti, yönetenin kişiliğinden ayırma çabası görülür. Bu açıdan, on sekizinci yüzyıl sonu ve on dokuzuncu yüzyıl Osmanlı yönetim biçimindeki gelişmeler, özellikle 1839-1876 Tanzimat dönemiyle benzerlikler gösterir. Fakat Atatürkçü devlet Tanzimat devletinden, devletin önce TBMM’de, daha sonra da Cumhurbaşkanlığı’nda yapılanması ve sivil bürokrasinin bir yönetim aracına indirgenmesi ile farklılaşır.  </p>
			<p class="paragraf">Burada, Atatürk’ün devlet memurlarının “Cumhuriyet mef-kûresine” (ideallerine) sadakat göstermelerini istediğinin de altı çizilmelidir.<span class="dipp"><a class="_idFootnoteLink" href="#footnote-225-319" id="footnote-225-319-backlink">319</a></span>Atatürk, hiç değilse giderek, bürokratların belli bir misyonun takipçileri olmalarını da istedi. Bunu yaparak Pandora’nın kutusunu da açmış oldu -çünkü içeriği başkaları tarafından tanımlanmış olsa bile, söz konusu misyon Atatürk’ ün sivil bürokrasiyi kıskaç altına almak istediği “makina modeli” ile uzlaştırılamazdı. Sivil bürokrasi bir yandan emirler alıp onları kelimesi kelimesine uygulamaya çalışırken diğer yandan da belli bir misyonun savunucusu olması onu bir ikilem içinde bırakacak, dolayısıyla “makina” düzgün işleyemeyecekti. Bu durumun ortaya çıkardığı önemli sorun bu kitabın bir sonraki bölümünde ele alınacaktır. Adı geçen sorunu belli bir çerçeveye oturtabilmek için şimdi Atatürkçü devletin üzerinde bina edileceği adab geleneğinin cumhuriyetçi yorumunun irdelenmesi gerekmektedir.  </p>
			<p class="ort">III  </p>
			<p class="paragraf">Atatürkçü devletin normatif temellerini anlayabilmek için, Atatürk tarafından yapılan temel bir varsayımı hatırlamaya ihtiyaç vardır. Atatürk’e göre, halk daha uygar bir yaşam biçimi istikametinde gerekli ilerleme evrelerinden geçmekteydi. Dolayısıyla, lider ve etrafındaki seçkinler bu süreci iyi irdelemek ve onu hızlandırmak yükümlülüğü altında idiler. Atatürk’e göre toplumun genel çıkarı, halkın oyuna başvurarak belirlenemezdi. Neyin toplumun genel çıkarına uygun olduğunu neyin olmadığını, bireylerin oylarının toplamından farklı bir olgu olan milli irade belirleyebilirdi. Milli irade ise, toplum daha uygar bir hayat tarzına kavuştuğu oranda ortaya çıkabilirdi.  </p>
			<p class="paragraf">Atatürk’ün bu özgün varsayımı şu soruyu gündeme getirmişti: Lider veya etrafındaki seçkinler, hem halkın gerçek vicdanını, yani milli iradeyi, hem de daha uygar bir yaşam biçimine doğru sağlanan ilerlemeyi nasıl ortaya çıkarabileceklerdi? Bu husus ile ilgili olarak, Atatürk Ideologues (İdeologlar) adı verilen Aydınlanma Dönemi sonrası Fransız kuramcılarına eşlik eder görünmektedir. 1789’daki devrimden sonra Fransa hâlâ demokratik bir cumhuriyet iken, Fransız kuramcıları eski rejimin ayakta kalmasını sağlamış olan a priori felsefî ve teolojik spekülasyonlara karşıt ideolojiler geliştirmeyi hedeflediler. Böyle bir çaba içine giren söz konusu kuramcılar bu çifte sorunun üstesinden gelebilmek için düşüncelerin bilimini (science of ideas) geliştirmeye çalıştılar. Bu bağlamda, “ideoloji” terimi bir düşüncenin niteliği veya türünü anlatmıyordu; “ideoloji”, “gerçeği keşfetme ve aldatıcı görüşlerden sakınma tekniği” idi.<span class="dipp"><a class="_idFootnoteLink" href="#footnote-225-320" id="footnote-225-320-backlink">320</a></span>  </p>
			<p class="paragraf">Atatürk’e göre de, toplumun hareket ettiği yönü bulma çabaları “bilimsel yaklaşıma” başvurmayı gerektiriyordu. Bu yüzden, “hayatta en hakiki mürşit”in “ilim” ve “fen” olduğunu düşünüyordu. O’na göre, bilimsel yaklaşım, hem toplumun kolektif vicdanını hem de vicdanlarının onları yönlendirdiği nihaî hedefi keşfetmek için vazgeçilmez bir araçtı.<span class="dipp"><a class="_idFootnoteLink" href="#footnote-225-321" id="footnote-225-321-backlink">321</a></span>  </p>
			<p class="paragraf">Daha önce değinildiği gibi, Atatürk sık sık nihaî bir evreden sözetmiştir. Bilimsel yaklaşıma olan vurgusu da pozitivist bir yaklaşıma sahip olduğunu göstermektedir. Bütün bunlar, Atatürk’ün kafasında belirli bir sosyo-ekonomik ve siyasal modelin olduğu ve bu modeli topluma empoze etmek istediği anlamına mı gelmektedir? Bir başka deyişle, Atatürk uzlaşmayı, J. S. Mill gibi, “belirli temel görüşler üzerinde zorunlu anlaşma” biçiminde mi algıladı, yoksa örneğin, C. J. Friedrich’in tercih ettiği gibi, sivil toplumda “temel görüşler ile ilgili çatışmaların aşamalı olarak çözülmesinin sonucu” olarak mı arzuladı?<span class="dipp"><a class="_idFootnoteLink" href="#footnote-225-322" id="footnote-225-322-backlink">322</a></span>  </p>
			<p class="paragraf">Atatürk’ün, halkın ilerlediğini düşündüğü nihaî evrenin, dinamik bir uzlaşma sürecinin ortaya çıkacağı, yani temel görüşler ile ilgili çatışmaların aşamalı olarak uzlaşma ile çözülebilmesi usulünün genel kabul göreceği evre olduğu öne sürülebilir.<span class="dipp"><a class="_idFootnoteLink" href="#footnote-225-323" id="footnote-225-323-backlink">323</a></span>Hatırlanmalı ki Atatürk, bir ulusun ancak hem kendi hedeflerini hem de onları hayata geçirecek araçları ürettiği zaman başarılı olacağını belirtmişti.<span class="dipp"><a class="_idFootnoteLink" href="#footnote-225-324" id="footnote-225-324-backlink">324</a></span>  </p>
			<p class="paragraf">Fakat, Atatürkçü düşünce bağlamında, halkın uzlaşma yeteneğini, yüksek ussallık seviyesine erişmekle elde edeceği varsayılmakta idi. Karpat’ın belirttiği gibi, “Cumhuriyet rejiminin yaratmak istediği yeni birey, rasyonel, din karşıtı ve bütün meselelere entelektüel açıdan ve tarafsız yaklaşacak kişiydi.”<span class="dipp"><a class="_idFootnoteLink" href="#footnote-225-325" id="footnote-225-325-backlink">325</a></span>Türklerin nihaî amacı çağdaş uygarlığı yakalamak, hattâ geçmekti; uygar kişi, mantıklı davranan kişiydi.<span class="dipp"><a class="_idFootnoteLink" href="#footnote-225-326" id="footnote-225-326-backlink">326</a></span>Bu nedenle, Türk inkılâbının temel hedefi, dinin toplum ve siyasal hayat üzerindeki zincirlerini kırmaktı. Şerif Mardin’in çarpıcı bir şekilde işaret ettiği gibi, “Türk inkılâbı, durumundan memnun olmayan burjuvazinin ürünü değildi, toplumsal düzenden hayâl kırıklığına uğrayan köylülerin desteği ile meydana gelmedi ve feodal ayrıcalıkları ortadan kaldırmak gibi bir hedefi de yoktu: Bu inkılâp, Osmanlı ancien regime’ine karşı yapılmıştı.”<span class="dipp"><a class="_idFootnoteLink" href="#footnote-225-327" id="footnote-225-327-backlink">327</a></span>  </p>
			<p class="paragraf">Atatürkçü düşüncede cumhuriyetçilik, kişisel yönetimin antitezidir.<span class="dipp"><a class="_idFootnoteLink" href="#footnote-225-328" id="footnote-225-328-backlink">328</a></span>Milliyetçilik, bizzat milletin amaçlarını belirlemesi anlamına gelmekteydi. Halkçılık bu gayeleri üretirken genel iradenin küçümsenmemesini ifade ediyordu. Milletin amaçları artık dinî kaynaklardan türetilmemeliydi. Bu nedenden dolayı Atatürkçü düşüncenin bir diğer boyutu sekülarizm idi.<span class="dipp"><a class="_idFootnoteLink" href="#footnote-225-329" id="footnote-225-329-backlink">329</a></span>Fakat Atatürk için, bu dar anlamı ile sekülerizm dahi yeterli değildi çünkü söz konusu amaçlar sadece dinin dikte ettirdiklerinden bağımsız olarak belirlenmeyecek, aynı zamanda değişen koşullara göre değiştirilecekti. Dolayısıyla Atatürkçü düşüncenin bir diğer boyutu reformculuk-inkılâpçılıktı. Atatürkçü düşünce, ayrıca devletçiliği içermekteydi. Devletçilik ise 1930 dünya iktisadî bunalımı sırasında uygun görülen geçici bir iktisadi programdı.  </p>
			<p class="paragraf">Buraya kadar işaret edilen nitelikleri çerçevesinde, Atatürkçü düşüncenin hiçbir surette değişime kapalı olmak anlamında bir ideoloji olmadığı, en fazla “yumuşak” bir ideoloji, yani dinin toplum üzerindeki hegemonyasına karşı bir panzehir olarak düşünüldüğü sonucuna varılabilir. Eğer Atatürkçü düşünceye ideoloji yaftası yapıştırılacaksa, bu düşünce örüntüsünün, Ideologues’un anladığı şekliyle bir ideoloji olduğunun altını çizmek, bir başka deyişle, onun bir “gerçeği keşfetme ve aldatıcı görüşlerden sakınma tekniği” olduğunu eklemek gerekir. Atatürkçü düşüncenin Cumhuriyetçilik boyutu, belirli bir evrede amaçlarını kendisinin üretmesi beklenen toplumun önündeki engeli -padişahların kişisel yönetimini- ortadan kaldırmıştır. İşte bu nedenden dolayı milliyetçilik, toplumun kendi amaçlarını kendisinin üretmesinin bir başka adı idi. Halkçılık, sekülarizm ve reformculuk-inkılâpçılık da bu amaçları üretmede kullanılacak olan kriterleri oluşturmaktaydı.  </p>
			<p class="paragraf">Yukarıdaki irdelemeler açısından, ‘Kemalizm’ sözcüğünde kullanılan ‘izm’ ekinin yanlış isimlendirme olduğu sonucuna varılması lazım gelir. Yukarıda belirtildiği gibi, Atatürkçü düşünceyi Shilsci anlamda bir ideoloji -değişime kapalı kapsamlı bir manifesto- olarak anlamak isabetli değildir. Rustow’un gözlemlediği gibi, ‘’Kemalizm, . soyutlama düzeyi ve dogmatik katılığı kriterleri açısından ideoloji değildir; ancak siyasal ve toplumsal bir proje olarak kapsamı, tutarlılığı ve hedefinin azameti açısından bir ideolojidir.”<span class="dipp"><a class="_idFootnoteLink" href="#footnote-225-330" id="footnote-225-330-backlink">330</a></span>  </p>
			<p class="paragraf">Geçerken belirtelim ki, Atatürk’ün döneminde ve sonrasında kısa bir süre, Milli Eğitim Bakanlığı’nın yayınlattığı veya denetlediği Medenî Bilgiler kitapları üzerine yapılan bir içerik analizinde, “izm” ekiyle “Kemalizm”e atıfa rastlanmamıştır. Ayrıca, söz konusu araştırma Atatürkçü düşüncenin farklı ilkelerine yapılan atıflarda nadiren bir denge olduğunu bulmuştur, örneğin, bekleneceği gibi, milliyetçiliğe, devletçilikten daha fazla vurgu yapılmıştır.<span class="dipp"><a class="_idFootnoteLink" href="#footnote-225-331" id="footnote-225-331-backlink">331</a></span>  </p>
			<p class="paragraf">Tüm bu nedenlerden dolayı Atatürkçü düşünce, bir Weltan-schauung veya dünya görüşü olarak betimlenebilir.<span class="dipp"><a class="_idFootnoteLink" href="#footnote-225-332" id="footnote-225-332-backlink">332</a></span>Atatürkçülük, yeni öğeler ve çeşitlemelere kapalı değildir. Toplumu uzun dönemde kapalı bir düşünce sistemine -herkesin uyması gereken belirli temellere- esir etmeyi hedeflememiştir. Atatürk’ ün hayâli, temel meselelere dair çatışmaları kendi başına çözebilen bir toplumdu. Bir siyasal bilimcinin adlandırdığı gibi, Atatürkçü ‘mantalite’,<span class="dipp"><a class="_idFootnoteLink" href="#footnote-225-333" id="footnote-225-333-backlink">333</a></span>durağan değil, dinamik bir uzlaşmayı arzulamıştır. Juan Linz, otoriter rejimlerin totaliter rejimlerden, genellikle yazılı biçimde olan, düşünsel düzeyde dantele gibi inceden inceye örülmüş ve bir örgütlenmeye yol açmış ideolojilerin bulunmamasıyla ayrıldığını göstermiştir. Ayrıca Linz otoriter rejimlerin, rasyonelden daha çok duygusal olan ve durumlara tepki vermenin kurallara bağlanmamış olduğu mantalitelere dayandığını öne sürmüştür.<span class="dipp"><a class="_idFootnoteLink" href="#footnote-225-334" id="footnote-225-334-backlink">334</a></span>Sartori’nin deyimi ile, Atatürk’ün benimsediği siyasal rejimden, “pragmatik tek-parti rejimi” olarak sözetmek gerekir, çünkü Sartori’ye göre Atatürk Türkiye’sinde “ideoloji”, “pragmatik mantalite”den başka bir şey değildir.<span class="dipp"><a class="_idFootnoteLink" href="#footnote-225-335" id="footnote-225-335-backlink">335</a></span>Bu nedenden dolayı Atatürk’ün taraftarı olduğu devlet ılımlı aşkın ve aynı zamanda geçici bir devlettir. Aynı zamanda geçicidir, çünkü seçkincilik sadece çağdaş uygarlığa varmanın bir aracı olarak görülmüştü. Çağdaş uygarlığa varıldığı zaman ise aşkın devlete yer olmayacaktı.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-222-backlink" id="footnote-225-222">222</a>	Şerif Mardin, “Center-Periphery Relations: A Key to Turkish Poli-tics?” Daedalus, 102 (1973), s. 177.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-223-backlink" id="footnote-225-223">223</a>	Andrew Mango, “Turkey: The Emergence of a Modern Problem”, Aspects of Modern Turkey’nin içinde, ed. William M. Hale (London: Bowker, 1976), s. 13.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-224-backlink" id="footnote-225-224">224</a>	Özellikle bkz. Osman Faruk Loğoğlu, “İsmet İnönü and the Political Modernization of Turkey”, (Basılmamış Doktora Tezi, Princeton University, 1970). Rustow da, Atatürk’ün bir devletin kurucusu olduğunu ifade etmiştir. [Dankwart A. Rustow, “Atatürk as Founder of a State”, Daedalus, 97 (1968), s. 793-828].</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-225-backlink" id="footnote-225-225">225</a>	Atatürk de değişik zamanlarda bu hususa temas etmiştir. Bkz. Atatürkün Söylev ve Demeçleri: Tâmim ve Telgrafları, V. (SD, V) (Ankara: Türk İnkılâp Tarihi Enstitüsü Yayınları, 1972), s. 95; Atatürk’ ün Söylev ve Demeçleri, I, Türkiye Büyük Millet Meclisinde ve CHP Kurultaylarında, (SD, I), İkinci Baskı (Ankara: Türk Tarih Kurumu Basımevi, 1961), s. 405.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-226-backlink" id="footnote-225-226">226</a>	Atatürk’ün Söylev ve Demeçleri, II, 1906-1938. (SD, II) (Ankara: Türk Tarih Kurumu Basımevi, 1959), s. 101, 104.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-227-backlink" id="footnote-225-227">227</a>	A.g.e., s. 230.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-228-backlink" id="footnote-225-228">228</a>	A.g.e., s. 104-105.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-229-backlink" id="footnote-225-229">229</a>	SD, I, s. 214.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-230-backlink" id="footnote-225-230">230</a>	A.g.e., s. 278-279.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-231-backlink" id="footnote-225-231">231</a>	SD, II, s. 80.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-232-backlink" id="footnote-225-232">232</a>	SD, I, s. 204.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-233-backlink" id="footnote-225-233">233</a>	“Atatürk as a Founder of a State”, 72.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-234-backlink" id="footnote-225-234">234</a>	SD, II, s. 233-234.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-235-backlink" id="footnote-225-235">235</a>	A.g.e., s. 214.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-236-backlink" id="footnote-225-236">236</a>	A.g.e., s. 197.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-237-backlink" id="footnote-225-237">237</a>	SD, V, s. 211.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-238-backlink" id="footnote-225-238">238</a>	Nutuk: Gazi Mustafa Kemal Tarafından. (Nutuk) (İstanbul: Devlet Basımevi, 1934), s. 17.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-239-backlink" id="footnote-225-239">239</a>	SD, II, s. 155.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-240-backlink" id="footnote-225-240">240</a>	Nutuk, s. 644.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-241-backlink" id="footnote-225-241">241</a>	SD, II, s. 11.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-242-backlink" id="footnote-225-242">242</a>	Nutuk, s. 505.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-243-backlink" id="footnote-225-243">243</a>	“... bu kuvvet zaman ile ve insanların terakkiyat-ı medeniyesiyle teali eder, kesbi resanet eder ve yükselir ve irade-i milliye, hâkimiyeti milliye bu kuvvetten ibarettir” (SD, I, s. 211 -212).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-244-backlink" id="footnote-225-244">244</a>	A.D. Lindsay, The Modern Democratic State (New York: Oxford University Press, 1962), s. 243. Birinci Basım 1943.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-245-backlink" id="footnote-225-245">245</a>	SD, II, s. 59; SD, I, 337.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-246-backlink" id="footnote-225-246">246</a>	SD, I, s. 189-190.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-247-backlink" id="footnote-225-247">247</a>	SD, V, s. 209; SD, II,</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-248-backlink" id="footnote-225-248">248</a>	SD, II, s. 263.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-249-backlink" id="footnote-225-249">249</a>	Atatürk’ün Tamim, Telgraf ve Beyannameleri, IV, 1917-1938. (TTB, IV) (Ankara: Ankara Üniversitesi Basımevi, 1964), s. 95. Terakkiperver Cumhuriyet Fırkası (TCF), siyasal sistemde güçler ayrılığını savunmaktaydı (Roderic Davison, Turkey. Englewood Cliffs, N.J.: Prentice-Hall, Inc., 1968, s. 130).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-250-backlink" id="footnote-225-250">250</a>	A.g.e., s. 544.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-251-backlink" id="footnote-225-251">251</a>	Mehmet Asım Us, Gördüklerim, Duyduklarım, Duygularım (İstanbul: Vakit Matbaası, 1964), s. 132.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-252-backlink" id="footnote-225-252">252</a>	A.g.e.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-253-backlink" id="footnote-225-253">253</a>	Arnold J. Toynbee ve Kenneth P. Kirkwood, Turkey (New York: Charles Scribner’s and Sons, 1927), s. 4.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-254-backlink" id="footnote-225-254">254</a>	Dankwart A. Rustow, “The Army and the Founding of the Turkish Republic”, World Politics, 11 (1959), s. 549-550.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-255-backlink" id="footnote-225-255">255</a>	Kemal H. Karpat, “The Military and Its Relation to the State and Democracy”, Die Türkische Krise içinde, (Bonn: Friedrich-Ebert Stiftung, 1981), s. 114.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-256-backlink" id="footnote-225-256">256</a>	A.g.e.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-257-backlink" id="footnote-225-257">257</a>	Nutuk, s. 7-8.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-258-backlink" id="footnote-225-258">258</a>	A.g.e., s. 248.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-259-backlink" id="footnote-225-259">259</a>	A.g.e., s. 240.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-260-backlink" id="footnote-225-260">260</a>	A.g.e., s. 241.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-261-backlink" id="footnote-225-261">261</a>	Sidney Whitman, Turkish Memoirs (London: Heinemann, 1919), s. 194.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-262-backlink" id="footnote-225-262">262</a>	SD, II, s. 104.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-263-backlink" id="footnote-225-263">263</a>	TTB, IV, s. 2.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-264-backlink" id="footnote-225-264">264</a>	Sabahattin Selek, Anadolu ihtilali (İstanbul: İstanbul Matbaası, 1968), s. 12-13.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-265-backlink" id="footnote-225-265">265</a>	Rustow, “The Army and the Founding of the Turkish Republic”, s. 524.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-266-backlink" id="footnote-225-266">266</a>	Nutuk, s. 200, 205, 207-208.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-267-backlink" id="footnote-225-267">267</a>	SD, I, s. 90.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-268-backlink" id="footnote-225-268">268</a>	Selek, Anadolu ihtilali, s. 12-13.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-269-backlink" id="footnote-225-269">269</a>	Rustow, “The Army and the Founding of the Turkish Republic”, s. 538-539.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-270-backlink" id="footnote-225-270">270</a>	Doğan Avcıoğlu, Türkiye’nin Düzeni: Dün, Bugün, Yarın (Ankara: Bilgi Yayınevi, 1969), s. 139-144.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-271-backlink" id="footnote-225-271">271</a>	Şevket Süreyya Aydemir, Tek Adam: Mustafa Kemal, 1922-1938 (İstanbul: Remzi Kitabevi, 1969), s. 292.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-272-backlink" id="footnote-225-272">272</a>	Avcıoğlu, Türkiye’nin Düzeni: Dün, Bugün, Yarın, s. 155.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-273-backlink" id="footnote-225-273">273</a>	Galib Kemal Söylemezoğlu, Hariciye Hizmetinde 30 Sene (İstanbul: Saka Matbaası, 1955), s. 151. Saray memurlarının tümü ise bir kerede ve istisnasız işten çıkarılmıştı. Bkz. Niyazi Berkes, The Development of Secularism in Turkey (Montreal: McGill University, 1964), s.458.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-274-backlink" id="footnote-225-274">274</a>	Söylemezoğlu, Hariciye Hizmetinde 30 Sene, s. 165.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-275-backlink" id="footnote-225-275">275</a>	Metin Heper, “Atatürk and the Civil Bureaucracy”, Atatürk and the Modernization of Turkey içinde, ed. Jacob Landau (Boulder, Colorado: Westview Press, 1984), s. 89-97.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-276-backlink" id="footnote-225-276">276</a>	Atatürk “bürokratik sınıf” (memur sınıfı) deyimini “bürokrasi” kavramını adlandıran M. de Gournay gibi yorumlamıştır: “... subaylar, kâtipler, sekreterler, müfettişler ve benzerleri... kamu çıkarına faydalı olmak üzere atanır; gerçekte kamu çıkarı bu konumlar varolsun diye icat edilmiş görünmektedir” (Martin Albrow, Bureaucracy, London: Macmillan, 1970, s. 16.).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-277-backlink" id="footnote-225-277">277</a>	Burada “Hegelyen devlet” kavramı, Shlomo Avineri gibi kullanılmaktadır. Bkz. Shlomo Avineri, Hegel’s Theory of the Modern State (Cambridge: Cambridge University Press, 1972).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-278-backlink" id="footnote-225-278">278</a>	SD, I, s. 211.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-279-backlink" id="footnote-225-279">279</a>	A.g.e., s. 298.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-280-backlink" id="footnote-225-280">280</a>	Dankwart A. Rustow, “Atatürk and his Revolution”, 5-7 Kasım 1973 tarihlerinde ABD’de Şikago Üniversitesi’nde yapılan “1923-1973 Yılları Türkiye Cumhuriyeti” konferansında sunulan tebliğ.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-281-backlink" id="footnote-225-281">281</a>	Arif T. Payaslıoğlu, “Turkey: Political Leadership and Political Parties”, Political Modernization in Japan and Turkey’nin içinde, ed. Robert E. Ward ve Dankwart A. Rustow (Princeton: Princeton University Press, 1964), s. 421.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-282-backlink" id="footnote-225-282">282</a>	Bernard Lewis, The Emergence of Modern Turkey (London: Oxford University Press, 1961), s. 382-383.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-283-backlink" id="footnote-225-283">283</a>	Max Weber, Economy and Society: An Outline of Interpretive Sociology, ed. Guenther Roth ve Claus Wittich (Berkeley: University of California Press, 1978), s. 988-989.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-284-backlink" id="footnote-225-284">284</a>	Idem, ‘Parliament and Government in Reconstructed Germany’, Appendix II, Ibid. içinde, s. 1465. Ayrıca bkz. David Beetham, Max Weber and the Theory of Modern Politics (London: George Allen and Unwin Ltd., 1974).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-285-backlink" id="footnote-225-285">285</a>	Martin Krygier, “Saint-Simon, Marx and Non-Governed Society”, Bureaucracy: The Career of a Concept’in içinde, ed. Eugene Kamenka ve Martin Krygier (London: Edward Arnold, 1979), s. 46.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-286-backlink" id="footnote-225-286">286</a>	Charles A. Sherill, A Years’s Embassy to Mustafa Kemal (New York: C. Schribner and Sons, 1934), s. 217, 220-222.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-287-backlink" id="footnote-225-287">287</a>	Martin Krygier, “State and Bureaucracy in Europe”, Bureaucracy: The Career of a Concept içinde, s. 17-18’de zikredilmiştir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-288-backlink" id="footnote-225-288">288</a>	Rustow, “Atatürk as Founder of a State”, s. 810.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-289-backlink" id="footnote-225-289">289</a>	SD, V, s. 31.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-290-backlink" id="footnote-225-290">290</a>	Enver Ziya Karal, Atatürk’ten Düşünceler (Ankara: Türk Tarih Kurumu Basımevi, 1956), s. 37.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-291-backlink" id="footnote-225-291">291</a>	SD, II, s. 45.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-292-backlink" id="footnote-225-292">292</a>	Nutuk, s. 460.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-293-backlink" id="footnote-225-293">293</a>	A.g.e., s. 635.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-294-backlink" id="footnote-225-294">294</a>	SD, II, s. 59.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-295-backlink" id="footnote-225-295">295</a>	Nutuk, s. 457.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-296-backlink" id="footnote-225-296">296</a>	O dönemde, faal olarak görevde bulunan bazı generaller aynı zamanda TBMM üyesiydi.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-297-backlink" id="footnote-225-297">297</a>	SD, I, s. 211.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-298-backlink" id="footnote-225-298">298</a>	Nutuk, s. 574.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-299-backlink" id="footnote-225-299">299</a>	 A.g.e., s. 603.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-300-backlink" id="footnote-225-300">300</a>	A.g.e., s. 599.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-301-backlink" id="footnote-225-301">301</a>	A.g.e., s. 591.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-302-backlink" id="footnote-225-302">302</a>	A.g.e., s. 638.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-303-backlink" id="footnote-225-303">303</a>	Yaygın kanaate göre egemenlik bölünemez. Bu egemenliğin hukuki kavramsallaştırılmasıdır. Bu çalışmada ise, egemenlik siyasal bir olgu olarak kullanılmaktadır. Tekrarlamak gerekirse, yönetimde önemli kararlar ne ölçüde özel çıkarlar değil ve fakat toplumun genel çıkarı gözönünde tutularak alınırsa o oranda devlet vetiresi ile karşı karşıya olunduğu ileri sürülmektedir. Böylece, herhangi bir toplumda devlet olgusunun her konuda etkin olmasının veya devlet olgusunun zerresine rastlanamamasının olanaksız olduğu ifade edilmektedir. Aynı şekilde, farklı toplumlarda veya aynı toplumda değişik zaman dilimlerinde devlet işlevinin değişik aktörler ve/veya kurum veya kurumlar tarafından yerine getirileceği hususuna dikkat çekilmektedir. Devlet olgusunun çok zayıf olduğu durumlarda, demokrasinin yerini anarşinin alacağı, devlet olgusunun çok güçlü olduğu durumlarda ise demokrasinin otoriteryen bir rejime dönüşeceği sonucuna varılmaktadır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-304-backlink" id="footnote-225-304">304</a>	Geçerken belirtelim ki, Şerif Mardin de, “1924 Anayasası’nın kurduğu siyasal rejimin zamanla başkanlık sisteminin belirli bir yorumuna kaydığını kimsenin reddedemeyeceğini” kaydetmiştir. Bkz. Şerif Mardin, “Yenileşme Dinamiğinin Temelleri ve Atatürk”, Çağdaş Düşüncenin Işığında Atatürk’ün içinde [ed. Ali Gevgili] (İstanbul: Dr. Nejat Eczacıbaşı Vakfı, 1983), s. 45.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-305-backlink" id="footnote-225-305">305</a>	Metin Tamkoç, Inconsistency Between the Form and Essence of the Turkish Political System (Salt Lake City: University of Utah Middle East Center Research Monograph No. 8, 1983), s. 27.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-306-backlink" id="footnote-225-306">306</a>	 “Cumhuriyet fazileti ahlâkiyeye müstenit bir idaredir.” SD, II, s. 231. Yıllar sonra (1949) İnönü bu hükümet sisteminden ‘parlamenter cumhuriyetçi’ hükümet sistemi diye bahsetmiştir. İnönü o dönemi şöyle anlatmıştır: “O günleri hatırlıyorum. Parlamenter hükümet sistemini benimseyecektik. Ama bir geçiş döneminden geçiyorduk. Bütün silahlarımızı bırakmak ülkenin iyiliğine olmayacaktı” Faik Ahmet Barutcu, Siyasî Anılar, 1939-1954 (İstanbul: Milliyet Yayınları, 1977), s. 351-352’de zikredilmiştir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-307-backlink" id="footnote-225-307">307</a>	Nutuk, s. 21.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-308-backlink" id="footnote-225-308">308</a>	Bu noktayı yazar şu çalışmasında irdelemektedir: “Transformation of Charisma into a Political Paradigm: ‘Atatürkism’ in Turkey”, Journal of the American Institute for the Study of Middle Eastern Civilization, 1 (1980-81), s. 65-82.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-309-backlink" id="footnote-225-309">309</a>	James A. Bill ve Carl L. Leiden, Politics in the Middle East, 2nd ed. (Boston: Little, Brown and Company, 1979), s. 190.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-310-backlink" id="footnote-225-310">310</a>	SD, II, s. 84.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-311-backlink" id="footnote-225-311">311</a>	Isaac F. Marcosson, “Kemal Pasha”, The Saturday Evening Post, 20 Ekim 1923, s. 8.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-312-backlink" id="footnote-225-312">312</a>	SD, II, s. 99. (vurgu yazara ait).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-313-backlink" id="footnote-225-313">313</a>	Walter F. Weiker, “Atatürk as a Political Tutor.” Boğaziçi Üniversitesi’nde 10-11 Kasım 1980 tarihlerinde yapılan uluslararası konferansta sunulan tebliğ.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-314-backlink" id="footnote-225-314">314</a>	Lord Kinross, Atatürk: Rebirth of a Nation (London: Weidenfeld and Nicholson, 1964), s. 262.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-315-backlink" id="footnote-225-315">315</a>	Karal, Atatürk’ten Düşünceler, s. 132.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-316-backlink" id="footnote-225-316">316</a>	Doğal karizma, liderin kendisine duygusal bir bağ ile bağlanmış hisseden taraftarlarında lidere karşı esrime, coşku ve siyasal açıdan tutku yaratır. Değer karizmasında, liderin taraftarları lidere değil onun ilkelerinin ve rehberliğinin cazibesine kapılırlar. Bu konuda bkz. Arthur Schweitzer, “Theory and Political Charisma”, Comparative Studies in Society and History, 16 (1974), s. 150-181.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-317-backlink" id="footnote-225-317">317</a>	Bkz. Heper, “Transformation of Charisma into a Political Paradigm: “Atatürkism” in Turkey”, s. 72-73.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-318-backlink" id="footnote-225-318">318</a>	SD, I, s. 282.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-319-backlink" id="footnote-225-319">319</a>	SD, I, s. 340. Atatürk, sivil bürokrasinin üst noktalarına bazı siyasî atamalar yapmıştı. Bu hususa değinen Harris, Atatürk’ün bazı büyükelçilik atamalarını millî mücadelede kendisi ile birlikte çalışanlara ödül olarak kullandığını kaydetmiştir (George Harris, “Bureaucratic Reform: Atatürk and the Turkish Foreign Service”, Journal of the American Institute for the Study of Middle Eastern Civilization, 1 (1980-81), s. 39-50.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-320-backlink" id="footnote-225-320">320</a>	Willard A. Mullins, “On the Concept of Ideology in Political Science”, American Political Science Review, 6 (1972), s. 499.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-321-backlink" id="footnote-225-321">321</a>	SD, II, s. 213.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-322-backlink" id="footnote-225-322">322</a>	Bu önemli ayrım için, bkz., P.H. Partridge, Consent and Consensus (New York: Praeger, 1971), Bölüm 5.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-323-backlink" id="footnote-225-323">323</a>	Nitekim Şerif Mardin, “Atatürk Türkiyesi’nin bir demokrasi olduğundan bahsedilemese bile bizzat Atatürk, Atatürkçü düşüncenin uygulanmasını demokratik kurumların gelişimi ile özdeş düşünmüştür” diye yazmıştır (Şerif Mardin, “Atatürkçülüğün Kökenleri”, Cumhuriyet Dönemi Türkiye Ansiklopedisi, fasikül 3, 1983, s. 88).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-324-backlink" id="footnote-225-324">324</a>	SD, I, s. 204.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-325-backlink" id="footnote-225-325">325</a>	Kemal H. Karpat, Turkey’s Politics: The Transition to a Multi Partty System (Princeton: Princeton University Press, 1959), s. 54.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-326-backlink" id="footnote-225-326">326</a>	Enver Ziya Karal, “The Principles of Kemalism”, Atatürk: Founder of a Modern State’in içinde, s. 32.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-327-backlink" id="footnote-225-327">327</a>	Şerif Mardin, “Ideology and Religion in the Turkish Revolution”, International Journal of Middle East Studies, 2 (1971), s. 202.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-328-backlink" id="footnote-225-328">328</a>	Dönemin resmî tarih metinlerine göre cumhuriyet, ‘millet saltanatı’ anlamına gelmekteydi. Tarih IV. (İstanbul: 1934), s. 181.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-329-backlink" id="footnote-225-329">329</a>	Burada bilinçli olarak “laiklik”ten değil “sekülerizm”den söz ediyoruz. Laiklik, din-devlet ilişkileri ile ilgili bir kavramdır. Sekülerizm ise düşüncenin dinin etkisinden bağımsızlaşması sürecidir. Atatürk birinci derecede sekülerizm ile ilgilenmiştir. Laiklik, sekülerizmi mümkün kılmak için gerekli idi. Devlet’i, ilerlemeye engel teşkil ettiği düşünülen dinden kurtarmak gerekiyordu. Din ise devletten özerk kılınamazdı; dinin devlet tarafından “ilerlemeye engel olacak bir biçime dönüştürülmesi” gerekiyordu. Bu amaç ile Diyanet İşleri Başkanlığı ihdas edilmiştir.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-330-backlink" id="footnote-225-330">330</a>	Dankwart A. Rustow, “Kemalism”, Südosteropa Handbuch içinde, ed. Herausgegegeben von K.D. Grothusen (Gottingen: Vandenhoek and Ruprecht, 1985). Atatürk bir keresinde, “Halk Partisi’nin programı olmadığını söylediler. Partinin “İlkeler” adlı Programı, önemli ve pratik meseleler ile dolu olduğu için bu iftiracıların hiç görmedikleri ve alışkan olmadıkları bir programdır. Uygulanamaz fikirler ve kuramsal incelikler ile dolu bir Program da yazabilirdik [ama yapmadık]” demişti (Nutuk, s. 216).</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-331-backlink" id="footnote-225-331">331</a>	Türker Alkan, “Turkey: Rise and Decline of Political Legitimacy in a Revolutionary Regime”, Journal of South Asian and Middle Eastern Studies, 4 (1980), 37-48. Bu konuyla ilgili olarak ayrıca bkz. Özbudun, “The Nature of the Kemalist Regime”, s. 89.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-332-backlink" id="footnote-225-332">332</a>	Yazar bu noktayı şu çalışmasında irdelemiştir: “A Weltanschau-ung-turned-Partial Ideology and Normative Ethics: ‘Atatürkism’ in Turkey”, Orient, 1 (1984), s. 83-94.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-333-backlink" id="footnote-225-333">333</a>	Özbudun, “The Nature of the Kemalist Regime”, s. 90.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-334-backlink" id="footnote-225-334">334</a>	Juan Linz, “An Authoritarian Regime: Spain”, Mass Politics: Studies in Political Sociology’nin içinde, ed. E. Allard ve S. Rokkan (New York: The Free Press, 1970), s. 257-259.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-335-backlink" id="footnote-225-335">335</a>	Giovanni Sartori, Parties and Party Systems: A Framework for Analysis (Cambridge: Cambridge University Press, 1976), s. 223 vd.</p>
				</div>
			</div>
		</div>
	</body>
</html>