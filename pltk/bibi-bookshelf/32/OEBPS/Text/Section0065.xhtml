<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark11"></a><span style="font-weight:bold;">Çelişki</span></h1>

  <p>ABD’NÎN Irak’a müdahalesi beklenirken, Bağdat sokaklarında genç-yaşlı, kadın-erkek gönüllülerin asker özentisi adımlarla yürüyüşü, gülünç olmaktan öte hüzün verici. Bütün bunlar bir halkın, zalim ve güçlü düşmanına karşı direnme kararlılığının bir simgesi sayılıyor ve moral değerlerin teknolojiyle alt edilemeyeceği söyleniyor.</p>

  <p>Ülkemiz insanlarının çoğunluğunun görüşüne de uygun düşen bu tavır, hiçbir dönemde başarılı olmamasına rağmen sürüp gidiyor.</p>

  <p>Birçok başarılı mücadelenin, mesela Vietnam’ın, ABD’yi yenilgiye uğratmasının temelinde inanmış insanların gücünün yattığı düşünülüyor. Böylesine bir zafere ulaşan Vietnamlılar’ın, bugün neden sefalet içinde oldukları ve hiçbir olumlu değer yargısına sahip olmayan bir yönetimi sürdürdükleri sorgulanmıyor. Savaşırken ulaşılması imkânsız görünen bir moral güç sergileyen insanların, bununla hiç bağdaşmayan ilkelliklere nasıl düştüğü hiç araştırılmıyor.</p>

  <p>Temel yanılgı, teknoloji ve ekonomik gelişmenin moral değerleri yok ettiğine, insanları zavallı birer robot konumuna getirdiğine inanılması. Bu yüzden çatışmanın, bir anlamda teknoloji ile insan arasında cereyan ettiği sanılıyor.</p>

  <p>Gelişmiş ülkelerin kendilerine özgü sosyal sorunları olmasına ve farklı kültürlerine rağmen, kan emen vampirler gibi algılanması anlamsız. Ayrıca Irak’ta yaşayanların, Saddam yönetimi karşısındaki destekleyici ya da en azından suskun tavırları, moral değerlerinin yüksekliği iddiası ile çelişkili.</p>

  <p>Bugün Irak’ın sergilediği, RP ile ülkemizin kamuoyuna girmeye başlayan Batı aleyhtarlığı, rasyonel bir davranıştan çok, bizi aşan mücadelenin aracı niteliğindedir. Gelişmemiş ama zengin kaynaklara sahip ülkelerin Batıklarca sömürüldüğü, bu kaynakların kaynaklara sahip olanlar tarafından kullanılması halinde bu insanların Batı’yı aşacakları, hatta onlara hükmedebilecekleri iddiası sağlam temellere dayanmıyor.</p>

  <p>Çünkü söz konusu kaynakların bir değer ve anlam ifade etmesi Batı’nın varlığı ile mümkün. Yani birileri uçakları ve otomobilleri yapmadan, evlerinde ve sanayilerinde enerji kullanmadan petrolün ne değeri olabilir? Zengin olmak için Batı'nın varlığına muhtaç olmak; ama aynı zamanda onu acımasız bir sömürgeci olarak algılamak müthiş bir çelişki. Sihirli bir el bir gecede Batı’yı dünya haritasından silse, petrol zengini halklar deve sırtında vahadan vahaya gitmekten öte ne yapabilir?</p>

  <p>Bu yüzden sorun gelişmiş bir Batı’nın varlığı değildir. Onu ortadan kaldırmanın işe yarar tek alternatifi, gelişmiş bir Doğu’dur ve bu, petrol zengini ülkelerin kaderini ve konumunu değiştirmeyecektir.</p>

  <p>Bu sözleri Batı’nın savunuculuğu olarak algılamak, hiç anlamamak demektir. Amacımız, doğal kaynakların ancak kullanıldığı zaman bir değer ifade ettiğini ve bugün bu işi Batı’nın yaptığını belirtmektir. Herkes geliştiği ölçüde doğal kaynakları kullanma hakkına sahip olabilir ve bu, gelişmişleri yıkarak değil, kendimizin gelişmesiyle gerçekleşir. Petrol fiyatlarını bugünkü yüksek düzeyinde tutan ABD’dir. Bunu petrol üreten ülkeleri düşündüğü için değil, kendi çıkarı için yaptığı açıktır. Orta Doğu’daki bazı ülkelerin ve radikal İslâm’ın ABD karşıtı tavrının başarılı olması ve ABD’nin siyasal etkinliğini yitirmesi ABD’yi zarara uğratır ama böyle bir durumda, dünyanın yeni efendileri petrol fiyatlarını öylesine düşürürler ki kimsenin ne silah alacak gücü kalır ne de bugünkü zahmetsiz ama görkemli yaşantı sürebilir.</p>

  <p>Türkiye bu çatışmadan en az etkilenecek ülkedir. Rakip ekonomik güçleri kontrol altında tutmak için petrol fiyatlarını yükseltip, hiçbir özelliği olmayan insanların üzerlerinde oturdukları petrol yataklarından para kazanmalarını sağlayan ABD’nin, bu halkların hışmına uğraması trajikomik bir olgudur.</p>

  <p>Kimbilir, belki de bazıları deve sırtında gezmeyi, lüks otomobillere tercih etmektedir.</p>

  <p><a id="bookmark12"></a><span style="font-style:italic;">[Şubat 1998]</span></p>
</body>
</html>
