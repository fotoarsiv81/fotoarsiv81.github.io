<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark13"></a><span style="font-weight:bold;">Zafer bazen prangadır</span></h1>

  <p>ÇEÇENİSTAN’DA on binlerce cana mal olan savaş Çeçenler’in zaferi ile sonuçlandı. Yapılan anlaşma ile perçinlenen bu zafer bütün soru ve şüpheleri anlamsız bıraktı. “Çeçenler silahları nereden sağladı? Finans kaynakları neydi? Acaba Ruslar, savaş süresince, belirledikleri kişileri bertaraf edip Çeçen direnişinin gerçek temsilcilerini ortadan kaldırdılar mi?” Bu sorulara bir tek cevap yetti: “Zafer kazanıldı!” Oluşan yapıyı eleştirmek bu mücadeleye ve ulaşılan sonuca gölge düşürmek anlamına geleceği için kimse böyle bir şeyi göze alamayacaktı.</p>

  <p>Koskoca Rusya, bir avuç kahramanın önünde diz çöktü ve yenilgiyi kabul etti. Bütün bunların anlamlı olması için direnişin Ruslarca yönlendirilmemesi ve yeni yönetimin Ruslardan bağımsız olması gerekirdi. Ama bunu tartışmaya kim cesaret edebilirdi ki? Ortada muhteşem bir zafer varken buna kim dil uzatabilirdi?</p>

  <p>Orta Doğu’da birçok ülke, emperyalizme karşı verilen mücadelenin kahramanları veya onları izleyenlerce yönetilmektedir. Kaddafi’ye ya da Saddam’a karşı olmak, emperyalizmin uşaklığından başka ne anlama gelir? Batı, bu ve benzeri liderlerin önünde diz çöküp yenilgiyi kabul etmiştir. Onları ayakta tutan arkalarındaki zaferlerdir. Batılı emperyalistlerle mücadele eden bu yönetimlere varlığını borçlu olan halk, bağımsızlıklarının ve</p>

  <p>onurlarının da teminatı olan önderlerinin arkasında olacaktır elbette!</p>

  <p>Dünyada örnek sayılacak bir mücadeleyi yürütüp ABD’yi yenen Vietnamlıların savaştan sonra, eskiyi aratacak kadar kanlı ve üstelik onursuz bir yönetime mahkûm olmaları nasıl açıklanabilir? En büyük zaferler neden en acı günlerin başlangıcı olabiliyor? Yönetenler, sırtlarını dayadıkları zafer büyüdükçe, herkesi borçlu ve sadece kendilerini alacaklı sayarak, dayanılmaz ve karşı konulmaz bir rejimin yaratıcısı mi oluyorlar?</p>

  <p>Ölümü göze almış bir insandan daha tehlikeli bir silah ve ulusal kurtuluş savaşından daha yenilmez bir mücadele olmadığı efsanesini yayan Batı’nın -sürekli yenilmesine rağmen- refahından ve gücünden neden bir şey eksilmiyor?</p>

  <p>Batı’nın yönetim merkezlerinde “Çok şükür bu sefer de yenildik” deyip sonucu kadeh tokuşturarak kutlayan insanları görür gibiyim. Hasımlarının ayaklarına zafer prangasını vurup onları konuşamaz, karşı koyamaz, başka bir şey talep edemez hale sokan bu insanları hayranlıkla izliyorum.</p>

  <p>Bu yüzden zaferden huylanıyorum. Her başarının insanlığımı, onurumu, özgürlüklerimi hatta can güvenliğimi tehdit ettiğini görüyorum ve yönetenlere sesleniyorum: Lütfen biraz yenilmez misiniz? Batıklar gibi yenilmenin faziletlerinin farkında değil misiniz? Şu anda yürüttüğünüz savaşta yenilmeniz gerektiğini hâlâ anlamadınız mi?</p>
</body>
</html>
