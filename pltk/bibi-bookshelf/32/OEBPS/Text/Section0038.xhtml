<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark1"></a><span style="font-weight:bold;">Hikâye bitti</span></h1>

  <p>ON günlerde bütün medya, Susurluk kazası ile ortaya çıkan</p>

  <p>Çete ile ilgili bilgi ve belge arıyor. İnsanlar geceleri bir dakika ışıklarını söndürüyor. Çoğunluk, bütün kuralsızlıklara son verecek temiz bir toplum peşinde.</p>

  <p>Ancak MİT Müsteşarı, Komisyon’a yüzeysel bilgiler vermekle yetiniyor. Orgeneral Koman, Komisyon’un davetine uymuyor. “Acaba bu iki yüksek bürokrat, olayların aydınlanmasından yana değiller mi?” sorusu herkesin aklını kurcalıyor.</p>

  <p>Kişisel olarak herhangi bir itham altında olmayan, ortaya çıkacak bilgilerden gocunması için bir sebep bulunmayan bu kişiler, hangi nedenlerle çekimser davranmış olabilirler?</p>

  <p>Konumuz bu iki kişi değildir. Bunların davranışları ülkedeki siyasî manzarayı aydınlatacak ipuçları verdiği için onların tavrı ile ilgileniyoruz.</p>

  <p>Erbakan, başlangıçta olayın “faso fiso” olduğunu söyleyerek, daha sonraları “Susurluk Susurluk dediniz, altından bir şey çıkmadı” diyerek, Çete olayında nasıl bir tutum içinde olacağını açıkça belli etmiştir. Buna rağmen Komisyon’un samimi bir gayretle olayları öğrenmek istemesinin sebebi nedir? Komisyon Başkanı, “Bugüne kadar Mehmet Ağar ve Sedat Bucak’ı suçlayacak bir bulguya rastlanmamıştır” derken, hâlâ aranan nedir?</p>

  <p>Anlaşıldığı kadarı ile RP, olayın bütününü öğrenmek istemektedir. Ancak iktidar ortaklarının varılan sonuca ilişkin kararı, reddedilen soruşturma önergelerinin benzeri olacaktır. Elde edilen bilgiler adalete yardımcı olmak ve bazı kişilere mahkeme yolunu açmak için değil, siyasî bir koz olarak kullanılacaktır.</p>

  <p>RP, siyasî iktidara esir pazarına girer gibi girmiştir. Olabildiğince çok şey bilmek ve bütün bunları sadece siyasette kullanmak istemektedir. MİT Müsteşarı, Komisyon’da sohbet ederek ve muhatabın Başbakan olduğunu söyleyerek, sorumluluğu ve inisiyatifi ona bırakmıştır. Orgeneral Koman, kendisinin şahıs olarak muhatap alınamayacağını, muhatabın MİT’le ilgili konularda MİT Müsteşarı, ordu konusunda Genelkurmay Başkanlığı olduğunu ifade ederek, Başbakan’ın uzaktan seyretmeyi tercih ettiği oyunun aktörü olmayı kabul etmemiştir.</p>

  <p>Taraflar durumun farkındadır. Devlet, siyasî amaçla kullanılacak bilgileri vermemekte kararlıdır. İktidar, sorumlu olmayacağı bir yoldan olan biteni öğrenmekte ısrarlıdır. Bu yüzden, devlet açısından kapalı bir yani olmayan Çete olgusu, Komisyon’a giden birçok kişinin birbirini reddeden ifadeleri ile arap saçına dönmekte, medyada her gün yeni bir senaryo üretilmektedir.</p>

  <p>Artık iş çığırından çıkmıştır. Susurluk Komisyonu raporunun, diğer araştırmaların akıbetine uğrayacağı ve birkaç kurbanın göstermelik bir biçimde yargılanmasından öte bir şey olmayacağı anlaşılmaktadır. Bunun böyle olduğu bilindiği için, temiz toplum arayışları genel bir istek olmaktan çıkmış ve siyasî bir harekete dönüşmüştür. Artık geceleri lambaları söndürenler bir tarafta, diğerleri karşı taraftadır. Temiz toplum hikâyesi bitmiştir.</p>

  <p><a id="bookmark2"></a><span style="font-style:italic;">[Mart 1997]</span></p>
</body>
</html>
