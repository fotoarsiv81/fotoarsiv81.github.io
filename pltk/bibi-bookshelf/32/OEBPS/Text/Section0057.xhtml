<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark13"></a><span style="font-weight:bold;">Dışarıya bakın</span></h1>

  <p>GÜNEY Kıbrıs’a hava savunma füzelerinin yerleştirilmesi, bir yönüyle teknik bir konudur ve alınacak tedbirler askerîdir. Ada’daki bir çatışmanın mevzî kalması mümkün olmadığından, Yunanistan’la yapılacak olası bir savaşın planlarına dahil edilir. Bu haliyle durumda radikal bir değişiklik söz konusu değildir.</p>

  <p>Olayın diğer boyutu siyasîdir ve asıl önemli yani da budur. Rusya, sorunlu bir bölgeye füze göndermekle konu dışında olmadığını göstermiştir. Çöktüğü ve dağıldığı kabul edilen ve bu yüzden izlediği etkili politikalar göz ardı edilen Rusya’nın, önemli kazanımlar elde ettiği fark edilmemektedir.</p>

  <p>Rusya’nın İran’daki konumunun giderek güçlendiği ve kalıcı bir nitelik kazandığı gözleniyor. Böylece önümüzdeki dönemde önemi daha da artacak olan doğalgazın bilinen en büyük rezervlerinin, yani Rusya ve İran’dakilerin kontrolünü ele geçirmiş olacaktır. Nüfuzunu Basra Körfezi’ne kadar ulaştıran Rusya’nın petrolünü İran üzerinden buraya taşıması ve özellikle Uzak Doğu’nun enerji vanalarını kontrol etmesi mümkün hale gelmiştir. Basra Körfezi’nin ABD yanlısı kıyılarındaki zayıflığına karşılık, İran güçlü bir bölge ülkesi konumundadır.</p>

  <p>Türkiye’nin doğusundaki bu önemli değişmeye merkezdeki, yani Türkiye içindeki bir değişiklik eşlik etmektedir. RP’nin temsil ettiği akımın dünya üzerindeki müttefiki bu ülke olabilir. Daha başka bir ifadeyle Rusya, RP çizgisini kendi hesaplarına aykırı saymayacaktır.</p>

  <p>Balkanlar’da kendisini Bosna-Hersek’le özdeşleştiren Türkiye’nin etkisinin sınırlı kalması kaçınılmaz görünüyor. Buna karşılık Yunanistan Sırplarla ittifak halindedir.</p>

  <p>Bir Türk-Yunan savaşı bölgede Rusya lehine önemli avantajlar getirebilir. ABD ve Avrupa’nın taraflardan birinin yanında görünmesi, diğer tarafı Rusya’ya yaklaştırır. ABD ve Avrupa’nın farklı yerde olması; yani Avrupa’nın Yunanistan’ı, ABD’nin Türkiye’yi desteklemesi bu iki güç arasında erken bir zıtlığı tahrik eder. Rusya’nın öncelikli hedefinin Yunanistan üzerindeki etkinliğini arttırmak olduğu söylenebilir.</p>

  <p>Her şeyi bir anda elde etmek mümkün değildir. Rusya, Doğu’daki kazanmalarını pekiştirmek için bu bölgede pazarlık masasına sürebileceği kozlar peşindedir. Bu pazarlıkta Türkiye’nin taraf olacağı söylenemez. Herşey ABD ile Rusya arasında kararlaştırılır ama Doğu’muz artık Doğu değildir.</p>

  <p>Bugüne kadar sadece bir terör sorunu olarak algılanan ve çözümsüzlüğe itilen Kürt sorununun nitelik değiştirmesi ve daha üst düzey politikaların konusu olması kaçınılmaz hale geliyor. Bundan böyle Rusya destekli İran’ın, bu sorunun aslî sahiplerinden biri olarak karşımıza çıkması sürpriz olmayacaktır. Bin yıl bir arada yaşamış insanlar, uzun sürecek bir ihtilafın tarafları haline gelebilirler.</p>

  <p>Türkiye’nin önünde, hepsi de önemli riskler taşıyan üç seçenek bulunuyor: Avrupa’yla bütünleşmek tercihi, bölünme riskini taşıyor. Rusya’yla ittifakın ancak İslâmcı bir çizgide mümkün olması, diğer kesimlerin bunu bir seçenek olarak bile düşünmemesi, değerlendirilmesi mümkün bir çözümü rejim sorununa dönüştürüyor. ABD gözetiminde Türkiye-İsrail işbirliğinin iç desteğinin zayıf olduğu ve belki de askerî bir yönetime ihtiyaç gösterdiği anlaşılıyor.</p>

  <p>Aslında her sorunun uygun bir çözümü vardır. Bugünkü şartlardan çok daha güçlenmiş olarak çıkmak mümkündür. Ancak Türkiye siyaset konuşmuyor ve tartışmıyor. Siyaset sandığı şey yarım yamalak ifade edilen ideolojilerden ibaret.</p>

  <p>Özellikle askerlerin, adi Atatürkçülük bile olsa, ideolojileri bir yana bırakıp strateji konuşmaları, dünyaya bakmaları gerekirken RP’nin dalgalandırdığı sularda boğuşmaları hüzün veriyor.</p>

  <p><a id="bookmark14"></a><span style="font-style:italic;">[Kasım 1997]</span></p>
</body>
</html>
