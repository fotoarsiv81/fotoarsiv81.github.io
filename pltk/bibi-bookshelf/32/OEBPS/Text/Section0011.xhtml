<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark13"></a><span style="font-weight:bold;">Tehdit kime yönelik?</span></h1>

  <p>TÜRKIYE’DE rejime yönelik eleştirilerin, değiştirme teşebbüslerinin devletin varlığını tehdit ettiği kabul edilir. Gerçekte rejim ile devlet aynı şey değildir ve bir ülkede rejim ciddi bir tehdit altında iken devlet herhangi bir saldırının hedefi olmayabilir, hatta rejimdeki değişme devleti güçlendirecek unsurlar taşıyabilir.</p>

  <p>Osmanlı döneminde, devletin varlığı tehdit altındaydı ve rejimin değişmesi ülkeyi kurtaramazdı. Zaten yenilik hareketlerinin temelinde rejimi, ülkeyi tehdit edenlerin istediği yönde değiştirmek ve böylece ülkeyi kurtarmak hesapları vardı. Bu hesap yanlıştı. Osmanlı, rejimini o günkü şartlarda Batı’ya benzetmeye çalışmasına rağmen kendisini kurtaramadı. Yapılması gereken; rejimle uğraşmak değil, müttefik aramaktı.</p>

  <p>Rejimleri, özellikle yönlendirilen küçük ülkelerde, söz konusu ülkelerin dünya üzerindeki konumu belirler. Yani böyle bir rejimi tercih etmek ülkenin iradesi dışındadır, ikinci Dünya Savaşı’ndan sonra, mesela Türkiye’nin demokrat, Polonya’nın komünist oluşu kendi halklarının, daha doğru bir ifadeyle bu ülkeleri yönetenlerin bir tercihi değildi. Savaş sonrası paylaşımın doğal sonucuydu. Bir ülkenin dünya üzerindeki konumunun değişmesi, bu konumun gereği olan rejimin değişmesi sonucunu doğurur. Polonya demokrasiyi seçtiği için Rus nüfuzundan kurtulmamıştır; tersine Rus nüfuzundan kurtulduğu için demokrat olmuştur.</p>

  <p>Türkiye Cumhuriyeti’nin kuruluşunda oluşturulan rejimin, kendi hür irademizle ve bizim amaçlarımız istikametinde oluşturulduğunu söyleriz. Bunun aksini iddia etmek yasaktır ve iddia edenleri sıkıntıya sokar. Ama şunu söyleyebiliriz: Bu rejim, galiplerin, özellikle İngiltere’nin bölgede oluşturduğu siyasî yapı ile uyum içindedir; en azından bu yapıya ters değildir.</p>

  <p>Şimdi tehdit altında olan devletimiz değil, rejimimizdir. Bölgede 1923’te hakim olan güç İngiltere iken bugün onun yerini ABD almıştır. Ve Rusya ile rekabet eden İngiltere yerine, onunla belli bir paylaşım üzerine anlaşmış ABD vardır.</p>

  <p>Bu yeni konum, Türkiye’deki eski rejimin ilkeleriyle uyuşmamaktadır. Yeni konumumuzun mimarları, rejimimizle çatışmaktadır. Amaçları; çok uluslu, çevresi ile -onların hesabına- ilgilenen, İslâm’la -onlarla çatışmayacak biçimde- barışık bir rejim yerleştirmektir.</p>

  <p>Bunu devlete yönelik bir tehdit olarak almak yanlıştır. Kimse bizi parçalamak gibi bir gayretin içinde değildir. Bunları, onların dediklerini yapalım anlamında söylemiyorum. Amacım sorunun doğru anlaşılmasıdır.</p>

  <p><a id="bookmark14"></a><span style="font-style:italic;">[Şubat 1995]</span></p>
</body>
</html>
