<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark2"></a><span style="font-weight:bold;">Zaman farkı</span></h1>

  <p>YAŞADIĞIMIZ olaylarla, bunları açıklamak için kullandığımız kavramlar ve analiz yöntemlerimiz arasında önemli farklılıklar oluştu. Bu farklılaşma, eski kalıplara bağlılığımız sürerse, hiçbir soruya cevap veremememiz sonucunu doğuracak boyutta.</p>

  <p>Eğer AB’nin Türkiye’yi reddetmesini, Başbakan’ın iddia ettiği gibi dinî bağnazlıkla açıklarsak, ülkelerin, somut ve çok önemli çıkarlarını ideolojilere feda edebildiklerini kabul etmek zorunda kalırız. AB, dinsel farklılığı, süper güç olmak için “olmazsa olmaz” şartı olan, Orta Doğu ve Orta Asya’nın kapısı konumundaki Türkiye’yi göz ardı edecek ölçüde önemsemektedir diyeceğiz.</p>

  <p>Bu durumda din, uluslararası siyasette temel bir belirleyici sayılacaktır. Bunun doğruluğu çok şüphelidir.</p>

  <p>ABD ile AB’nin karşılıklı konumları tanımlanmamıştır. Herhangi bir tartışma, bu konuda geniş bir varsayımlar yelpazesinde sürdürülmektedir. Batı içindeki farklılaşmaları önemsiz sayıp, Batı’nın bir bütün olduğunu söyleyenler yanında, ABD ile AB arasında uzlaşmaz çelişkiler olduğunu iddia edenler de vardır. Analizlerimizi hangi temele oturtacağımız tam bir belirsizlik içindedir.</p>

  <p>ABD ile Rusya’nın karşılıklı konumları, en azından analiz yapanların kafasında, henüz berrak değildir. “Her kafadan bir ses çıkıyor” deyiminin somut bir örneğini yaşıyoruz. Bu karmaşa içinde sağlıklı sonuçlara varmamız mümkün görünmüyor. Ulaştığımız yargıların tümünün yanlış olması ihtimalinin yüksekliği, tedirginlik verici düzeyde.</p>

  <p>Bütün bunlar bir yana bırakılarak çevremizi ve bizi etkileyen koşulları anlamamız imkânsız. Bilinmeyenler üzerine bina edilen politikaların isabeti tesadüfe bağlı.</p>

  <p>Bilinmezlik sadece çevremizle sınırlı değil. Ülke içinde olup bitenlerin anlam ifade edenleri, kalın bir sır perdesiyle örtülü. Güneydoğu’daki çatışmanın bölücü bir başkaldırı mi, yoksa başka amaçlara hizmet eden bir operasyon mu olduğu kesin olarak bilinmiyor. Kürt muhalefeti, koro halinde, ülkenin bütünlüğüne yönelik bir kasıtları olmadığını; ülkeyi yönetenler ise, ısrarla, hareketin temelinde ülkeyi bölmek isteyen uluslararası bir komplonun yattığını söylüyor. Gerçeğin ne olduğu anlaşılamıyor.</p>

  <p>Herkesin aklının bir ucunda, ülkede dış kaynaklı bir müdahalenin olduğu düşüncesi yatıyor. Ama bütün olayların içinde ismi geçenlerin tamamı ülkemizin insanları. Analizlerde ne yabancı bir kişinin, ne de bir kurumun adi var. Bazen, güçleri ve yetenekleri irdelenmeden, çevremizdeki küçük ülkeler itham ediliyor.</p>

  <p>Büyük çıkarların çatıştığı bölgemizde, olaylara yön verdiği söylenen ülke ve kişilerin küçüklüğü insanı şaşırtıyor.</p>

  <p>Bu yeni konum ve ilişkilerin, eski kavramlarla ve politikacılarımızın alışılmış üslubuyla kavranamayacağı açık. Ancak bunları doğru anlatacak bir dil kullanmak da, henüz alışılmadığı için, yadırganıyor.</p>

  <p>Her çağ değişiminde olduğu gibi, günümüzde de, var olan yapılar ve düşünce biçimleri ile yeni oluşumları, buna uygun kavram ve yöntemlerle açıklayanların çatışması kaçınılmaz görünüyor.</p>

  <p>Geçmişteki dost-düşman karşıtlığının tarihe karıştığı, en büyük operasyonların yakın ilişki içinde bulunulan ülkelere yöneltildiği çağımızda, kitleler bunları hâlâ hasmane bir tavır olarak algılıyor. Böyle bir operasyonun varlığından söz etmek, bir düşmanın teşhiri olarak algılanıyor. Bunları, üzerine herhangi bir değer yargısı yüklemeden açıklamanın gerektiği anlaşılamıyor.</p>

  <p>Tarihin doğal akışına bakılırsa, bu konuda öncülük edenlerin hırpalanması kaçınılmaz görünüyor.</p>

  <p><span style="font-style:italic;">[Aralık 1997]</span></p>
</body>
</html>
