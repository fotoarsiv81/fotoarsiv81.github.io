<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark11"></a><span style="font-weight:bold;">Düşmansız yaşanmaz ki!</span></h1>

  <p>TÜRKİYE, aç yaşayabilir ama düşmansız yaşayamaz. Rejim, halkı bir arada tutmak, muhaliflerini bastırmak için her zaman abartılı bir düşman imajı çizmiş, taleplerini dile getirmek isteyen herkesi tehlikenin geçmesini beklemeye mecbur etmiştir. Tehlike hiçbir zaman geçmediği, bir düşman bitince beşi ortaya çıktığı için halk sadece beklemiştir.</p>

  <p>Şu anda hiçbirimiz diğer ülkelerin ne yapmak istediğini bilmiyoruz, merak etmiyoruz. Sadece dost mu yoksa düşman mi olduklarına karar vermeye çalışıyoruz. ABD; insan hakları raporu, ekonomimizin boğazını sıkan kredi sınırlamaları, silah ambargosunu çağrıştıran davranışları ile bir düşman portresi çizerken, Azeri petrolünün Türkiye üzerinden pazarlanmasına arka çıkarak bizi tereddütler içine itiyor. Soruyoruz: ABD dost mu yoksa düşman mi?</p>

  <p>Avrupa, bizi her konuda eleştirirken, girmek için gerekli olduğunu sandığımız bütün kriterler aleyhimizde iken, Avrupa Birliği için kapıları açık tutmak amacıyla adeta ölüm kalım savaşı veriyor. Şaşırıyoruz: Acaba dost mu düşman mi?</p>

  <p>Şaşkınız, çünkü soruyu yanlış soruyoruz. Asıl bilmemiz gereken, hiç araştırmadığımızda-. Yani, “Ne yapmak istiyorlar?” sorusunun cevabıdır.</p>

  <p>ABD, Kürt sorununda, bizim politikamızla çatışıyor. Orta Doğu’da Kürtlerle barışık bir Türkiye’nin kendisi ile ittifak içinde olmasını istiyor. Rusya’nın politikası da farklı gerekçelerle aynı. Biz ise Kürtlerle dövüşüyoruz. Bu, bizi ABD ve Rusya ile çatışmaya itiyor. Sadece PKK ile savaştığımız, Kürtlerle hiçbir sorunumuz olmadığı iddiasının doğru olmadığını biz de biliyoruz. Bölgede bir Kürt kimliğinin ortaya çıkmasına ve bu kimliğin Türkiye ile iktidar ortaklığına gitmesine razı değiliz.</p>

  <p>ABD ve Rusya’nın çıkarları bu politikamızla çelişiyor ve bunu değiştirinceye kadar üzerimizde baskı uygulayacakları anlaşılıyor. Soru şurada düğümleniyor: Bir ülkenin uyguladığı belirli bir politikaya karşı olmak, o ülkeye de karşı olmak anlamına da gelir mi? Türkiye’nin bu konudaki cevabı çok açık bir “Evet”ten ibarettir. Kendi yönetimimizi alabildiğine eleştirir, her şeyi yanlış yaptıklarını söyleriz ama yönetimimizin uyguladığı güvenlik politikalarının her zaman doğru olduğunu, bununla çatışanların düşman olduğunu iddia ederiz.</p>

  <p>Oysa Türkiye’nin Kürt sorununa yaklaşımı ve çözüm için uyguladığı metotlar yanlıştır. Bu, karşımızdakinin her söylediğini kabul etmek anlamına gelmez. Ama aynı dili konuşmak zorunda olduğumuz kesindir.</p>

  <p>Sorunu 51. hükümet çözebilir. Böyle bir hükümetin kurulup kurulmamasına, güvenlik politikalarını oluşturan Ordu karar verecektir. Yanlış anlaşılmasın, muhtıradan falan söz etmiyorum. Kimse farkında değil ama Meclis’teki en güçlü lobi, gözünü Ordu’dan ayırmayanların oluşturduğu lobidir.</p>

  <p><a id="bookmark12"></a><span style="font-style:italic;">[Şubat 1995]</span></p>
</body>
</html>
