<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a><span style="font-weight:bold;">Sol bu değildir</span></h1>

  <p>TÜRKİYE siyasetinin sağında büyük bir karmaşa yaşanıyor. Taraflar arasındaki söz düelloları ve suçlamalar, temeldeki ideolojik ve politik eksikliği örtmeye yetmiyor. Sürecin içinden birdenbire “Orta sağın dünya görüşü, temel sorunlara yaklaşımı, ideolojik çerçevesi ne olacak?” sorusunun çıkması kaçınılmaz görünüyor.</p>

  <p>Şu anda kamuoyunun pek fazla ilgilenmediği, üzerinde tartışma yapılmayan taraf, sol kanat, aslında daha büyük bir dağınıklık ve belirsizlik yaşıyor. Solculuk herhangi bir tanımı olmayan, daha doğrusu birbirine benzemeyen çeşitli tarifleri olan bir konuma geliyor.</p>

  <p>“Sol bir sınıf savaşı mi veriyor?” sorusunun cevabı kesin bir “hayır”dan ibaret. Sol, toplumun tüm kesimlerini içermek istiyor. Devleti hakim sınıfların bir aracı olarak görmesi gereken sol, Kürt sorununda en devletçi kesimi oluşturuyor. DSP’nin bu konuda ürettiği “herkese aş, iş, ev” sloganıyla özetlenen çözüm önerisi hiçbir siyasî renk içermiyor. Onlara göre insan, belli konfordan öte talebi olmayan bir yaratıktan ibaret. Kapitalizmin insanları bir makina parçası haline getirdiğini söyleyen ve bu duruma itiraz eden sol düşünce, Kürt’ün bedenî ihtiyaçları ötesinde bir kaygı taşımadığını düşünüyor. Ya da bu insanların siyasî taleplerinin sadece Kürtlükle ilgili olabileceğini sanıyor. Eğer biraz</p>

  <p>yakından baksa, bu insanların Türkiye’min bütünü ile ilgili hesapları olduğunu göreceğinin farkında bile değil.</p>

  <p>Sol, temel hedefi olan sömürünün ortadan kaldırılmasını bulanık hale getiriyor. Sömürü, çoğu zaman, yağma ve haksız kazanç gibi kapitalizmin de reddettiği bir kavrama dönüşüyor. Namuslu bir kapitalizmin, solun bütün iddialarını boşa çıkaracağı anlaşılıyor.</p>

  <p>Çünkü sol, birbirinden bağımsız ve tutarsız, herkesin “iyi” dediği birtakım sözleri arka arkaya sıralamakla solcu olunacağını sanıyor.</p>

  <p>Gerçekte sol dünyaya farklı bir bakışı temsil eder. Şüphesiz bakılan yer, kapitalistlerin de baktığı yerdir ama görünenlerin anlamı tamamen başkadır. Her iki sistemin belirli yerlerinin benzeştiğini söylemek bu sistemleri anlamamaktan kaynaklanır. Aslanla geyiğin birçok anatomik benzerlikleri vardır. Ama, bir bütün olarak bakıldığında biri diğerinin avından ibarettir. Sol kendisini kapitalizmin alternatifi değil onun çöküşünün sonunda kaçınılmaz olarak varılacak aşama sayar.</p>

  <p>Eğer sol kaynağını Marksizm’den almıyorsa bunu açıkça söyleyip dayandığı felsefeyi ifade etmelidir. Eğer amaçlanan, kapitalist düzen içinde kalarak onun insanlar üzerinde yarattığı baskıları hafifletmek ise bunun adi sol olmayabilir veya Marksist düşünceye dayanan solun önü açık tutulur.</p>

  <p>Bütün bunları söylemek için Marksist olmak gerekmez. Ama eğer kendi hatalarınızı en aza indirmek istiyorsanız, hasımlarınızın varlığına katlanmak zorundasınız. Sol, Kemalizm’den Marksizm’e kadar bütün cepheyi kendi hayat sahası ilan ederek Türkiye’de bu dünya görüşlerinden hiçbirinin gelişmesine imkân vermemiştir. Ne gerçek bir solun yeşermesi mümkün olmuş ne de Kemalizm’in gelişmesini tahrik edecek bir yarışma ortamı yaratılabilmiştir. Sol alan yeniden düzenlemeye muhtaç görünmektedir.</p>

  <p><span style="font-style:italic;">[Mayıs 1996]</span></p>
</body>
</html>
