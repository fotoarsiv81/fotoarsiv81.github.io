<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark3"></a><span style="font-weight:bold;">Uçuk düşünceler</span></h1>

  <p>BOSNA’DAKİ çirkin savaş sürerken bir Amerikan uçağının düşürülüşü, pilotun film senaryolarını andıran kurtarılışı, insanın aklına uçuk şeyler getiriyor. Bunları kimseye söyleyemezsiniz ama düşünürsünüz. Bir çete savaşı sürdüren Bosna’daki Sırpların, uçurtmadan başka uçan bir şeyleri olmayan Boşnaklara karşı sabit rampalardan atılan füzelere neden ihtiyaç duyduğu sorusu aklınıza takılır. Boşnaklara karşı, asla kullanılmayacak bu füzelerin hedefi Birleşmiş Milletler gücüne bağlı uçaklar ise, “ABD’nin bundan haberi yok muydu?” dersiniz. Ama olayın sonu muhteşemdir. Tüm Amerikan halkı pilotu kurtarma operasyonunu coşkuyla alkışlamaktadır. Bunca serüveni yaşayan pilot yüzbaşı, arenaya çıkan bir boğa kadar sağlıklıdır. Bu sonuç, bir değil birkaç F-16’ya değer diyecekken yutkunur ve susarsınız. Yoksa adınız uçuğa çıkar.</p>

  <p>Turgut Özal’ın ani ölümünün, ailesinde bir suikast şüphesi uyandırması, acılarının doğal bir sonucu olarak yorumlanabilir. Ama dışarıdan birinin “Bu ölüm zaten siyaseten gerekli idi. Artık Azrail de siyasete bulaştı” demesi uçukluktur.</p>

  <p>işin püf noktası şuradadır: Dünyaya yön veren olaylar, gerçekle uçuk arasındaki bir çizgi üzerindedir. Yapılmışsa bir dehanın ürünüdür. Eğer gerçekte böyle bir şey yoksa, düşünülenler bir</p>

  <p>fanteziden ibarettir. Çözümleyici kişi, bir gizi bulmakla uçuk olmak şıklarından biriyle karşı karşıyadır ve bazen büyük rastlantılarda rasyonellik arayarak gerçek bir uçuk konumuna düşer.</p>

  <p>Çözümleyicinin karşılaşacağı asıl önemli çelişki, içinde büyük hesapların olduğunu düşündüğü bir olayın, bir yani ile son derece basit hesaplara dayanmış olmasıdır. Gerçekte sıradan bir Boşnak ile bir Sırp’ın çatışma nedeni, Karamürsellilerin Yalovalılara kızgınlığının bir benzeridir. Ama yukarıdan baktığınızda, sıradan insanların tepkileri büyük hesapların bir aracından ibarettir. Büyük hesap da doğrudur, sıradan insanın kızgınlığı da. Hangi doğruyu ileri sürerseniz, öteki doğru sizi yanlışlar. Her zaman haklısınız ve her zaman haksız.</p>

  <p>Akıllı adamlar uçukluk yapmaz. Bugüne kadar “Komünistler ülkemizi yok etmek istiyor” diyerek iktidarını sürdürenlerin metodunu uygularlar. Eğer iktidar olmak istiyorsanız, “Düşmanımız siyonistlerdir” sözünü Erbakan’a kaptırdığınız için, mesela, “Ülkemizi oportünistlerle Taocular yıkacak” diyebilirsiniz. Düşmanınız biraz muğlak olmalıdır. Böylece ona her türlü kötü imajı yakıştırabilirsiniz. “Nüfus artışını engellemek için halkı kısırlaştırıyorlar”, “Basketbolda geri kalmamız için tüm halkımızın boyunu kısa tutuyorlar” diyebilmelisiniz!</p>

  <p>Cesur olmalısınız: Birtakım ahlak düşkünü Avrupalı kadınların, Türkiye’ye biçim veremeyeceğini haykırmaksınız.</p>

  <p>Ben uçuk olmak istemiyorum ve halkıma şu mesajı veriyorum: “Türkiye bir büyük ülkenin adıdır, kafa tutanın kafası kırılır.”</p>

  <p>“Ne Maocuların ne de Taocuların gücü ülkemizi yıkmaya yetecektir.”</p>

  <p>Anlıyorsunuz gözümün yukarılarda olduğunu.</p>
</body>
</html>
