<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark6"></a><span style="font-weight:bold;">Bizim yolumuz</span></h1>

  <p>SİYASİ değerlendirmelerde en geçerli yolun, özellikle Amerikalıların çok sevdiği ve güvendiği alan araştırmaları olduğu söylenir. Mesela Güneydoğu’da halkın eğilimini bilmek için, TOBB Raporu’nda olduğu gibi, bir anket yapılır ve varılan sonuçlara göre hareket edilmesi istenir. Tartışma, araştırmanın doğru yapılıp yapılmadığı üzerinedir. Gerçeği bulmanın başka yolu yoktur. Diğer düşünceler sadece bir spekülasyondan ibarettir ve onlara itibar edilemez.</p>

  <p>Bu yol, parasal ve kurumsal desteğe muhtaç olduğu için, güç odaklarının kontrolü altındadır. Bireysel çaba ve fikirlere geçit vermez. Zaten istenen de budur.</p>

  <p>Biz, hem desteğimiz olmadığı için hem de bu yolun, gerçekleri tam olarak ifade etmediğini düşündüğümüz için başka bir metot kullanırız. Bu yol; kendi içinde tutarlı, mantıklı bir model kurmak ve bunun doğru olduğunu kabul etmektir. Modeli destekleyen gerçekler, herkesin bilebildiği, gün yüzüne çıkmış verilerdir.</p>

  <p>Mesela koruculuk sistemini şöyle değerlendiririz: Korucuların sayılarının yetmiş bini aştığı ve bunlara bölge için azımsanmayacak bir ücret ödendiği bilinmektedir. Bölge halkından oldukları için genel nitelikleri, karşı koydukları PKK militanlarına denktir. Bölgeyi ve burada olanları onlar kadar iyi bilirler. Belki de militanlan tek tek tanımaktadırlar. Ancak, kendileri dışında iki yüz bini aşkın güvenlik gücüne rağmen PKK, varlığını sürdürebiliyorsa, şu sonuçlara varırız: Güvenlik güçlerinin mücadele metodu yanlıştır. Böyle bir durumda bir bölgenin tamamına bekçi dikmek ve bölgenin bu şekilde korunacağını sanmak akıl dışıdır. Strateji; bölgeyi korumak değil, militanların yerini tespit etmek ve mobil timlerle imha etmek olmalıydı. Böyle bir yol hem daha etkili hem de kıyaslanmayacak kadar ucuz olurdu. Varacağımız diğer bir sonuç, korucuların PKK’yı varlık ve geçim nedeni olarak gördükleri olurdu. Aralarında bir dayanışma olması gerekirdi ve bunların, bir karar aşamasında karşı güce katılmalarını beklerdik.</p>

  <p>Bir gazete olsaydık, başta ABD ve Avrupa ülkeleri olmak üzere, bütün ülkelerin PKK’yı kınadığını yazacağımıza şu soruyu sorardık: “Öyleyse bir mucize ile mi karşı karşıyayız? Uç yüz bin kişinin imha etmek için uğraştığı ve bütün dünyanın kınadığı bu örgüt nasıl ayakta kalıyor?” Bu hesabı yapıyor ve ABD yetkililerinin her gün tersini söylemesine rağmen “ABD ile PKK arasında çıkar uyuşması vardır. ABD PKK’yı desteklemektedir” diyoruz.</p>

  <p>Fazla ileri gitmek istemem. ABD Büyükelçisi’nin Çiller’i destekleyen sözlerini “Bakın biz Çiller’i destekliyoruz. Yakında başına bir şey gelirse bizden bilmeyin” şeklinde yorumlasam kızarsınız. En iyisi, herkes gibi “Amerikalılar gene gaf yaptı” demek.</p>

  <p><a id="bookmark7"></a><span style="font-style:italic;">[Eylül 1995]</span></p>
</body>
</html>
