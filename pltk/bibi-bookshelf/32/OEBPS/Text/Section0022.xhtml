<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark14"></a><span style="font-weight:bold;">Rusya ile ilişkiler</span></h1>

  <p>SON yıllar, Rusya ile ilişkilerimizi basit bir “karşı olma” durumundan çıkarıyor. Yeni dengeler Rusya’yı, dış politikamızın temel belirleyicilerinden biri konumuna getiriyor.</p>

  <p>Avrasya feribotunun, bir eylemden çok şova benzeyen kaçırılışı, Rusya ile, duvarlarla ayrılan ve sadece diplomasinin kurallarıyla edinilen ilişkiler içinde olamayacağımızı ortaya koyuyor.</p>

  <p>Hiçbir uluslararası desteği olmayan Çeçen direnişine bağlı bağımsızlık talepleri, havada kalmaya mahkum görünüyor. Bir başka boyut, bu direnişin gerçek nedeni olarak belirginleşiyor: Rusya içindeki iktidar mücadelesinde komünist-milliyetçi cephe, Batı yanlısı iktidarı yıpratmak ve bu arada Çeçenistan’daki Rus karşıtı odakları temizlemek için direnişi körüklüyor. Bu iddiayı doğrulayan bilgiler, Rus medyasında manşetlere oturuyor.</p>

  <p>Çeçen direnişi, şu günlerde, üçüncü meyvesini veriyor. Türkiye’nin direnişi destekleyen tavrı, feribot eylemi ile dünya gündemine taşınıyor. Kürt sorununu Avrupa’nın himaye ve etkisinden kurtarmak isteyen ABD-Rus ekseni, Rusya’yı Kürt hareketinin sığınacağı bir yer olarak seçiyor. Bu seçimde, Türkiye’nin Çeçenler’i desteklemesi, Ruslar’ın Kürtler’e kucak açması ile dengeleniyor.</p>

  <p>Dikkat edilmesi gereken bir başka nokta; eylemin, onu yaratan sebeplerle ilişkisinin kesilmiş olduğu ve eylemin bambaşka taleplerin ifadesi için uygun bir zemin olacağıdır.</p>

  <p>Yani, bir yerdeki ağaçların kesilmesini protesto için düzenlenen bir eylem, bu insancıl ve barışçı kimliğinin tam tersi bir yola dökülebilir ve mesela bir başka ülke ile savaş talep edilebilir.</p>

  <p>Bu gibi eylemleri yönlendirmek ve kendi siyasal amaçlarına hizmet eder hale dönüştürmek, gizli servislerin başlıca hünerlerinden biridir. Onlar açısından eylemin başlangıç hedeflerinin hiçbir önemi yoktur. Kalabalığı herhangi bir nedenle, genellikle çok haklı ve herkesçe hoş görülebilen bir amaçla sokağa dökmek yeterlidir.</p>

  <p>Türkiye, kitle eylemlerinin kontrolünü hiç bilmemektedir. Başka odakların yönlendirdiği eylemler çoğu zaman Türk güvenlik güçlerine fatura edilir ve güvenlik güçleri, yapmadığı bir işin bedelini öder. Çünkü güvenlik güçlerimiz olaya sadece hukuk açısından bakar ve her olayda bunun yetmediğini görüp hukuk dişi kaba kuvvet kullanır.</p>

  <p>Bu konuda polis ve asker hem karar veren hem de uygulayan konumdadır. Ancak olaya bakışları, eğitimleri ve her şeyden önemlisi genel görev anlayışları böyle bir sorunu çözemez, hatta olayların tamamen kontrolden çıkmasına neden olur.</p>

  <p>MİT bu gibi olaylarda tamamen devre dışıdır. Çünkü görevi sadece haber toplamaktır. Kaldı ki kendisine önleme görevi verilse bile, bugünkü şartlarda MİT’in yapabileceği fazla bir şey yoktur.</p>

  <p>Türkiye, yıllardır karşılaştığı toplumsal olaylarda bilgisizliğinin ve çaresizliğinin bedelini çok ağır biçimde ödemişken, yeni bir kargaşaya düşünsel ve kurumsal olarak hazırlıksız girmektedir.</p>

  <p><a id="bookmark15"></a><span style="font-style:italic;">[Şubat 1996]</span></p>
</body>
</html>
