<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark1"></a><span style="font-weight:bold;">Bilinmiyor</span></h1>

  <p>BİR ülke yönetiminin davranışlarını değerlendirirken göz önüne aldığımız ilk şey, onun açıklanmış ideolojisidir. ABD’nin liberal-kapitalist; Rusya’nın, en azından geçmişte, komünist ilkelere göre hareket edeceğini varsayarız.</p>

  <p>Oysa komünizm devletin giderek yok olacağını; liberalizm, devletin rolünün en aza indirileceğini söylerken, her iki güç de tarihin en büyük ve etkili devlet örgütlenmelerini kurmuşlardır. Söylemle gerçekleşenler arasındaki bu büyük uçurum acaba diğer alanlarda da var mıdır? Eğer yöntemleri açıklanmış ideolojilerine uygun davranmıyorlarsa, onları yönlendiren, hedeflerini belirleyen, metotlarını tayin eden düşünce sistemi nedir?</p>

  <p>Bir ülkenin yaptıkları, ancak kendi düşünce sistemi içinde değerlendirilirse bir anlam ifade eder. Olayları nasıl algıladığını, uzun dönemli hedeflerini, belirli bir amaca ulaşmak için hangi metotları kullandığını bilmediğimiz bir örgütün davranışlarına karşı nasıl tavır belirleyeceğiz?</p>

  <p>Bu ülkelerin yönetimleri, halka belirli bir ideoloj iyi empoze ederlerken, kendileri bunun tamamen dışında ve şu anda kesinlikle bilmediğimiz bir düşünce modeli içinde davranmaktadırlar. Oysa, onların davranışlarını gizleyen kapının şifresi, bu düşünce modelidir ve ilk işimiz bu şifreyi çözmektir.</p>

  <p>Somut olayları gözlemlediğimizde ABD’nin, belki Rusya’dan da fazla, diyalektik düşünceden yararlandığını anlıyoruz. Herhangi</p>

  <p>bir amacı gerçekleştirirken, bu amaca karşıt oluşumları da kendisi hazırlamakta ve bunu amacına hizmet edecek biçimde yönlendirmektedir. Komünist ideolojiyle mücadele ederken, cepheden saldıranın yanında, içine girerek onu yenilgiye hazır hale getirmiştir. Buna karşılık eski SSCB ve yeni Rusya, dinci ve milliyetçi akımlarla yakından ilgilenmektedir.</p>

  <p>Buradan hareketle, bütün büyük güçlerin ideolojileri dışlayan, akılcı ve pragmatik bir yol izlediğini ve metotlarının benzeştiğini söylemek aşırı bir basitleştirme olur. En azından yaşamın amacı ve kendi ülkelerinin misyonu konusunda, metafizik alanlarda farklı tavırlar içinde olduklarına ilişkin birçok belirtiye rastlanabilir.</p>

  <p>İlk yaklaşım olarak bazı nirengi noktalarından söz edilebilir. Bu ülkelerin yönetimleri, kendilerini açıklanmış ideolojileriyle sınırlamamaktadır ve karşıt ideolojilere özgü analiz tekniklerini ve davranış kalıplarını reddetmemektedirler. Metotlardaki bu benzerliklere rağmen, dünyaya bakarken ve ülkelerinin misyonlarını belirlerken önemli farklılıklar sergilemektedirler.</p>

  <p>Kendilerini bağlı hissetmedikleri ideolojilerini, mutlak bir doğru olarak görmemekte ve amaçlarına hizmet ettiği ölçüde ve sürede kullanmaktadırlar. Şu anda bile dünyadaki birçok faaliyet alanında, farklı ideolojilerden yana olabilmektedirler. Gerektiğinde kendi ülkelerinde de bir değişimi gerçekleştirebilmektedirler. ABD’nin liberal-kapitalizm dışında bir dünya görüşünü benimsemesi, teorik olarak mümkündür.</p>

  <p>İdeolojileri aksini söylemesine rağmen, tarihin en güçlü devlet örgütünü yaratan bu ülkelerin, bilinenler dışında çok etkili bir silaha da sahip oldukları gözlenmektedir. Her ikisi de güç kaynaklarının halk olduğunu söylemelerine rağmen, kitleleri kolaylıkla yönlendirebilmekte; halkı temsil eden devlet yerine, devleti temsil eden halklar yaratabilmektedirler. Bir arslanın avının boğazına saldırması gibi, kendi dışlarındaki ülkelerin yöntemlerini ele geçirip halkları kontrol edebilmektedirler.</p>
</body>
</html>
