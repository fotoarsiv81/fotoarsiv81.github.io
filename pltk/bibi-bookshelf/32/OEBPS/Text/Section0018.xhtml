<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark10"></a><span style="font-weight:bold;">Suikast</span></h1>

  <p>YİRMİSİNDE bir gencin sıktığı kurşunlar, belki de başka çok az nedenle bir araya gelebilecek liderleri Kudüs’e taşıdı. İlk intiba, muazzam örgütlerin kurduğu sistemlerin bile sıradan bir insanı engelleyememesi idi. İsrail’in Araplarla barışmasını istemeyen biri, bütün barikatları aşıp hasmını bertaraf edebiliyordu.</p>

  <p>işin ilginç yani, sürecin hiç de katilin istediği biçimde gelişmeyeceğinin, Arap-lsrail barışının ivme kazanacağının anlaşılması oldu. Manzara garip ve çelişkili olmasına rağmen yapılan açıklama mantıksız görünmüyordu: Genç adam kızmış ve herkesin gösterebileceği tepkiyi gösterip hasım saydığını öldürmüştü. Ondan, eylemin ters tepeceğini hesaplaması beklenemezdi.</p>

  <p>Bir yanda bütün dünyayı yöneten ağlamaklı liderler, diğer yanda her köşe başında sürüyle karşılaştığımız gençlerden biri terazinin kefesinde aynı ağırlıktaydı. Serüven burada bitmiş ve söylenecek başka bir şey kalmamış görünmesine rağmen, biraz hayal ürününü andırsa bile, olayın başka bir boyutundan söz edilebilir.</p>

  <p>Asıl çatışma İsrail ile Yahudiler arasındadır. Bu söz, ilk bakışta ifade ettiği anlamda söylenmemiştir. Yahudiler, kendilerini adi ne olursa olsun bir devletin sınırlarına hapsetmekle bütün dünyada etkinliklerini sürdürmek arasında bir tercih yapmaktadır.</p>

  <p>Yönetenlerin, güçlerini sınırlı bir topraktan ve kendilerine biat eden bir halktan almaları çağı giderek geride kalmaktadır. Dünyanın belli yerlerindeki yöneticiler, bu eskimiş hakimiyet anlayışını bir yana bırakıp, etki alanlarını genişletmenin yolunun dünyayı bir bütün olarak algılamaktan ve etkilerini burada yaymaktan geçtiğini gördüler. ABD’deki seçkinlerin içinde önemli bir yeri olan Yahudiler, diğer seçkinlerle birlikte, egemenliklerini kendileri ile özdeşleşen ülkelerin dışına taşıyabileceklerini ve devlet kavramının anlamını yitirdiğini anladılar. İsrail ile özdeşleşen Yahudiliğin, ayaklarına bir bağ olacağını, güçlerini bunun sınırları üzerine hapsedeceğini, dünya üzerindeki ağırlıklarının, diğer ülkeler gibi nüfus, milli gelir, askerî güç gibi kavramların toplamından ibaret kalacağını fark ettiler. İsrail, onları sıradan bir ülkenin vatandaşları haline getirecekti.</p>

  <p>Tercihlerini yaptılar. İsrail’i kaderine terk edeceklerdi. Artık İsrail, Yahudiler için kutsallığını kaybetmişti. Belki de kutsal kitaplarda sözü geçen her somut şey, aslında soyut bir şeyin sembolü idi. Vaat edilmiş topraklar bu çöller olmamalıydı.</p>

  <p>Bir Yahudi’nin attığı kurşunlar İsrail’i derinden yaralıyor ve İsrail’in bir bütün olmadığını herkese anlatıyor. Anlaşmazlık Araplar’la barışın yapılıp yapılmamasında mıydı, yoksa daha köklü nedenlere mi dayanıyordu, sorusu askıda kalıyor.</p>

  <p>Anlaşıldığı kadarıyla Yahudiler, yüzyılların özlemini temsil eden İsrail’i bırakıp geri dönüyorlar. Somut hedefler yerini soyut ideallere bırakıyor ve Yahudiler diğer seçkinlerin arasına karışıp kayboluyorlar.</p>

  <p><span style="font-style:italic;">[Kasım 1995]</span></p>
</body>
</html>
