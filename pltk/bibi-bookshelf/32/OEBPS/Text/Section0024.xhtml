<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark17"></a><span style="font-weight:bold;">Bir hikâye</span></h1>

  <p>BİR zamanlar Osmanlı’da bir bey yaşardı. Çevresindekilere göre topraklarının ucu bucağı yoktu. Eşleri, sayısını bile bilmediği çocukları, etrafında pervane idi. Tanrı misafirleri odasını bir hana çevirmişler; yer, içer biraz da bahşiş alıp giderlerdi.</p>

  <p>Bey bunlardan hoşnuttu ama al atını hiçbir şeye değişmezdi. Atın sağrısı güneşte bir ateş topuna dönüşür, salkım saçak yelesi alev gibi oynaşırdı. Bey, belki de bir an önce atını sevmek için erken başladığı günü ahırda karşılardı. Elleri, atının vücudunda değmedik yer kalmayıncaya kadar dolaşır, kulağını küçücük ısırıklarla okşardı. Genel kanı, hiçbir atın onu geçemeyeceğiydi. Bey sırtına binince, at bir ok gibi fırlar, herkes onun koşmadığını, uçtuğunu söylerdi. Al atın sırtındaki beyi, başkaları padişahla kıyaslasalar bile o, konumunu kimse ile değiştirmek istemezdi.</p>

  <p>Ünü çevreye yayılan atta eşiktekinden beşiktekine, yedisinden yetmişine herkesin gözü vardı ama belki de alnının ortasındaki kocaman mavi boncuk ve daha önemlisi beyin duaları onu nazardan esirgiyor olmalıydı.</p>

  <p>Günün birinde bıçkının biri ata göz koydu. Tanrı misafiri gibi geldi, yedi, içti ve sabahın alaca karanlığında al ati mahmuzlayıp kaçmaya başladı. Haber tez yayıldı, başta bey olmak üzere sanki bir Osmanlı ordusu hırsızın peşine düştü. Önde, sırtında bıçkınla al at, arkasında beyin önderliğinde bir toz bulutunu andıran yanaşmalar ölümcül bir yarışa başladılar. Mesafe giderek daralıyordu. Bey, sesini önündekilere ulaştıracak kadar yaklaştı. Birkaç adım sonra yularına yapışacak ve atına kavuşacaktı.</p>

  <p>Birden içinden bir tedirgilik duydu. Başka atların yakalayabileceği bir at ne anlam ifade ederdi? Önündekine bağırdı:</p>

  <p>“Ahmak adam, kulağını ısır!”</p>

  <p>Bıçkın, çaresiz, öne eğildi ve atın kulağını ısırdı. Al at namludan çıkan mermi misali koşmaya başladı. Yanaşma ordusunun önündeki atlı giderek küçülüyor ve bir nokta haline geliyordu. Bey etrafındakilere seslendi:</p>

  <p>“Geri dönün! Al ata kimse erişemez!”</p>

  <p>* * *</p>

  <p>Her sabah “Allah devlete millete zeval vermesin” dualarıyla güne başlayan, kendileri fakir ama gönülleri zengin mi zengin milyonlar, ülkelerini kanlarıyla emzirmekten çekinmeyen bir anneyi andıran fidan gibi gençler, yoksulluğuna aldırmayıp ülkesinin zenginliği ve gücüyle övünmek isteyen kitleler, hırsızlara, soygunculara ve çıkarlarını her şeyin üstünde tutanlara bağırıyor:</p>

  <p>“Bari kulağını ısırın ahmaklar!”</p>

  <p><a id="bookmark18"></a><span style="font-style:italic;">[Nisan 1996]</span></p>
</body>
</html>
