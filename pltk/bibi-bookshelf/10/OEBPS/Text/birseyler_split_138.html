<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birseyler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">SİYASET ŞİİR VE TASAVVUF</h1>

  <p class="normal">Şiir, düşüncenin de dilin de sınırlarını zorlar. Şiirde siyasal amaç gözetmeyen, şiir-dışı hiçbir amaç gözetmeyen bir ozan, düzyazı diliyle kolay oluşturamayacağı ve anlatamayacağı bir gerçeği, bir doğruyu, şiirin düşünce yöntemiyle oluşturabilir ve şiir diliyle anlatabilir.</p>

  <p class="normal">1954’de yazdığım “İnsan” başlıklı bir şiirde,</p>

  <p class="normal">“elbette senden doğru söyleyecekti</p>

  <p class="normal">yazdığın şiir</p>

  <p class="normal">elbette senden çok duyacaktı</p>

  <p class="normal">söylediğin türkü”</p>

  <p class="normal">derken bunu belirtmiş oluyordum.</p>

  <p class="normal">Şiirin düşünce yöntemiyle ve diliyle ulaşılan bir doğruya ve gerçeğe, düzyazı dilinin düşünce yöntemiyle hiç ulaşılamaz demek istemiyorum. Ama şiirin yolu daha kestirmedir. Onun içindir ki, bazı “ümmi” kişilerin bile şiirle vardıkları doğrulara, gerçeklere, filozofların veya bilginlerin daha geç ve güç vardıkları çokça görülür. Büyük fizikçimiz Prof. Feza Gürsey, 1968’de Bilim Ödülü Töreni’nde yaptığı, “Yeni bir âlem-Yüksek Enerji Fiziği” konulu ilginç konuşmasını, halk ozanı Muhyiddin Abdal’ın dört dizesiyle bağlıyordu:</p>

  <p class="normal">“muhyiddinem dervişem</p>

  <p class="normal">hak yoluna girmişem</p>

  <p class="normal">on sekiz bin alemi</p>

  <p class="normal">bir zerrede görmişem...”</p>

  <p class="normal">Yirminci yüzyılın önde gelen bir fizikçisi, çağın fizik alanındaki en ileri aşamaları anlatılırken, on altıncı yüzyılda yaşamış bir halk ozanının tanıklığına başvurabiliyordu.</p>

  <p class="normal">Nice filozofun, bugün okunsa kolay anlaşılamayacak ciltler dolusu kitapta anlatmağa çalıştıklarını da, onların çağdaşları olan veya onlardan önce gelen, bazıları belki okur-yazar olmayan kimi halk ozanları birkaç dizede anlatıvermişlerdir.</p>

  <p class="normal">Şiirde, –fakat şiir-dışı bir amaç gütmeyen şiirde– bazı doğrulara veya gerçeklere daha kolay veya erken erişebilmenin nedeni, şiir yazarken düşüncenin, önbilgilerle, önyargılarla, art niyetlerle veya kişisel hesaplarla ve ihtiraslarla ya da toplumsal amaçlarla sınırlanmaması; anlatımınsa düzyazı dilindeki kurallarla bir ölçünün ötesinde bağımlı olmamasıdır. Bu engeller kalkınca, kafanın kepenkleri açılır, bilinçle bilinçaltının, hatta bilinçle ortak bilinçdışının<sup class="calibre2"><a href="../Text/birseyler_split_149.html#footnote-600-11" id="footnote-600-11-backlink">[11]</a></sup> haberleşme olanağı artar, üstelik duyguların ve sezgilerin düşünce sürecine katkısı çoğalır. Öylece ozan, siyasette, hatta felsefede veya bilimde güç ve geç varılan bir doğruya veya gerçeğe daha kolay ve erken varabilir.</p>

  <p class="normal">İnsan, ihtiraslarının ve kişisel hesaplarının ağına düşmese, önyargılarıyla ve art niyetleriyle kendini aldatıp sınırlamasa, önbilgileriyle düşüncesini ve kavrayışını engellemese, dış baskılardan ve kendi iç baskılarından kurtulabilse, kafasının kepenkleri açılır, duyguların ve duyarlığının antenleri gerilir ve daha doğru söyler ve “olduğundan daha büyük... daha iyi... daha güzel” olduğu çıkar ortaya.</p>

  <p class="normal">12 Temmuz 1975 Cumartesi günü Adapazarı’nın büyük alanında konuşuyordum. Bir ara sol yanımdaki yüksek yapının çatısından alana kâğıtlar atılmaya başladı. Halk aldırış etmeden beni dinliyordu. Bir arkadaşım basılı kâğıtlardan birini havada yakalayıp kürsüye getirdi, önüme koydu. Baktım, 22 yıl önce yazdığım “Sonra” adlı şiir vardı kâğıdın üzerinde. Siyasetle ilgisi olmayan bir şiir, tasavvuf türünde...</p>

  <p class="normal">İslâmın Türk kafasında ve gönlünde yansıması tasavvuf yoluyla, özellikle tasavvuf şiiri yoluyla olmuştur. Türkün kafasındaki arayışa ve gönlündeki sevgiye İslâmın ışığı değince, Türk İslâm tasavvufu doğmuştur.</p>

  <p class="normal">Din duygusu kiminde korkudan alır gücünü kiminde sevgiden... Din duygusu korkuyla beslenenler, genellikle bencil kişilerdir. Bu dünyada da bu dünyadan sonrası için de kendilerini düşünürler. Bu dünyada ve bu dünyadan sonra kendilerini güvence altına alma isteğidir çıkış noktaları... Din duygusunun gücünü sevgiden alanlarsa, korkuyla değil, bencil bir korunma duygusuyla ve yaşamdan sonrasını güvenceye bağlama kaygısıyla değil, bencillikten uzak bir sevgiyle ve gerçek inançla yönelirler Tanrıya... Genellikle Türkün din duygusunun temelinde, özellikle Türk İslâm tasavvufunu oluşturan din duygusunun ve anlayışının kaynağında, işte bu derin sevgi vardır. Tanrıya ve Tanrının yarattıklarına sevgi... Çıkış noktaları bu sevgi olanlar, Türk İslâm tasavvufunu oluşturmuşlardır.</p>

  <p class="normal">Din duygusu korkuya dayananlar bağnazlığa kolayca kapılırlar. Din duygusu sevgiye dayananlarsa bağnaz olamazlar. Bağnaz olmadıkları için de özgürce düşünürler ve ararlar.</p>

  <p class="normal">Yüzlerce yıl tepeden gelen ve insan yüreğinde korkuyu körükleyip sömürmeye yönelen bağnazlık baskısına karşın, Türk halkının özgür düşünceli ve hoşgörülü oluşu, ondaki din duygusunun sevgiye dayanışındandır.</p>

  <p class="normal">Bu sevginin özünde Tanrının birliği ve Tanrıyla birlik inancı bulunur. Bu sevginin amacı ise o birlikte erimektir, işte bu inançtan bu amaca yönelişin yoludur Türk İslâm tasavvufu... O nedenledir ki tasavvufun düşünce ve arayış okullarına “tarikat,” yani “yol” denilir.</p>

  <p class="normal">Gerçi zaman içinde o “yol”lar, “tarikat”lar da korkuyu ve bağnazlığı körükleyip sömürenlerce yozlaştırılmıştır. Kurumlaşmanın kaçınılması zor bir sonucu olan tutuculuk ve bağnazlık, o “yol”ları, “tarikat”ları da zamanla köreltip çıkmaza düşürmüştür. “Yol”, “tarikat,” adı üstünde, amaç değildir, araçtır. Ama kurumlaştıkça, tarikatlar, neredeyse araç olduklarını unutup amaç görüntüsüne bürünmüşlerdir. Fakat Türk halkı, özellikle Türk köylüsü, kurumlaşmanın katı duvarlarını, daima, sevgisiyle ve duygusuyla, sezgisiyle ve aklıyla aşabilmiştir. Bunun için başvurduğu en etkin yöntem de şiir olmuştur.</p>

  <p class="normal">Bu ulusal gelenek bugün de sürüyor. Seçkinler arasında hâlâ bir ölçüde geçerli olan düşünce yasakları ve baskıları bugünün Türk halk şiirinde, geçmişte olduğu gibi yine geçersiz kalıyor. Türk İslâm tasavvufunun engin kaynağından ve özgürlük geleneğinden aldığı önlenmez güçle Türk halkı, gerçekliğine ve doğruluğuna inandığı her düşünceyi yine özgürce söylüyor, inanmadıklarını da hoşgörüyle dinliyor.</p>

  <p class="normal">Bugünün Türk halk şiiri de, yüzyıllar boyunca olduğu gibi, sevgiyi ve “bir”liği dile getirmektedir. Dinsel düzeydeki “bir”lik inancını ve özlemini toplumsal düzeyde de yansıtmaktadır. Tasavvufta kendisini gerçeğe yakınlaştıran özgürlüğü, halk şiirimiz, toplum sorunları üstünde düşünürken de kullanmaktadır.</p>

  <p class="normal">Başlangıcından bugüne kadar Türk tasavvuf şiirinin baş konusudur “bir”lik... Benim “Sonra” şiirimin konusu da odur. Toplumda korkuyu ve bağnazlığı egemen kılmak isteyenler, insan değerini küçültmeye, insan kişiliğinin özgürce gelişmesini engellemeye uğraşanlar, Türk İslâm tasavvufundaki “bir”lik kavramından yüzyıllar önce tedirgin oldukları gibi, bugün de tedirgin oluyorlar Yüzyıllar önce Mevlana’nın “sende görecek göz yok” dediği türden kimseler, eskiden olduğu gibi bugün de bu konuyu istismara kalkışıyorlar.</p>

  <p class="normal">“Sende görecek göz yok. Görerek bakabilseydin eğer baştan aşağı O olduğunu görürdün,” demiş Mevlana... Bir dörtlüğünde de Tanrıya şöyle seslenmiş:</p>

  <p class="normal">“Sen bende ve ben sende beliririz ve saklanırız, ikimizin arasında benle sen yokuz.”</p>

  <p class="normal">Mevlana, “bir”liği reddetmenin, kendini “bir”den ayrı görmek olduğunu, had bilmezlik olduğunu, insanın kendinde Tanrı’dan ayrı bir varlık var sanması anlamına geldiğini düşünür. Bunu açıkça yazmış. Bu düşüncenin kaynağı da Kur’an-ı Kerim’in Bakara Süresindeki şu sözler olamaz mı?</p>

  <p class="normal">“Allah oğul edindi dediler; haşa, oysa göklerde ve yerde olanlar O’nundur. Hepsi O’na ram olmuştur. Gökleri ve yeri yoktan var eden Allahdır.”</p>

  <p class="normal">Yoktan var edilenin, kendini var edenden ayrı bir varlık gibi görmesi, Türk İslam tasavvufunun kabul edemediği bir anlayıştır.</p>

  <p class="normal">Mesnevi’de Mevlana, sen-ben ayrımının reddini, kapıyı vuran insanın şu öyküsüyle de dile getirir:</p>

  <p class="normal">“Dostu,</p>

  <p class="normal">‘Kim o?’ deyince,</p>

  <p class="normal">‘Ey gönül bahçesindeki sevgili, sensin,’diye karşılık verdi.</p>

  <p class="normal">Dostu,</p>

  <p class="normal">‘Ey ben, madem ki bensin, öyleyse gel, içeri gir, bu evde zaten iki kişiyi alacak yer yoktu,’ dedi.”</p>

  <p class="normal">Yüce halk ozanı ve mutasavvıfı Yunus Emre de, şiirlerinden birçoğunda bu anlamdaki “bir”lik düşüncesini dile getirir. İşte, değişik şiirlerinden derlenmiş birkaç örnek:</p>

  <p><br class="chapter" /></p>

  <p class="normal">“ikilikten usandım</p>

  <p class="normal">birlik hanına kandım.</p>

  <p><br class="chapter" /></p>

  <p class="normal">devşiriben ikiliğim</p>

  <p class="normal">birliğe yetmeye (ermeye) geldim.</p>

  <p><br class="chapter" /></p>

  <p class="normal">Hak cihana doludur</p>

  <p class="normal">kimseler Hakkı bilmez</p>

  <p class="normal">Onu senden iste</p>

  <p class="normal">O senden ayrı olmaz.</p>

  <p><br class="chapter" /></p>

  <p class="normal">Hem batınım (gizliyim) hem zahirim (görünenim)</p>

  <p class="normal">hem evvelim hem ahirim</p>

  <p class="normal">hem ben O’yum hem O ben’im</p>

  <p class="normal">hem o kerim-ü han ben’im.</p>

  <p><br class="chapter" /></p>

  <p class="normal">tevhid (birlik) imiş cümle âlem</p>

  <p class="normal">tevhidi bilendir adem</p>

  <p class="normal">bu tevhidi inkâr eden</p>

  <p class="normal">öz canına düşman imiş.”</p>

  <p><br class="chapter" /></p>

  <p class="normal">Benim “Sonra” şiirim, Türk halk şiirinin erişilmez yüceliği karşısında iddialı bir şiir değildir, ama halkımızın tasavvuf şiirinin geleneği içindedir; istismar konusu yapılmak istenen, “Sonra” şiirimdeki “bir”lik anlayışı da, yüzyıllar boyunca bütün halk şiirimizde, tasavvuf edebiyatımızda sürekli işlenen “bir”liktir. Mevlana’dan ve Yunus’dan aldığım sözler ve dizeler, bunun sayısız örneklerinden ancak birkaçıdır.</p>

  <p class="normal">“Sonra” şiirimde, Türk tasavvuf şiirinin bir başka teması daha yer alıyor:</p>

  <p class="normal">“ne Habil ne Kabil</p>

  <p class="normal">ne soy...”</p>

  <p class="normal">Kimi halk ozanlarımızın yüzyıllar boyunca işleye geldiği bu temanın da kaynağı Kur’an-ı Kerim’dir. İşte kanıtı Bakara Suresi’nde:</p>

  <p class="normal">“Rabbin meleklere,</p>

  <p class="normal">‘Ben yeryüzünde bir halife (insanoğlu) var edeceğim,’ demişti; melekler,</p>

  <p class="normal">‘Orda bozgunculuk yapacak, kanlar akıtacak birini mi var edeceksin? Oysa biz seni överek yüceltiyor ve seni takdis etmekte bulunuyoruz,’ dediler; Allah,</p>

  <p class="normal">‘Ben şüphesiz sizin bilmediklerinizi bilirim,’ dedi.”</p>

  <p class="normal">“Sonra” şiirimdeki “ne Habil ne Kabil ne soy” dizeleri de dünyada “bozgunculuk yapacak, kanlar akıtacakların varlığından bir yakınış...</p>

  <p class="normal">Kuran-ı Kerim’de, Habil’le Kabil öyküsüne, adları söylenmeden değinilir. Bilindiği gibi Habil’le Kabil, Adem’in iki oğludur. İkisi de birer kurban sunarlar. Habil’in kurbanı kabul edilir, Kabil’inki kabul edilmez.</p>

  <p class="normal">Kıskançlığa kapılan Kabil, Habil’i öldürür. Öylece, insanın yaradılışından sonra ilk kardeş kanı dökülür ve bunun laneti Kabil’in üstünde kalır. Kur’an-ı Kerim’in Maide Suresi’nde bu öykü anlatıldıktan sonra, şöyle denir:</p>

  <p class="normal">“Kim bir kimseyi bir kimseye veya yeryüzünde bozgunculuğa karşılık olmadan öldürürse, bütün insanları öldürmüş gibi olur.”</p>

  <p class="normal">Ayrılık gayrılık olmaksızın, kardeş kanı dökülmeksizin “bir”liğin barışı içinde dostça yaşama özlemi Türk tasavvuf şiirinde sık sık işlenen bir konudur. Yunus Emre, bakın bu konuda ne der:</p>

  <p class="normal">“çarh-ı felek yok idi</p>

  <p class="normal">canlarımız var iken</p>

  <p class="normal">biz o vakit dost idik</p>

  <p class="normal">azrail ağyar iken</p>

  <p><br class="chapter" /></p>

  <p class="normal">............</p>

  <p><br class="chapter" /></p>

  <p class="normal">Çalap aşkı candaydı</p>

  <p class="normal">bu bilişik ondaydı</p>

  <p><br class="chapter" /></p>

  <p class="normal">Adem ile Havva kandaydı (nerdeydi)</p>

  <p class="normal">biz onunla yar iken</p>

  <p><br class="chapter" /></p>

  <p class="normal">dün geldi safi Adem</p>

  <p class="normal">dünyaya bastı kadem</p>

  <p class="normal">İblis aldadı ol dem</p>

  <p class="normal">uçmakta gezer iken</p>

  <p><br class="chapter" /></p>

  <p class="normal">............</p>

  <p class="normal">ne gök vardı ne yer</p>

  <p class="normal">ne zeber (üst) vardı ne zîr (alt)</p>

  <p class="normal">komşu idik cümlemiz</p>

  <p class="normal">nur dağında yaylar iken</p>

  <p><br class="chapter" /></p>

  <p class="normal">ne oğul vardı ne kız</p>

  <p class="normal">ervah idik orda biz</p>

  <p class="normal">Yunus dosttan haber ver</p>

  <p class="normal">aşk ile göyner (içten yanar) iken.</p>

  <p><br class="chapter" /></p>

  <p class="normal">“Sonra” şiirimdeki,</p>

  <p><br class="chapter" /></p>

  <p class="normal">“ne ateş ne hava ne su</p>

  <p class="normal">ne en ne boy</p>

  <p class="normal">ne Habil ne Kabil</p>

  <p class="normal">ne soy”</p>

  <p><br class="chapter" /></p>

  <p class="normal">dizeleri, Yunus’un “ne gök vardı ne yer ne zeber vardı ne zir... ne oğul vardı ne kız”, dizelerinin bir yansımasından başka nedir ki?..</p>

  <p class="normal">İkisi de “çarh-ı felek yok” iken hüküm süren “dostluğa”, “komşuluğa, barışa”, “bir’liğe, “bilişik”liğe bir özlem...</p>

  <p class="normal">Fakat Türk İslâm tasavvufu hem bu özlemi duyar, hem de yaşamın gerçeğinde bu özlemin tam karşılanamayacağını bilir. Çünkü yaşam, kendi diyalektik mantığı ve düzeni içinde, karşıtların bir çalışmasıdır. Ancak o çatışmalar arasında sürdürülen bir arayışla ve sentez çabasıyla, “bir”liğe, dostluğa, barışa, huzura yönelinebilir.</p>

  <p class="normal">Yaşamın gerçeğiyle, var oluşun gerçeğiyle çelişen bu özlemin mantıklı bir sonucu da, yokluğu, yok olmayı özleyiştir. Zaman zaman Türk İslâm tasavvuf şiiri bu özlemi de dile getirir.</p>

  <p class="normal">Bu özlem bazen “bir”liğe erme isteğini de aşar, “bir”likte erimeyi, eriyip bitmeyi gözetir.</p>

  <p class="normal">İsmail Hüsrev Tökin, “Mevlana’da Yok-oluş Felsefesi” başlıklı yazısında şöyle anlatır bunu:</p>

  <p class="normal">“Mevlana’da gaye, bir olmak, bir bulmak, bir bilmek değildir. O, yolun sonunu bitmekte bulur. Tanrı vuslatına kavuşarak sevgilide yok olmak, hedefidir... Vuslat, yok oluşun ancak bir başlangıç kelimesidir.”</p>

  <p class="normal">Yaşam gerçeğinin, var oluşun, kaçınılmaz bir ürünü olan, karşıtların çatışmasını (diyalektiği), Mevlana da bir yerde Habil-Kabil örneğiyle anlatır:</p>

  <p class="normal">“Tanrı ak ve kara iki bayrak dikti. Biri Adem’di öbürü yol kesen şeytan. O iki büyük ordu arasında savaşlar oldu, gelip geçti. Bunun gibi, ikinci devrede Habil geldi. Onun arı ve ak nurunun karşıtı ve aykırısı Kabil oldu.”</p>

  <p class="normal">Yok olma, bitme nedir? Mevlana bunu da adeta bilimsel bir dille anlatır:</p>

  <p class="normal">“Yok olma, bitme, karşıtın karşıtını yok etmesiyle olur. Karşıt kalmadı mı sonsuzluktan başka bir şey kalmaz.”</p>

  <p class="normal">Öyleyse kesin barışın ve huzurun tek çaresi yok olmaktır. Mevlana bu özlemi de şöyle dile getirir:</p>

  <p class="normal">“Kişi tümden yok olmadıkça kesin “bir”lik olmaz. “Bir”lik erişmek değil, yitmektir.”</p>

  <p class="normal">Bir başka yerde de şöyle der:</p>

  <p class="normal">“Bu evrende derviş yoktur, hak ermişi yoktur. Olsa bile, o, ermişlik katına erişmişse yok olmuş demektir.”</p>

  <p class="normal">Karşıtların çatışmasını, kendi kendine oynanan bir “huzur tavlası”na benzeten Mevlana, şunları ekler:</p>

  <p class="normal">“Bu ben’im demek, gerçekte O’dur demektir. Ey canı biz ve ben kaydından kurtulan! Ey erkekte kadında söze ve niteliğe sığmaz ruh! Erkek-kadın kaydı kalkıp bir olunca o bir sensin. Kendi kendinle huzur tavlası oynamak için bu ben ve bizi vücuda getirdik. Bu suretle ben ve bizler tümden bir can haline gelirler. Sonunda da sevgiliyle bütünleşirler.”</p>

  <p class="normal">Bu bütünleşmeyi, yine Mevlana, “Ben sudan, ateşten ve esen havadan değilim. Biçimlenen kilden de değilim. Aştım bütün onları” diye anlatır.</p>

  <p class="normal">Ben de, şiirimde, “ne ateş ne hava ne su” diyerek, o bütünleşme özlemini dile getirmeye çalışmışım.</p>

  <p class="normal">“Bir”liğe erdikten sonra yok olma özlemini, Yunus Emre ise şöyle dile getirir:</p>

  <p><br class="chapter" /></p>

  <p class="normal">“ilahi bir aşk ver bana</p>

  <p class="normal">nerdeyim bilmeyeyim</p>

  <p class="normal">yavı kılayım (yitireyim) ben beni</p>

  <p class="normal">isteyüben bulamıyayım</p>

  <p><br class="chapter" /></p>

  <p class="normal">............</p>

  <p><br class="chapter" /></p>

  <p class="normal">al gider benden benliği</p>

  <p class="normal">doldur içime senliği...”</p>

  <p><br class="chapter" /></p>

  <p class="normal">Bir başka şiirinde de Yunus bu konuda şunu söyler:</p>

  <p><br class="chapter" /></p>

  <p class="normal">“bu cihana gelmeden</p>

  <p class="normal">maşuk ile bir idim</p>

  <p class="normal">kul hüvallah sıfatlı</p>

  <p class="normal">bir bi-nişan nur idim</p>

  <p><br class="chapter" /></p>

  <p class="normal">o dem ki birlik idi</p>

  <p class="normal">nitesi dirlik idi</p>

  <p class="normal">o payansız kudrette</p>

  <p class="normal">ne Musa ne Tur idim</p>

  <p><br class="chapter" /></p>

  <p class="normal">bile idim hazrette</p>

  <p class="normal">o bi-kıyas kudrette</p>

  <p class="normal">ne şerikim var idi</p>

  <p class="normal">ne kimseye yar idim</p>

  <p><br class="chapter" /></p>

  <p class="normal">yer gök yaratılmadan</p>

  <p class="normal">kalu bela denmeden</p>

  <p class="normal">levh kalem çalınmadan</p>

  <p class="normal">miracda kadir idim.”</p>

  <p><br class="chapter" /></p>

  <p class="normal">Bir’likle yetinmeyip yok olmayı özlemenin, olmama özleminin kaynağı, uzun bir evrimden, çilelerden, aşamalardan sonra Tanrıya eriştiğinde ondan bir daha uzak düşmeme isteğidir. Bir daha karşıtların savaşının acısına katlanmama isteği... Yalnızca barışın, sevginin, “bir”liğin egemen olacağı bir yaşam veya yaşamsızlık özlemi...</p>

  <p class="normal">Fakat bu özlemi, birbirinden güzel türlü deyişlerle dile getiren Türk İslam tasavvufunun ozanları, bir yandan bu özlemi duyarlar, bir yandan da yaşamın ve yaşam içindeki sürekli karşıtlar savaşının acısına, çilesine katlanırlar. Yollarını o çilede ararlar. Özlemleri, bu katlanışta onlara güç katan bir ışıktır, bir umuttur, bir ülküdür.</p>

  <p class="normal">Yaşamdan elini eteğini çekmiş, insanlığa sırtını çevirmiş, yüreğini-kafasını topluma örtmüş bencil dervişliğini de, manastır keşişliğini de reddeder Türk İslâm tasavvufu.</p>

  <p class="normal">Hem yokluğun kesin ve sonsuz huzurunu özler Yunus, hem de korkmaz yeniden oluştan:</p>

  <p><br class="chapter" /></p>

  <p class="normal">“korkma ulaşık isen</p>

  <p class="normal">ne olursan olasın”</p>

  <p><br class="chapter" /></p>

  <p class="normal">der.</p>

  <p class="normal">“Sonra” şiiri de, işte, ulaştıktan, “ulaşık” olduktan sonra yeniden olup olmamanın bir iç tartışmasıdır.</p>

  <p class="normal">Türk İslâm tasavvufunu oluşturan nice büyük ozan, yüzyıllar boyunca, benden çok daha güzel dile getirmişler bu düşünceleri, bu iç tartışmayı...</p>

  <p class="normal">Bu tür düşünceleri yadırgayanlara, kendisine saldıranlara, sizde “görecek göz yok” demiş Mevlana... Dinsel inancından kuşku duyanlara da bir ince sitemde bulunmakla yetinmiş:</p>

  <p class="normal">“canım tende oldukça Kur’anın kölesiyim</p>

  <p class="normal">o seçkin Muhammed yolunda ölesiyim</p>

  <p class="normal">her kim bu sözden başka bir söz söylerse benden</p>

  <p class="normal">hem ondan üzülürüm hem o sözü diyenden,”</p>

  <p class="normal">demiş.</p>

  <p class="normal">Yunus Emre ise, halk diliyle tatlı tatlı alay etmiş öyleleriyle:</p>

  <p><br class="chapter" /></p>

  <p class="normal">“hakikat bir denizdir</p>

  <p class="normal">şeriat onun gemisi</p>

  <p class="normal">çoklar girdi gemiye</p>

  <p class="normal">denize dalmadılar</p>

  <p><br class="chapter" /></p>

  <p class="normal">çoklar geldi kapıya</p>

  <p class="normal">kapıyı tuttu durur</p>

  <p class="normal">içeriye giriben</p>

  <p class="normal">ne varın bilmediler.”</p>

  <p><br class="chapter" /></p>

  <p class="normal">Fakat öylelerinin, Mevlanalar, Yunus’lar yaşarken de, şimdi de kapalı tutmaya uğraştıkları kapıyı halkımız, özgür düşüncesiyle, sevgisiyle, sezgisiyle, şiiriyle daima aralayabilmiş. Onun için ben de kaygı duymuyorum. “Görecek göz”ü olmayanlar, “gemiye girip denize dalmayanlar”, “kapı”yı tutup duranlar ne kadar uğraşırlarsa uğraşsınlar, Yunus’ları, Mevlana’ları, Hacı Bektaş’ları, Hacı Bayram’ları, Muhyiddin Abdal’ları ve daha nice Türk İslam mutasavvıfını yetiştiren ve anlayan Türk halkının, Türk İslam tasavvufu geleneği içinde yıllar önce yazdığım bir özentisiz şiirde benim ne dediğimi ve ne demediğimi haydi haydi anlayacağını biliyorum.</p>

  <div class="calibre1" id="calibre_pb_139"></div>
</body>
</html>
