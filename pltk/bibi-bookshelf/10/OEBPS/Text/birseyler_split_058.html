<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birseyler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">“ÖZGÜRLÜĞÜN ARDINDAN BİR AĞIT SÖYLEV” ÜZERİNE AÇIKLAMA</h1>

  <p class="normal">Bu şiirin ille 1980’lerin Türkiyesinde yazılması gerekmezdi yirminci yüzyılın belli dönemlerinin Yunanistanında da Şilisinde de Almanyasında da İtalyasında da İspanyasında da veya çağımızın özgürlüğü yakalamışken ya da yakalar gibi olmuşken zaman zaman yitiren daha nice ülkesinde de yazılmış olabilirdi</p>

  <p class="normal">Önemli olan Perikles’den yaklaşık iki bin beş yüz yıl sonra dünyanın herhangi bir ülkesinde böyle bir şiir yazma gereğinin duyulması</p>

  <p class="normal">Perikles kim</p>

  <p class="normal">Perikles milattan önce beşinci yüzyılda Atina devletinin başı ve bu devletin özgürlük ve demokrasi simgesi idi</p>

  <p class="normal">Atina halkı Peleponezya Savaşı’nda ölen yurttaşları için düzenlenen törende konuşma görevini ona vermişti</p>

  <p class="normal">Perikles’in o söylevi AĞIT SÖYLEV diye bilinir</p>

  <p class="normal">Oysa Perikles savaşta ölenlerin ardından ağıt yakmak yerine uğrunda can verdikleri devletin demokrasisini anlatmayı yeğlemişti Atinalılara</p>

  <p class="normal">Çünkü Perikles’e göre devlet öyle bir demokrasinin varlığıyla uğrunda can vermeye değecek kadar değer kazanırdı</p>

  <p class="normal">Bundan yaklaşık iki bin beş yüz yıl önceki o söylevde Perikles’in Atina anayasası ve demokrasisi üzerine söyledikleri çağımız insanlığı için bile özlü bir demokrasi dersidir</p>

  <p class="normal">Perikles’e göre Atina demokrasisinde</p>

  <p class="normal">• Herkes eşitti</p>

  <p class="normal">• Yasalar önündeki eşitlik fırsat ve olanak eşitliğiyle yaşama aktarılırdı</p>

  <p class="normal">• Yasaların doğal hukukla uyumlu olması gözetilirdi</p>

  <p class="normal">• Herkese düşünce özgürlüğüyle birlikte düşüncelerini gerçekleştirmek için çaba gösterme özgürlüğü de tanınırdı</p>

  <p class="normal">• Özgürce yaşayıp davranmak toplumun değer ölçülerine uymayanların bile hakkıydı</p>

  <p class="normal">• Ama tüm bu özgürlükleri kullanırken herkes başkalarının ve karşıtlarının da özgürlüğüne ve herkese eşitlikle uygulanan yasalara saygılı olmalıydı</p>

  <p class="normal">ve özgürlük ve hoşgörü emek ve eşitlik katılım ve sorumluluk bu demokrasinin temel taşlarıydı</p>

  <p class="normal">Perikles’e göre her yurttaş devletin yönetimi konusunda bilgili olmalıydı ve yönetimle de siyasetle de yakından ilgilenmeliydi</p>

  <p class="normal">Bu bilgiyi edinme gereğini duymayan veya bu ilgiyi göstermeyen yurttaşlar “zararsız” değil “yararsız” kişiler sayılmalıydı</p>

  <p class="normal">Perikles herkesi sürekli açık tartışmaya ve eleştiriye çağırıyordu söylevinde</p>

  <p class="normal">Tartışma ve eleştiri özgürlüğü olmadan ve kullanılmadan devletin sağlıklı biçimde yönetilemeyeceğini vurgulayan Perikles</p>

  <p class="normal">“tartışmayı yönetimde uygulamaya ve etkinliğe engel saymak şöyle dursun görevlerimizi yapmaya girişirken eğer yurttaşlar bize neler yapmamız gerektiğini söylememişlerse bunu eksiklik sayarız” diyordu ve şunları ekliyordu</p>

  <p class="normal">“Biz Atinalılar iki niteliği çok çarpıcı biçimde bağdaştırırız</p>

  <p class="normal">• bir yandan eylemde kararlılık ve cesaret</p>

  <p class="normal">• bir yandan da eyleme geçmeden önce enine boyuna tartışma</p>

  <p class="normal">onun içindir ki bizim cesaretimiz cehaletten kaynaklanmaz ve bizde tartışma bir kararsızlık etkeni olmaz” diyordu</p>

  <p class="normal">Perikles söylevini</p>

  <p class="normal">“Yakınlarınızın ardından yeterince ağladınız evlerinize dönebilirsiniz artık” diye bağlıyordu</p>

  <p class="normal">İşte bunlar Perikles’in yaklaşık iki bin beş yüz yıl önce Atina demokrasisi üzerine söylediklerinden bir özet ve alıntılar</p>

  <p class="sagnormal">Bülent Ecevit</p>

  <p class="sagnormal">1987</p>

  <div class="clrb"></div>
</body>
</html>
