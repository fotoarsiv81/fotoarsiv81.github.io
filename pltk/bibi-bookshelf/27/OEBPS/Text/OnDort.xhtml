<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>ON DÖRT<br />
  ANKARA’DAKİ DAVA, KUVAYİ MİLLİYECİLER İLE<br />
  İTTİHATÇILARIN HESAPLAŞMASIYDI</h2>

  <p>Cavit Bey savunmasını yaparken salonda çıt çıkmıyordu.</p>

  <p><b>“- Bendenize bir de ahlaki suç yüklediniz. Niçin Anadolu’ya geçmediğimi sordunuz.</b></p>

  <p><b>Reis Beyefendi, siz şahsen ne yaparsanız yapınız; hangi hizmette bulunursanız bulununuz; bir mislini daha yapmayacağınız bir işi yaptığınız, düşmana kurşun atmak fazilet ve ulviyetini gösterdiğiniz zaman, sonradan size katılan arkadaşlarınız İstanbul kaldırımlarında dolaşıyorlardı. Kimisi o zaman mantar gibi biten partilere girip çıkıyorlardı. Hiç kimsenin o zaman kaçtığını görmedim.</b></p>

  <p><b>Artık, namusuma emanet edilmiş bir şey olmakla beraber söyleyeceğim. Temmuz ortalarında bir akşamdı, tanımadığım bir şahıstan aldığım bir tezkerede diyordu ki;</b> “Yarın İstanbul’dan temsilci olarak Sivas’a gider misin?” <b>Feyziye Mektebi müdiresi Nakiye Hanım’ı aradım, buldum. Dedim ki</b> “Böyle bir tezkere aldım, gidebilir miyim?” <b>Bu işlerle meşgul olduklarını bildiğim Adnan Bey’le Halide Hanım’a gönderdim. Bir müddet sonra aldığım cevapta</b> “Bu işle meşgul olanlar, sizin Sivas’a gitmenizi uygun bulmuyorlar”… <b>Bunun üzerine gitmedim. Çıkan ilk fırsatta, sadık ve vefakar dostumun sağladığı vasıtalarla Avrupa’ya gittim. Ve gittiğimin ertesi günü İstanbul’da saklandığım evi bastılar. Eğer gitmemiş olsaydım, Malta’ya sürülecektim, yahut Damat Ferit’in Harp Divanında on beş yıl hapis cezası ile cezalandırılacaktım<sup><a href="../Text/Notlar.xhtml#dn60" id="dn60b">(60)</a></sup>.</b></p>

  <p>Ankara’daki dava, Kuvayi Milliyeciler ile İttihatçıların hesaplaşmasıydı. Küçük Talat, Dr. Nazım, Salah Cimcoz, Hüseyin Cahit, Mithat Şükrü, Ahmet Nesimi, Eyüp Sabrı, Hamal Ferit, <b>“Karakol Cemiyeti”</b> kurucuları Galatalı Şevki Bey ile Albay Kara Vasıf gibi ittihatçılar bir eski ittihatçı tarafından sorgulanıyordu.</p>

  <p>Mahkeme başkanı Kel Ali de eski bir İttihatçıydı. Sultan Abdülhamid, 31 Mart olayından sonra tahttan indirilip Selanik’e götürülürken muhafız birliğinde görevli olanlardan biri de Ali Bey’di. Balkanlarda çete savaşlarına katılan Ali Bey, Trablusgarp’da ve Derne’de Mustafa Kemal ile birlikte savaşmış; Mayıs 1919’da 171. Piyade Alay Komutanı olarak Ayvalık’ta Yunan kuvvetlerine karşı savaşıp haklı bir ün kazanmıştı. Kel Ali, İngilizler tarafından Malta’ya sürülenler arasında da yer almıştı.</p>

  <p>Mahkeme üyesi Kılıç Ali, Kafkas Ordusu’nda Enver Paşa’nın kardeşi Nuri Paşanın emir subaylığını yapmış; 1919’da <b>Heyet-i Temsiliye</b>‘ye katılmış; Mustafa Kemal’in emriyle Maraş ve Antep’te Fransızlar’a karşı direnişleri örgütlemişti. İstiklal Mahkemesi’nin öteki üyesi Dr. Reşit Galip Kurtuluş Savaşı yıllarında Tavşanlı‘da <b>Müdafaai Hukuk Cemiyeti</b> başkanlığı yapmıştı. Savcı Necip Ali de Denizli’de Kuvayi Milliye örgütünü kurmuştu.</p>

  <p>Üç Aliler -Kel Ali, Kılıç Ali, Necip Ali- ve Dr. Reşit Galip, belki de Kuvayi Milliye adına yurt dışına kaçan ittihatçılardan hesap soruyorlardı. Suikast unutulmuş; sorgu ve savunmalar, ittihatçılar üzerinde yoğunlaşmıştı. Bu yüzden Cavit Bey, savunmasını ittihat ve Terakki dönemi ile ilgili sorumluluğuna ayırmıştı.</p>

  <p><b>“- Hakim efendiler;</b></p>

  <p><b>Bu memlekette, millet mukadderatına vaz-ı yed etmiş bulunanların içinde harp mesuliyeti olmayan üç kişi varsa, bunun birisi benim; yalnız benim. (…) Bu memleketin, harbin müthiş kabusu altına girmemesi için üç ay geceli gündüzlü çalıştım, tepindim, uğraştım. Harbin mesuliyetinde bana isabet edecek hiçbir vicdani pay yoktur, Hakim Efendiler.</b></p>

  <p><b>Harbe girildiği gün, nasıl girildiğini gördüğümden itibaren, mukavemet ve mücadele kapısı açtım. Harp açanlara, Mısır’ı alacağız diyenlere, Efendiler, Mısır’ı alıp da ne yapacaksınız? Bizim elimizde biri Irak, biri Adana olarak iki Mısır var. Bunlar harabe ve virane halde, çöl halinde dururken bu üçüncü Mısır’ı buna katmak için mi harp edeceksiniz? (…) Bu memleketin malik olmadığı şey insandır. Harp sahalarında telef olacak yüz binlerce Türk’ü düşünmüyor musunuz? Ve bunların kaybını karşılayacak hangi zafer, hangi muvaffakiyet olabilir, sualini sordum. Fakat bütün bu suallerim cevapsız kaldı. Karşımdaki adamların Kuran’a iman ettikleri kadar Almanya’nın zaferine iman ettiklerinden dolayı suallerim cevapsız kaldı. (…) Kalbim parçalanarak arkadaşlarımdan ayrıldım. İstifa ettim. Bu benim için çok ağır bir şeydi. İttihat ve Terakki’nin hemen hemen teşekkülünden beri birlikte çalıştığım insanlardan, Meşrutiyet’in ilanından sonra aynı bayrağın altında en mukaddes fikirleri müdafaa ettiğimiz arkadaşlardan ayrılıyordum.”</b></p>

  <p>Cavit Bey, parlak ve edebi üslubu ile yaşamını anlatıyor; Maliye Bakanı olarak aldığı kararları ve gerekçelerini açıkladıktan sonra şunları söylüyordu:</p>

  <p><b>“- Mekteb-i Mülkiye’den çıkıp da üç kuruş aylıkla katip olarak devam ettiğim günden bugüne kadar bütün gelir ve masrafım kayıtlıdır. Bunun içinde haksız ve gayrimeşru kazanılmış bir tek santim bile yoktur. Ben, hayatı ve devlete hizmeti böyle telakki etmiş ve siyaset yolunda yürümüş bir adamım. Hiçbir servetim, memleket üstünde dikili bir taşım, memleket içinde ve dışında bir kuruşluk servetim yoktur. Öldüğüm zaman ailem aç ve muhtaçtır. İşte İttihat ve Terakki’de on sene Maliye saltanatı eden, milyonlarla, kağıt değil altınlarla oynayan bir adamın tercüme-i hali”<sup><a href="../Text/Notlar.xhtml#dn61" id="dn61b">(61)</a></sup>.</b></p>

  <p>Savcı, Cavit Bey’i Kara Kemal ile birlikte Nişantaşı‘ndaki evinde gizli toplantılar yapmakla suçlamıştı. Cavit Bey, o günlerde kulaktan kulağa yayılan ve elden ele geçen savunmasında bu konuda kendisini şöyle savunuyordu:</p>

  <p><b>“- … Demek ki, Kara Kemal, bir gün tekrar iktidara gelmeyi ve arkadaşlarını iktidara getirmeyi, Talat Paşaların, Enver Paşaların, Cemal Paşaların kaçtıkları günden beri kurmuş ve Milli Mücadelenin zaferi kati olarak sonuçlanmadan önce ve bendenizin de İstanbul’a gelişinden 5-6 ay önce tekrar bu işlere başlamıştır. Bunların hiçbirinde benim alaka ve irtibatım yoktur. Kara Kemal, bu fena fikir ve ruh ile hareket etmiş ise o halde kendisinin muhalefete geçmek için bir teşvikçiye, destekçiye ihtiyacı olduğu nasıl teslim edilir? Ve böyle bir şey nasıl iddia olunabilir? Reis Beyefendi; hiçbir zaman bendeniz, Kemal Bey’i siyaset yapmak ve muhalefete geçmek için katiyen teşvik etmedim. (…) En nihayet, benim kudretim nedir ki, Kemal Bey’i teşvik edeyim. Asıl para, kuvvet, şirketler, adamlar, Kemal Bey’in elindeydi. (…) Bunlar için benden yardım istemezdi, ihtiyacı da yoktu.”</b></p>

  <p>Cavit Bey, daha sonra <b>“Kör İhsan”</b> diye bilinen <b>“Ergani mebusu”</b> Ali İhsan Bey’in kendisi hakkındaki ifadesine değiniyordu.</p>

  <p><b>“- İhsan Bey… 9 maddelik programın Terakkiperver Partisi’nin programı olduğunu söylüyor. Bunun ne kadar “absurde” olduğu muhakkaktır. Ali İhsan Bey, 9 maddelik programın benimle Memduh Şevket Bey arasında Mes’adet Han’ında müzekkere edildiğini söylüyor. Bunun ne kadar manasız bir şey olduğu meydanda. Çünkü 9 maddelik program yapıldığı vakit, Memduh Şevket bey’in nerede olduğunu siz bilirsiniz. Kendisi Batum’da mıydı? Bakü‘de mi?”</b></p>

  <p>Cavit Bey, Nişantaşı‘ndaki evinde yapılan toplantıları da şöyle açıklıyordu.</p>

  <p><b>“- Reis Beyefendi, şimdi asıl meseleye geliyor, gizli teşkilat konusuna, taa İttihat ve Terakki programının yapıldığı günden beri farz ettiğiniz gizli teşkilat meselesine. O gizli teşkilat tarafından verilen suikast kararından katiyen malumatım yoktur. Bir insanın bir şeyi yaptığını ispat etmek gerekir. Ben bir şeyi yapmadığımı nasıl ispat edebilirim? Ben bütün hayatımda, hiçbir zaman, hiçbir kimseye karşı -hatta en müthiş düşmanlarıma karşı, hayatıma, şerefime, namusuma tecavüz edenlere karşı- şiddet kullanmadım. Ve şiddet kullanılmasına da hiçbir zaman razı olamamış, taraftar olmamış bir insanım. Hiçbir hareketimde, hiçbir konuşmamda, hiçbir yazımda şiddet yoktur.”</b></p>

  <p>Kara Kemal, Cavit Bey’e suikast planından söz açmış mıydı?</p>

  <p><b>“Hayır”</b> diyordu Cavit Bey, <b>“Size bütün mukaddesatım namına yemin ederim ki, bana bu teşebbüsten bahsetmemişlerdir. Ve hiçbir zaman gizli teşkilattan bahis etmemiştir. (…) Hiçbir şeyden haberdar değilim; masumum, bigünahım, bana yazıktır ve günahtır. Hem niçin yapacağım? Siz kendiniz de kabul edersiniz, ilk gününden itibaren siyasete girmek istemedim. Milletvekili olmak istemedim. Hem milletvekili olup da ne yapacağım? Benim ayda bin lira temin eden bir memuriyetim var. Bu Tunus Gediği yahut Hindistan Valiliği gibi herkesin gıpta ve hasedi onun üzerinedir. Şimdi bunu bırakıp Maliye Bakanı olmak için mi bunları yapacağım. İnsaf ediniz, hakim efendiler.”</b></p>

  <p>Cavit Bey dillere destan savunmasını şöyle noktalıyordu:&nbsp;</p>

  <p><b>“50-60 sene evvel bir büyük Türk şairinin saltanat hakimleri için söylediği</b> “Layık mıdır insan olana vakti kazada / Hak zahir iken batıl ile hükmü imal et” <b>sözlerinin yüksek ve muhterem Cumhuriyet hakimleri için söylenmeyeceğini göreceksiniz. İşte bu ümit ile mukadderatımı ellerinize tevdi ediyorum. Hakkıma mağrur, vicdanlarınızdan emin olarak hükmü adaletinizi bekliyorum.”</b></p>

  <p>Bu parlak savunmanın İstiklal Mahkemesi üzerinde en küçük bir etkisi bile olmadı. Cavit Ney, Dr. Nazım, Artvin milletvekili Hilmi Bey ve Naili Bey ölüm cezalarına çarptırıldılar. Yurt dışında bulunan eski başbakanlardan Rauf Bey ile yakalanmayan eski İzmir Valisi Rahmi Bey yokluklarında 10’ar yıl hapse mahkum oldular. Başta Küçük Talat Bey ve Kara Vasıf olmak üzere öteki İttihatçılar aklandılar.</p>

  <p>Kararda, İttihat ve Terakki liderlerinin memleketi düşmanın ayakları altına atıp yurt dışına kaçtıkları, savaştan sonra, Berlin, Moskova ve Batum’da iktidarı ele geçirmek için kararlar aldıkları anlatıldıktan sonra şu gerekçeye yer veriliyordu:</p>

  <p><b>“- … Birinci ve İkinci Lozan Konferansları sırasında Cavit Bey’in Şişli’deki evinde toplanan gizli kongrede eski maksatlarını sağlamak için kararlar alındığı ifade ve itiraflarla tamamen belirlenmiş ve ortaya çıkmıştır. (…) Sözü edilen kongrenin genel mahiyetteki birinci toplantısından sonra İttihat ve Terakki’nin sevk ve idare komitesinin rolünü üstlenen Cavit, Cahit, Kara Kemal, Şükrü, İsmail Canbulat, Dr. Nazım, eski Ardahan milletvekili Hilmi, Rahmi ve Nail Beylerden kurulu yöneticiler, bu tarihten sonra geceli gündüzlü gizli toplantılarda İttihat ve Terakki’nin bütün memlekette, eski üye ve mensuplarının kendilerini izleyeceklerini düşünerek milli fedakarlıkların ve bunun sonucu olan milli zaferin memleket yararına azami kazancı sağlamak için yeni mücadelelere giren hükümeti bir surette devirerek yerine geçebileceklerini, Cavit Bey’in başkanlığında görüştükleri anlaşılmış ve bu görüşmelerin gizli tutulmasına fevkalade önem verildiği, Kara Kemal’in yanlışlıkla daveti üzerine eve gelen Hüsnü Bey’in odaya alınmaması ile belli olmuştur.”</b></p>

  <p>Mahkeme, Cavit Bey’i kabul ettiği şu gerekçe ile suçluyordu:</p>

  <p><b>“- İlk ve güçlü engel gördükleri cumhurbaşkanını suikast yoluyla öldürerek hükümet darbesi projesini uygulamak üzere, Şükrü, Kara Kemal, Hilmi, Nail Beylerden oluşan icra ve teşkilat kurulduğu ve kurulun lideri olan Cavit Bey’in Kara Kemal aracılığı ile yeni kararın gerektirdiği görevlere, Arif Bey ve Rüştü Paşa, Hafız Mehmet gibi haris, Abdülkadir ve Sarı Efe Edip gibi suikast gibi işlere alışık şahısla, Ziya Hurşit ve Çopur Hilmi gibi alet olmaya elverişli ve Laz İsmail ve Gürcü Yusuf gibi suç işlemeyi geçim kaynağı kabul etmiş gafillerle takviye edildiği ve örgütün genişletilmesine çalışıldığı, davanın başından beri bizzat suçluların ve sanıkların itirafları ile belirlenmiştir…”<sup><a href="../Text/Notlar.xhtml#dn62" id="dn62b">(62)</a></sup>.</b></p>

  <p>Mahkeme, Terakkiperver Cumhuriyet Partisi’nin Meclis dışında Cavit, Cahit, Kara Kemal, Dr. Nazım, Rahmi, Nail, Hilmi Beyler, Meclis içinde de Rauf, Şükrü, İsmail Canbulat’ın Halk Partisi’ni ele geçirmeyi planladıklarını, yapılan gizli toplantılarda, önce, Birinci ve İkinci Grupları birleştirerek her iki gruptaki eski İttihatçıları toplamayı, bunda başarı sağlanamazsa, İttihatçılar adında 15-20 kişilik bir milletvekili grubu ile Rauf Bey’in yardımıyla kabul ettirmek, bu da olmazsa, o zaman İttihat ve Terakki adıyla ortaya çıkarak, 6 oka karşı 9 ilke kabul edilerek meydan okunması kararı alındığını; ancak İttihat ve Terakki’nin kamuoyunda destek bulmaması üzerine Terakkiperver Partisi aracılığı ile Halk Partisi’ni ele geçirmeyi tasarladıklarını kabul ediyordu.</p>

  <p>Mahkemeye göre Cavit Bey ile Kara Kemal, bu oluşumun liderleriydi.</p>

  <p>Cavit Bey, cezaevi müdürünün odasında karar okunurken <b>“Yaa, demek böyle. Yazıklar olsun!..”</b> diyecek; eşi ve çocuğunu arkadaşı Hüseyin Cahit Bey’e emanet ettiğini söyleyecek ve <b>“Gazi Paşa Hazretlerine de selam ve hürmetlerimi söyleyin”</b> diyecek ve sandalyeye çıktıktan sonra da <b>“Allahın laneti, zalimin üstündedir. Zulümdür bu, zulüm!..”</b> diye bağıracaktı.</p>

  <p>Nail Bey, karar okunurken <b>“Evet… Adilanedir… Tamam, adilanedir”</b> diyecek; sehpaya çıkarken <b>“Millet sağ olsun, vatan payidar olsun”</b> diye bağıracak; cellata <b>“Her zaman sandalye görünce otururduk, meğer bu başka sandalye imiş. Daha önce idam edilmediğim için teşrifatını bilmiyorum. Kusura bakmayın”</b> diye takılacaktı. Hilmi Bey de <b>“Size de, beni bu akıbete sürükleyenlere de hakkımı helal ediyorum”</b> diyecekti<sup><a href="../Text/Notlar.xhtml#dn63" id="dn63b">(63)</a></sup>.</p>

  <p>Cavit Bey’in oğlu Şiar Yalçın ile Ankara’daki evinde bütün bu olayları görüşüyoruz. İttihatçılığı, İstiklal Mahkemeleri’ni ve Kel Alileri… Şiar Yalçın’a Atatürk’ü bugün nasıl değerlendirdiğini soruyorum. Şöyle yanıtlıyor:</p>

  <p><b>“- Atatürk’ü Türkiye’nin halaskarı olarak tutarım, severim. İdamdan direkt olarak sorumlu tutmam. Bunlar ihtilalin cilveleridir. Babam asıldı diye Atatürk’e düşmanlığım yoktur.”</b></p>
</body>
</html>
