<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>ON İKİ<br />
  İSTİKLAL MAHKEMESİNİN “ŞAHSİ KANAATİ”</h2>

  <p>Şiar’ın defteri.</p>

  <p>“ 19 Haziran 1926 Cumartesi:</p>

  <p><b>Gece bizde misafir olan Bekir Sami Bey ile şehre indik.</b></p>

  <p>- Cavit Bey siz misiniz?</p>

  <p><b>- Gazetelerde, suikasttan bahis ediyorlardı. Bekir Sami için hadi neyse!.. Benim için? İki seneden beri siyasete kat’i olarak veda etmiştim. Yakından uzaktan hiçbir alakam yoktur.”</b></p>

  <p>İttihat ve Terakki’nin bu ünlü Maliye Nazırı Cavit Bey, o tarihte bir yaşında olan oğlu Şiar’a bırakmak üzere yazdığı <b>“Şiar’ın defteri”</b> adlı günlüğüne, tutuklandığı ilk gün bu notları düşmüştü.</p>

  <p>Eski Dışişleri bakanlarından Bekir Sami (Kunduh) Bey o gece Cavit Bey’in Büyükada’daki evinde kalmıştı. Sabah, birlikte, Cağaloğlu’ndaki Düyunu Umumiye’ye gitmek üzere vapura binmişler, köprüde polisler ile karşılaşmışlardı:</p>

  <p><b>“- Cavit Bey siz misiniz?”</b></p>

  <p>Cavit Bey’i gözaltına aldıktan hemen sonra salıvermişlerdi. Arkadaşları kaçmasını salık veriyorlardı. Yakın dostu, Şükrü Naili Paşa, <b>“Böyle zamanlarda insan kim vurduya gidebilir, biraz uzaklaşsan”</b> diyordu. Ama Cavit bey <b>“Ne münasebet, neden kaçayım, bir şeye karıştığım yok ki”</b> diye diretiyordu<sup><a href="../Text/Notlar.xhtml#dn54" id="dn54b">(54)</a></sup> .</p>

  <p>Cavit Bey, gözaltına alınıp bırakıldıktan iki gün sonra, ayın 21’inde Büyükada’daki evinden alınıp, tutuklanmış; tutuklandığı gün karısı Aliye Hanım’a şu satırları yazmıştı:</p>

  <p><b>“- Sabırlı ol. Zaaf, korkusu olanların ve kabahatlilerin kârıdır. Alınları açık olanların bir şeyden pervaları yoktur”<sup><a href="../Text/Notlar.xhtml#dn55" id="dn55b">(55)</a></sup>.</b></p>

  <p>Cavit Bey’in sorgusu, 26 Temmuz günü başladı. Daha önce Küçük Talat Bey ve Dr. Nazım Beyler sorguya çekilmişlerdi. İzmir’deki karar ve idamlardan sonra Ankara’ya gelen İstiklal Mahkemesi, <b>“Kara Çete”</b> adı verilen ittihatçıları yargılıyordu… Kel Ali soruyor, Cavit Bey yanıtlıyordu:</p>

  <p>“- Mütareke esnasında izzet Paşa kabinesinde Maliye Nazırı olarak bulundunuz. Sonra Ferit Paşa kabinesi kuruldu. Siz de ortada kaldınız. Bunlar biliniyor. Ondan sonraki hayatınızdan başlayalım. Anlatın bakalım.</p>

  <p><b>- Önce, İzzet Paşa kabinesinden sonra Ferit Paşa gelmedi; Tevfik Paşa kabinesi kuruldu. Kabinenin kurulmasını izleyen günlerde tutuklamalar başladı. Tevfik Paşa geniş ölçüde tutuklamalara karşıydı. Damat Ferit Paşa kabinesini kurduktan sonra yeniden tutuklamalara başladı. Savaş sırasında bakanlık yapanların hepsinin tutuklanacağı söylentileri yaygınlaştı. Bunun üzerine ben de saklandım ve 175 gün kimseye görünmedim. Sonra memleketten uzaklaştım.</b></p>

  <p>- Nereye gittiniz?</p>

  <p><b>- İsviçre’ye ve hep orada kaldım.</b></p>

  <p>- Cavit Bey! Memlekette Milli Mücadele başlamış ve herkes vatani görevini yapmakla mükellef olurken siz nasıl kaçıp gidersiniz?</p>

  <p><b>- Efendim, arz ettiğim gibi İstanbul’da kapalı-saklı bir durumdaydım. Kimse ile görüşemiyordum.</b></p>

  <p>- Gazeteler, Milli Mücadelenin başladığını haber vermiyorlar mıydı? Her tabakadan insanlar görev yapmak üzere Anadolu’ya geçmiyorlar mıydı? Siz de herkes gibi geçemez miydiniz?</p>

  <p><b>- Reis Bey… Mücadele yeni başlamıştı. O tarihlerde Damat Ferit Paşa Hükümetinin terörü, müthiş baskısı vardı. Anadolu’ya gidebilen henüz yoktu. Yollar kapalı, herkes sinmiş, kimseden kimseye hayır yoktu. Özellikle de kapalı kaldığım yerden bir şey yapabilecek durumda değildim. Nasıl kaçabilirdim?</b></p>

  <p>- Fransızlar yalan söylemişlerdir. Hem siz bir yabancının evinde saklı idiniz!</p>

  <p><b>- Hayır, Reis Bey… Ben Hürriyet ve İtilaf Partisi Başkanı Nuri Paşa’nın evinde saklıydım.</b></p>

  <p>- Ama Milli Mücadeleyi bildiğiniz halde Avrupa’ya gittiniz…</p>

  <p><b>- Damat Ferit’in eline düşmemek için başka çarem yoktu.</b></p>

  <p>- Tabii, Fransızlar sizin Cavit Bey olduğunuzu biliyorlardı.</p>

  <p><b>- Hayır, bilmiyorlardı…</b></p>

  <p>- O halde, Avrupa’daki hayatınızı anlatınız bakalım.</p>

  <p><b>- 1919 Eylül’ünde İsviçre’ye gittim. Bütün kış Lozan’da kaldım. Cemal Paşa’nın bir dağ köyünde oturduğunu haber aldım. Fakat kendisini göremedim.</b></p>

  <p>- İstanbul’daki arkadaşlarınızla yazıştınız mı?</p>

  <p><b>- Hayır, kimse ile yazışmadım.</b></p>

  <p>- Nasıl olur?</p>

  <p><b>- Gereği yoktu. Herkes kendi derdine düşmüştü. Yazışıp da ne olacaktı? Yalnız Talat Paşa, benim İsviçre’de bulunduğumu gazetelerden öğrenince yazışmaya başladı ve bir süre sonra İsviçre’ye geldi. (…) İsmail Canbulat ve sonra Cemal Paşa da geldi. O’nunla da Berlin’de buluştuk.</b></p>

  <p>- Sizin ve Hüseyin Cahit Bey’in İngilizlerle temasınız var mıydı?</p>

  <p><b>- Hayır; Bekir Sami Bey ile Londra’ya gidinceye kadar hiçbir İngiliz’le temas etmedik. Londra’daki temaslarımız da bildiğiniz gibi resmi mahiyette idi. Yalnız Londra’ya gitmeden önce Talat Paşa’nın Amsterdam veya Lahey’de bir İngiliz’le görüştüğünü duymuştum.</b></p>

  <p>- Demek İstanbul’dan çekildikten sonra siyasi faaliyette bulunmadınız?</p>

  <p><b>- Evet; hiç bulunmadım.</b></p>

  <p>- Pekiyi… İttihatçı arkadaşlarınızın bir büro kurduklarını, kongreler yaptıklarını bilmiyor muydunuz?</p>

  <p><b>- Kat’iyyen böyle şeylerden haberim yok.</b></p>

  <p>- Nasıl olur? Bütün arkadaşlarınız bunu anlattılar. Bu toplantılarda sizin bulunduğunuzu söylediler.</p>

  <p><b>- İmkanı yok, böyle toplantılar olmamıştır.</b></p>

  <p>- Enver Paşa’nın Anadolu’ya geçmek istediğini de duymadınız mı?</p>

  <p><b>- Evet; böyle bir şey duydum ve hemen Talat Paşa’ya yazarak Enver Paşa’yı memlekette ikilik, nifak ve anlaşmazlık çıkarabilecek böyle bir hareketten vazgeçirmesini, bunun kat’iyyen doğru olmadığını bildirdim.</b></p>

  <p>- Vatana ne zaman döndünüz?</p>

  <p><b>- 1921 Temmuz’unun ikinci günü.</b></p>

  <p>- Ne ile meşgul oldunuz?</p>

  <p><b>- Düyun-u Umumiye ile… Daha doğrusu okuyup yazmakla…</b></p>

  <p>- Eski İttihat ve Terakki arkadaşlarınızla temas etmediniz mi?</p>

  <p><b>- Hüseyin Cahit ve Kara Kemal Beyler vardı. Cahit Bey ile devamlı temas ederdim. İsmail Canbulat Bey’i görürdüm. Bunlar, samimi arkadaşlarımdı.</b></p>

  <p>- İkinci seçimin yapılacağı sırada evinizde yapılan toplantıları soruyorum.</p>

  <p><b>- Birinci Lozan Konferansından sonraydı. Kara Kemal Bey, İzmit’e gitmiş; Mustafa Kemal Paşa ile görüşmüş; biz de konferanstan dönmüştük. Kara Kemal, Mustafa Kemal ile neler görüştüğünü anlattı. Paşa Hazretleri İttihat ve Terakki arkadaşlarının ne yapacağını sormuş. O da bu konuda bir şey söyleyemeyeceğini, ancak kendisi adına hareket edebileceğini, arkadaşlar adına bir şey söylemek için onlarla görüşmesi gerektiğini, ancak o zaman cevap verebileceğini söylemiş.</b></p>

  <p>- Sonra?</p>

  <p><b>- Bunun üzerine sırf Gazi Paşa’nın arzusunu yerine getirerek bekledikleri cevabı verebilmek için fikirlerini almak üzere arkadaşlarını çağırdı. Bu arada Dr. Nazım ve Rahmi Beyler de İzmir’e çağırıldılar.</b></p>

  <p>- Nerede toplanıldı?</p>

  <p><b>- Benim evimde.</b></p>

  <p>- Tespit edelim; nasıl toplandınız? Kimler vardı? Neler konuştunuz? Kaç toplantı yaptınız? Birbir anlatınız.</p>

  <p><b>- İki defa, yani iki gün toplanıldı. Bu toplantılarda kimler vardı; isim isim hatırlayamıyorum. Hüseyinzade Ali Bey, Nail Bey vardı. Hüseyin Cahit, Dr. Nazım, Hamdi Baba.</b></p>

  <p>Bu toplantılar elbette boş geçmedi. Anlatın konuştuklarınızı…</p>

  <p><b>- Kara Kemal’in Gazi Paşa Hazretleri ile görüşmesi konuşuldu. Bu arada seçimlere girip girmeme konusu geçti. Gazi Paşa’nın sorusu üzerine konuşuldu. Sonuçta, bir İttihatçı zümresi halinde Gazi’den istekte bulunulmasının doğru olmadığı düşünüldü. Milli Mücadelenin başında bulunan büyük şahsiyetin arzularına uymak ve hizmetinde bulunmak kararı verildi. Bunu Gazi Paşa’ya arz edecekti(k).</b> “Bunlardan arzu ettikleriniz emrinizdedir” <b>denecekti.</b></p>

  <p>- Başka ne görüştünüz?</p>

  <p><b>- Parti programını.</b></p>

  <p>- “Hakimiyet ve saltanat münhasıran milletindir” formülünü kim yaptı?</p>

  <p><b>- Hepimiz.</b></p>

  <p>- Siz evinizde toplantılar yaparak komite halinde çalıştınız.</p>

  <p><b>- Bir defa bunları toplayan ben değilim. Kara Kemal çağırmış. Ben de kapımı yüzlerine kapayamazdım ki.. Evimi onlara açtım. Kara Kemal’in sözleri üzerine konuştuk.</b></p>

  <p>- Bugünkü suikast işi olmasaydı, bu toplantıları kabul edebilirdik. Fakat bu toplantıdan sonra sürekli gizli toplantılar yapılmıştır.</p>

  <p><b>- Hayır efendim… Böyle şey olmamıştır. Kat’iyyen…</b></p>

  <p>- Siz bu toplantıyı Gazi Paşa ile görüşmenin sonucu olarak yapıldığını söylüyorsunuz ama Gazi Paşa öyle demiyor.</p>

  <p><b>- Efendim; Gazi Paşa ile görüşen ben değilim. Kara Kemal Bey’dir. Hepimizi toplayan odur.</b></p>

  <p>- Sizin evdeki toplantılardan başka Kara Kemal’in yazıhanesinde de toplantı yapıldı mı?</p>

  <p><b>- Ben başka toplantı bilmiyorum.</b></p>

  <p>- Neden sizin evde toplanıyor?</p>

  <p><b>- Daha rahat, daha sakin…</b></p>

  <p>- Yani gizlice bir komite!</p>

  <p><b>- Ne münasebet, herkesin gözü önündeki bir ev.</b></p>

  <p>- Şükrü, Kara Kemal, Canbulat, bir yol tutturuyorlar, faaliyete geçiyorlar. Ve siz haberdar olmuyorsunuz. Olur mu Cavit Bey?</p>

  <p><b>- Beyefendi haberdarım. Fakat işte o kadar. Kat’iyyen alakadar değildim.</b></p>

  <p>- Ama Kara Kemal Bey ile sık sık görüşüyordunuz.</p>

  <p><b>- Bundan ne çıkar? Eski bir dost… Evime gelir, onun gibi konuştuğumuz başka dostlarımız da var.</b></p>

  <p>- Cavit Bey, bunu iyi bilin ki, İstiklal Mahkemesi şahsi kanaatine göre karar verir. Sizin bu ifadeleriniz bizi ikna etmemiştir. Kara Kemal gibi bir adamla her gün görüşürsünüz de neler yaptığından nasıl haberdar bulunmazsınız?</p>

  <p><b>- Bilmiyorum. İnsan her sık görüştüğü kimsenin her yaptığından haberdar olabilir mi?</b></p>

  <p>- Şükrü‘nün suikast teşebbüsünü nasıl karşıladınız?</p>

  <p><b>- Sureti katiyede fena… Meşum…”</b></p>

  <p>Cavit Bey, bu suçlamaları savcı Necip Ali Bey’in iddianamesinden öğrendiği gün karısı Aliye Hanım’a yazdığı mektubunda kaygılarını şöyle dile getirecekti:</p>

  <p><b>“ … bütün delil Kara Kemal Bey’in dostu olmaklığımdan ibaret kalıyordu. Pamuk ipliğinden daha ince olan bu delil ile yirminci asırda hatta fevkalade bir mahkeme tarafından bile bir adamın mahkum edilebileceğini aklım almıyor. (…) Fakat bu mahkumiyet eğer olursa Mithat- Paşa’nın mahkumiyetinden daha ağır bir siyasi facia olacaktır. Ben, en müthiş bir düşmanıma, hayatıma kastetmiş kimselere karşı bu delillerle hüküm veremem.”</b></p>

  <p>İstiklal Mahkemesi Başkanı Ali Bey, açık açık söylemişti: İstiklal Mahkemesi, kanıtlara göre değil <b>“şahsi kanaata”</b> dayanarak hüküm verecekti…</p>
</body>
</html>
