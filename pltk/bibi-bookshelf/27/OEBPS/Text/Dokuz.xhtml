<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>DOKUZ<br />
  KÂZIM KARABEKİR PAŞA İFADE VERİYOR</h2>

  <p>Kâzım Karabekir Paşa’nın sorgusu Mahkeme Başkanı Ali Bey’in <b>“Zat-ı aliniz, feshedilen Terakkiperver Partisi’nin başkanısınız. Parti meclis içinde varlığını koruyor muydu?”</b> sorusu ile başlamıştı.</p>

  <p>Karabekir Paşa, bu soruyu, <b>“Görünüşte koruyordu. Bir düşünce çevresinde toplanmış arkadaşlarla toplantılar oluyordu”</b> diye yanıtlamıştı.</p>

  <p>Daha sonra sorgu, soru ve yanıtlarla şöyle sürdü:</p>

  <p>“- Parti kapatıldıktan sonra grup halinde kaç kez toplanmıştınız?</p>

  <p><b>- Son Musul sorunu için bir kez, bir de Doğu olayı etrafında suikast klişeleri ile bazı gazeteler bizden söz ettiler. Biz hükümete başvurduk. Ülke içinde devrimler başlamıştır; özellikle bir de dıştan görünen bir durum vardır. Klişeleri gazetelerden kaldırın dedik. Bu başvurudan önce toplanıp görüşmüştük.</b></p>

  <p>- Sanıyorum, bir de Medeni Kanun görüşmeleri sırasında…</p>

  <p><b>- Belki birkaç arkadaş konuşmuştur. Zaten, partide bu yıl içinde on beş arkadaştan başka kimse yoktur.</b></p>

  <p>- Terakkiperver Partisi’nin örgütünde en çok etkili ve istekli olanlar kimlerdir?</p>

  <p><b>- Böyle belirli kişileri bilmiyorum.</b></p>

  <p>- Oysa daha önce partinin programının, Terakkiperver Partisi’nin kurulduğu yaz aylarında -hatta Haziranda- ikinci Grup üyeleriyle Kara Kemal tarafından görüşüldüğü, bunların programda değişiklik yaptıklarına ilişkin bilgilerimiz var. Bu konudaki bilginiz?</p>

  <p><b>-Bilmiyorum efendim. Bir kısmın tercüme edildiğini sanıyorum.</b></p>

  <p>- Cavit Bey tarafından mı?</p>

  <p><b>- Hayır.</b></p>

  <p>- Bu partide Kara Kemal’in parmağının olduğunu hissettiniz mi?</p>

  <p><b>- Esasen Kara Kemal’den haz etmediğim için hiçbir şey hissetmedim.</b></p>

  <p>- Bir nokta daha var. Zat-ı aliniz, İstanbul’da bulunduğunuz zaman Kara Kemal ile temas ettiniz mi?</p>

  <p><b>- Kara Kemal’i şahsen dahi görsem, tanımam.</b></p>

  <p>- Terakkiperver Partisi’nin kurulmasından önce herhangi bir kimseyle temas ettiniz mi?</p>

  <p><b>- Hayır; yalnız Rauf Bey ile…</b></p>

  <p>- Cavit Bey ile?</p>

  <p><b>- Hayır…</b></p>

  <p>- Şu halde, zat-ı alileri askerlikten sonra seçilmeniz sırasında müzakereler geçmişti…</p>

  <p><b>- İşitiyordum.</b></p>

  <p>- Programın müzakeresinde bulunmadınız.</p>

  <p><b>- Hayır.</b></p>

  <p>- Katiplikte falan bulundunuz mu? Zat-ı aliniz genel başkan, Ali Fuat Paşa genel sekreter… Meclis dışındaki yönetim kurulu toplantılarına genel başkanlar katılmaz mı?</p>

  <p><b>- Genel başkanlar, genel kurula başkanlık ederler. Meclis’te de partiyi önemli konularda temsil ederler. Genelde üyeler serbesttir.</b></p>

  <p>- Zat-ı aliniz devrimin önde gelen şahsiyetlerindensiniz. Tarih bunu böyle kayıt edecektir. Bu inkar edilemez. Vatanı kurtardıktan sonra vatanı geliştirmek için vatan savunmasında nasıl beraber isen yine öyle çalışmanın vatan görevi olduğunu sanıyoruz. Zat-ı alilerinin hangi siyasi nedenle muhalefete geçtiğinizi izah buyurun..</p>

  <p><b>- Efendim, mütareke ile birlikte başlayan elim duruma el birliği ile göğüs gererek, Gazi’yi başımıza lider yaparak özellikle o günlerde padişahların kendisini mahvetmek istediği zaman dayandığı kuvvet bendim. Bunu tabii kendileri de itiraf ederler; ne kadar çalıştığımı bilirler. Bu, başlangıçta el ele vererek çalışanlar arasındaki birlik, bir takım tufeyli insanların araya girmeleriyle tutulamıyor. Buna birçok milletin tarihi tanıktır. Tarih, kendisinden ders almayanlar için feci sayfalar açar. Bizde de zafer elde edildikten sonra bir takım yeni insanlar, yeni hedeflere varmak için bizi yerdiler. Lozan görüşmeleri sırasında birinci ayrılık baş gösterdi.</b></p>

  <p><b>Rauf Bey ile İsmet Paşa arasındaki bu aykırılığı bütün milletin duyması, bilmesi gerekir.</b></p>

  <p><b>Sivas Kongresi’nde, maalesef, çok acı bir durum ile karşılaştık. Sırf benim samimi kalbimle bu durumun önüne geçildi. Öyle uçurumlar vardı ki, birçok kişi mahvolacakken, sırf benim şahsımla el ele vererek perçinlettim. Bu bir hafif tarihçedir. Barış olduktan sonra, ortaya öyle yüzler çıktı ki, biz eski arkadaşları, sanki, memleket içinde sarık taşımış ne kadar cahil ve kirli, pis sıfatlar varsa onlar da yobaz göstermek için şahsıma üstü kapalı yayınlar başladı. Bendeniz sabrediyordum. Rauf Bey ile İsmet Paşa arasında doğan uçurumu doldurmak mümkün olmadı. Bu uçurumu kapatmak için istifadan önce ve istifadan sonra çok çalıştım. İmkan olmadığını da gördüm. Gazeteler ve arkadaşlar, artık muhalefet partisi kurulsun diyorlardı. Ben pekala dedim. Rauf Bey ile İsmet Paşa’yı barıştırmaya çalışırken şahsıma hücum başladı. Fransız Büyük İhtilali’ni bilirsiniz. Devrimi, el ele yapmışlar; sonra birbirlerini boğmuşlar. Bundan çok korktuğum halde maalesef şahsıma hücumlar başlamıştır. Doğu Cephesi’nde kumandandım. Tarihi iyi incelediğim için bilirim: Vesvese başlar. Bir müddet bir şey yapmamak üzere, siyasete karışmamak üzere yaşamak istedim. Okullar için hazırladığım layihalar, bir kalem darbesiyle mahvoluyordu. Bunları, Gazi ve İsmet Paşa Hazretlerine söylemiştim.<sup><a href="../Text/Notlar.xhtml#dn40" id="dn40b">(40)</a></sup>.</b></p>

  <p>- Müsaade buyurun; demin işaret ettim ki, yani resmen mahkemede ortaya çıkmıştır ki, zat-ı alinize önce bu noktayı hatırlatırım.</p>

  <p><b>- Bendeniz, öyle zannediyorum ki, öyle bir durumda Gazi Paşa Hazretleri, onları itip de arkadaşlarını elinden tutup çekiverseydi, eski arkadaşlarıyla el ele verseydi, daha iyi olurdu. Ben vaktiyle</b> “bir adam hem milletvekili hem asker olmaz” <b>dedim. Fethi Bey’e de söyledim.</b> “Askerliği kaldırınız…” <b>Ne kadar isabet ettiğim sonradan anlaşıldı. Ben hem milletvekili hem ordu müfettişiydim. Bir gazeteci beni eleştiriyordu. Bu durumda vicdani kanaatimin gereğini yaptım.</b></p>

  <p>- Devrim zamanında orduları elde bulundurmak zorunluluğu doğmuştur.</p>

  <p><b>- Bunun doğru olmadığını gerçekler göstermiştir. Gördüğüm durum buydu. Bendeniz, olacakları gördüğüm, en kıymetli arkadaşların birbirleri ile ayrılacaklarını sezdiğim için muhalefet partisinin kurulmamasını istedim. İstifa eder etmez de Gazi Paşa ve İsmet Paşa’yı ziyaret ettim. Görüşlerimi anlattım. Meclis’e gelmedim. Bir ay kadar evimde oturdum. Muhalefet koşulları doğsun diye ısrar etmedim. Sonra Meclisin koşulları muhalefeti doğurdu.</b></p>

  <p>- Kurtarıcının çevresinde toplanmak varken birkaç arkadaşa tabi olunmaz. Esaslı parti kurmak isterken programınıza İstanbul’un özelliklerine uygun maddeler koydunuz. Bu maddeler, memleket menfaatlerine aykırıdır. Maalesef arkadaşlarınız, millet önünde hiçbir siyasi görüşe sahip değiller. Bu kanaati zatı devletinizden sonra gelecekler de söyleyeceklerdir.</p>

  <p><b>- Ahrar’ın<sup><a href="../Text/Notlar.xhtml#dn41" id="dn41b">(41)</a></sup> ne yaptığını gördük. İttihat ve Terakki’yi de gördük. Onlar da memleketi bırakıp kaçtılar. Bu sakınca, başka milletlerin tecrübe ile yaptıklarının tersini yapmaktan kaynaklanmıştır. İttihat ve Terakki’nin devrimi yaptıktan sonra Meclise parti olarak girmesi felaket olmuştur. Bendeniz Gazi Paşa’ya rica ettim. Müdafaa-i Hukuk halinde bir parti olmasın dedim. Müdafaa-i Milliye tarihe gayet güzel geçmiştir.</b></p>

  <p>- Bu memleketin partilere tahammülü yoktur.</p>

  <p><b>- Bendeniz aksi kanaattayım. Memleket demokrasiye layıktır. Millet anlayışlıdır.</b></p>

  <p>- Anlayışlı olduğuna ben de inanıyorum. Fakat Hürriyet ve İtilaf’ın Rus Çarı‘na başvurduğu kanıtlanmıştır. İngilizler’e kılavuzluk ettiği biliniyor. Partinizin durumunu da böyle görüyorum.</p>

  <p><b>- Bir kelime Ali Beyefendi! Partimizin kurulması iyi olmadıysa, içinde istihbarat, her türlü aracı olan hükümet bu girişimi yasaklamalıydı. Eğer Gazi istemeseydi kurulmazdı. Hükümet bizi kutladı. Fenalık varsa, hükümet bunu bizden önce görebilirdi.</b></p>

  <p>- Şimdi parti arkadaşlarınız suikast düzenliyorlar. Parti programını Şükrü Bey yapıyor. Şükrü Bey, partinizin esaslı bir unsuru. Şükrü Bey’in bu teşebbüsünden Sabit, Rauf ve Ali Fuat Paşa haberdar olmuşlar, bunlar hakkındaki bilgileriniz? Asıl dava budur.</p>

  <p><b>- Benim Şükrü‘nün teşebbüslerinden bilgim yok. Teşebbüsü ancak sizden haber aldım. Şükrü adam bulmuş; Sabit Bey haberdar olmuş. Ben, Sabit Bey’in parti üyelerine haber verip de neden hükümete haber vermediğini hayretle karşılarım.</b></p>

  <p>- Size Rauf Bey söylemiş.</p>

  <p><b>- Hayır.</b></p>

  <p>- Sabit Bey söylemiş..</p>

  <p><b>- Hayır. Niçin bana söylememiştir? Çünkü ben hemen haber verirdim. (…) İzmir suikastında gazetelerde gördüğüm kadarı ile gayri tabiilikler var. Birincisi Sarı Efe Çetesi İzmir’e geliyor. Giritli Şevki…</b></p>

  <p>- Edip burada. Ziya Hurşit İstanbul’dan geliyor. Şükrü Bey’in imzasını taşıyan bir tavsiye mektubu ile gelmiş.</p>

  <p><b>- Hayır, Giritli Şevki hükümete haber veriyor. Bir çete memlekete geliyor ve çete ele veriliyor.</b></p>

  <p><b>Sarı Efe Edip, Meclis Başkanı Kâzım Paşa’nın en yakın adamıdır. Bu adam Ziya Hurşit ile beraber hareket etmiştir; cinayet işlemeye gelmiştir. Hatta, Kâzım Paşa, Meclis başkanıyken örtülü ödenekten 810 bin lira para almıştır.</b> Zarar görmüştür, evi barkı yanmıştır, <b>dediler. Bendeniz o zaman bunu Meclis’te söyleyecektim. Rauf Bey engel oldu. Hatta, Emniyet Müdürlüğünde bir rastlantı sonucu Edip’in Meclis Başkanının evinde bir gece yattığını haber aldım.</b></p>

  <p>- Zat-ı aliniz, tabiatiyle, yeterli bilgilere sahip değilsiniz. Edip Bey, asli failler arasında önemlidir. Buyurduğunuz ihtimal söz konusu değildir. Her şeyi, Baytar Rasim ile Şükrü Bey’den haber almıştır. Bu konularda kuşku duyulacak nokta kalmamıştır.”</p>

  <p>Bu sırada Laz İsmail’in Karabekir’den söz eden ifadesi okunur. Ali Bey;</p>

  <p>“- Bu ifadeleri bir kesin gerçek diye kabul etmiyoruz. Bu ifadeleri soruşturmanın derinleştirilmesi için alıyoruz. Zatı alilerinin ismi çevresinde dönen şeyler…</p>

  <p><b>- Çok teşekkür ederim ki, üzerimde üniforma yok; öyle entrikalar dönüyor ki, eğer elimde, kudret, kuvvet, ordu, asker, top varken bu hıyanet olsaydı, ben, madden ve maddeten mahvolmak durumuna düşürülecektim. Şimdi bir kere bu Laz gerçekten pis bir herif. Aldatmak için adımı veriyor… Biz on beş kişi Ankara’da Mecliste böyle bir vaziyet alacağız!.. Belki bu pis Lazları kandırmak için böyle uydurmuşlar.</b></p>

  <p>- Şükrü, Arif ve Abidin Beylerin katıldıkları kanıtlanmıştır.</p>

  <p><b>- Olabilir…</b></p>

  <p>- Hatta Şükrü Paşa<sup><a href="../Text/Notlar.xhtml#dn42" id="dn42b">(42)</a></sup>.</p>

  <p><b>- Üzüntü vericidir. Fakat hükümet görevini yapar. Her yerde siyasal partiler vardır. Hükümetin görevi, yasaların dışına çıkanı yakalamaktır. Genel başkanın elinde yetki yoktur. Ben her alış verişimi sokaktan kendisi yapar durumdayım. Kalan için nasıl sorumlu olurum?”</b></p>

  <p>Kel Ali Bey’in, Karabekir’in sorgusunda kullandığı yumuşak üslup, Falih Rıfkı Atay tarafından Çeşme’de bulunan Mustafa Kemal’e anlatılacak; balo salonunda bulunan mahkeme üyeleri, Mustafa Kemal ile karşılaşmamak için pencereden bahçeye atlayarak kaçmak zorunda kalacaklardı<sup><a href="../Text/Notlar.xhtml#dn43" id="dn43b">(43)</a></sup>.</p>

  <p>&nbsp;</p>
</body>
</html>
