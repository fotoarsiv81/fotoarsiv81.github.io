<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>YEDİ<br />
  SARI EFE EDİP KONUŞUYOR</h2>

  <p>Sarı Efe Edip, İstiklal Mahkemesi’ndeki sorgusuna <b>“Haziran’ın 15’inde buradan hareket ettim. 17’sinde İstanbul’da Bristol Oteli’nde tutuklandım”</b> diye başlıyordu.</p>

  <p><b>“- Burada başıma dolanan meseleyi Celal Bey’e (Bayar) gidip anlatmak; gerek bu özel durum, gerekse genel durum hakkında bilgi vermek istiyordum. Ziya Hurşit’in durumunun çok kötü olduğunu anlamıştım. Haziran’ın 11’inden 15’ine kadarki temaslarımda bu sonuca varmıştım. Celal Bey’in İstanbul’da olduğunu gazetelerde okumuştum. Bristol Oteli’nde Celal Bey’i aradım. Otelde Saruhan Milletvekili Abidin Bey’e rastladım. Celal Bey’in Boğaziçi’nde oturduğunu anladım.</b></p>

  <p>- Suikastla ilgili kimlerle konuştunuz? Anlat.</p>

  <p><b>- Bu suikast için üç ay önce Şükrü Bey ile İstanbul’da görüşmüştük. Şükrü Bey, bu işi yapmaya azmettiğini söylüyor, bizleri kışkırtıyordu.</b></p>

  <p>- Sanırım Şükrü Bey ile Serez’den beri görüşürdün, değil mi? Rasim Bey de oradaydı. Değil mi? Bunlarla temasınız burada başladı<sup><a href="../Text/Notlar.xhtml#dn30" id="dn30b">(30)</a></sup>.</p>

  <p><b>- Evet… Beni böyle kışkırtıyordu. Bunu yapamayacağımı söyledim. Sonra Rasim Bey ile yeniden görüştüm.</b> Şükrü Bey’i bu işten vazgeçir, bu bir vatan işidir, olmaz. Bizim de başımızı yakacak<b>, dedim. Kendisi bu işin genel kurulca kararlaştırıldığını söyledi.</b></p>

  <p>- Rasim Bey’in genel kurul dediği partidir.</p>

  <p><b>- Evet, onlardır. “Fakat bunlar bu işi yapamadılar, ben kendim yapacağım” dedi.</b></p>

  <p>- Genel kurula(un) bu işi beceremedikleri konusunu biraz daha anlat…</p>

  <p><b>- Çoktan beri çalışıyoruz, beraber aynı fikirde olduklarını, beceremediklerini…</b></p>

  <p>- Şükrü Bey’e söz verdiğiniz anlaşılıyor. Siz, üç ay önce bu işi üstlendiğinizi başkalarına söylediniz. Bunu kanıtlayacağız. Şükrü Bey, suikastın nasıl gerçekleşeceğini anlatıyordu?</p>

  <p><b>- Şükrü Bey, Çerkez Ahmet ve benim beraber çalışmamızı teklif etti. Ben kabul etmedim. Suikast için ayrı bir örgüt kurulmasını istiyordu, bunun sonucu ne olacaktı? Kabul etmedim.</b></p>

  <p>- Ne gibi?</p>

  <p><b>- Suikast için burada ayrıca bir örgüt kurmak istiyordu.</b></p>

  <p>- Suikast ile birlikte ne yapmak istiyorsunuz?</p>

  <p><b>- Yalnız suikast yapmak. Bunun yapılamayacağını, adamlarımın da bu işe girmeyeceklerini söyledim.</b> “Gereğinde ben size adam gönderirim, güvenilir adamlarımız var” <b>dedi. Bunun üzerine Rasim Bey ile konuştum. Bu adam delidivane olmuş dedim.</b></p>

  <p>- Bundan sonra Ankara’ya gittiniz mi?</p>

  <p><b>- Evet. Sebat Oteli’nde on beş gün kaldım.</b></p>

  <p>- Rasim Bey, sana Şükrü Bey ile Ziya Hurşit ve arkadaşlarını bir mektupla gönderiyor. Madem ki Rasim Bey ile suikasta katılmayacağınıza söz vermiştiniz, neden bu suikast işini de havale ediyorlar?</p>

  <p><b>- Ben de ona hayret ediyorum!</b></p>

  <p>- Ziya Hurşit arkadaşları ile İzmir’e geldi, seni buldu. Ondan sonra ne yaptınız?</p>

  <p><b>- Bunlar, Haziran’ın 11’inde İzmir’e geldiler. O gün ben Gaffarzade Oteli’ne uğradım. İsmail Efe’yi arıyorum. Ziya Hurşit oradaydı. Ben bunları tanımıyordum. Otelci tanıştırdı. Ziya Hurşit dışarı çıktı; beni çağırttı. Ben de gittim.</b> “Arkadaşlardan sana mektup ve selam getirdim” <b>dedi. Mektubu verdi; okudum:</b> “Ziya Hurşit tütün işi için gelmiştir. Güvenilir arkadaştır; gereken yardımı yapınız.” <b>Ben</b> “tütün işi nedir” <b>diye sordum.</b> “İş, tütün işi değil, suikast işidir” <b>dedi.</b> “Bu iş için Şükrü Bey ile görüşmüşsünüz.” <b>Ben,</b> “bu işi yalnız sizinle görüşeceğim” <b>dedim. Üç arkadaşı olduğunu söyledi. Arkadaşlarım iyidir, şöyledir, böyledir, dedi.</b></p>

  <p>- Parti genel merkezinden amaç Terakkiperverlerdir, öyle mi?</p>

  <p><b>- Evet. Ben Ziya Hurşit’e sordum.</b> “Bu işi Şükrü tek başına mı yapıyor?” <b>dedim. Hayır dedi.</b> “Bu genel kurulca verilmiş bir karardır. Yalnız Şükrü‘nün işi değildir. Bu iş şimdi önem kazanmıştır. Bu iş olduğu zaman Fevzi Paşa Cumhurbaşkanı olacak, hemen Meclis toplanacak” <b>diyordu.</b></p>

  <p>- Meclis nerede toplanacak?</p>

  <p><b>- Bilmiyorum efendim. Meclis başkanının nasıl toplanacağını bilmiyorum. Benim bildiğim budur.</b> “Bu iş Şükrü Bey’in kişisel girişimi midir?” <b>dedim. O da</b> “hayır” <b>dedi.</b> “Fevzi Paşa, cumhurbaşkanlığını kabul etmezse Meclis Reisi Kâzım Paşa (Özalp) Cumhurbaşkanı olacak”<b>, dedi.</b></p>

  <p>- Bomba patladıktan sonra başka yerlerdeki durum ne olacaktı? Burası… Ankara… İstanbul… inandığınız hazırlığa doğru gittiniz.</p>

  <p><b>- Ben Şükrü Bey’in yalnız başına hareket ettiğini defalarca söyledim; uyardım. Ziya Hurşit</b> “hayır” <b>dedi.</b> “Genel kurul kararı vardır” <b>diye ısrar etti.</b></p>

  <p>- Yanlış yönü nedir?</p>

  <p><b>- Evet, Şükrü‘nün kendi kendine böyle girişimlerde bulunmasını yanlış görüyordum.</b></p>

  <p>- Ziya’nın genel kurul kararı dediğini kabul ettin mi?</p>

  <p><b>- Hayır.</b></p>

  <p>- Gerçek düşüncen nedir?</p>

  <p><b>- Gerçek düşüncem, geneldir… Arkadaşlara sordum; onlar hakkında bilgi vermedi.</b> “Nerede görüşeceğiz?” <b>dedim. Hatta,</b> “yalnız seninle mi görüşeceğiz?” <b>dedim. Akşam eve geldim düşündüm, ne yapalım dedim. Pazar günü İstanbul’a gidip Celal Bey’e haber vermeyi düşündüm. O gün başka iş çıktı, gidemedim. Cumartesi günü şirketin işleriyle meşgul oldum. Ve Hilmi’ye mektup yazdım. Pazar günü Kemer’e gittim. Şahin Çavuş ile Hilmi’ye de mektup yazdım. Derhal İzmir’e gelsin dedim. Ondan sonra İdris’in Karşıyaka’daki bahçesini görmek istedim. Hemen bahçeyi bana gösterdi. Amacım bahçede bunları yakalatmaktı. Durumu bilmiyordum. İdris’e</b> “birkaç arkadaş gelip burada görüşeceğiz” <b>dedim. Bahçe elverişliydi. İdris</b> “uygundur, gelin” <b>dedi. Hilmi’yi buraya çağırdım. Bu iş hakkında iki türlü karar verdim. Ya bunları tutuklatmak ya da buradan göndermek… Pazar günü bahçeyi gördüm. Gezdim; akşam üzeri Şevki’ye haber gönderdim.</b> “Bu akşam kendisi ile görüşeceğim” <b>dedim. Evine gittim. İki şekil düşünüyordum. Hep iki şekil düşünüyordum. Ya bahçede toplantı halinde tutuklatmak ya da buradan göndermek… Şevki’yi gördüm, “bir motor bul…”</b> “hazır” <b>dedi.</b> “600 lira gerekir, bu parayı bulursanız hemen gelir, emre amadedir”<b>, dedi. Şevki’ye suikast işini anlattım. Sonra otele geldim, Ziya Hurşit’i gördüm.</b></p>

  <p>- Şevki’yi adamlarından geldiğini haberdar ettin mi?</p>

  <p><b>- Hayır; sonra otele geldim. Ziya’yı gördüm.</b> “Para yok” <b>dedi. Saruhan milletvekili Abidin Bey geldi; bu işi ona açıklayayım, dedim. Bakalım Terakkiperver Partisi’nin bilgisi var mıdır? Yoksa bunlar yalnız kendi fikirleri üzerine mi hareket ediyorlar?.. Bunun üzerine Abidin,</b> “ben gideyim” <b>dedi. Üzerimde para yok., “akşam para bulur, bilgi veririm.” Akşam geldi.</b> “Ben para bulamadım” <b>dedi. Sonra Ziya Hurşit geldi. Dedim</b> “motor olmuyor.” “Arkadaşları topla, burada daha elverişli yer var. Orada görüşelim” <b>dedim. Hilmi’ye işaret ettim ve işi anlattım.</b> “Bu işi bahane edip, başımızdan atalım” <b>dedim. Hilmi bunları alıp Karşıyaka’ya gitti. Ben kestirme yoldan Kordon’a indim. Baktım onlar Hilmi ile beraber gidiyorlardı. Vapura bindiler. O vapura ben de bindim. Ziya diğer arkadaşlarını almadı; yalnız gitti. Nihayet gittik, orada görüştük. Motor işi halledilmedi; arkadaşlar da buraya gelmediler. Sordum,</b> “burada alacağımız kararı kabul edecek misiniz? Yoksa arkadaşlarla görüşecek misiniz?” “Hayır” <b>dedi.</b> “Ben onları ikna ederim. Burada iki şekilde hareket edeceğiz” <b>dedi. Birisi sivil polis süsü vererek suikastı istasyonda yapmak! Bu şekillerin vahim olduğunu anlattım. Bu fikirlerinden caydırıp, başka bir karara bağlanmalarını düşündüm, Kemeraltı‘nı salık verdim. Maksadım, orada bu iş yapılamazdı. Çünkü kalabalık olurdu, dikkat çekerdi. O gün akşama kadar görüştük. Ayrıldık. Hilmi bunlara Kemeraltı‘nı gösterecekti. Şevki, Ziya Hurşit’e arkadaşlarının adlarını sordu. Laz İsmail adını öğrenince</b> “ben onu tanırım” <b>dedi. Ziya</b> “bomba gerekir” <b>dedi. Şevki</b> “bende vardır” <b>dedi. Bombaları alıp hareket ettik. Şevki, bombaları Hilmi’ye teslim etti.</b> Ben yarın veririm<b>, dedi. Hilmi bombaları bizim eve getirdi.</b></p>

  <p>- Hilmi bombaları eve getirdi mi?</p>

  <p><b>- Evet; ertesi salı günü sabah evden çıktık. Hilmi’ye dedim ki,</b> bunlar bir iş yapmazlar, ben de İstanbul’a gidiyorum<b>…</b></p>

  <p>- İstanbul’a niçin gittiğinizi söylemediniz mi?</p>

  <p><b>- Hayır, söylemedim. Vapura bindim, İstanbul’a gittim.</b></p>

  <p>- Abidin Bey’i vapurda buldun değil mi? Bir gün önce de görüşmüştünüz…</p>

  <p><b>- Evet, önceden hepsini söyledim, dedim. Ziya bu iş için gelmiş…</b></p>

  <p>- Abidin Bey, 500-600 lira bulamaz mıydı?</p>

  <p><b>- Bulamadı.</b></p>

  <p>- Abidin Bey, bu iş hakkında nasıl ilgi gösterdi?</p>

  <p><b>- İçten bir ilgi gösterdi, para bulmaya gitti.</b></p>

  <p>- Parayı getirmediğine ne dersin?</p>

  <p><b>-</b> Gazi’nin hareketi ertelenmiştir. Yarın gidip arkadaşlarla görüşürüm<b>, dedi.</b></p>

  <p>- İstanbul’da tutuklanınca ne yaptın?.. Anlat bakalım?</p>

  <p><b>- Doğru eve gittim. Abidin Bey’i Bristol Oteli’ne bıraktım.</b></p>

  <p>- Vapurdan çıkınca Abidin Bey’i sordular; neden söylemedin?</p>

  <p><b>- Kimseyi görmedim, kimseyle de görüşmedim.</b></p>

  <p>- Şükrü Bey ile görüşmedin mi?</p>

  <p><b>- Ertesi gün Bristol’a gittim… Abidin Bey geldi. Sordum.</b> “Kimseye haber verdin mi?” “Hayır” <b>dedi. Akşam geç saatlere kadar arkadaşlarla eğlendik. Arkadaşların bu işten bilgileri yok.</b> “Zaten arkadaşların çoğu Halk Partisi ile barışıyorlar” <b>dedi.</b> “Haberleri yoktur…” Gazetelerde haber var mı?” <b>diye sordu,</b> hayır <b>dedim.</b> “Akşam gazetelerinde belki olur” <b>dedi.</b></p>

  <p>- Abidin Bey, neden akşam gazetelerini bekleyelim dedi, Demek olayı biliyor…</p>

  <p><b>- İhtimal… Durumun bu halde kalmasını uygun bulmadım. Celal Bey ile görüşmeye karar verdim.</b></p>

  <p>- Bir nokta daha… Şükrü Bey’in servet yoktur. Halen zaruret içinde olduğunu biliyorsun. Bu paraları nereden sağlıyor?</p>

  <p><b>- Sanırım Kara Kemal ile temastadır. Para yardımını Cavit Bey yapıyordu<sup><a href="../Text/Notlar.xhtml#dn31" id="dn31b">(31)</a></sup>.”</b></p>

  <p>Kâzım Karabekir sorgusunda Sarı Efe Edib’i örtülü ödenekten para almakla suçlayacaktı.</p>

  <p><b>“- Sarı Efe Edip, Meclis Başkanı Kâzım Paşa’nın en yakın adamıdır. Bu adam, Ziya Hurşit ile beraber hareket etmiştir. Cinayet işlemeye gelmiştir. Hatta Kâzım Paşa Meclis başkanıyken örtülü ödenekten 810 bin lira almıştır.</b> Zarar görmüş, evi barkı yanmıştır<b>, dediler. Bendeniz o zaman bunu Meclis kürsüsünden söyleyecektim. Rauf Bey engelledi. Hatta Emniyet Müdürlüğünde, rastlantı sonucu Edib’in bir gece Meclis Başkanı‘nın evinde kaldığını öğrendim<sup><a href="../Text/Notlar.xhtml#dn32" id="dn32b">(32)</a></sup>.”</b></p>

  <p>Ali Fuat Paşa, anılarında Edib’in, <b>“Şükrü Bey’in suikast teşebbüs ve tahrikleri ile alakalı bir hizmet”</b> için hükümet tarafından görevlendirildiğini; Edib’in bu hizmete rağmen idam edilişinin, <b>“bu hizmet esnasında ya yanlış bir hareketine, yahut başka bir sebep”</b>e bağlanması gerektiğini ileri sürüyor<sup><a href="../Text/Notlar.xhtml#dn33" id="dn33b">(33)</a></sup>.</p>
</body>
</html>
