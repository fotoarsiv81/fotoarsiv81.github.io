<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>ÜÇ<br />
  TERAKKİPERVER CUMHURİYET PARTİSİ<br />
  YÖNETİCİLERİ SUİKAST GİRİŞİMİNİN NERESİNDE?</h2>

  <p><b>“İzmir 18.5.1926</b></p>

  <p><b>Şifre, makine başında.</b></p>

  <p><b>Ankara’da Başvekil İsmet Paşa Hazretlerine;</b></p>

  <p><b>1 - Suikast tertibinin ortaya çıkartılması ve tutuklananların itirafları ile benim anladığım durum şudur:</b></p>

  <p><b>Karşımızda iktidar olmak isteyen Terakkiperver Cumhuriyet Partisi adı altında çalışan bir komite vardır. Eski muhalif İkinci Grup mensupları, adı geçen komiteye bağlıdırlar. Bu partinin genel merkezi ve üyeleri, genel girişimleri yönetmekte ve karar almaktadır.</b></p>

  <p><b>Bu siyasal kuruluşun tıpkı İttihat ve Terakki cemiyetinde olduğu gibi, bir de fedai şubesi vardır. Bu şube, parti genel merkezindeki bir üyeye bağlı olarak çalışır. Büyük olasılıkla bu üye Şükrü Bey’dir. Abdülkadir Bey, bu şubenin bir şefi gibi kabul edilebilir.</b></p>

  <p><b>Suikast hakkındaki karar parti genel merkezinin bütün üyelerince alınmıştır. Hatta suikastın gerçekleşmesinde silah kullanacaklarla yakın temaslarda bulunmak suretiyle bazı üyeler tarafından takip olunmuştur.</b></p>

  <p><b>Rauf Bey, burada bulunmamak için Avrupa’ya gitmiş; Kâzım Karabekir Paşa’nın Ziya Hurşit ile Ankara’da gizli teması, Arif’in evinde silah kullanacakların da katıldıkları toplantı, Adnan Bey’in Londra’da uzun süre kalması, üzerinde düşünülmesi gereken noktalardır.</b></p>

  <p><b>Ziya Hurşit, Laz İsmail, Gürcü Yusuf gibi fedai grubundan başka Ankara’da, Eskişehir ve İstanbul’da dahi fedai gruplarının olduğunu kabul etmek gerekir. Eski Lazistan milletvekili Hoca Necati’nin bir takım adamlarla Eskişehir’de bulunması da üzerinde durulması gereken önemli noktalardandır.</b></p>

  <p><b>Bu gördüğüm durum, İstiklal Mahkemesi’nin tutuklamaları ile aydınlanacaktır, ümidindeyim. Buna göre, Terakkiperver Partisi bütün liderlerini ve bir kısım üyelerini tümüyle tutuklayıp cezalandırmak gerekecektir.</b></p>

  <p><b>Hükümetin her yerde gayet dikkatli, tedbirli, kuvvetli ve uyanık bulunması, ordu hakkında öngörüye biraz da önem verilmesi uygun olur.</b></p>

  <p><b>Önemli bir yurt sorununu radikal ve ivedi bir yöntemle çözeceğiz..</b></p>

  <p><b>2 - İstiklal Mahkemesi yüksek kurulu da durumu benim gördüğüm gibi görüyor<sup><a href="../Text/Notlar.xhtml#dn12" id="dn12b">(l2)</a></sup>.”</b></p>

  <p>TBMM içindeki ilk siyasal parti oluşumu, <b>“Anadolu ve Rumeli Müdafaai Hukuk Grubu”</b>nun kurulması ile başlamıştı. Mustafa Kemal başkanlığındaki bu grup, <b>“Birinci Grup”</b> olarak adlandırıldı. <b>“İkinci Grup”</b>, bu gruba bağlı olarak ortaya çıktı. <b>“İkinci Grup”</b>, Dışişleri Bakanı Bekir Sami Bey’in 1921 yılındaki Londra Konferansından sonra görevinden ayrılmasında, Fevzi Paşa hükümetinin istifasında, M. Kemal’in başkomutanlık yetkilerinde hükümetle sık sık çatışmıştı.</p>

  <p>Tan Gazetesi’nin sahibi ve başyazarı, Topal Osman tarafından öldürülen Trabzon milletvekili Ali Şükrü Bey’di<sup><a href="../Text/Notlar.xhtml#dn13" id="dn13b">(l3)</a></sup>. Ali Şükrü Bey İkinci Grup’un önde gelen liderlerindendi. Suikast lideri Ziya Hurşit de <b>“İkinci Grup”</b>taydı.</p>

  <p>Terakkiperver Cumhuriyet Partisi -o günkü deyiş ile Fırkası-, 17 Kasım 1924 günü İsmet Paşa’nın en yakın arkadaşı Kâzım Karabekir başkanlığında kurulmuş, ikinci Grup üyeleri, Terakkiperver Cumhuriyet Fırkası‘na katılmışlardır.</p>

  <p>Mustafa Kemal’in çocukluk arkadaşı Ali Fuat Paşa (Cebesoy) partinin genel sekreterliğine getirilmişti. Eski başbakanlardan Dr. Adnan (Adıvar) ve Rauf Bey (Orbay) de genel başkan yardımcılıklarına seçilmişlerdi.</p>

  <p>Refet Paşa, Cafer Tayyar Paşa, Rüştü Paşa, Albay Arif Bey, eski Milli Eğitim bakanlarından Şükrü Bey, Saruhan Milletvekili Abidin Bey, Sivas Milletvekili Halis Turgut eski içişleri bakanlarından İsmail Canbulat, Kara Vasıf Bey, partinin kurucuları arasında yer almışlardı.</p>

  <p>Terakkiperver Cumhuriyet Fırkası, Şeyh Sait ayaklanması ile başlayan Takrir-i Sükun döneminde 3 Haziran 1925 günü bakanlar kurulu kararı ile kapatıldı.</p>

  <p>Gazi Paşa ve Kel Ali (Çetinkaya) başkanlığındaki İstiklal Mahkemesi, Terakkiperver Cumhuriyet Partisi lideri Karabekir ve parti kurucusu arkadaşlarının tutuklanmalarını ve cezalandırılmalarını istiyorlardı. İhtilal evlatlarını yemeye başlamıştı!</p>

  <p>Karabekir Paşa, Ankara’da Etlik bağlarındaki evinden alınarak tutuklandı. Ve İsmet Paşa da yakın arkadaşı Karabekir’i hemen serbest bıraktıran emri verdi.</p>

  <p>Köprüler atılmak üzereydi, İçişleri bakanı Recep (Peker) durumu Cumhurbaşkanlığı Başkatibi Tevfik Bey’e ihbar etme gereğini duydu. Recep Bey’in ismet Paşa’yı ihbar etmek için çektiği şifreli telgraf şöyleydi:</p>

  <p><b>“Riyaseticumhur Başkatibi Tevfik Beyefendi’ye;</b></p>

  <p><b>18.6.1926 - Bizzat açılacaktır.</b></p>

  <p><b>” - Başbakan, suikastın tertipçileri arasında bulunan Terakkiperver liderlerinin tutuklanmalarına kesin olarak karşıdır. Bunun için henüz yeterli kanıtın elde edilmediği kanısındadır. Bu durumun, mahkeme kararının uygulanması ile daha kötü sonuçlar doğuracağını düşünüyorlar. Bu nedenle, Karabekir Paşa ve Hüsrev Bey’in tutuklanmalarını, müdahale ederek önlediler.</b></p>

  <p><b>Kendileri hareket etmek niyetinde ise bu takdirde yolda bulundukları sırada oldubitti karşısında daha ileri gidilmesinden endişe duyduklarını özellikle kaydetmek zorundayım.</b></p>

  <p><b>Gazi Paşa Hazretlerinin Ankara’ya hareket buyurmaları bizce tercih edilirse de bu konu kendileri tarafından kararlaştırılacaktır.”</b></p>

  <p>İçişleri Bakanı Recep Bey, <b>“bizzat açılacaktır”</b> kaydıyla gönderdiği şifreli telgrafı, şu kayıtla noktalamak gereğini duyuyordu:</p>

  <p><b>“Bu bilgileri Cumhurbaşkanı Hazretlerine bizzat arz ile başka bir şey yazılıyormuş şeklinde olarak makine başında namıma bildirilmesini ve cevabınızın bizzat şifre yapılmasını rica ederim.</b></p>

  <p><b>Makina başındayım”<sup><a href="../Text/Notlar.xhtml#dn14" id="dn14b">(14)</a></sup>.</b></p>

  <p>Mustafa Kemal, Recep Bey’den bu şifreyi alınca Başbakan İsmet Paşa’ya olayı bir kez daha anlatan şu şifreli telgrafı çeker:</p>

  <p><b>” - Başvekil İsmet Paşa Hazretlerine;</b></p>

  <p><b>İstiklal Mahkemesi, tutuklananlarının ifadelerini aldıktan sonra suikast kararının Terakkiperver önderleri tarafından alındığı hakkında kanaat elde etmiştir.</b></p>

  <p><b>Suikast girişiminin kişisel nitelikte olmayıp, bir siyasal zümrenin siyasal amaçla öteden beri hazırladığı, Ankara’da, son günlerde Bursa’da bu kararı uygulamaya çalıştığı, tutuklananların açık ifadeleri ve bunların yaptıkları seyahatler ile belli olmuştur.</b></p>

  <p><b>Kabinenin kurulmasında çeşitli kombinezonların görüşüldüğü, hatta arkadaşlarımızdan bazılarının, mesela Recep Bey’i ikna edip aralarına almayı konuştuklarını ifade etmişlerdir.</b></p>

  <p><b>Mecliste bulunan Terakkiperver Parti üyelerinin tümünün tutuklanmaları konusunda İstiklal Mahkemesi kararını uygun bulurum. Ağır sonuçlar, bunların tutuklanmalarında değil, tersine serbest bırakılmalarındadır. Tutuklanan Terakkiperver liderleri serbest kalırlarsa yargılamalar sırasında gerçeklerin ve yeni adların ortaya çıkmaması için gereken önlemleri almayı denerler.</b></p>

  <p><b>Zaten, İstiklal Mahkemesi, İstanbul ve başka yerlerde bulunan Terakkiperver milletvekillerinin hepsinin tutuklanmaları için emir vermiş olduğundan -şimdiye kadar ertelenmemişse- uygulanması gerekir. Buna göre, Terakkiperver Partisi lideri Karabekir’in ayrı tutulması kesinlikle doğru olmaz. Bu nedenle, Karabekir Paşa ve Münir Hüsrev Beylerin tutuklanmalarına emir ve izin vermenizi rica ederim. Bunların tutuklanmaları ile doğacak sakıncalı sonuçlar ne olabilir?</b></p>

  <p><b>Ya Terakkiperver Partisi’nin açık ve gizli örgütü o kadar güçlü ve geniştir ki, hemen hareket karşısında bulunabiliriz. Ben zaten bu sonuca vardığım içindir ki, dünkü telgrafımda hükümetin her yerde hazır ve tedbirli bulunmasını rica etmiştim. Durum böyleyse, Terakkiperver liderlerini tutuklamakla kötü sonucun önüne geçmiş olmayız; tersine, üzerine yürümek, varsa tepkileri görmek ve kökünden çözmek gerekir. Eğer, Terakkiperver Partisi önderleri ile üyelerinin bir kısmının tamamen siyasi ve cinai kararlardan habersiz ve masum oldukları belli olursa da -onların haksız yere tutuklanmaları ve yargılanmış olmalarını ileri süreceklerinden- sonradan ağır sonuçlar ortaya çıkacağı düşünülüyorsa ben bunu o kadar önemli görmüyorum. Çünkü, bu gibilerin içinde bulundukları zümreden ve özellikle kendilerini yönetenlerin içinden cinai kararlar vermiş ve bu kararı uygulamaya çalışanların kimler oldukları anlaşılınca -en hafifi- bunlara mahcubiyet düşer. O gibilerin en hainane girişimlerine engel olmak ve sorunları meydana çıkartmak için İstiklal Mahkemesi’nin almakta olduğu önlemleri haklı görmek gerekir.</b></p>

  <p><b>Bence hiçbir noktadan hiçbir tereddüt ve hoşgörüye yer kalmamıştır”<sup><a href="../Text/Notlar.xhtml#dn15" id="dn15b">(l5)</a></sup>.</b></p>

  <p>Mustafa Kemal, Başbakan İsmet Paşa’yı Karabekir ve arkadaşlarının tutuklanmaları için inandırmaya çalışıyor ve İsmet Paşa’ya <b>“İzmir’e gelme, Ankara’da kal”</b> diyordu.</p>

  <p><b>” - Zatı devletlerinin bugünlerde hükümetin başında ve Ankara’da bulunmalarını pek gerekli görürüm. Onun için şimdilik hareket buyurmamanızı rica ederim. Benim, Ankara’ya dönmemde yarar yoktur; burada bulunmamda yarar olacağı kanısındayım. Tutuklanmaların tamamlanmasından ve mahkemenin de çalışmaya başlamasından sonra görüşme sağlanır. Hatta olay iyice anlaşıldıktan sonra mahkemenin Ankara’ya gelmesi de uygun olabilir.</b></p>

  <p><b>Tutuklanmaların hızlandırılması ve Abdülkadir gibi ortadan kaybolanların bulundurulmasının sağlanmasını rica ve en emniyetli önlemin bu olduğunu arz ederim.”</b></p>

  <p>İsmet Paşa hükümetinin İçişleri Bakanı Recep Peker, Kâzım Karabekir’in salıverilmesini sağlayan Başbakanını, Cumhurbaşkanı Mustafa Kemal’e gizlice ihbar ediyor; Cumhurbaşkanı Mustafa Kemal de İçişleri Bakanı Recep Bey’in adının suikastçıların ifadelerinde geçtiğini Başbakan İsmet Paşa’ya bildiriyor!</p>

  <p>Mustafa Kemal, Başbakan İsmet Paşanın bu gerekçelere pek inanmadığını düşündüğü için olacak; aynı gün, makine başında şu telgrafı çekiyor:</p>

  <p><b>“Başvekil İsmet Paşa Hazretlerine;</b></p>

  <p><b>Terakkiperver liderleri ve üyelerinin büyük bir bölümünce suikast girişiminin bilindiği kabul edilmelidir. Cafer Tayyar Paşa, ayın sekizinde Ankara’ya geldi. Ve Meclis Kütüphanesinde Kâzım Karabekir, Refet Paşalar ve Arif Bey’le yalnız gizli olarak görüşüldü. Aynı gün İstanbul’a dönüldü. Hükmetmek gerekir ki, bu görüşme, olaydan kendilerini haberdar kılmak içindir. Ziya Hurşit grubunun İstanbul’dan İzmir’e hareketi, Cafer Tayyar Paşa’nın İstanbul’a dönüşünden sonradır. Terakkiperver milletvekilleri, sekiz tarihinden sonra hemen bütün grup olarak İstanbul’a döndüler. Burada alınan bazı bilgilere göre suikastın başarı ile sonuçlanmasından sonra muhaliflerin İstanbul’da duruma hakim olarak ona göre hükümet oluşturacakları izlenimi doğuyor. Bu olasılığa göre muhaliflerin İstanbul’daki hazırlıkların ve kuvvetlerin tahmin edildiğinden fazla olması gerekir.</b></p>

  <p>İstanbul’da bulunan Terakkiperver milletvekillerinden bir kısmı tutuklanmıştır. Fakat Abdülkadir bulunamamış; Rüştü Paşa ve bazı milletvekilleri henüz izleniyorlar. Yukarıdaki düşünce bazı milletvekillerinin İstanbul’da izlenmeleri dikkate alınarak önlem almak gereği gerekenlere bildirilmelidir”<sup><a href="../Text/Notlar.xhtml#dn16" id="dn16b">(16)</a></sup>.</p>

  <p>İsmet Paşa, iki ateş arasındadır. Daha doğrusu, en yakın iki arkadaşı arasında. Gazi Paşa, suikastın arkasında Kâzım Karabekir’in ve kapatılan Terakkiperver Cumhuriyet Partisi’nin olduğuna inanmıştır, ismet Paşa da bu olasılığa hiç inanmamıştır.</p>

  <p>Gazi Paşa’nın İsmet Paşa’ya, İsmet Paşa’nın da Gazi Paşa’ya çektikleri gizli şifreler, o gün ve ertesi gün de sürer.</p>
</body>
</html>
