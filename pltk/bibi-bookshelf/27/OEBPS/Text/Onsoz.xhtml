<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>ÖNSÖZ</h2>

  <p><i>Yakın tarihimiz ile ilgili birçok olay yeterince bilinmiyor. Bilinmediği için de çoğu kez yüzeysel değerlendirmeler, ya “resmi tarih”i oluşturuyor ya da resmi tarihe karşı yapay zorlamalara yol açıyor.</i></p>

  <p><i>Tarihin gereğince incelenebilmesi, bütün kaynakların araştırmalara açık olmasına bağlıdır.</i></p>

  <p><i>Geçen yıl yayınlanan “Kürt-İslam Ayaklanması” incelemesini yaparken bir engel ile karşılaşmıştım. Engel, Genelkurmay Başkanlığı‘nın 1972 yılında koyduğu yasaktı. Genelkurmay Başkanlığının “Türkiye Cumhuriyetinde Ayaklanmalar” adlı yayını kendi kendisini yasaklamıştı.</i></p>

  <p><i>Kürt sorununun bu kadar duyarlı olduğu günlerde bile bu sorunun dününü ve bugününü araştırmak için ulaşabildiğiniz kaynaklar üzerinde yasaklar varsa, yakın tarihi nasıl inceleyecek ve bu olayları nasıl yorumlayacaksınız?</i></p>

  <p><i>Şeyh Sait ayaklanması ve İzmir Suikastı, birbirini izleyen olaylardır. Bu iki olaydan sonra devrimlerin yolu açılmış; devrimler, tek parti yönetimi ile uygulanmıştır. Olayların bu açıdan incelenmesi gerekmekteydi.</i></p>

  <p><i>İzmir Suikastı konusunda üç ayn kaynaktan söz edilebilir. Birinci tür kaynak, bu konuda çıkan yayınlardır. İkinci kaynak, dava tutanaklarıdır. Bu tutanaklar, o zamanki yayın organlarında eski yazı ile yayınlanmıştır. Bu yayınların ve tutanakların hepsi incelendi.</i></p>

  <p><i>İzmir suikastı ile ilgili bütün belgeler, TBMM arşivinde bulunuyor. Bu arşive de ancak özel izin ile giriliyor. Şu anda “tasnif dışı” olduğunu duyduğumuz bu tutanak ve belgelerin tarihçiler tarafından incelenmesi ile birçok gerçeğin de aydınlanacağına inanıyorum.</i></p>

  <p><i>Bu tutanak ve belgelerin biran önce yeni yazıya çevrilerek araştırmacılara açılması gerekiyor.</i></p>

  <p><i>İzmir Suikastı sanıklarının ele geçirilmelerinden sonra Mustafa Kemal ile İsmet Paşa arasındaki yazışmalar Cumhurbaşkanlığı arşivindedir. Bir rastlantı sonucu elime geçen bu yazışmalar da ilk kez yayınlanıyor. Cumhurbaşkanı Mustafa Kemal ile Başbakan ismet Paşa arasında “makina başında” yapılan görüşmeler, bu tarihsel olaya ışık tutuyor.</i></p>

  <p><i>Son iki yılda yakın tarihimizle ilgili üç kitap yayınladım: “Kırkların Cadı Kazanı” ile ikinci Dünya Savaşı yıllarındaki siyasal olaylar, “Kâzım Karabekir Anlatıyor” kitabı ile Kurtuluş Savaşı önderlerinin cumhuriyet dönemindeki çalışmalar ve devrim yılları, “Kürt İslam Ayaklanması” ile Kurtuluş Savaşı öncesi ve sonrasında, Kürt sorunu üzerindeki emperyalist oyunlar ve Takrir-i Sükun dönemi anlatılmaya çalışıldı.</i></p>

  <p><i>Milliyet Gazetesi’nde 12 Ocak-26 Ocak 1992 günleri arasında yayınlanan “Gazi Paşaya Suikast” yazı dizisi ile de İzmir suikastı ilk kez açıklanan belgeleri ile incelendi.</i></p>

  <p><i>Atatürk dönemi ile 2. Dünya Savaşı yıllarının da gereğince incelenebilmesi, Cumhurbaşkanlığı arşivi ile Dışişleri Bakanlığı gizli dosyalarının “çift aylı, kırmızı damgalı” yasaklardan kurtarılıp araştırmacılara açılmasına bağlıdır.</i></p>

  <p><i>Amerikan, İngiliz Alman ve Fransız gizli belgeleri üzerindeki yasaklar çoktan kalktı; bizde yasak olmayan yazışma ve tutanaklar incelemek bile olanaksızdır!</i></p>

  <p><i>Yakın tarihi inceleyemezsek, bugünü nasıl anlayacağız?</i></p>

  <p style="text-align: right;"><i>Uğur Mumcu</i></p>
</body>
</html>
