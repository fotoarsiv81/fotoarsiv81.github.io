<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>BEŞ<br />
  KÂZIM KARABEKİR VE ALİ FUAT PAŞALAR<br />
  TUTUKLANIYOR</h2>

  <p><b>“İstiklal Mahkemesi Yüksek Başkanlığına;</b></p>

  <p><b>Adli yetkilerinize verilmiş sorunun içeriği hakkında Ankara’dayken bilgi almıştım. Bu kez İzmir’e varışımda eldeki bilgimin, TBMM’nden yüksek kurulunuza verilen yetkinin kullanılmasını gerektirecek değerde olduğu sonucuna vardım. Şimdiye kadar her yurt sorununda olduğu gibi bu kez de çalışmaların sonucunun vatan ve ulusun mutluluğu için hayırlı olacağına ve adalet örnekleri ile taçlanacağına güvenimin tam olduğunu bildiririm”<sup><a href="../Text/Notlar.xhtml#dn23" id="dn23b">(23)</a></sup></b></p>

  <p>Başbakan İsmet Paşa’nın İstiklal Mahkemesi’ne gönderdiği 22 Haziran tarihli bu tezkere ile başta Karabekir olmak üzere Terakkiperver Cumhuriyet Partisi üyelerinin tutuklanmaları kolaylaşmıştı.</p>

  <p>Paşa, İzmir’e geldiği gün Savcı Necip Ali (Küçüka) ile görüştükten sonra da basına şu demeci verme gereğini duyuyordu:</p>

  <p><b>“Kendileriyle Meclis kürsüsünde fikir tartışmaları yapmaktan zevk duyduğum milletvekili arkadaşların -hiç olmazsa bunların bir kısmının- suikastla iktidarı ele geçirmek düşüncesinden uzak olduklarının kanıtlanmasını dilerken kalbim elem ve heyecandan titriyor”<sup><a href="../Text/Notlar.xhtml#dn24" id="dn24b">(24)</a></sup>.</b></p>

  <p>İsmet Paşa, İzmir’e gelir gelmez mahkeme üyeleriyle görüşmüş; Ziya Hurşit’in ağabeyi Faik Bey (Günday) ile Sabit Bey’in (Sağıroğlu) sorgularında hazır bulunmuştu. Ordu milletvekili Faik Bey, İsmet Paşa’ya tanık olduğu bütün olayları tek tek anlatmıştı. Ziya Hurşit’in ağabeyi Faik Bey, yıllar sonra bu olayları şöyle anlatacaktı:</p>

  <p><b>“- Rauf Bey, bir gün geldi. Beni yataktan kaldırdı.</b></p>

  <p>- Sen uyuyorsun, felaket var. Senin kardeşin ile Şükrü Bey suikast tertip etti, bugün yapacaklarmış. Sabit Bey haber verdi. Bunun önüne geçeceksin.</p>

  <p><b>Ben de:</b></p>

  <p>- Şükrü Bey’e gidelim. Men ettirelim, <b>dedim. Rauf Bey ile beraber gidecektik. Ben Rauf Bey’e dedim ki:</b></p>

  <p>- Şükrü Bey’in evinde sen bekle. Rüştü Paşa’ya gidelim. Esasen suikast Arif Bey’in evinde yapılacakmış.</p>

  <p><b>Rauf Bey</b> ‘Maazallah bu iş tahakkuk ederse mahvoluruz’ <b>dedi.</b></p>

  <p><b>Karaoğlan Çarşısı‘ndan Rauf Bey ile beraber çıkıyorduk. Ziya Hurşit’e rastladım. Sordum:</b></p>

  <p>- Yok böyle bir şey, varsa git hükümete haber ver, <b>dedi. Kabahatli adam bu kadar cüretle söz söylemez. İnandım.</b></p>

  <p><b>Onun üzerine Arif Bey’in evine gittim. Şükrü Bey de oradaydı. Sabit Bey’e gittim.</b></p>

  <p>- Bunlar suikast yapacaklar, <b>dedim.</b></p>

  <p><b>Rauf Bey’e de bunu söyledim. Kanaatim bu suikastı yapacakları merkezindeydi. Rauf Bey de mütemadiyen gelip:</b></p>

  <p>- Bu adamlar inkar ediyor, <b>diyordu<sup><a href="../Text/Notlar.xhtml#dn25" id="dn25b">(25)</a></sup>.”</b></p>

  <p>Ziya Hurşit’in kardeşi Ordu milletvekili Faik Bey, Kâzım Karabekir’i suçlayıcı ifadeler vermişti. Faik Bey, Naimpalas Oteli’ne getirilmiş ve mahkeme başkanı Ali Çetinkaya’nın yanında İsmet Paşa’ya Karabekir ile ilgili bildiklerini açıklamıştı.</p>

  <p>Faik Bey, o gün Naimpalas Otelinde İsmet Paşa’ya açıkladığı olayları 1958 yılında şöyle anlatacaktı:</p>

  <p><b>“Bir gün Meclis’e geldiğimde Kâzım Karabekir Paşa’nın toplantı salonunda oturmakta olduğunu gördüm. Yanına gittim.</b> ‘Bugün gelmeyeceğinizi öğrendim. Hayır ola, bir şey mi var ki, gitmekten vazgeçtiniz?’ <b>diye sordum. Bana yanında yer verdi.</b> ‘Bir sorun hakkında sizin görüşlerinizi almak için gelmeye mecbur oldum’ <b>dedi ve ilave etti:</b></p>

  <p>‘Mustafa Kemal’in Bursa çevresinde gezide olduğunu biliyorsunuz. Bu sırada vefat ederse İsmet Paşa’ya ben ne vaziyet alabilirim?’</p>

  <p><b>Durup dururken böyle bir soru karşısında kalmaklığıma hiç anlam veremedim.</b></p>

  <p>‘- Aman Paşam, bu bir hayal, <b>dedim.</b> Mustafa Kemal’in hasta olmadığı biliniyor. Vefat edecek diye düşünmeyi bile ben doğru bulmuyorum.’</p>

  <p><b>Biraz durakladı. Fakat aynı konuda konuşmaya devam etti:</b></p>

  <p>‘- Ben de bu ihtimal üzerine sizin düşünce ve görüşlerinizi öğrenmek istiyorum.’</p>

  <p><b>İster istemez yanıt verdim:</b></p>

  <p>‘- Böyle bir hal olursa İsmet Paşa’nın bizlerle görüşeceğini ben asla sanmıyorum. Meclisin büyük çoğunluğu elindedir. Alacağı kararı partisine de kabul ettirir. Bu konuda kimseyle görüşmeye gerek görmez. Paşa görüşmek isterse sizi Başbakan yapmak suretiyle kendisinin cumhurbaşkanlığına gelmesini kabul etmek gerekir.’</p>

  <p><b>Bu yanıtım karşısında durakladı. Fakat,</b> ‘Cumhurbaşkanlığını ismet Paşa’ya verelim mi?’ <b>diye yeniden sordu.</b> ‘Tereddütsüz vermemiz gerekir’ <b>yanıtını verdim. Konuşmamız bu suretle sona erdi.</b></p>

  <p><b>İtiraf edeyim ki, bu konuşma esnasında Mustafa Kemal’in suikast yapılmak suretiyle öldürüleceği aklıma gelmemişti. Sonradan Laz İsmail’in suikast yapmak üzere Bursa’ya gönderildiğini, fakat adamın bu işi yapamadığını öğrendiğim zaman sorun aydınlanmış oldu”<sup><a href="../Text/Notlar.xhtml#dn26" id="dn26b">(26)</a></sup>.</b></p>

  <p>O gün İsmet Paşa, Faik Bey’e <b>“Ben buraya mümkün olduğu kadar fazla arkadaş kurtarmaya geldim”</b> demişti.</p>

  <p>İsmet Paşa, Sabit (Sağıroğlu) Bey’in sorgusunu da izlemişti. Sabit Bey, Şükrü Bey, Ziya Hurşit ve Ayıcı Arif Bey’den nasıl kuşkulandığını; kuşku ve endişelerini Rauf Bey ile Ali Fuat Paşa’ya nasıl anlattığını ismet Paşa’ya bir bir aktardı<sup><a href="../Text/Notlar.xhtml#dn27" id="dn27b">(27)</a></sup>. İsmet Paşa bu sorguları dinledikten sonra kuşkuları düşmüştü, ismet Paşa engeli kalkınca da tutuklamalar hızlandı.</p>

  <div style="text-align: center;">
    ***
  </div>

  <p>O gece yatmadan önce annesi, Ali Fuat Paşa’yı teselli ediyordu:</p>

  <p><b>“- Harbiye sınıflarından beri kendisini tanıdığım arkadaşın Mustafa Kemal’den sana hiçbir zaman fenalık gelmeyecektir. Müsterih ol. Haydi yatalım. Seni de sabah erkenden kaldırıp götüreceklerdir.”</b></p>

  <p>Herhalde, eski Garp Cephesi Komutanı ve Moskova Büyükelçisi Ali Fuat Paşa, polis müdürü Yarbay Ekrem Bey’in karşısında sorguya çekilirken ve Gülcemal vapuru ile İzmir’e götürülürken Mustafa Kemal ile geçirdikleri günleri bir film gibi gözlerinin önüne getiriyordu.</p>

  <p><b>“- Birinci sınıfın birinci kısım çavuşu Mustafa Efendi buraya gelsin…</b></p>

  <p><b>“- Mustafa Efendi, sizden birkaç ay evvel Manastır Askeri İdadisi’nden geldi. Çalışkan, haluk ve zeki bir çocuktur. Onunla iyi anlaş.”</b></p>

  <p>Harbiye öğrencileri Mustafa Kemal ile Salacaklı Ali Fuat’ı, nöbetçi subay böyle tanıştırmıştı. Arkadaşlıkları Kurtuluş Savaşı‘nda sürmüş; en güç koşulları birlikte göğüslemişlerdi. Şimdi, Ali Fuat Paşa, arkadaşına suikast düzenleyenler arasında yargılanmak üzere tutuklanıp, götürülüyordu.</p>

  <p>Kâzım Karabekir Paşa da herhalde polislerce Ankara’nın Etlik bağlarındaki evinden alınıp İzmir trenine bindirildiğinde geçmişle hesaplaşıyordu. Karabekir, iki gün içinde ikinci kez tutuklanıyordu. İlk tutukluluğu İsmet Paşa tarafından kaldırılmış; serbest bırakılmıştı.</p>

  <p>Karabekir, Erzurum’da, Ordu’dan ayrılan ve Kurmay Başkanı Kâzım Bey (Dirik) tarafından da terk edilen Mustafa Kemal’i bugün <b>“Atatürk Evi”</b> olarak bilinen binada görüp <b>“Kumandamda bulunan zabitan ve efradın hürmet ve tazimlerini arza geldim. Siz bundan önce olduğu gibi bundan böyle de muhterem kumandanımızsınız. Kolordu komutanına mahsus araba ile maiyetinize bir takım süvari getirdim. Hepimiz emrinizdeyiz”</b> dediğini ve bu sözleri üzerine Mustafa Kemal’in kendisini nasıl kucakladığını yüreğindeki öfke ve kırgınlık dalgaları ile birlikte anımsıyor; acı acı düşünüyordu.</p>

  <p>Yollar bu kadar mı ayrılacaktı?</p>

  <p>Karabekir, tutuklu olarak bindirildiği trende</p>

  <div class="siir">
    <p>“Tam yüz kişiyle sarılmıştı evim</p>

    <p>Cürüm ne imiş henüz yoktu haberim</p>

    <p>Jandarmalar, memurlar, kamyonlar, polisler, etrafı sarmışlar, köşkümü gözlerler</p>

    <p>Nihayet aldılar köşkümden</p>

    <p>bir sabah erken</p>

    <p>iki kere yapıldı bu merasim iki gün arayla bana</p>

    <p>Acısını sormalı köşkte ağlayana</p>

    <p>Gidiyor İstiklal Harbi’ni kuran, merasimi mahsusla</p>

    <p>İzmir İstiklal Mahkemesi’ne çifte polisle”</p>
  </div>

  <p>diye başlayan şiiri yazmaya başlar.</p>

  <p>Karabekir, aynı şiirde</p>

  <div class="siir">
    <p>“Ben çok acı hakikatler attım ortaya</p>

    <p>Mahkemeyi sarstım, fakat etraf kaya</p>

    <p>Ölü her şey</p>

    <p>Ve kımıldamıyor bir şey”</p>
  </div>

  <p>diye yakınır.</p>

  <p>Şark Cephesi Komutanı Karabekir Paşa, <b>“Bir Rüya”</b> adlı şiirini de İzmir Polis Müdürlüğünde yazar.</p>

  <p>Bu uzun şiir,</p>

  <div class="siir">
    <p>“1926 Haziranı‘nın 27. gecesi</p>

    <p>Yerim İzmir polis dairesi</p>

    <p>her odada bir mevkuf, her kapıda çift polis</p>

    <p>etrafa da süngülüler dizilmiş</p>

    <p>Odan pek loş</p>

    <p>Ve bana bomboş</p>

    <p>Bir hasta yatağı ve bir demir sedye</p>

    <p>bilmem hangi hastaneden hediye</p>

    <p>Bu ikrama çok şaşmışım</p>

    <p>Çünkü Ankara polisinde yerde yatmışım”</p>
  </div>

  <p>diye başlar.</p>

  <p>Karabekir Paşa, düşünde Sultan Abdülhamid’i görür ve Abdülhamid ile şöyle söyleşir:</p>

  <div class="siir">
    <p>“İhtiyarca bir adam, elinde bir baston</p>

    <p>Yanıma yaklaştı, yüzüme baktı bön bön</p>

    <p>Sultan Hamit dedi ve güldü</p>

    <p>Hürmetle büküldü</p>

    <p>Sonra doğruldu ve bağırdı</p>

    <p>Ey Kâzım Karabekir Paşa</p>

    <p>Kısa bir sualim var</p>

    <p>Fakat vaktim pek dar</p>

    <p>Senin cevabın çok kısa olsun</p>

    <p>Beni ve nihayet saltanatı devirenler önünde sen de vardın</p>

    <p>hele sonuncusunda hem mebus hem kumandandın</p>

    <p>İstiklal Harbi’ni sen kurdun</p>

    <p>Beğeniyor musun şu halini?</p>

    <p>Mahvedecekler istikbalini</p>

    <p>Soruyorum şimdi</p>

    <p>Cumhuriyeti beğendin mi?</p>

    <p>Sözle cevap vermek istemedim buna</p>

    <p>Tükürmek kafi dedim suratına</p>

    <p>O surat ki otuz üç yıl milleti</p>

    <p>Zulmüyle, istibdadı ile inletti</p>

    <p>Her millet dev adımlarla yürürken</p>

    <p>Biz her hükme boyun eğen</p>

    <p>Bir sürü gibi kaldık</p>

    <p>Zulüm ve cehaletle bunaldık</p>

    <p>Yunanlılar İzmir’e iradeler ile çıktı</p>

    <p>aynı meskenet bizi de buraya tıktı</p>

    <p>Hizmetçi ve polis odalarına</p>

    <p>Gerçi yakışmıyor Cumhuriyet Paşalarına</p>

    <p>Fakat sebep sensin</p>

    <p>diye düşünürken</p>

    <p>Bir ayak sesi işittim, sert bir yürüyüş</p>

    <p>Bir de baktım ki koca Mithat Paşa imiş.”</p>
  </div>

  <p>Şiirde, Abdülhamid ve Mithat Paşa ile yapılan düşsel söyleşiler anlatılır.</p>

  <div class="siir">
    <p>“Mithat cevap vermedi; eğildi bana</p>

    <p>Dedi ki, gel mahşeri göstereyim sana</p>

    <p>Ben de senin gibi hürriyet için çırpınmışım</p>

    <p>Ve hemen aynı yere hapsolmuşum</p>

    <p>Dert ortağıyız, fakat sen bana benzemeyeceksin</p>

    <p>sen zulme karşı daha da kuvvetli kükreyeceksin</p>

    <p>Girdik kol kola</p>

    <p>Ve koyulduk yola.”</p>
  </div>

  <p>Kâzım Karabekir, duygu ve sitem yüklü bu satırlarında bir alanda geçit yaptıklarını anlatır ve</p>

  <div class="siir">
    <p>“dedim</p>

    <p>zalimi yaşatan mazlumdur</p>

    <p>Mazlum susarsa zalim de masum olur”</p>
  </div>

  <p>diye seslenir.</p>

  <p>Karabekir, 3 Temmuz günü Elhamra Sinemasındaki İstiklal Mahkemesinde Kel Ali diye bilinen mahkeme başkanı Ali Çetinkaya’nın <b>“Zatı alileri devrimin önemli bir şahsiyetisiniz; tarih bunu böyle kaydeder. Vatanı kurtardıktan sonra vatanı geliştirmek için vatanı kurtarmakta nasıl beraberseniz, üye çalışmanız gerektiğini vatan görevi sayıyoruz. Zatı alileri, hangi siyasal kanaat ile muhalif vaziyete geçtiğinizi açıklar mısınız?”</b> sorusunu şöyle yanıtlayacaktı:</p>

  <p><b>“- Başlangıçta el ele vererek çalışanların birliği, bir takım tufeyli insanların araya girmeleri ile tutulamıyor… Eski arkadaşlar, sanki memleketin içinde sarık taşımış ne kadar cahil, murdar suratlar varsa onlardan da yobaz göstermek için şahsıma hücuma başladı<sup><a href="../Text/Notlar.xhtml#dn28" id="dn28b">(28)</a></sup>.”</b></p>

  <p>İstiklal Mahkemesinde suikast olayı ile birlikte siyasal yargılamalar başlamıştı. Karabekir şiirinde bu durumu&nbsp;</p>

  <div class="siir">
    <p>“Hükümet fırkası muhakeme ediyor</p>

    <p>Muhaliflerinin mücrimini seçiyor”&nbsp;</p>
  </div>

  <p>diye tanımlayacaktı.</p>
</body>
</html>
