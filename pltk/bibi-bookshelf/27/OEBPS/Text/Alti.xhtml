<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>ALTI<br />
  ZİYA HURŞİT VE LAZ İSMAİL KONUŞUYOR</h2>

  <p>“- Açık olarak suikasta niyetli geldiğinizi söylüyorsunuz, itiraf ediyorsunuz.</p>

  <p><b>“- Evet, gizlenecek bir şey yok. Dosdoğru, apaçık söylüyorum.</b></p>

  <p>“- Peki… Suikastı siyasi maksatla yapmak istediğinizi kabul edelim mi?</p>

  <p><b>“- Tabii, kabul ediniz. Suikast başka ne amaçla yapılabilir ki?”</b></p>

  <p>Bu konuşma, bugünkü İzmir Milli Kütüphanesinin bulunduğu binanın yanındaki Elhamra Sineması‘nda İstiklal Mahkemesi Başkanı Ali Bey ile suikastçı Ziya Hurşit arasında geçmekteydi.</p>

  <p><b>“Kel Ali”</b> diye anılan Albay Ali Çetinkaya, Ziya Hurşit’e siyasal amacını soruyor, Ziya Hurşit anlatıyordu:</p>

  <p><b>“- Geçen yıl bu zamanlar İstanbul’da Ankara Valisi Abdülkadir Bey ile görüştüm. O zaman Terakkiperver Parti örgütü yoktu. Abdülkadir’i önceden tanırdım. Temasa geçtim. Diğer arkadaşlar da vardı. Hallerini beğenmedim, durumlarını olumsuz gördüm.</b></p>

  <p><b>Mesela Hafız Mehmet Bey, Nafiz Bey, tamamen siyasetten vazgeçmişlerdi. Ötekiler de öyle gibiydiler. Hareketsiz görünüyorlardı. Bu sebeple düşündüm, taşındım, hükümet darbesine Abdülkadir ile karar verdik. Hayli zihin yorduk. Nasıl yapalım? Yalnız olur mu? Hayır. Bunun için önce gerektiği kadar adam bulmalı, dedik. Önce Laz İsmail’i buldum. Zaten tanırdım; teklif ettim; kabul etti. Bir arkadaş daha bul, dedim. Gürcü Yusuf’u buldu. Ondan sonra Abdülkadir’e adamlar bulundu… Hazır… Bunlardan nasıl istifade edeceğiz? Ankara’ya gitmek gerekir. Benim param yok. Ankara’ya nasıl gideyim?.. Abdülkadir ile böyle konuştuk.</b></p>

  <p>- Abdülkadir ile böyle anlaşıyorsunuz. Amaç hükümet devirmek değil mi?</p>

  <p><b>- Evet.</b></p>

  <p>- Peki ama bu kadar büyük bir iş iki kişi ile yapılamaz. Herhalde bir siyasi zümrenin katılımı ya da fikri alınmak gerekmez mi?</p>

  <p><b>- Ben onu düşünmedim, her şeyden önce suikastı en kolay yoldan yapmak düşüncesindeydim.</b></p>

  <p>Şükrü Bey ile nasıl tanıştınız?</p>

  <p><b>- Kadıköy iskelesinde tanıştık. Abdülkadir tanıştırdı. Ankara’da yapacağımız suikast için elimiz Şükrü Bey’dir demişti. İskelede Şükrü Bey ile Ankara’da Başbakanlığa nasıl gideceğimizi konuştuk. O,</b> ‘Gidip vaziyeti bir göreyim’ <b>dedi. Ben de</b> ‘Adamlarımızı da al beraber götür’ <b>dedim. Kabul etti. Sonra Kadıköy’deki evime geldi. Laz İsmail de oradaydı. Tanıştırıldım.</b></p>

  <p>- Evet… Devam ediniz. Bakanlar Kurulunu düşürmekle işe başlamak kararı verdiniz. Ankara’ya gidiyorsunuz. Sonra?</p>

  <p><b>- Mevsim kış olduğundan Şükrü Bey zamanı uygun bulmadı. Suikastın Cumhurbaşkanının da bulunduğu bir Bakanlar Kurulu toplantısında yapılmasını uygun buluyordu. Abdülkadir ise</b> ‘Bombayı Meclise atalım; Cumhurbaşkanı oradayken…’ <b>diyordu. Locaya fırlatılacak bomba yukarıya doğru tesir yapacak ve hiç kimse kurtulamayacaktı. Ben buna taraftar değildim. Şükrü Bey ile Laz İsmail ve ben üç saat kadar beraber oturduk.</b></p>

  <p>Nerede?</p>

  <p><b>- Moda’da, Cevizlik’te, Şifa Sokağı no 16’da (..) İsmail’i hazırladım. İsmail, Şükrü Bey ile Ankara’ya gidiyoruz, bunlar bize ihanet eder, sen de gel, siz gidin ben sonra gelirim, dedi. Üç gün sonra ben de gittim. Ankara’da İsmail’e rastgeldim. Yusuf da İsmail’in yanındaydı. (…) Şükrü Bey,</b> ‘İyi bir plan hazırlıyorum, başarırsak çok iyi’ <b>dedi. Planı sordum;</b> ‘düşünüyorum, planı tamamlayım, söylerim’ <b>dedi. Ben Terakkiperver Kulübü‘nde konuktum. Bir gün sabah Şükrü Bey geldi;</b> ‘İsmail ile gezdik, iyi bir pusu yeri beğendik’ <b>dedi. Neresi olduğunu sordum. Mezarlığın alt tarafı olduğunu söyledi.</b> ‘Siz gidiniz, hep birlikte gidiniz. Bu iş sezilecek’ <b>dedi. Kulübe gittim. Dönüş hazırlıklarına başladım. Ağabeyim Faik Bey, bana çok sert bir çıkış yaptı. Git dedi. Ertesi gün trene bindik.</b></p>

  <p>- İstanbul’a gittiniz. Ayrılırken Şükrü Bey’den para aldınız mı?</p>

  <p><b>- Evet. Dört yüz lira aldık.</b></p>

  <p>- Kime verdiniz?</p>

  <p><b>- Laz İsmail ile Gürcü Yusuf’a. (…) Şükrü Bey üç silah aldı. Bombaya emniyet edemiyorduk. Silah daha emniyetliydi. Suikastı silahla yapmaya karar vermiştik.</b></p>

  <p>- Rauf Bey ile o günlerde kulüpte görüştünüz mü?</p>

  <p><b>- Görüştüm.</b></p>

  <p>- Bu meseleye temas ettiniz mi?</p>

  <p><b>- Hayır.</b></p>

  <p>- Ali Fuat Paşa ile?..</p>

  <p><b>- Hayır, esasen suikast işine karar verdikten sonra bütün Terakkiperver Partisi üyeleri ile ilişkimi kesmiştim. Hepsi korkak ve çekingen insanlardı. İçlerinde suikast yapacak adam bulamıyordum.</b></p>

  <p>- Ankara’da Laz İsmail ile giderken yolda şişmanca birine rastlamış, konuşmuş, <b>‘bu adam Kâzım Karabekir Paşa’dır’</b> demişsiniz.</p>

  <p><b>- Evet, Meclis’e gelirken selâmlaştık. Durup, konuşmadım.</b></p>

  <p>- Ankara’ya suikast planını uygulamak için gittiğinde Abdülkadir ile görüştün mü?</p>

  <p><b>- Zaten her gün görüşürdük. Öğle yemeklerini Sirkeci’de Konya Lokantası‘nda yerdik.</b></p>

  <p>- Peki, Ankara’dan İstanbul’a dönünce ne yaptınız, anlat bakalım?</p>

  <p><b>- Önce Abdülkadir ile buluştum. Abdülkadir, Ankara’da işin olmayışına çok üzüldü. Eskişehir milletvekili Arif Bey’e bu işi açmamızı da doğru bulmadı. Sonra Şükrü geldi. Arif Bey için</b> ‘Merak etmeyin, en emin adamımızdır’ <b>dedi. O sırada Cumhurbaşkanı geziye çıktı. Biz doğru İzmir’e gidecek sandık. Adana’ya, Silifke’ye gitti. Sonra ansızın Bursa’ya gitti. Şükrü Bey de</b> ‘Bu iş için Bursa iyidir’ <b>deyince Laz İsmail’i çağırdık.</b> ‘Bursa’ya tenezzüh vapurları var, onlardan birine bin git, yalnız dikkat çekmemek için tedbirli bulun’ <b>dedik. O da tedbir olarak yanına Naciye isimli bir kadın almış. İsmail Bursa’dan döndü. Bursa’da suikast yapılmasını uygun bulmadı.</b> ‘Kılavuzluk yapacak kimse yok, ben yapamam’ <b>dedi. Seksen lira verdim. Bu parayı Şükrü Bey’den almıştım. Verdiğimiz seksen lira ile gitti. Abdülkadir’i buldum, anlattım.</b> ‘Emin adam bulalım, Bursa’ya gidip bir ev tutalım’ <b>dedi. Abdülkadir aradı; bulamadı. Yusuf kendi aradı; bulamadı. Bundan vazgeçtik, sonunda İzmir gezisi çıktı.</b></p>

  <p>- İzmir meselesini anlat.</p>

  <p><b>- İzmir benim için yabancıydı. Önce Bulgar çarşısında Nis Bahçesi’nde, Şükrü, Abdülkadir, bir de ben, üç kişi görüştük. Bundan başka bir defa da Şükrü Bey’in evinde görüştük. O günlerde sık sık görüşürdük.</b> ‘İzmir’i bilmem’ <b>dedim. Şükrü Bey</b> ‘Pişmiş iştir, orada emin adamımız var. O da Edip’tir’ <b>dedi. Edip’i ben tanımam, İsmail ve Yusuf da tanımaz, dedim. Abdülkadir</b> ‘Sen, Şükrü ya da Ziya İzmir’e gitmelidir.’ <b>Şükrü,</b> ‘Ben gitmem; beni herkes tanır. Ziya gitsin’ <b>dedi. Abdülkadir ısrar ederek bana</b> ‘sen gideceksin’ <b>dedi. Edip’e bir tavsiye mektubu vereceklerini söylediler.</b> ‘Tütün meselesinden bahset o anlar’ <b>dediler. Sonra Rasim Bey geldi; onunla görüştük.</b> Mektubu sonra yırtarsınız<b>, dedi.</b> İzmir’de Gaffarzade Oteli’ne inersin, orada Sarı Efe’yi bulursun<b>. Otelin bir de krokisini çizdiler. Sonra Rasim’e</b> ‘Sen de gelir misin?’ <b>diye sordum,</b> ‘Rasim’in haberi var mı? Sus…’ <b>dedi. Rasim giderken,</b> ‘Çok tehlikeli bir iş yapıyorsunuz. Allah muvaffak etsin’ <b>dedi. Sonra Abdülkadir’i gördüm, tabancaları aldım. Tabancaları Şükrü Bey’in evine bıraktım.</b></p>

  <p>- Parasını kim verdi tabancaların?</p>

  <p><b>- Bir yabancı vapurdan dört tane iki yüz elli fişekli tabanca aldım. İkisi kırk dört liraya. İsmail’i Şükrü Bey’in evine gönderdim. Oradan tabancaları aldı. Ertesi gün ben vapura bindim. Onlar da vapura geldiler. Sonunda İzmir’e geldik. Tabancalar İsmail’deydi. Vapurdan tabancalar ceplerinde, şarjörler ellerinde çıktılar. Onlar Ragıp Paşa Oteli’ne indiler. Ben Gaffarzade Oteli’nde Sarı Efe’yi buldum. İstanbul’dan aldığım tavsiye mektubunu verdim.</b> ‘Sen bu işi üstlenmişsin, haydi zamanı geldi, ne yapacaksın?’ <b>dedim. O da</b> “yalnız başıma ne yapabilirim?” <b>dedi.</b> “Senin çiftliğinde adamların varmış” <b>dedim.</b> “Birkaç adamım var ama burada değiller” <b>dedi.</b> “Sana ne kadar adam gerekli?” <b>diye sordum.</b> “İki kişi yeter” <b>dedi. Ben de</b> “yanımda iki kişi var, bunlar sana yarar” <b>dedim. Ertesi akşam Giritli Çopur Hilmi ile buluştuk.</b></p>

  <p><b>Suikastı Çeşme yolunda yapacaktık. Ben de,</b> bunun için tüfek, bomba ve kaçmak için motor gerekli<b>, dedim.</b> Bir motorcu var, onunla konuşalım<b>, dediler. Giritli Şevki’nin motoru haciz edilmiş. Dört yüz lira gerekliymiş. Edip’e</b> “İzmirli’sin, nasıl olsa sen burada para bulursun” <b>dedim. Edip</b> “motorcuyu tekrar göreyim” <b>dedi. Karşıyaka İskelesi’nde Şevki ile buluştuk. Hilmi, ben ve Şevki, İdris’in bahçesine gittik. Edip de geldi. Bu defa suikastın Çeşme yolunda yapılmasına itiraz etti.</b> “Şimdi hükümetten geliyorum, beş yüz jandarma tertibat almış. Orada bu iş olmaz, şehir içinde bir yer seçelim” <b>dedi. Yer arandı. Düşündük, sonunda Kemeraltı Karakolu’nun önünü seçtik.</b> “Orada bir tütüncü dükkanı var, ben orada otururum. Hilmi, Şevki, İsmail ve Yusuf köşelerde silah ve bombaları atarlar.” <b>Otomobil ve bombalarla beraber Şevki geldi. Ertesi gün Cumhurbaşkanının gelmeyeceğini haber alınca yeniden görüşmek üzere Şevki’nin evine gittik. Edip gelmedi. İsmail, Yusuf beraberdi. Hilmi iskelede bizi bekledi. Şevki</b> “Gazi bugün gelmedi, hazırlık boşa gitti.” <b>Diğerleri de</b> “gelmediği iyi oldu, zaten bugün bir şey yapamazdık.” <b>Çünkü bizi bekleyen otomobil Karşıyaka vapur iskelesinde bekliyordu. Oradan kaçma imkanı yoktu. Başka uygun yer bulalım dedik.</b> “Şevki ve ben, sizi otomobil ile Gaffarzade Oteli çevresinde beklerim. Suikasttan sonra da oradan alır kaçarım.” <b>İsmail buna razı olmadı. Çünkü Şevki’ye güvenmiyordu. Çünkü Şevki’yi İstanbul’dan tanıyordu. Hilmi, Şevki ve İsmail ateş edip bombaları atacaklardı. Bana da tütüncü dükkanında oturmaklığımı teklif ettiler. Gazi’nin otomobili Gaffarzade Oteli önünden geçerken önce Hilmi tabancasına davranıp ateş edecek; tütüncü dükkanında beklemekte olan Şevki de otomobilin hareketini sağlayacaktı. Dükkanı İsmail beğenmedi.</b> “Oradan silah atan oradan çıkamaz” <b>dedi. En uygun yer karakolun önüydü. Hiç şüphe çekmezdi; o karışıklıkta kaçmak da kolaydı. Edip de gelecekti. Ayrıntısı ile tesbit edilen bu plandan sonra yatmıştık ki, tutuklandık.</b></p>

  <p>- Köşede Hilmi’den başka kimler silah atacaktı? Nasıl atılacaktı? Kim kumanda edecekti?</p>

  <p><b>- Bu işlerde kumanda sökmez. İşi karıştırır. Bu zaten anlık meseledir.”</b></p>

  <p>Ziya Hurşit’ten sonra Laz İsmail’in sorgusuna geçildi. İsmail, Ziya Hurşit’in anlattıklarını doğruladı. Şükrü Bey ile yaptıkları görüşmeleri tek tek anlattı. Suikast planının Ankara’dayken yapıldığını da açıkladı.</p>

  <p><b>“- Ankara’da Karadeniz Oteli’ne indik. Sonra Ziya Hurşit geldi.</b> “Şükrü Bey’in arkadaşı Arif Bey vardır, ona gideceğiz. Orada neye karar verirsek pek de iyi olur” <b>dedi. Gece saat 8-9’du. Arabaya bindik. Ziya Bey, Arif Bey’in kapısını çaldı, ben arabada bekledim. Arif Bey, kapıya kadar geldi. Yolda hiç konuşmadık.</b></p>

  <p>- Arif Bey’den başka kimse var mıydı?</p>

  <p><b>- Hayır, görmedik, evin üst katına çıktık. Sabah Şükrü Bey geldi. Sonra bir otomobil geldi. Seni görmesinler dendi. Beni alt odaya soktular. Gelen Ziya Hurşit’in kardeşi Faik Bey’miş.</b></p>

  <p>- Şükrü Bey ile ne konuştunuz?</p>

  <p><b>- Şükrü Bey,</b> suikast yazın olur, kışın olmaz <b>dedi. Ben mezarlığın yanını uygun buldum. Bir de kulübü… Sonra Ziya Hurşit ile görüştük. Bana,</b> “bu iş olmayacak, Kâzım Karabekir Paşa bu iş olmaz” <b>demiş, hemen İstanbul’a gideceksin.</b></p>

  <p>- Rauf Bey hakkında bir ifaden var..</p>

  <p><b>- Bana, Rauf Bey ile Karabekir Paşa’nın suikast işine katıldığını Ziya Hurşit söyledi.</b></p>

  <p>- Allah göstermesin, suikastı yapmış olsaydınız, ne olacaktı?</p>

  <p><b>- Onların büyük adamları var. Hemen bu işler kapanacakmış. Başka Cumhurbaşkanı seçeceklermiş. Bizi üç gün saklayacaklar, sonra af olacakmış.</b></p>

  <p>- En çok aklında kalanlar kimler?</p>

  <p><b>- Refet Paşa, Karabekir Paşa, Ali İhsan Paşa… Paşa olmayanlardan da Arif Bey… Ankara’da paşalar varmış; kendi içlerinden birini, bilmem, Kâzım Karabekir Paşa’yı mı, Cumhurbaşkanı tayin edeceklermiş.</b></p>

  <p>- İfadenizin birinde Rauf Bey’in <b>“Ben bu işi istemiyorum. Böyle kanla iş olmaz. Ben Avrupa’ya gideceğim, siz ne yaparsanız yapınız, dedi”</b> demişsiniz.</p>

  <p><b>- Ziya Hurşit söyledi<sup><a href="../Text/Notlar.xhtml#dn29" id="dn29b">(29)</a></sup>.”</b></p>

  <p>Laz İsmail ve Çopur Hilmi’den sonra sıra San Efe Edip’teydi. Edip, sanık sandalyelerinin soldan birincisine oturdu. Kelepçeli elleriyle başındaki panama şapkasını çıkardı. Ve Ziya Hurşit ile sanık Paşaları öfkelendiren ifadesini vermeye başladı.</p>

  <p><b>“- Suikast kararı, Terakkiperver Partisi genel merkezince alınmıştır!..”</b></p>
</body>
</html>
