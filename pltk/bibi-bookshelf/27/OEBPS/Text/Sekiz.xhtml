<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>SEKİZ<br />
  SUİKAST SANIKLARI BİRBİRİNE DÜŞÜYOR</h2>

  <p><b>“- Beni partimden dolayı suçlamak için mi buraya getirdiniz?</b></p>

  <p>- Parti prensiplerine bürünerek bir suikastın birinci derece suçlusu olarak karşımda bulunuyorsunuz.</p>

  <p><b>- O halde onu sorunuz.</b></p>

  <p>- Mahkeme aydınlanmak için ne isterse onu sorar, her şeyi araştırır.</p>

  <p><b>- Fakat sorarken azarlıyorsunuz.</b></p>

  <p>- Sen cinayet yaptın, sana azami izni veriyoruz.</p>

  <p><b>- Yargıçlar tarafsız olur.</b></p>

  <p>- Biz de tarafsızız. Vatanın varlığına hayatlarını adamış insanlarız. Vicdana, yasalara karşı bir görev aldık. Şimdi soruyorum sana. Ziya Hurşit ile ilişkin?</p>

  <p><b>- Onu dört yıl önce Ankara’da tanımıştım. İki buçuk yıldır hiç görmedim. Terakkiperver Partisi’ne girip Samsun Şubesi’ni açmaya gittiğinde gördüm. Ara sıra bana gelir, giderdi.</b></p>

  <p>- Bu görüşmelerinizde parti ya da kendi adınıza suikastla bir anlaşmaya vardınız mı?</p>

  <p><b>- Ne münasebet!.. Böyle bir şey söz konusu olmadı.</b></p>

  <p>- Şükrü Bey… Hâlâ mı inkar ediyorsunuz?</p>

  <p><b>- Sizi namusumla temin ederim…</b></p>

  <p>- Bırak şimdi, namusu, imanı karıştırma bu işe. Artık mesele çırılçıplak, ayan beyan meydanda, sabit. Sizden resmen ben şahsım adına rica ediyorum. Namusu bırak, doğru söyle.</p>

  <p><b>- Ben de öyle arz ediyorum…</b></p>

  <p>- Eskişehir milletvekili Arif Bey’in evinde Ziya Hurşit ile Laz İsmail’i gördün mü?</p>

  <p><b>- Hayır… Laz İsmail’i tanımam. Onu burada mahkemede siz gösterdiniz.</b></p>

  <p>- Ziya Hurşit ile suikast konusunda görüşmediniz mi?</p>

  <p><b>- Hayır…</b></p>

  <p>- Abdülkadir ile?</p>

  <p><b>- Hayır… Hiçbiri ile, hiç kimse ile böyle bir konu konuşulmadı.</b></p>

  <p>- İyi düşün… Sarı Edip ve Rasim Beyler, şimdi gelip yüzünüze karşı söz söylerlerse ne diyeceksiniz?</p>

  <p><b>- Çıldırmışlar, derim… Olmayan bir şeye var denirse başka ne yapılır?”</b></p>

  <p>Suikast örgütünün bir numaralı sorumlusu Şükrü Bey, Savcı Necip Ali ile sanıklardan Ziya Hurşit ve Sarı Efe Edib’in anlattıklarının tümünü reddediyor; Ziya Hurşit ile suikast konusunu görüşmediklerini de söylüyordu.</p>

  <p>Sonra, <b>“Reis Beyefendi”</b> diyordu:</p>

  <p><b>“- Şimdiye kadar herhalde görmüşsünüzdür, mahkemelerinizde ne entrikalar çevriliyor. Gizli polisler ne işgüzarlık ediyorlar. Ben adımın çevresinde hünerle kurulmuş ve ustalıkla işlenen bir tuzak görüyorum. Abdülkadir’in bu işte büyük bir rol oynadığını sanıyorum. Abdülkadir, partiyi mahvedecek bir yol tutmuştur. Ziya Hurşit’i kendisine alet etmiştir. Benim adımı da karıştıran odur. Bu adamlar iftira ediyorlar; yalan söylüyorlar<sup><a href="../Text/Notlar.xhtml#dn34" id="dn34b">(34)</a></sup>.”</b></p>

  <p>Mahkeme başkanı Ali Bey, şaşkınlık ve öfkeyle soruyordu: Kim? Abdülkadir mi? Ziya Hurşit mi?</p>

  <p><b>- Evet…</b></p>

  <p>- Acayip şey!.. Ya Sarı Edip ile Rasim Bey’lerin ifadelerine ne dersin?”</p>

  <p>Şükrü Bey’in yakın arkadaşı emekli Veteriner Albay Rasim Bey, Şükrü Bey’in suikast konusunda görüşmelerini duruşmada şöyle anlatmıştı:</p>

  <p><b>“- Edib’e tezkere yazmadan önce bana İzmir’e gitmemi teklif etti.</b> “Edip bu işi yapamaz. Sen adamlarınla git, bu işi gör” <b>dedi. Kabul ettim. O gün zaafımdan faydalanarak tezkere yazmamı teklif etti. Ben ısrar ettim,</b> “vazgeç” <b>dedim.</b> “Ben zaten intihar etmiş bir adamım” <b>dedi. Tezkere yazdı ve bana imza ettirdi. Şükrü ile görüşmede ad vermedi; üç gün sonra Ziya’nın adından bahsetti. Ziya ile tartıştım. Şükrü‘ye tekrar vazgeçmesini söyledim. Ziya’ya da</b> “bu işten vazgeç” <b>dedim. (…) Ziya ile tartıştık.</b> “O adamlar yakalanır, Edip katılmaz” <b>dedi.</b> “O halde ben yaparım” <b>dedi<sup><a href="../Text/Notlar.xhtml#dn35" id="dn35b">(35)</a></sup>.”</b></p>

  <p>Mahkeme başkanı Ali Bey, Sarı Efe Edib’i salona getirmiş Şükrü Bey ile yüzleştirmişti. Sarı Efe şunları anlattı:</p>

  <p><b>“- Ankara’dan dönüşte İstanbul’da Rasim ile beraber Şükrü Bey’i bulduk. Şükrü Bey, bütün arkadaşları ile birlikte suikast kararında olduklarını anlattı. Benim de birlikte çalışmamı teklif etti. Ben de cevap olarak beni karıştırmamalarını söyledim. Rasim’e de söyledim; rica ettim.</b> “Şükrü fikrinden vazgeçsin, başımızı belaya sokmasın” <b>dedim. Sonra Ziya Hurşit, İzmir’de Rasim ile Şükrü‘nün imzaları bulunan mektubu bana verdi. Ziya Hurşit’i tanımam; ilk defa görüyorum. Mektupta tütünden söz ediliyordu.</b> “Tütün işi kolay, yaparız” <b>dedim. Ziya Hurşit, tütünün suikast olduğunu ima etti.</b> “Bu Şükrü‘nün kendi kanaatidir; demek hâlâ vazgeçmemiş” <b>dedimse de</b> “bu karar artık geneldir, uygulanacaktır, arkadaşlar görüş birliği içindedirler. Bunun için bir araya geldik. Burası olmazsa başka yer olacak, mutlaka yapılacaktır” <b>dedi. Olup bitince de derhal meclis toplanacak, Fevzi Paşa cumhurbaşkanı olacak. O olmazsa Kâzım Paşa olacak” diye ısrar etti.”</b></p>

  <p>Yüzleşme sırası Rasim Bey’deydi.</p>

  <p><b>“- Efendim… On altı yıllık bir arkadaşımla bu suikast işi için milletin önünde yüzleşmek gerçekten çok acı bir felaket. Fakat ne çare! Mukadderat! Söyleyeceğim. Şükrü, Ziya Hurşit ile Laz İsmail’i Edib’e göndermek istediği zaman</b> “Gönderme, Edip suikast taraftarı değildir” <b>demiştim. Tavsiye mektubunu da bunun için tasvip etmemiştim. Israr etti. Ve mektubu bira içerken sarhoşlukla imza ettim…”</b></p>

  <p>Şükrü Bey, <b>“Aramızda konuşurken parola kullanmış mıydık?”</b> diye sormuş, <b>“Hayır”</b> yanıtını aldıktan sonra <b>“O halde”</b>, demişti; <b>“Benim tütün için yazdığım tavsiye mektubundan suikast işini nasıl çıkarıyorlar?..”</b></p>

  <p>Rasim Bey de <b>“tütün meselesinin suikast meselesi”</b> olduğunu, soru üzerine yeniden açıklamış; Şükrü Bey, yakın arkadaşı Rasim Bey’in bu sözleri üzerine, <b>“Yalandır, yalandır efendim!..”</b> diye bağırmıştı<sup><a href="../Text/Notlar.xhtml#dn36" id="dn36b">(36)</a></sup>.</p>

  <p>Ali Bey, Baytar Rasim’den sonra Ziya Hurşit’i getirip sormuştu:</p>

  <p>“- Şükrü Bey, suikast ile bir ilgim yok diyor. Yok mu? Siz ne diyorsunuz?</p>

  <p><b>- Var efendim!.. Açıklayayım. Önceki ifademde de belirttiğim gibi ben önce Abdülkadir ile temas ettim, o da bana suikast için Ankara’da bir eli olduğunu söyledi.</b> Kimdir<b>, diye sordum.</b> “Şükrü Bey’dir” <b>dedi. Sonra Şükrü Bey ile konuştuk.”</b></p>

  <p>Ziya Bey’in bu sözleri üzerine Şükrü Bey yerinden fırlayarak <b>“Bu işte Abdülkadir’in pek önemli rol oynadığı anlaşılıyor. Açıklayacağım, düzelteceğim. Bir avukat tutacağım”</b> deyince mahkeme başkanı Ali Bey’den şu yanıtı almıştı:</p>

  <p><b>“- İstiklal Mahkemesi avukatların cambazlığına gelmez. Bir üst mahkeme yoktur. Millet karar bekliyor, ne söyleyecekseniz, açıkça söyleyiniz. Avukatlarla falan geçirecek zamanımız yok.”</b></p>

  <p>Şükrü Bey bu kez de “<b>Ziya Hurşit Bey, Abdülkadir’in tuzağına düşmüştür. O’nun kurbanı olmuştur”</b> diye bağırmış; Ziya Hurşit, Şükrü Bey’in bu sözlerini <b>“Hayır efendim Laz İsmail’i Şükrü Bey’le ben tanıştırdım. Hem de kendi evinde… Suikast işini de görüştük. Silah paralarını ve diğer silahları da Şükrü Bey’den aldık…”</b> diye yanıtlamıştı.</p>

  <p>Laz İsmail’in sorgusunda da Şükrü Bey’in suikastı planladığı ileri sürülmüştü. Ali Bey, <b>“İstanbul’daki suikast işini, Gazi Paşa’yı öldürtmek işini anlat”</b> diye sormuş, İsmail de anlatmıştı:</p>

  <p><b>“- Ziya Bey, beni Şükrü Bey ile Kadıköy İskelesi’nde tanıştırdı. Şükrü Bey, bana</b> “Ankara’ya gideceksin, maiyette bulunacaksın; ben seni maaşsız bırakmam” <b>dedi. Şükrü Bey, Ankara’ya gideceği gün Ziya ile haber gönderecekti. Haber gönderdi. Haydarpaşa’da birleştik. Yanında Yusuf da vardı. Bileti kendi aldı. Bana 70-80 lira verdi. (..) Ankara’ya vardık. Karadeniz Oteli’ne geldik. Ziya Hurşit</b> “Şükrü Bey’in arkadaşı Arif Bey vardır. O’na gideceğiz.” <b>Sabah Şükrü Bey geldi. Oturuldu, çay içildi. Sonra bir otomobil geldi.</b> “Seni görmesinler<b>” dediler ve beni alt odaya soktular. (..) Gelen Ziya Hurşit’in kardeşi Faik Bey’miş. (..) Evin arkasından, bağ yolundan caddeye indim. Şükrü Bey</b> “söyle gidelim” <b>dedi. Yolda birleştik. Ben mezarlığın yanını uygun buldum. Şükrü Bey’in kararınca, suikast ya şehre yakın olan mezarlık duvarlarının yanında ya da kulüpte olabilirdi”<sup><a href="../Text/Notlar.xhtml#dn37" id="dn37b">(37)</a></sup>.</b></p>

  <p>İsmail’in bu ifadesi okunmuş; sonra da kendisi Şükrü Bey ile yüzleştirilmişti. Şükrü Bey, çaresizlikten yalnızca Rasim Bey’in, Ziya Hurşit ve Laz İsmail’in <b>“öğretilmiş papağanlar gibi konuştuklarını”</b> ileri sürmüştü.</p>

  <p>Şükrü Bey’in adı Eskişehir Milletvekili Arif Bey’in ifadesinde de geçmişti. Albay Ayıcı Arif Bey, Ziya Hurşit ile Ali Fuat Paşa aracılığı ile tanıştırıldıklarını, Laz İsmail’in de Şükrü Bey tarafından kendisine tanıştırıldığını, Laz İsmail’in, evine gelerek iş istediğini, Laz İsmail evdeyken Şükrü Bey’in de eve geldiğini anlattıktan sonra Faik Bey’in suikast ihbarı konusunda da şunları söylemişti:</p>

  <p><b>“- Şükrü Bey evdeyken , Ziya Hurşit’in ağabeyi Faik Bey geldi. Yukarı çıktık. Faik Bey,</b> “niçin geldim, biliyor musun?” <b>dedi. Gayet ciddi bir tavır alarak:</b> “Sizi bugünkü teşebbüsünüzden men etmeye geldim.” <b>Baktım pek ciddi söylüyor.</b> “Nasıl teşebbüs?” <b>dedim.</b> “İnkara mahal yok” <b>dedi,</b> “her şeyi biliyoruz”<b>. Faik Bey,</b> “Siz Şükrü ile suikast tertip etmişsiniz. Bütün arkadaşlar adına konuşuyorum, bu teşebbüsten vazgeç.” “Temin ederim ki, bu teşebbüsten haberim yok… İşte bağ, bahçe, işte ev, incele, sor, soruştur. Böyle bir şey yoktur. Yalnız bu kanaat sana nereden geldi?” <b>Bu sözler üzerine sükunet buldu.</b> “Demek teminat veriyorsun, böyle bir şey yoktur”<b><sup><a href="../Text/Notlar.xhtml#dn38" id="dn38b">(38)</a></sup>.”</b></p>

  <p>Tanıkların bu çok açık ifadeleri ve yapılan yüzleştirme sonunda ittihatçıların ünlü Maarif Nazırı Şükrü Bey’in yazgısı belli olmuştu.</p>

  <p>Savcı Necip Ali Bey, Şükrü Bey’i, İttihat ve Terakki devrinde öldürülen gazeteciler, Ahmet Samim, Hüseyin Fehmi ve Zeki Bey cinayetlerinden de sorumlu tutmuştu. Şükrü Bey, savunmasında, Samim, Haşan Fehmi ve Zeki Beyleri hiç tanımadığını, suikast ile de hiçbir ilgisinin olmadığını ileri sürmüştü.</p>

  <p>Savcı Necip Ali, mahkeme başkanı Ali Bey, üyeler Kılıç Ali ve Dr. Reşit Galip Beyler’in kafalarında suikast örgütü belirlenmişti: Şükrü Bey, eski Ankara Valisi Abdülkadir… Ve arkalarında Kara Kemal… Ve İttihat ve Terakki… Ve İkinci Grup… Ve Terakkiperver Cumhuriyet Partisi.</p>

  <p>Savcı Necip Ali Bey, hazırladığı ek iddianame ile Kâzım Karabekir, Ali Fuat (Cebesoy) Paşa, Refet (Bele) Paşa, Rüştü Paşa, Cafer Tayyar (Eğilmez) Paşa ile Sabit (Sağıroğiu), Halis Turgut, Münir Hüsrev (Göle), İttihatçıların içişleri bakanlarından İsmail Canbulat, Halis Turgut ve eski Maliye Bakanı Cavit Bey ile <b>“İaşe Nazırı”</b> diye bilinen Kara Kemal’in cezalandırılmalarını istemişti. Bu yüzden bütün gözler, Terakkiperver Cumhuriyet Partisi lideri Kâzım Karabekir’e dikilmişti.</p>

  <p>Karabekir, 3 Temmuz günü saat I4’e beş kala salona girmiş; sanık sandalyelerinin ortasındakine oturmuş, ellerini birbirine bağlamıştı. Üzerinde lacivert bir elbise vardı.</p>

  <p>Dinleyici bölümünün ilk sıralarında üniformalı subaylar oturmaktaydı. Saat tam 14’te <b>“Kel Ali”</b> diye anılan Ali Bey (Çetinkaya)<sup><a href="../Text/Notlar.xhtml#dn39" id="dn39b">(39)</a></sup>, Dr. Reşit Galip ve savcı Denizli milletvekili Necip Ali salona girdiler.</p>
</body>
</html>
