<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>DÖRT<br />
  İSMET PAŞA TUTUKLAMALARA<br />
  KARŞI ÇIKIYOR AMA!…</h2>

  <p>İsmet Paşa, Mustafa Kemal’den bu iki telgrafı aldıktan sonra aynı gün düşüncelerini, kaygı ve gözlemlerini bildirir. Olayda, serinkanlı davranılmasını ister; tutuklanmaların suikastçılar ile sınırlı tutulmasında ısrar eder.</p>

  <p>Mustafa Kemal ise suikastın arkasında Terakkiperver Cumhuriyet Partisi’nin olduğuna inanmıştır. Mustafa Kemal’e göre bu suikast, <b>“birkaç serserinin tertip eseri”</b> değil, “<b>muhaliflerin devrim ve cumhuriyet aleyhine giriştikleri büyük ihanet eseri”</b>dir<sup><a href="../Text/Notlar.xhtml#dn17" id="dn17b">(l7)</a></sup>.</p>

  <p>Öyleyse? Öyleyse, yapılacak iş bellidir: Terakkiperver Cumhuriyet Partisi üyelerini tutuklatmak ve köktenci yöntemlerle olayın üzerine gitmek… Başta Karabekir olmak üzere paşaları tutuklatıp, cezalandırmak!</p>

  <p>Gazi Paşa, kararlıdır, ittihatçıların ne derece serüvenci ve ne derece gözükara insanlar olduklarını bilir. Bu yüzden, Terakkiperver Partisi liderleri ile partiye bağlı milletvekillerinin hemen hepsini tutuklatma kararı alır. Bu görüşünü İsmet Paşa’ya da benimsetmeye çalışır.</p>

  <p>Mustafa Kemal eski ittihatçıların Terakkiperver Partisi aracılığı ile örgütlendiklerini ve bir darbe ile iktidara gelmek istediklerini; suikastı da bu nedenle planladıklarını düşünmektedir. Başbakan İsmet Paşa, bu görüşte değildir, İsmet Paşa, düşünce ve kaygılarını Mustafa Kemal’e hemen bildirme gereğini duyar.</p>

  <p><b>“Cumhurbaşkanı Hazretlerine;</b></p>

  <p><b>Sabahleyin ve şimdi lutf buyurulan iki telgrafdaki düşüncelerinizi enine boyuna düşündüm. Sizin düşüncelerinizdeki doğruluk, bizler için deneylerle kanıtlanmıştır. Bu içtenlikli duruma dayanmasam ve Terakkiperver Partisi’nin hepsinin tutuklanmaları sorununda davamıza ve şahsen size çok zararlı olacağını bilmesem bu görüşlerimde bu kadar ısrarlı davranma cesaretini gösteremezdim.</b></p>

  <p><b>Sorunu tartışalım.</b></p>

  <p><b>Sarı Efe, Şükrü Bey ve Abdülkadir’in düzenledikleri, bence, her şeyden önce İttihat ve Terakki Genel Merkezi’nin ve Fedai örgütünün bir işi gibi görünmektedir. Bu cephenin, İkinci Grup’tan ve Terakkiperver’den başka uygun çevrelerden derece derece taraftar bulması tabiidir.</b></p>

  <p><b>Eğer bu değerlendirmede isabet varsa, gözlerimizi diğer esaslı bir noktaya çevirmekle, tehlikeyi kaynağından önlemiş değil, ayrıntı ve görünüş olarak işin esasını kaçırmış oluruz.</b></p>

  <p><b>Aslolan bu cephe ise; İttihat ve Terakki Genel Merkezi, ister Terakkiperver olsun, tutuklamaları ilk anda bu kadar genişletmek, suikast haberinin bir anda çevrenize topladığı bütün sevgi ve içtenliği dağıtmaya yol açar. (…) Açık yargılamalar ile herkesin yüreklerine kadar işleyecek mahkumiyetler kesinleşmeden Kâzım Karabekir Paşa’nın, Fuat Paşa’nın ve benzerlerinin tutuklanmaları herkesin yüreğinde sırası ile şaşkınlık, acı ve direnme duyguları doğurur.</b></p>

  <p><b>Bu nedenle, genel tutuklamalar yapılmasının erken olduğu kanısındayım.</b></p>

  <p><b>Ayrıca, genel tutuklamaların doğuracağı sonuçlardan endişe ettiğim sorun, bunların tek tek ve toplu olarak bizlerle çatışmaya girmeleri değildir. Olanak da olsa, böyle bir çatışmaya girseler de kaybedecek olanlar kendileridir.</b></p>

  <p><b>Anımsayacağınız gibi Çerkez Etem’in ayaklanması ve ihanetinin bizlerce bilindiği günlerde Etem avucumuzdaydı, ancak, buna rağmen, kamuoyu Etem’in ihanetine henüz inanmamıştır, diye Etem’i elimizden bile bile kaçırmıştık.</b></p>

  <p><b>Bu yüzden sonraları çok acı çektiğimiz halde bu kararımızdaki isabet sabit olmuştur.</b></p>

  <p><b>Aziz Paşam;</b></p>

  <p><b>Suikastın şekli, büyük zaferlerle, büyük erdemlerle yücelen şahsınızın ne kadar güçlü olduğunu gösteren yeni bir kanıttır. Sizi öldürmek gibi sonuçları bilinmeyen büyük bir emir için düşmanlarımız Laz İsmail, Gürcü Yusuf, Çopur Hilmi’den başkalarını bulamamışlardır. Bunlar ya içinden haber verirler, ya onlara engel olmak basit ya da değil sonunda bir zabıta sorunudur. Fakat, sağduyulu kamuoyunun yaptıklarımızın doğruluk ve adaletine inanmalarına zaman tanımazsak, bu bizi, zalim ve gaddar duruma düşürür ki, bundan sonra suikasta teşebbüs edecekler genç aydınlar olur. Artık o zaman, zabıta, sanık, gizlilik ve emniyet kalmamıştır.</b></p>

  <p><b>İşte korktuğum sonuç budur. Davamızı ve sizi, canımdan çok sevdiğim kıymetli şahsınızı bu tehlikeden korumak istedim.</b></p>

  <p><b>İstiklal Mahkemesi, bu görüşlerdeki içtenliği kabul etmek lütfunda bulunursa, yine kendisi teşebbüs ederek yeni bir kararla genel tutuklamalardan vazgeçebilir.</b></p>

  <p><b>Abdülkadir’in tutuklanması konusu, şüphesiz, ısrarla izlenmesi gereken önemli bir konudur. Öteki büyük tutuklamalar, açık duruşmalarda koşullara bağlı olur. Bu süre içinde serbest kalanlar, saldırı ve suikast ise bu kadar kuşku altındayken başarılı olamazlar. Yurt dışına kaçarlarsa kendilerini manen suçlamış ve idam etmiş olurlar. Bu hareketlerin bize hiç zararı olmaz. Özet olarak:</b></p>

  <p><b>Genel tutuklamalardan vazgeçilmesi ve verilmiş emrin geri alınmasını istirham ederim”<sup><a href="../Text/Notlar.xhtml#dn18" id="dn18b">(18)</a></sup>.</b></p>

  <p>Mustafa Kemal, yakın silah arkadaşı ve başbakanı İsmet Paşa’yı Karabekir’in tutuklanması ve soruşturmanın genişletilmesi konularında inandırmakta güçlük çekmektedir.</p>

  <p>Mustafa Kemal, ismet Paşa’dan gelen bu uzun telgrafı makine başında yanıtlar.</p>

  <p><b>“İzmir, 19.6.1926</b></p>

  <p><b>Gizli Kişiye özel</b></p>

  <p><b>Ankara’da Başbakan İsmet Paşa hazretlerine;</b></p>

  <p><b>Düşüncelerimi benimsediğinizi belirten sözleriniz için zatı devletlerine teşekkür ederim. İçinde bulunduğumuz sorunda bana emniyet buyurmanızı önemle rica ederim.</b></p>

  <p><b>Düzenlenen suikast, Sarı Efe, Şükrü Bey, Abdülkadir gibi sınırlı kişilerin eseri değildir. Tahmin buyurduğunuz gibi İttihat ve Terakki, eski İkinci Grup ve özellikle bunları kadrosuna almış bulunan Terakkiperver Partisi’dir.</b></p>

  <p><b>Bu durumun değerlendirilmesinde arada görülen fark, burada elde edilen bilgilerin gereği kadar ayrıntı ile Ankara’ya arz edilmemiş olmasından kaynaklandığını sanıyorum.</b></p>

  <p><b>İstiklal Mahkemesi, önce özel bir soruşturma kurulu ile mahkumları birer birer dinlemiş ve her şeyi söyletmiştir.</b></p>

  <p><b>Açık duruşma, burada suikasta alet olanların düzeyinde değil, asıl bunların kışkırtıcıları olan Terakkiperver Partisi liderlerinin tutuklu olarak buraya gelmelerine kadar ertelenmesi kamuoyuna etki yapmak için tercih edilmiştir.</b></p>

  <p><b>Kâzım Karabekir Paşa, Fuat Paşa ve benzerlerinin kamuoyunda suçlu olduklarını kabul etmek gerekir. Genel tutuklama zamanında değil biraz da geç başlamıştır. Bundan dolayı kaçanlar çoğalmıştır. Tereddüdümüz devam ederse -daha fena- herkese emniyetimizin olmadığı izlenimi verecek duruma düşeriz.</b></p>

  <p><b>Bugünkü asileri, Çerkez Etem ve arkadaşları ile karşılaştırmaya yer yoktur. O zaman ile bu zaman arasında koşullar ve düşünceler arasındaki fark büsbütün fazladır. Beni öldürmek için düşmanlarımızın bulduğu suikast araçları, Laz İsmail, Gürcü Yusuf, Ziya Hurşit ve Çopur Hilmi, hafifsemeyle görülecek araçlardan değildir.</b></p>

  <p><b>Bir de düşmanlarımızın kullanacakları araçların bunlarla sınırlı olmadığı da anlaşılmaktadır.</b></p>

  <p><b>Güvenlik güçlerinin hiçbir yerde hiçbir başarı göstermediği sabit olmuştur. Asla zalim ve gaddar mevkiinde değiliz.</b></p>

  <p><b>Adları, Laz, Gürcü, Sarı Efe, Çopur, Ziya Hurşit gibi herkes tarafından beğenilen unvanlar ile örtünen bugünün genç ve aydınlarıdır.</b></p>

  <p><b>İstiklal Mahkemesi’nin her tarafa bildirdiği tutuklama kararları uygulanmıştır. İstanbul’da yakalanmayanlar, kısmen kaçanlardır.</b></p>

  <p><b>Oldu bitti ile bu kararı geri aldırıp tutukluları serbest bıraktırmaktan büyük hata olamaz.</b></p>

  <p><b>Abdülkadir’in güvenlik güçlerince yakalanabileceğinden şüpheliyim. Bunun için ayrıca önlem düşünmek gerekir.</b></p>

  <p><b>Ortadan kaybolanların yurt dışına kaçmalarından ben de endişeli değilim. Fakat, İttihat ve Terakki örgütüne bağlı olanların Meşrutiyet’in ilanından önce dağlara kaçarak ve en son çarelere başvurmaları sonucu ve yıllar sonra İttihat ve Terakki yerine geçen Nazım Paşa ve arkadaşlarının İttihat ve Terakkicilere hoşgörüsünün sonuçları özenle anımsanmalıdır”<sup><a href="../Text/Notlar.xhtml#dn19" id="dn19b">(19)</a></sup>.</b></p>

  <p><b>“Siz”</b> diye, <b>“zatı devletleri”</b> diye başlayan bu resmi görüşme Mustafa Kemal’in şu içtenlikli satırları ile son bulur:</p>

  <p><b>“Benim sevgili İsmet’im;</b></p>

  <p><b>Kendini üzme. Durumun gereği, çok ivedi ve duraksamadan hareket etmektir.</b></p>

  <p><b>Bana güveneceğinize bütün kalbimle inanarak gözlerinizden öperim”<sup><a href="../Text/Notlar.xhtml#dn20" id="dn20b">(20)</a></sup>.</b></p>

  <p>Gerilim giderilmiştir, İstiklal Mahkemesinin, Karabekir’in salıverilmesi emrini veren Başbakan İsmet Paşa’nın tutuklanma(sı için) karar aldığı ileri sürülür, İsmet Paşa, anılarında bu söylentiyi yalanlar<sup><a href="../Text/Notlar.xhtml#dn21" id="dn21b">(21)</a></sup>.</p>

  <p>Bu uzun telgraf görüşmelerinden sonra İsmet Paşa’nın Mustafa Kemal’e çektiği şu kısa telgraf Mustafa Kemal’in İsmet Paşa’yı inandırıp, etkilediğini ortaya koyuyor:</p>

  <p><b>“Ankara, 20.6.1926</b></p>

  <p><b>Cumhurbaşkanı Hazretlerine;</b></p>

  <p><b>Sevgili Paşam;</b></p>

  <p><b>Güzel sözlerinize candan teşekkür ederim. Ne kadar acı çektiğimi tasavvur edemezsiniz. Bu hareket tarzını aklım almıyor. Izdıraptan ve ruhi mücadeleden kalbim parçalanıyor.</b></p>

  <p><b>Siz bana nasıl bir hareket tarzı tavsiye edersiniz?”</b></p>

  <p>Mustafa Kemal, <b>“sevgili İsmet’im”</b> diye teselli ettiği, bu yakın ve sevgili arkadaşını İzmir’e çağırıp, İzmir’de mahkeme kurulu ile görüşmesini ister. Belli ki, mahkeme ile Başbakan arasında bir soğukluk yaşanmaktadır.</p>

  <p><b>“Başbakan İsmet Paşa Hazretlerine;</b></p>

  <p><b>Son kısa telgrafnameler üzerine mahkeme kurulu ile derinlemesine konuştum. Izdırabınızdan çok elem duyduk. Yüz yüze görüşmekten başka bir çare bulamadık. Hemen İzmir’e hareket buyurmanız uygun olacaktır.</b></p>

  <p><b>Uygun ve mümkün görürseniz uçakla.</b></p>

  <p><b>Makina başında cevabı devletinizi bekliyorum”<sup><a href="../Text/Notlar.xhtml#dn22" id="dn22b">(22)</a></sup>.</b></p>

  <p>İsmet Paşa, Cumhurbaşkanı Mustafa Kemal’e <b>“Beni oraya çağırmanıza çok sevindim. Özellikle teşekkürlerimi sunarım”</b> diye kısa bir telgraf çekip İzmir’e trenle hareket eder.</p>

  <p>Başbakan ismet Paşayı Karşıyaka İstasyonu’nda karşılayanlar arasında İstiklal Mahkemesi başkan ve üyeleri de bulunur.</p>
</body>
</html>
