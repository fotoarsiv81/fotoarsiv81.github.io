<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>ON BİR<br />
  SAVUNMALAR, KARAR VE İDAMLAR</h2>

  <p>“Paşa! Beraat ettiğimize inanalım mı?”</p>

  <p><b>“İnanmayıp da ne yapacağız?”</b></p>

  <p>Bu konuşma, İstiklal Mahkemesi’nin 13 idam kararı verdiği 13 Temmuz günü akşamı Elhamra Sineması‘nın yanındaki ambarda Mersinli Cemal Paşa ile Ali Fuat Paşa arasında geçmekteydi<sup><a href="../Text/Notlar.xhtml#dn47" id="dn47b">(47)</a></sup>. Bu konuşmayı duyan Karabekir de Ali Fuat Paşa’nın bu sözcüklerini aynı sözcüklerle yineleyecekti:</p>

  <p><b>“İnanmayıp da ne yapacağız?”</b></p>

  <p>Sanıklar, 12 Temmuz pazartesi günü savunmalarını yapmışlar; mahkeme ertesi gün kararını açıklamıştı.</p>

  <p>İzmit Milletvekili Şükrü Bey, Eskişehir Milletvekili Albay Arif Bey, Sivas Milletvekili Halis Turgut Bey, İstanbul Milletvekili İsmail Canbulat, Erzurum Milletvekili Rüştü Paşa, eski Lazistan Milletvekili Ziya Hurşit, eski Trabzon Milletvekili Hafız Mehmet, Laz İsmail, Gürcü Yusuf, Sarı Efe Edip, Çopur Hilmi ve emekli veteriner Albay Rasim Bey, ölüm cezasına çarptırılmışlardı.</p>

  <p>Ele geçirilemeyen, İttihatçıların İaşe Nazırı Kara Kemal ve eski Ankara Valisi Abdülkadir de yokluklarında ölüm cezasına mahkum olmuşlardı.</p>

  <p>Savcı tarafından aklanmaları istenen Terakkiperver Paşaları kurtulmuşlardı. Aklanan paşalar, karara inanamıyorlardı.</p>

  <p>Paşalarla birlikte, milletvekillerinden Münir Hüsrev, Zeki, Kamil, Bekir Sami, Besim, Sabit, Feridun Fikri, İsmail, Necati, Nafiz, Halet, Faik Beyler ve Laz İsmail ile birlikte İzmir’e gelen Nimet Hanım, Torbalı Emin, Keleş Mehmet, Latif, Şahin, İdris de aklanmışlardı.</p>

  <p>İhsan, Hilmi, Cavit, Kara Vasıf, Hüseyin Avni, Çolak Selahattin, Rahmi, eski başbakanlardan Rauf ve Adnan Beyler’in davalarının da Ankara’da görülmesine karar verilmişti.</p>

  <p>Sanıklar bir gün önce kendilerini nasıl savunmuşlardı? İlk savunmayı Sarı Efe Edip yapmış; şunları söylemişti:</p>

  <p><b>“- Ben her devirde sessiz sedasız aciz bir şahsiyetim. Vatanın kurtuluşuna çalıştım. Yalnız bir Sarı Efe olarak kaldım. Kurtuluş Savaşı‘ndan sonra yalnız çocuklarımı düşündüm; onlarla meşgul oldum. Suikast örgütünü reddederim. Ziya Hurşit ile hareketim suikast lehinde değildi. Hükümeti haberdar etmek; onları İzmir’den uzaklaştırmak, hepsini birden yakalatmak istiyordum<sup><a href="../Text/Notlar.xhtml#dn49" id="dn49b">(49)</a></sup>.”</b></p>

  <p>Savunma sırası Ziya Hurşit’teydi. Hurşit, savunmasını; <b>“Cinayeti tasarladım. İhbar ettiler. Tutuklandık. Bu bir cinayettir. Cezası idamdır. Fakat, suç teşebbüs derecesindedir. Yasa, teşebbüs halinde hafifletici neden öngörüyor. Bombalar, tabancalar hazırlanmıştır. Bu teşebbüstür. Teşebbüsün sınırını yüksek mahkeme belirleyecektir”</b> diyerek yaptı.</p>

  <p>Laz İsmail ve Gürcü Yusuf, kandırıldıklarını, yakalanmalarından sonra Mustafa Kemal’in kendilerini affettiğini söyleyerek aflarını istediler. Sarı Efe Edip’in kahyası Çopur Hilmi, suikast örgütünü ihbar etmek üzereyken yakalandığını ileri sürüyor ve aklanmasını istiyordu.</p>

  <p>Şükrü Bey İttihat ve Terakki dönemindeki cinayetlere karışmadığını, bu suikast olayı ile de ilgisinin olmadığını söylüyor; Milli Eğitim Bakanlığı sırasında yaptığı hizmetlerden söz ediyor; İttihat ve Terakki’yi savunuyor ve bütün suçlamaları reddettikten sonra savunma hakkının kullandırılmadığından yakınıyordu.</p>

  <p>Ayıcı Arif, <b>“suikast ile hiçbir ilgisinin olmadığı”</b> konusunda ısrarını sürdürdü. Saruhan Milletvekili Abidin Bey de suikast ile ilgisinin olmadığını söyledi.</p>

  <p>İttihatçılar’ın eski <b>“Dahiliye Nazırı”</b> İsmail Canbulat, <b>“Ben Şükrü Bey gibi Kara Kemal’in adamıymışım. Savcıdan başka hiç kimse buna inanmaz. Beni tanıyan kimse buna inanmaz. Ben kimsenin adamı değilim, ilkeleri olan özgür düşünceli bir insanım. Kara Kemal’in adamıdır; dolayısiyle suikasttan haberlidir, diyorlar. Benim Kemal Bey ile ilişkim eskiden azdı, bir buçuk yıldır da hiç yok. Vahdettin’in öldürülmesi teklifini bile reddettiğimi Gazi Paşa’nın kendisi bilir. Suikast fikrine karşı olduğuma tanık olarak Gazi Paşa’yı gösteriyorum.”</b> diyor, siyasetten soğuduğunu ve ticaretle ilgilendiğini anlatıyordu.</p>

  <p>Halis Turgut Bey suikastla hiçbir ilgisinin olmadığını söylüyordu:</p>

  <p><b>“- Rüştü Paşa, Hafız Mehmet, Şükrü ve Abidin Beyleri tanırım. Bunlar milletvekili arkadaşlardır. Diğerlerini tanımam. Suçlayıcı ifadeler mantık dışıdır. Sayın başkan; hayat ve namusum vereceğiniz karara bağlıdır. Bunun için hiç dilenmiyorum, mahkemenizden adalet bekliyorum.”</b></p>

  <p>Rüştü Paşa ise duygusal bir konuşma yapmıştı:</p>

  <p><b>“- Ben sade bir adamım. Oturacak bir evim bile yoktur. Memleket ve millet menfaatından başka bir şey düşünmem. Gazi Paşa Hazretlerine saygım var. Şahsen bana sevgisi olduğunu biliyorum. 37 yıl kıtalarda hizmet ettim. Eğer bunlarla ilgili olduğumu kanıtlarsanız ve inanırsanız, idam cezası verirseniz lütfetmiş olursunuz. Başka bir ceza vermeyiniz. İlelebet ölmektense bir defada öleyim. Beni kurtarmış olursunuz. Suikasta zerre kadar katıldığım belli olursa idamımı istiyorum.”</b></p>

  <p>Hafız Mehmet, <b>“dokuz ay önce yapılacak bir hükümet darbesini planlayanlardan biri olduğunu”</b> açıklıyor, ancak İzmir suikastı ile ilgisi olmadığını ileri sürüyordu.</p>

  <p>Terakkiperver Paşaları savunma yapmamışlardı.</p>

  <p>Mahkeme, Terakkiperver Partisi içindeki gizli bir örgütün Cumhurbaşkanına suikast düzenleyip, yönetime el koyma kararı aldığını kabul etmişti. Terakkiperver Partisi’nin arkasında da Kara Kemal ve Cavit Beyler bulunmaktaydı. Mahkeme buna inanmıştı.</p>

  <p>İlk idam edilen İttihatçıların Maarif Nazırı Şükrü Bey oldu. Şükrü Bey’in boğazına dolanan ip kopunca cellat tarafından ikinci kez asılmıştı.</p>

  <p>Şükrü Bey’in idamını eski Maarif Vekili Hafız Mehmet’in infazı izlemiş; Hafız Mehmet asılırken:</p>

  <p><b>“- Zulüm, zulüm, zulüm… Zulüm ile yapılan bina payidar olmaz!..”</b> diye bağırmıştı.</p>

  <p>Çopur Hilmi, suikastı tasarladıkları Kemeraltı‘nda Berber Nuri’nin tütüncü dükkanı önünde, Laz İsmail, İğdelikahve Sokağı girişinde, Gürcü Yusuf Şamlı Sokak, Sarı Efe Edip Beyler de ard arda asılıyorlardı. Sarı Efe Edip, asılırken;</p>

  <p><b>“- Bu ceza bizler için mukadderdir. Cezamızı çekiyoruz”</b> demiş, gülümseyerek asılmıştı.</p>

  <p>Hükümet konağı önünde kurulan sehpaya doğru götürülen Rüştü Paşa ağlıyordu:</p>

  <p><b>“- Korkumdan değil; savaş alanlarında bin defa ölüme göğüs gerdim. Fakat gözlerimi bile kırpmadım. Ölümün böylesi kahrediyor insanı. Ne olur, beni kurşuna dizin. Bu son arzumu olsun yapın. Ve bilin ki, masumum. Bir hatanın kurbanıyım. Beni boşu boşuna suçluyorlar. Suikast teşebbüsünü duyunca, kaç defa,</b> yapmayın, hem kendinizi hem muhalefeti mahvedeceksiniz<b>, dedim.”</b></p>

  <p>Rüştü Paşa, cezaevi müdürünün odasında kararı dinlerken de şunları söylemişti:</p>

  <p><b>“- Son dakikasında insan yalan söyler mi? Vallahi İzmir suikastından haberdar değildim. Ankara’dakinden haberim vardı.”</b></p>

  <p>Albay Ayıcı Arif Bey, cezaevinde, idam kararını sigara içerek dinliyor ve birdenbire bağırıyordu:</p>

  <p><b>“- Ben Gazi’nin yirmi yıllık arkadaşıyım. O beni affeder. Verin şuradan bir kağıt kalem. Kendisine bir mektup yazacağım.”</b></p>

  <p>Ve mektubu yazdı:</p>

  <p><b>“Yirmi yıllık arkadaşınızım. Birçok meydan muharebelerinde size fedakarane hizmet ettim. Ölüme yaklaştığım şu dakikalarda beni affedeceğinizden eminim.”</b></p>

  <p>Mektubu yazdıktan sonra emredercesine <b>“bu mektubu hemen kendisine ulaştırın.”</b> dedi. Kelime-i şahadet getirmesini isteyen imamı da öfkeyle azarlıyordu:</p>

  <p><b>“- Ders verecek sen mi kaldın? Ben bilirim yapacağım işi, çekil sen, işine bak…”</b></p>

  <p>Arif Bey, taksiden indirilip, idam sehpasına götürülürken kolundan tutmak isteyenleri itip bağırıyordu:</p>

  <p><b>“- Çıkarın şu kelepçeleri! Kaçacak değiliz ya!.. Başım çok ağrıyor, nedir bu eza, cefa!..”</b></p>

  <p>Karakeçili aşiretinden Adanalı Ayıcı Arif Bey, yakın arkadaşı Gazi Paşa’nın kendisini bağışlayacağından emindi. Sehpanın altına gelince son bir umutla çevresindekilere sordu:</p>

  <p><b>“- Hani, Paşa’dan bir cevap yok mu? Verir, mutlaka verir!.. Beş dakika bekleyelim.”</b></p>

  <p>Cellat ipi boynuna geçirirken de <b>“üstümdeki paraları İstanbul’daki kız kardeşime verirsiniz”</b> dedi.</p>

  <p>Baytar Rasim, Kışla Kapısında kurulan idam sehpasına giderken kendi kendine söyleniyordu:</p>

  <p><b>“- Akşam rüyamda görmüştüm, buyur bakalım. İşte şimdi karşımda. Her zaman rüyam böyle çıksaydı ya… Yolcu yolunda gerek, haklı haksız gidiyoruz işte.”</b></p>

  <p>Canbulat Bey askeri mahfelin önünde hiç korku belirtisi göstermiyor; ip boynuna geçirilirken gözlüğünü çıkarmak isteyen celladı azarlıyordu:</p>

  <p><b>Bırak gözlüğümü, sen işine bak…”</b></p>

  <p>Sivas milletvekili Halis Turgut Bey de asılırken şöyle bağırıyordu:</p>

  <p><b>“- Ben ölüyorum ama fikrim ölmez. Yaşasın Türklük!..”</b></p>

  <p>Halis Turgut Bey, cezaevi müdürünün odasında kararı dinlerken <b>“Çocuklarıma söyleyin; katiyen siyasetle uğraşmasınlar. Fikir adamı olsunlar. Yaşasın mefkurem. Payidar olsun Türklük. Bir Türk Türklüğe nasıl fenalık yapar!?”</b> demişti.</p>

  <p>Cezaevi müdürünün odasına getirilen Saruhan milletvekili Abidin Bey önce <b>“Yatağımdan palas pandıras getirdiler, bırakın elbisemi giyeyim”</b> diye özür diliyor; sonra kararı soğukkanlılıkla dinliyor; <b>“Bırakın ben intihar edeyim; ölmemi istemiyor musunuz?”</b> diyor, idam sehpasında da <b>“Bari ipi kendim geçireyim… Sana zahmet olmasın”</b> diyerek ipi celladın elinden (alıp) boynuna geçiriyordu.</p>

  <p>Ziya Hurşit, uyandırdığında son derece soğukkanlıydı. <b>“Anladım, telaş etmeyin”</b> diyor; ağır ağır giyindi, ipek mendilini düzeltip, yüzüne kolonya sürerek <b>“buyurun gidelim”</b> dedi. Cezaevi müdürünün odasında kararı dinlerken ayak ayak üstüne atmıştı. Kararın okunması bittikten sonra sordu:</p>

  <p><b>“- Hepsi bu kadar mı? Başka bir şey yok mu?”</b></p>

  <p>Ziya Hurşit, ölüm cezasına çarptırılanların adlarını öğrenince de <b>“Galiba bunların bazıları idama müstahak değillerdi, bir yanlışlık olmalı”</b> demişti.</p>

  <p>Cezaevi müdürü Nuri Bey’in odasından çıkarken de cebinden çıkardığı 200 lirayı müdüre vererek:</p>

  <p><b>“- Bunu ağabeyim Faik Bey’e verin; kabrime şerefime uygun bir mezar taşı diktir(s)in. Nuri Bey, vasiyetimi yerine getirmezsen bak karışmam, yarın öbür dünyada iki elim yakandadır. Sana orada suikast yaparım ha, hem de elimden kurtulamazsın…”</b> diyordu.</p>

  <p>Ziya Hurşit, suikastın yapılacağı Kemeraltı Camii’nin köşesinde asılmıştı. Şaşılacak derecede soğukkanlıydı.</p>

  <p><b>“- En son gelir bezme ekabir derler ya… Ben sonuncu asılan mıyım?”</b> diye sormuş, yanıt alamayınca yüksek sesle bağırmıştı:</p>

  <p><b>“- Ben zaten başka bir şey beklemiyordum. Sizin elinizden yalnız bu gelir… Ama bu da zevk. Hürriyetsiz bir memlekette yaşamaktansa namusuyla ölmek daha hayırlıdır. Zahmet buyurmayın, ben kendi işimi kendim görürüm.”</b></p>

  <p>Sehpaya çıkarken de <b>“Ne mükemmel şey. Salıncağa da benziyor. Yüksekliğine de diyecek yok; yerde kalan insanlara da yüksekten bakacağım. İstediğim de buydu”</b> demişti.</p>

  <p>Ziya Hurşit, tam asılacağı sırada mahkeme üyesi Kılıç Ali ile göz göze gelmiş ve <b>“Kılıç Ali mi o? Nerede bakayım”</b> demişti.</p>

  <p><b>“Aman beyim, vakit geçiyor, çabuk ol”</b> diyen cellata da gülerek <b>“Acelen ne be kuzum? Telaş etme. Ölecek ben değil miyim?.. Gidiyorum işte… Dünya sana kalacak, merak etme. Beş dakika sonra öbür tarafta soyuna, sopuna kavuşacağım. Mektubun falan varsa ver de götüreyim. Ahirete mektup gönderecek yok mu?”</b> diye sormuştu<sup><a href="../Text/Notlar.xhtml#dn50" id="dn50b">(50)</a></sup>.</p>

  <p>İstiklal Mahkemesi’nin bu kararı, Cumhurbaşkanı Mustafa Kemal ve Başbakan İsmet Paşa’ya telgrafla bildirilmiş: İsmet Paşa, İstiklal Mahkemesi Başkanı Ali Bey’e gönderdiği telgrafta <b>“Türk Milleti’nin vicdanını tatmin eden ve Türk Tarihi’nin olduğu gibi cihan tarihinin sayfalarına da ibret verecek dersler(i) muhtevi sayfalara geçecek olan adilane ve akılane hükümlerinizi takdirle karşıladık”</b> demişti<sup><a href="../Text/Notlar.xhtml#dn51" id="dn51b">(51)</a></sup>.</p>

  <p>Aradan sekiz ay geçecek, Mustafa Kemal, Çankaya’da sofrasında ağırladığı Ali Fuat Cebesoy’a <b>“Paşaları senin hatırın için affettirdim”</b> diyecekti<sup><a href="../Text/Notlar.xhtml#dn52" id="dn52b">(52)</a></sup>.</p>

  <p>İzmir suikastı davasında yargılanan Paşalar yıllarca polis tarafından adım adım izleneceklerdi<sup><a href="../Text/Notlar.xhtml#dn53" id="dn53b">(53)</a></sup>.</p>
</body>
</html>
