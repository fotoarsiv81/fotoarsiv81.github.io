<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<meta name="Generator" content="Atlantis Word Processor 1.6.5.2"/>
<title>M.KAYNAK: &amp;quot;MİT'E HİZMETİMİN BEDELİNİ AĞİR ÖDEDİM&amp;quot;</title>
<meta content="http://www.w3.org/1999/xhtml; charset=utf-8" http-equiv="Content-Type"/><link href="../stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }
		@font-face {
    font-family: "Arial";
    font-style: normal;
    font-weight: bold;
    src: url(fonts/ARIALBD.TTF)
    }

		@font-face {
    font-family: "Arial";
    font-style: normal;
    font-weight: normal;
    src: url(fonts/ARIAL.TTF)
    }

		@font-face {
    font-family: "Times New Roman";
    font-style: italic;
    font-weight: normal;
    src: url(fonts/TIMESI.TTF)
    }

		@font-face {
    font-family: "Times New Roman";
    font-style: normal;
    font-weight: normal;
    src: url(fonts/TIMES.TTF)
    }

		@font-face {
    font-family: "Calibri";
    font-style: normal;
    font-weight: normal;
    src: url(fonts/CALIBRI.TTF)
    }

		@font-face {
    font-family: "Arial";
    font-style: italic;
    font-weight: bold;
    src: url(fonts/ARIALBI.TTF)
    }

		@font-face {
    font-family: "Arial";
    font-style: italic;
    font-weight: normal;
    src: url(fonts/ARIALI.TTF)
    }

		@font-face {
    font-family: "Times New Roman";
    font-style: normal;
    font-weight: bold;
    src: url(fonts/TIMESBD.TTF)
    }

		@font-face {
    font-family: "Times New Roman";
    font-style: italic;
    font-weight: bold;
    src: url(fonts/TIMESBI.TTF)
    }

		@font-face {
    font-family: "Symbol";
    font-style: normal;
    font-weight: normal;
    src: url(fonts/SYMBOL.TTF)
    }

		@font-face {
    font-family: "Calibri";
    font-style: italic;
    font-weight: bold;
    src: url(fonts/CALIBRIZ.TTF)
    }
</style></head>
<body class="calibre">
<p class="p3"><span class="t3">M.KAYNAK: "MİT'E HİZMETİMİN BEDELİNİ AĞİR ÖDEDİM"</span></p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"> </span><b class="calibre2">Evet. İsterseniz sizin o tarihte ve daha sonraki tarihlerde nerede ise günümüze kadar tartışılan konumuza biraz gelelim Sayın Kaynak</b><span class="t1">.</span></p>
<p class="calibre1"><b class="calibre2">Sizin işte İstanbul Üniversitesi İktisat Fakültesi'ndeki asistanlık döneminizden başlayarak, sol ya da devrimci kesim içindeki konumunuz çok sevilen, sayılan bir ko</b><span class="t1"><b class="calibre2">numdu. Ama</b></span><b class="calibre2"> yıllar sonra sizin mahkemelerde işte İstihbarat Teşkilatı adına bilgi topladığınız ortaya çıktı. Bu bilgi toplama yöntemleri nelerdi? Nasıl topluyordunuz ve bu güveni nasıl vermiştiniz? Sayın Töre de, Sayın Atahan da bundan yararlanacaklardır</b><span class="t1">.</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span> Efendim şimdi şunu söyleyeyim; tabiî buradaki genç arkadaşlarımla benim istikametim arasında hiçbir fark yoktur. Güçlü bir Türkiye'den, bağımsız bir Türkiye'den yana, o gün de yanaydım, bugün de yanayım. Ama şunu söyledim; ben solcu olduysam, İngiltere'ye hizmet etmeye veya bir başka ülkeye mecbur muyum? Beni buna neden mecbur ediyorsunuz? Ben eğer herhangi bir ideolojiyi benimsemişsem, bunu ülkem için benimsemişim. Beni bir ideoloji ile burnuma hızma takar gibi takıp bir başka ülkenin menfaatlerine nasıl çalıştırırsınız? Bunu söyledim ve MİT'e hizmet ettim. Çünkü adım millîdir ve teşkilat yerlidir. Yanlış yapar, doğru yapar ama Türkiye'dir. Ona hizmet ettim. Tabiî bunun bedelini ağır ödediğimi bütün arkadaşlarım 30 yıllık hayatım boyunca görmüşlerdir. Bütün bunları kendimi savunmak için söylemiyorum, sadece şunu söylemek istiyorum: Diyorum ki, Türkiye'yi gözetmek zannettiğiniz gibi kolay değildir. Zannettiğiniz gibi elinizde bir tabanca alarak ortaya çıkarak veya bir Amerikalıyı kıçından tutup denize dökerek Türkiye'de bağımsızlığı sağlayamazsınız. Bu bir bilgi işidir, bu çok büyük bir çalışma işidir diyorum. Hiç bir ülkeye de karşı değilim.</p>
<p class="calibre1">Şimdi nasıl topluyordum? Ben onların bir parçasıydım, hiç sahtekarlık yapmadım. Onun için beni anlamaları mümkün değildi. Yani o açıdan arkadaşlarım eğer beni teşhis etmemişlerse, bunda onların bir kusurunu bulmak da yanlıştır.</p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span><span class="t1"><i class="calibre3"> </i></span>Sayın Kaynak insanların içerisine girdiniz, devrimci gösterdiniz kendinizi ve bir takım insanları darbeciliğe doğru kışkırttınız, provokasyon yaptınız ve şimdi namustan, şereften, haysiyetten ve vicdandan bahsediyorsunuz. Ben bu tür polemiğe girmek istemiyorum ama, kusura bakmayın daha fazla dayanamadım.</p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span>Kimi tahrik ettiğimi düşünüp bir isim verir misiniz? Bir tek isim. Bir tek isim verin.</p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span><span class="t1"> Bu </span>polemiğe girmek istemiyorum. Ta<span class="t1">rihte yerini </span>alıyor.<span class="t1"><b class="calibre2"> </b></span>68 kuşağı da yerini almıştır. Siz de yerinizi almışsınızdır<span class="t1">.</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span>Beyefendi ben aldığım <span class="t1">yeri biliyoru</span>m ve sizin beni aklamanıza da hiçbir ihtiyacım yok. <span class="t1">Onu da söyleyeyim size. Bana bugün siz</span>in söylediğiniz sözleri yüz milyonlarca kere söylediler. Bir kere daha bunları tekrar etmenizde hiçbir sakınca yok. Eğer fazla şeyler söylemek <span class="t1">istiyorsan</span>ız, Sayın Cevizoğlu'ndan istirham edeyim, size imkan versin, ne söylemek istiyorsanız söyleyin.</p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"> </span><span class="t1"><b class="calibre2">Olur efendim, herkes özgür burada</b></span><span class="t1">.</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span><span class="t1">Evet. Bütün</span> bu laflar bana defalarca söylenmiştir. Ben 63 yaşındayım ve bundan böyle de geleceğe ait herhangi bir tasavvurum da yok. Sadece bütün bu sözleri Türkiye'de bir dönemin doğru anlaşılması için söylüyorum. Savunulacak herhangi bir tarafım da yok. Onu da söyliyeyim.</p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span><span class="t1"><i class="calibre3"> </i></span>Hangi doğruluktan bahsediyorsunuz Sayın Kaynak?</p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span><span class="t1">Efendim kabul etmeyebilirsiniz.</span></p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span><span class="t1"><i class="calibre3"> </i></span>Şimdi gencecik insanların, bağımsızlık ve demokrasi ülküsüyle ölüme giden insanların İngiliz ajanı olduğunu ima etmeye çalışıyorsunuz, böyle bir töhmet yaratıyorsunuz ve dürüstlükten bahsediyorsunuz. L<span class="t1">ütfen!..</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span> Niye anlamıyorsunuz hâlâ. Ben o sözleri söylerken bu genç arkadaşların kesinlikle o ülke ile ilişkili olmadıklarını, kesinlikle söyledim başından beri. Niye hâlâ anlamıyorsunuz?</p>
<p class="calibre1">O günde anlamamıştınız, bugün de anlamıyorsunuz. Sizin de sürekli bir baskınız galiba meseleleri anlamamak.</p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span><span class="t1"><i class="calibre3"> </i></span>Biz gayet iyi anlıyoruz Sayın Kaynak. Burada..</p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span>Peki efendim, teşekkür ediyorum.</p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"><i class="calibre3"> </i></span><span class="t1"><b class="calibre2">S</b></span><b class="calibre2">ayın Kaynak dediniz ki, beni anlamaları mümkün değildi, içlerindeydim çünkü hiç sahtekarlık yapmadım, o görüşleri savunuyordum</b><span class="t1">.</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"> Evet.</span></p>
<p class="calibre1"><span class="t6"><b class="calibre2"><i class="calibre3">Hulki</i></b></span><span class="t6"><b class="calibre2"><i class="calibre3"> Cevizoğlu -</i></b></span><span class="t1"> </span><b class="calibre2">Peki. Bugün de o görüşleri mi savunuyorsunuz, daha sonra mı görüşlerini/, değişti</b><span class="t1">?...</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span><span class="t1">Ef</span>endim şunu söyleyeyim; ben emperyalist değilim. O günde bunu söylüyordum. Yani o gün söylediğim, o gün yaptığım tahlillerden bir santim farklı bir tahlil yapmıyorum. Marksist değilim, materyalist değilim ama. <span class="t1">Dünyadaki</span> solu biliyorum, Marks'ı tanıyorum. A<span class="t1">ma</span> herhangi bir disiplinin arkasında değilim. Ben esas itibariyle ideolojileri bir amaç olarak görmüyorum, bir araç olarak görüyorum. İdeolojilere karşı bir tutkunluğum da yoktur. Bu benim o günkü tavrım olduğu gibi, bugünkü tavrımdır da aynı <span class="t1">zamanda.</span></p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"> </span><b class="calibre2">Evet, Sayın Töre acaba ne düşünüyor? Bir de onun görüşünü alalım, hattı</b><span class="t1"><b class="calibre2">m</b></span><b class="calibre2">ızda bekliyor</b><span class="t1">.</span></p>
<p class="calibre1"><span class="t6"><b class="calibre2"><i class="calibre3">Nahit Töre-</i></b></span><span class="t1"><i class="calibre3"> </i></span>Şimdi ben önce bir şeyi düzeltmek istiyorum Sayın Kaynak dedi, o DİSK'liler dedi, çok hayranlık duyduğunuz, ittifak yaptığınız DİSK'liler; biz o dönemde DİSK'liler ile pek öyle ittifakımız olmadı ama ittifak aradık. Hatta Haşmet de çok iyi hatırlar 15-16 Haziran öncesinde Kemal Türkler'in, Rıza Kuas'ın da içinde bulunduğu toplantılara katıldık biz. Gittik onlarla görüştük ama o zamanlar, hatta biz onları ittifak olarak o dönemde bizi görmek bir yan<span class="t1">a. Biz</span> onları reformist olarak görüyorduk yani. Onu alternatif olarak, işte bölgelerde işçi birliklerini kuruyorduk. Yani onların güdümünde falan değildik, önce bunu düzeltmek istiyorum. Çünkü o dönemden arkadaşlar, herkes de bunu hatırlar.</p>
<p class="calibre1">Diğer meseleye gelince, tabii şimdi ben Sayın Kaynak’ın aşağı-yukarı uzun yıllardır dergilerde, gazetelerde, böyle açık oturumlarda, işte kendisi ile yapılan beyin fırtınalarında, işte Samanyolu'ndaki  (TV)  yaptığı programlarda<span class="t1">,  Flash'takileri</span><span class="t9"> </span><span class="t1"> (TV) çok dikkatli izler</span>im. Çünkü o dönemin yani çok daha yakından bildiği için izledim kendisini.</p>
<p class="calibre1">Şimdi orada benim Sayın Kaynak'ta gördüğüm olay şu: Sayın Kaynak kendilerini iki döneme ayırıyor; yani içinde yaşadığı dönemi.- Bir tanesi devletin hizmetinde, yani 8-9 Mart'ta olacak olan cuntanın engellenmesi, eğer olduğu takdirde Türkiye'ye zarar vereceği için onu engellemek. Ama diğer taraftan da devlet içerisinde kendisine sıcak bakılmadığı MİT içerisinde, işte ben materyalistim diyor. Zaman zaman ben kendisini konuşmalardan muhataplarına, yani tartıştığı insanlara, yani olaylara diyalektik bakın gibisinden, işte <span class="t1">Marksist</span> felsefe kavramlarım kullanarak söylüyor.</p>
<p class="calibre1">Tabii bu onun içinde olduğu ve de karşı olduğu veya devletin yanlış baktığı bu gençlere, olayını <span class="t1">birçok</span> görüşlerini <span class="t1">de dinledim kendisini.</span></p>
<p class="calibre1">Benim kendisine soracağım soru şudur: Ben fazla geriye de gitmeden, şimdi 8-9 Mart darbe hazırlığı, -tabii bugün Türkiye'de çok örtülü bir olay, hiç tartışılmamıştır ama, 12 Mart çok tartışılan bir olay-, 8-9 Mart'tan <span class="t1">birçok</span> aydın, yazar, çizer çok değerli subaylar, generaller hepsi ordudan tard edildiler, cezaevlerine alındılar. İşte İstanbul'daki köşklerde işkenceler gördüler. Onların bir kısmını ben kendim de çok yakından tanıma fırsatı buldum. O insanlar bugünkü Genelkurmay kadrosunun söylediği bütün söylemleri, olabilecek bütün tehlikeleri o gün açık olarak söyleyen insanlardı.</p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"> </span><span class="t1"><b class="calibre2">Demek ki, sözleri ne zaman, nerede söylemek çok önemli</b></span><span class="t1">.</span></p>
<p class="calibre1"><span class="t6"><b class="calibre2"><i class="calibre3">Nahit Töre -</i></b></span><span class="t1"><i class="calibre3"> </i></span>Hayır şimdi tarih olarak söylemeleri çok önemliydi. Bugün Türkiye'nin geldiği bu noktada bir taraftan bölücülük hareketi, bir taraftan siyasal İslâm'ın Türkiye'yi aldığı, sürüklediği, getirdiği bir nokta, siyasal iktidarda fakat Türkiye'nin bütün güvenliğini, güvenlik konseptlerini tehlikeye atan bir kadro devletin başında, bu... Şeye gelmek istiyorum.</p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"> </span><b class="calibre2">Sayın Kaynak'a soru soracaktınız</b><span class="t1">.</span></p>
<p class="calibre1"><span class="t6"><b class="calibre2"><i class="calibre3">Nahit Töre -</i></b></span><span class="t1"><i class="calibre3"> </i></span>O soruya gelmek istiyorum. Şimdi acaba geriye dönüpte Sayın Kaynak, o günkü, o tahliye edilen ordunun subayları, -o günkü teğmen bugün generaldi, o günkü yüzbaşı bugün belki kuvvet komutanıydı, o günkü albay belki bugün Genelkurmay Başkanı'ydı. -Onlar bugünkülerden tabiî şunu şey yapmıyorum Kenan Evren'ler gibi düşünmüyorlardı onlar. Tağmaç'lar, Türün'ler gibi de düşünmüyorlardı-. Ama bugünkü Genelkurmay komutanları ve o kadroya baktığınız an onlar gibi düşünen insanlardı. Acaba bugünden oraya bakarken, o insanların tasfiyesi Türkiye'ye zarar vermiş midir? Vermemiş midir? Ve onların Türkiye Cumhuriyet tarihinde, -ben hep şunu söylerim- tarih okurken, incelerken, bakarken, (madem açıldı mesele) Türkiye'de askeri ile sivil aydınının yani, sivil kurtuluşçusunun<span class="t1">,</span> sivil demokratının bir araya geldiği iki tane hareket vardır. 1908 hareketidir, bir tanesi de işte 12 Mart öncesi 8-9 Mart hareketidir. Şimdi acaba geriye döndüğünde onun Türkiye'ye, o kadroların tasfiyesinin neye mal olduğunu bugün daha iyi kavrayabiliyor mu acaba?</p>
<p class="calibre1"><span class="t6"><b class="calibre2"><i class="calibre3">Hulki Cevizoğlu -</i></b></span><span class="t1"> </span><b class="calibre2">Hemen cevabını alalım</b><span class="t1">.</span></p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span>Efendim şimdi bir mücadele değerlendirildiği zaman bunun içerisinde kaybedilenler üzerinde ağlanılmaz. Gerçekte bir savaşın içerisinde son derece masum ve son derece güzel insanlar hayatlarım kaybedebilirler. Eğer bunları hesap ederseniz savaşamazsınız. Ben şunu söylüyorum; ben oradaki insanların hiçbirine karşı husumet duymadım. Sadece o hareketin tümüyle geriliği hakkında olumsuz bir kanaate sahibim ve bunu tartışırım.</p>
<p class="calibre1">Bana göre o hareket; Avrupa'nın Türkiye'yi bir Baas yönetimiyle yani, asker ve sivillerden oluşan tek partinin hakim olduğu bir düzen içerisine almak, Amerika nüfuzundan kurtarmak ve kendi kontrolüne almak cabasıydı.</p>
<p class="calibre1">Yani ben orada o hareketin içerisinde Türkiye'yi Libya gibi, Türkiye'yi Saddam'ın Irak'ı gördüm. Buna gönlüm razı olmadı.</p>
<p class="calibre1">Ben Türkiye'nin ve insanlarımızın çok daha ileri bir rejime layık olduğunu düşündüm. Geriye baktığımız zaman, hayıflandığım şeyler var tabiî. Yani bütün onları engelleyip de Türkiye'yi Çiller-Erbakan ikilisine (söyleşi tarihinde Refahyol koalisyonu iktidardaydı HC) bırakmanın içime çok büyük bir huzur verdiğini de söyleyemem.</p>
<p class="calibre1">Ama şunu söyleyeyim; bu düzenin kendini düzeltme şansı vardır. Eğer o düzen içerisinde olsaydı, sevgili Nahit arkadaşım ve diğerleri de, o gün belki var bile olmayacaklardı. Çünkü onlar sosyalizme inanmışlardı. Çünkü onlar bağımsızlığa inanmışlardı. Hareketin temeli bağımsızlık değildi, hareketin temeli Türkiye'yi kesin bir bağımlılığa götürmekti.</p>
<p class="calibre1">Benim değerlendirmem yanlış olabilir. Hesabını veririm. Manevi sorumluluğunu taşırım.</p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span> Ben değerlendirmemi düzelttim diyorsunuz, hâlâ aynı değerlendirmede iddia ediyorsunuz. Aynı şeyi söylüyorsunuz. Anlamayan ben değilim, demogaji yapan siz oluyorsunuz ama Sayın Kaynak.</p>
<p class="calibre1">Bakın aynı yorumu yapıyorsunuz yine.</p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"> Evet ay</span>nı yorumu yapıyorum.</p>
<p class="calibre1"><span class="t6"><b class="calibre2"><i class="calibre3">Haşmet Atahan -</i></b></span><span class="t1"><i class="calibre3"> </i></span>Evet demek ki, deminki müdahalem yerinde ve doğru bir müdahaleymiş.</p>
<p class="calibre1"><span class="t6"><b class="calibre2"><i class="calibre3">Mahir Kaynak -</i></b></span><span class="t1"><i class="calibre3"> </i></span>Mesele yok, siz zaten hep haklısınız.</p>
</body>
</html>
