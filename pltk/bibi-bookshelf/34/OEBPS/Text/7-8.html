<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-8.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-10">DOKUZUNCU BÖLÜM</p>

      <p class="arabaslik-orta">LİBERALLERİN ÜÇ DÖNEMİ</p>

      <p class="arabaslik-sol-1" id="toc_marker-10-1">9.1 - LİBERALLERİN AKP İLE MÜSTEHCEN DANSI!</p>

      <p class="paragraf-3">AKP’nin başarısı; soyut bir statüko ve devlet eleştirisi üzerinden somut bir iktidarın ve bir gerici dönüşüm projesinin desteklenmesini sağlamasında yatıyor. Bu başarının sağlanmasında ve 2014 Türkiyesi’ne kadar sürdürülmesinde en büyük rollerden birini, bu kitabın da temel konusunu oluşturan ve çoğu soldan devşirilen liberaller oynadı.</p>

      <p class="paragraf-3">Bugün liberallerin bir bölümünün işinin bittiği ve kirli bir mendil gibi kenara atıldıkları anlaşılıyor. Soyut ve sahte bir demokratikleşme adına İslamcılara yönelik bütün eleştirilerini geri çeken liberallerin, “dost eleştirilerine bile” izin verilmediğini, Mehmet Altan’ın iktidar güdümündeki <span class="char-style-override-2">Star</span> gazetesinden atıldıktan sonra yaptığı açıklamayla öğrendik. Altan’ın, işten atılana kadar bu gerçeği gizlediği ortaya çıktı.</p>

      <p class="paragraf-3">AKP-Cemaat iktidarı ile liberallerin ilişkileri üç aşamadan geçti. Birinci aşama, AKP’nin ilk iktidar dönemiydi. Bu ilk dönem, Avrupa Birliği (AB) üyelik sürecinin baştan çıkarıcı vaatleri üzerinden kurgulandı. İkinci aşama geleneksel iktidar blokunun tasfiye edilmesi ve yeni iktidar bileşiminin kurulmasına “demokratikleşme” gerekçesiyle verilen destek dönemiydi. Üçüncü dönem ise AKP-Cemaat koalisyonunun kayıtsız şartsız iktidar olduğu dönemi ve liberallerin geçici yol arkadaşları olarak dışlanma aşamasıydı. Üçüncü dönem aynı zamanda, AKP ve Cemaat arasındaki iktidar kavgasının da büyüdüğü ve illegal bir yapılanma olarak Gülen Cemaati’nin koalisyondan ayrıldığı aşama olacaktı.</p>

      <p class="paragraf-3">Üçüncü dönem kapanırken, Ergenekon ve benzer davalar üzerinden kurulan siyasal tertip açığa çıkmış, rejimin yolsuzlukları ve her türden pislik ortalığa saçılmıştı. Bu ortamda girilen 30 Mart 2014 yerel seçimlerini de hile, baskı, şantaj, satın alma ve kirli propaganda gibi yöntemlerin de yardımıyla yine AKP kazanacaktı. Böylece liberallerin AKP ve İslamcılarla ilişkisinde dördüncü dönem başlıyordu. Bir ulus içten içe çürüyordu.</p>

      <p class="paragraf-3">Bu dönemde liberaller hayatlarına, kendilerini var eden değerlere, tarihlerine, içinden geldikleri toplumsal çevrelerine ihanet etmenin utancı ve zavallılığıyla baş başa kalacaklardı. Bu utançtan kurtulmak için liberaller arasından keskin ve fakat yüzeysel bir AKP eleştirisine yönelenler çıkacaktı. Ancak inandırıcı olmaları artık çok zordu.</p>

      <p class="paragraf-3">Bu arada Oya Baydar gibi sosyalist soldan (TİP/TKP) gelip herkesten önce boş havuza atlayanlar da vardı. <span class="char-style-override-2">Sıcak Külleri Kaldı</span> ve <span class="char-style-override-2">Çöplüğün Generali</span> gibi bu dönemin küfür romanlarını yazan Oya Baydar gibi sol liberaller, tertibin açığa çıkmasıyla ortalıkta kalacaktı. Çöplerden silahların, bombaların çıktığı darbecilerin ülkesini anlatırken, kendilerini Hrant Dink’in katilleriyle yan yana bulmuşlardı. Türkiye’yi hep beraber siyasal İslamcılara teslim ettiler. Adalet Ağaoğlu’nu da bu kategoride anmak kaçınılmaz. Ağaoğlu, Tayyip Erdoğan’a bir dönem inandığını itiraf ediyor, ancak, hâlâ kendilerinin değil de Erdoğan’ın değiştiğini ve toplumu yanılttığını söylemek gibi bir “saflığı” sürdürüyor. (Bkz. Oya Baydar, <span class="char-style-override-2">Çöplüğün Generali</span>, Roman, Can Yayınları, 2009 İstanbul)</p>

      <p class="paragraf-3">AKP, hükümet olduğu ilk dönemde (2002-2007) iç dinamiklere dayalı bir iktidar kudretine sahip olmaktan çok, esas olarak dış dinamiklere yaslanarak ülke içindeki iktidar alanını genişletmeye çalışan bir siyasal oluşum görüntüsünü veriyordu. Bu durum salt görüntüden ibaret de değildi. Siyasal ve toplumsal güç dengeleri/dağılımı nedeniyle gerçek tablo da böyleydi. Bu olgu, her siyasal gerilim ya da kriz aşamasında olaylar tarafından doğrulanacaktı.</p>

      <p class="paragraf-3">Öyle anlaşılıyor ki, iktidar referansını ABD ve AB’den alan AKP ve örtülü ortağı Gülen Cemaati’nin başka çareleri de yoktu. Bu nedenle Erdoğan ve beraberindekilerin zaman zaman Ankara’da ilan ettiği “kırmızı çizgiler” Washington ya da Brüksel’de aşıldığında, buna direnemeyecekleri daha başından belliydi. Nitekim hiçbir ihtilafta direnme yoluna da gitmediler. Yönelttikleri her itirazı çok kısa sürede geri almak zorunda kaldılar. AKP iktidarı Irak’ın işgali ve Libya’ya yönelik NATO müdahalesi sırasında bu tutumu yüz kızartıcı şekilde sergileyecekti.</p>

      <p class="paragraf-3">İlk iktidar döneminde Batı’ya yaslanarak iktidarda kalan ve AB sopasını kullanarak muhalefet güçlerini pasifize eden AKP ve Gülen Cemaati; ABD’nin de desteğiyle ikinci iktidar döneminde bütün devleti ele geçirecekti.</p>

      <p class="arabaslik-sol-1" id="toc_marker-10-2">9.2 - BİR ULUSUN UZUN VE ACILI İNTİHARI</p>

      <p class="paragraf-3">“Modern Türkiye” hızla kendisini inkâr eden bir noktaya doğru savruluyor. Ülke ve bir ulus, uzun ve acılı bir intihar süreci yaşıyor.</p>

      <p class="paragraf-3"></p>

      <p class="paragraf-3">ABD ve Batı’da tasarlanan proje ile yerel İslamcıların hedefleri arasındaki örtüşmeye uygun şekilde, Türkiye, bir ılımlı İslam rejimi olarak bütün bölgeye model diye sunuluyor. Körfez ülkeleri ve Suudi Arabistan rejimlerinden farklı olarak Türkiye’nin hem sandığa dayalı ve Batı yanlısı hem de İslami referanslara yaslanan bir rejim olabileceği ileri sürülüyor.</p>

      <p class="paragraf-3">Ancak bir siyasal hareket olarak AKP, Ortadoğu’da liderlik kapasitesini şaşırtıcı bir hızla yitiriyor. AKP, bölgede köklü bir siyasal İslamcı hareket olan Müslüman Kardeşler’in bir kolu, yerel bir birimi haline geliyor.</p>

      <p class="paragraf-3"></p>

      <p class="paragraf-3">Türkiye’nin ardından, bütün Arap dünyasında da “Birinci Cumhuriyet”ler yıkıldı. Bu ülkelerde Müslüman Kardeşler iktidara geldi. Arap Baharı denilen siyasal dalga, nedense ortaçağ artığı Arap emirliklerini değil de, iyi-kötü Cumhuriyet rejimleri kuran, kadınların seçme ve seçilme haklarının olduğu, yarı seküler ülkelerdeki rejimleri yıkacaktı.</p>

      <p class="paragraf-3"></p>

      <p class="paragraf-3">Dolayısıyla, modern kurumlarını ve değerlerini kaybeden Türkiye asıl şimdi model olmaktan çıkıyordu. Çoğunlukla 20. yüzyılın ikinci yarısında kurulan ve genellikle Kemalist Cumhuriyet modelini izleyen Arap dünyasındaki yarı laik rejimler, Türkiye’deki ılımlı İslam darbesinin ardından yıkılacaktı.</p>

      <p class="paragraf-3"></p>

      <p class="paragraf-3">Modernleşme deneyimi başarısızlıkla sonuçlanan Müslü-man ülkeler, deyim uygunsa yeniden ortaçağa iade ediliyordu. Arap dünyasını saran karşıdevrimci dalga, Tunus’ta olduğu gibi yer yer belli bir kitle desteğini sağlıyor gibi görünse de, Irak, Libya, Yemen ve Suriye’de gözleneceği gibi genellikle doğrudan işgal, askeri müdahale ya da emperyalizmin desteğindeki kanlı içsavaşlar aracılığıyla gelişecekti.</p>

      <p class="paragraf-3"></p>

      <p class="paragraf-3">İnsanlığa verebileceği hiçbir şey kalmayan; edebiyatı tükenen ve sadece tarihsel bakımdan değil, güncel olarak da gericileşen burjuva sınıfının varlığı dünya için tehdide dönüşmüştü. Servetini, refahını ve bir sınıf olarak varlığını felsefi ve ahlaki olarak açıklama yeteneğini yitiren küresel sermaye, bu nedenle insanlığı bir önceki çağın değerler dünyasına iade etmeye çalışıyordu.</p>

      <p class="arabaslik-sol-1" id="toc_marker-10-3">9.3 - YENİ ORTAÇAĞIN EŞİĞİNDE</p>

      <p class="paragraf-3">İnsanlık teolojik literatüre ve kurumlara dayalı yeni bir ortaçağın kapısından içeriye itiliyor. İnsanlık tarihsel bir atılımla emperyalizmi ve kapitalizmi aşamadığı sürece, gezegen durdurulamaz şekilde yok olmaya doğru gidiyor. İnsanlık hem başarısız sosyalizm deneyimlerinin bedelini hem de kazanımlarından bu kadar kolay vazgeçmenin cezasını ödemeye hazırlanıyor.</p>

      <p class="paragraf-3"></p>

      <p class="paragraf-3">Suriye’nin direnişi bu bakımdan büyük önem taşıyor. Çünkü Suriye’de emperyalizm ve gericilerin kazanması halinde, bütün insanlık kaybetmiş olacak Baas rejiminin bütün kusurlarına karşın ikilem böyle.&nbsp;</p>

      <p class="paragraf-3"></p>

      <p class="paragraf-3">Türkiye son 30 yıldır derin, yıkıcı, yüz kızartıcı ve sefil bir aydın ihaneti yaşıyor. Liberal ihanetle iç içe gelişen bir savrulma bu. Çünkü bu topraklarda aydınlar hiçbir zaman böyle alçalmamıştı. İnsanın içi sızlıyor, öfkeleniyor.</p>

      <p class="paragraf-3"></p>

      <p class="paragraf-3">Aydın sınıfının bir bölümü bu ülkenin (Osmanlı ve Türkiye’nin) ilerici birikiminden, devrimci damarından/geleneğinden (bu birikim ve gelenek ne kadarsa) kopuyor. Bozulma ve çürüme&nbsp;öyle derin ki, son yıllarda işbirlikçilik ve ihanetin, halk düşmanlığı ve gericilikle buluştuğu bir yatak oluşuyor.</p>

      <p class="paragraf-3"></p>

      <p class="paragraf-3">Tanzimat’tan beri her tarihsel kırılma noktasında aydınların bir bölümünün kendi hayatlarına, değerlerine, geleneklerine, çevresine ve topluma ihanet ederek iktidarların emrine girdiğini biliyoruz. Böylelerinin devlet ve egemen güçler tarafından yönlendirilip korunduğunun da farkındayız.</p>

      <p class="paragraf-3"></p>

      <p class="paragraf-3">Ancak böyleleri tarihte hep azınlıkta kalmışlardı. Türkiye’nin yeni ortaçağın bir deney laboratuvarı haline getirildiği bu tarihsel dönemeçte, çoğunluk olmasalar bile ilk kez bu kadar çok oldular.</p>

      <p class="paragraf-3"></p>

      <p class="paragraf-3">Türkiye bu dönemde, kredi kartı reklamlarına çıkan ve bir magazin yıldızına dönüşen yazarların, Elif Şafak’ların ülkesi oldu. İktidarın, emperyalizmin ve yeni gericiliğin tezlerini, demokratik ve özgürlükçü gerekçelerle tekrarlayan, dahası kendi ülkesine bir turist gibi dolaşacak kadar yabancılaşan ve Türkçe yazmasını bile bilmeyen Orhan Pamuk’ların ülkesine dönüştü.</p>

      <p class="paragraf-3"></p>

      <p class="paragraf-3">Ancak bu ülkenin hâlâ büyük bir aydın birikimi, devrimci geleneği, iyi ve yüksek sanatı temsil eden şairleri ve edebiyatçıları var. Onlar şiirin ve edebiyatın onurunu korudukları gibi, bu ülkeyi ve toplumu da yüceltmeye devam ediyor. Liberal aydının ihaneti büyük bir bozguna dönüşüyor, hayal kırıklığı yerini ağır bir yenilgiye bırakıyor. Gezi Direnişi sadece liberal ve sol liberal anlatının çökmesine yol açmamış, aynı zamanda yeni bir aydın kuşağının da habercesi olmuştu.</p>

      <p class="arabaslik-sol-1" id="toc_marker-10-4">9.4 - GEZİ/HAZİRAN LİBERALLERİN YENİLGİSİDİR</p>

      <p class="paragraf-3">Mayıs 2013’te başlayan, Haziran ve Temmuz aylarında bütün ülkeye yayılarak toplumu ve kurulu düzeni sarsan Gezi Direnişi, bir yanıyla liberallerin ideolojik ve siyasal yenilgisine işaret ediyordu. Bu ülkede son 30 yıldır inşa edilen ve İslamcı AKP iktidarına verilen somut bir desteğe dönüşen bütün liberal tezler çöktü. Yaşam, tarih ve bir halkın siyasal eylemi bu liberal tezleri yanlışladı.</p>

      <p class="paragraf-3"></p>

      <p class="paragraf-3">AKP’nin ülkeyi demokratikleştireceğine ilişkin efsane darmadağın oldu. Bu öyle büyük ve hızlı bir çöküş oldu ki, “AKP’nin vesayet rejimini yıktığı” tezine dört elle sarılan sağlı sollu liberaller başta olmak üzere üzere, kendi hayatlarına ve değerlerine ihanet eden aydınlar, gazeteciler, muhafazakâr yağmacılar, izleyicilerine ve okurlarına ihanet eden merkez medyanın tamamı bu enkazın altında kaldı.&nbsp; “Hani muhalefet nerede” diye soran liberal şarlatanlar, aşağıdan gelen bu büyük öfke patlaması karşısında şaşkına döndü.</p>

      <p class="paragraf-3"></p>

      <p class="paragraf-3">Hiç beklemiyorlardı, birdenbire insanların neden sokağa çıktığını anlayamadılar. İstanbul’un her köşesinde ve Türkiye’nin her bölgesinde gece yarısı kadınların, erkeklerin, yaşlıların, çocukların ve özellikle gençlerin bayraklarını, flamalarını alarak protesto eylemine nasıl ve neden katıldığını çözemediler.</p>

      <p class="paragraf-3"></p>

      <p class="paragraf-3">Cumhuriyet tarihinin en büyük kitle eylemleriyle, ay yıldızlı bayrak gericiliğin ve faşizmin elinden alındı ve toplumun direniş sancağına dönüştü. Gezi Direnişi sırasında ay yıldızlı bayraklar ve Mustafa Kemal posterleri ile sol ve devrimci grupların flamaları yan yanaydı. Eylemler sırasında Kürt düşmanlığı diye yorumlanabilecek tek slogan bile atılmadı. Önemsiz bir iki olay dışında, şovenist bir saldırganlık olarak nitelendirilebilecek tek bir olay bile olmadı. Direniş ve eylemler, şovenist ya da millyetçi değil, yurtsever ve Aydınlanma’nın kazanımlarını korumayı amaçlayan, laikliği ve modern yaşam tarzını savunan, halkçı ve toplumcu bir karaktere sahipti. Bu anlamda sol ve ilericiydi.</p>

      <p class="paragraf-3"></p>

      <p class="paragraf-3">Liberaller, en az muhafazakârlar ve dinciler kadar şaşkındı. Çünkü onlar AKP-Cemaat koalisyonunun bu ülkeyi özgürleştireceğini, dahası “muhafazakâr devrim” yoluyla burjuva devrimini tamamlayacağını; Türkiye’nin tıpkı Batı ülkelerinde olduğu gibi, sivil toplumun güçlendiği bir ülke ve demokrasisi haline geleceğini düşünüyordu. Oysa AKP, pek demokratik gerekçelerle dinci-faşizan bir diktatörlük kuruyordu. Toplum bunu görmüş ve müdahale etmişti. Liberallerin ve yanaşma aydınların ihanetine karşın kendi yaşamını ve hukukunu savunmaya yönelmişti.</p>

      <p class="alt">Tarihsel Devrimci Birikim</p>

      <p class="paragraf-3">Liberaller o kadar şaşkındı ki, Gezi günlerinde CNN International televizyonuna konuşan, merkez medyanın önde gelen isimlerinden biri, muhabirin, “İnsanların seküler hakları için nasıl böyle büyük kütleler halinde sokağa çıktığı” ve “Nasıl bu kadar geniş bir halk kesiminin 48 saat boyunca aralıksız polisle çatışarak direnişini sürdürdüğü” şeklindeki sorularına tatmin edici bir yanıt veremedi. Halkın aniden “ulusalcı” olmaya karar verdiğini söyleyemediği için, verebileceği bir yanıt da yoktu.</p>

      <p class="paragraf-3"></p>

      <p class="paragraf-3">Oysa ortada şaşıracak ya da açıklanamayacak bir şey yoktu. Ülkeyi ve toplumu siyasal İslam’ın programı doğrultusunda dönüştürme karşılığında neoliberal yağma politikalarının kararlı bir uygulayıcısına dönüşen AKP iktidarı; tarihin akışına, insanın doğasına, toplumun kazanımlarına karşı savaş açmıştı. AKP hükümeti yandaş bir sermaye grubu yaratarak İslamcı iktidarının sosyal ve ekonomik temelini güçlendirmeye çalışıyordu. Bu politika, kamu varlıklarının yağmalanmasına dayalı büyük ve pervasız bir yolsuzluk ekonomisi demekti. Bütün bu uygulamalar halkta büyük bir öfke birikimine yol açtı.</p>

      <p class="paragraf-3"></p>

      <p class="paragraf-3">Gelir dağılmı Cumhuriyet tarihinde hiç olmadığı kadar bozulmuş, sosyal adalet çökmüş, sosyal güvenliğin yerine sadaka ekonomisi geçirilmişti. Özelleştirmeler işsizliği artırmış, esnek ve güvencesiz çalıştırma ve taşeronlaştırma sistemi iş hukukunun belirleyici karakteri olmuştu.</p>

      <p class="paragraf-3"></p>

      <p class="paragraf-3">Daha da önemlisi, AKP-Cemaat iktidarı Ergenekon, Balyoz vb. gibi polis-adliye tertibine dayalı davalarla örtülü bir darbe gerçekleştirmişti. Bu darbe yoluyla devleti bütünüyle ele geçiren iktidar, güç sarhoşluğu içindeydi.</p>

      <p class="paragraf-3"></p>

      <p class="paragraf-3">Ancak Türkiye’nin yaklaşık 200 yıllık tarihsel derinliğe sahip ilerici birikimini, geleneğini ve devrimci damarını unutmuşlardı.</p>

      <p class="paragraf-3"></p>

      <p class="paragraf-3">Seküler bir hayat yaşayan bazı aydınların, liberallerin ve yanaşma solcuların AKP’ye verdikleri destek, önce halkın kafasını karıştırmıştı. Liberallerin sayısı azdı, ama kendilerine sunulan medya olanakları nedeniyle etkileri çok yüksekti. Bu nedenle liberallerin ihaneti toplumun direniş refleksinin kırılmasında önemli bir rol oynadı. AKP iktidarına karşı kuşkuların giderilmesinde, en azından “bekleyelim görelim” tavrının yaygınlaşmasında liberallerin tutumu belirleyici olmuştu.</p>

      <p class="paragraf-3">İslamcılar, liberallerin desteğiyle, akıllarınca “milletle devleti barıştıracaklarını” ileri sürüyorlardı. Onlar kendi dar dinci programlarını milletin talepleri sanıyor, onun yerine koyuyorlardı. Cumhuriyet’i ise bir avuç seçkinin rejimi olarak değerlendiriyorlardı. Hiçbir tarihsel, sosyolojik ve siyasal veriyle desteklenmeyen bu hipotez, tamamıyla “ideolojik” bir yaklaşımdan ibaretti. Çünkü gerçek ileri sürdükleri gibi değildi. Ufukları imam hatip okulu tedrisatıyla sınırlı olan iktidar kadroları bunu anlayamadı. Cumhuriyet’in kitle desteği, sandıklarından çok daha geniş ve büyüktü. Gezi Direnişi’yle işte bu büyük kitle, üstelik de eylemli olarak sokağa çıkmıştı.</p>

      <p class="paragraf-3"></p>

      <p class="paragraf-3">Cumhuriyet’le kavgalı olduğunu varsaydıkları “millet” ile kendilerini birdenbire sokakta çatışıyor halde yakalamak, iktidarlarını polis copu ve silahına dayanarak korumak, belli ki İslamcılarda siyasal ve felsefi bir travmaya yol açmıştı. Çünkü AKP ve siyasal İslamcıların Cumhuriyet’in kurumlarını ve kültürel temellerini tasfiye ederken öne sürdüğü en önemli gerekçe “milleti devletle” ya da “ümmeti cumhuriyetle barıştırmak” hipoteziydi. İşte Türkiye gericiliğinin bu 100 yıllık hipotezi çökmüştü.</p>

      <p class="paragraf-3"></p>

      <p class="paragraf-3">Taksim direnişinde devrimciler, yurtseverler, Cumhuri-yetçiler, demokratlar, CHP’liler, spor kulüplerinin taraftar dernekleri, sosyalist partiler, çocukları ve eşleriyle gelen sıradan yurttaşlar hep birlikteydi. Türk bayraklarıyla devrimci örgütlerin bayrakları, acele yazılan dövizlerle spor kulüplerinin flamaları yan yana dalgalandı. Küfürler ile siyasal sloganlar aynı anda atılıyordu.</p>

      <p class="paragraf-3"></p>

      <p class="paragraf-3">Taksim Gezi Parkı, gerici-faşizan AKP iktidarına ve yağma düzenine isyanın alanı oldu. Bütün ülke Taksim oldu, direniş Kürtlerin yoğun olduğu kentler dışında kalan bütün alanlara yayıldı. Toplumun her kesiminden, her sınıfından, her inanç grubundan insan direnişe destek verdi. Bazı firmaların Taksim’de yapılacak AVM’de mağaza açmayacaklarını açıklamalarından sonra, TÜSİAD’dan da, “Halkın vicdanının yaralandığına” ilişkin bir açıklama gelmesi ilginçti.</p>

      <p class="arabaslik-sol-1" id="toc_marker-10-5">9.5 - İLERİCİ TARİHSEL BLOK</p>

      <p class="paragraf-3">Gezi Direnişi’yle korku yer değiştirdi. Her toplumsal muhalefet eylemini “Darbecilerin komplosu” ya da “Ulusalcıların ve Ergenekoncuların” provokasyonu&nbsp;diye yaftalayan dinciler ve liberaller, bu yalanı sürdüremez hale geldi.</p>

      <p class="paragraf-3"></p>

      <p class="paragraf-3">Tayyip Erdoğan diktasına dönüşen dinci-faşizan AKP iktidarını ve emperyalist kuşatmayı yenilgiye uğratacak toplumsal güç, Gezi Direnişi ile tarih sahnesine çıktı. Bir tarihsel ilerici blok, yaşamın pratiği içinde bir halk cephesi oluştu. Cumhuriyetçiler, sosyalistler, solcular, yurtseverler, ulusalcılar, devrimciler, emekçiler, işçi sınıfı, beyaz yakalı çalışanlar, laiklik kazanımlarını korumak isteyen yurttaşların büyük cephesi...</p>

      <p class="paragraf-3"></p>

      <p class="paragraf-3">Bireysel ya da yerel katılımları bir yana bırakırsak, Kürt siyasal hareketi ortalıkta yoktu. Örgütsel ve siyasal bir kararla direnişin dışında kaldılar. Bu tutum büyük bir siyasal ve tarihsel yanlıştı.</p>

      <p class="paragraf-3"></p>

      <p class="paragraf-3">Direnişe Türkiye genelinde yaklaşık 10-11 milyon insanın katıldığı tahmin ediliyor. İçişleri Bakanlığı Kamu Güvenliği Müsteşarlığı’nın verdiği rakamlar böyle; 3 milyon 600 bini aktif olmak üzere, yaklaşık 10,5 milyon yurttaş Gezi eylemlerine katılmış. Bu, Türkiye siyasal tarihinin gördüğü en büyük kitlesellik.</p>

      <p class="paragraf-3">Tutucu ve dinci kesimlerle milliyetçiler bu eylemlerde yer almadı. Kürt siyasal hareketinin yasal partisi olan dönemin Barış ve Demokrasi Partisi (BDP) başından beri Gezi Direnişi’ne temkinli yaklaştı. AKP iktidarının devrilmesini, Kürt sorununun PKK ve hükümet tarafından yürütülen “çözüm süreci” bakımından zararlı ya da tehlikeli buldular. Gezi eylemleri boyunca (yaklaşık iki ay) başta Diyarbakır olmak üzere Güneydoğu illerinde tek bir dayanışma eylemi yapılmaması dikkat çekti.</p>

      <p class="paragraf-3"></p>

      <p class="paragraf-3">BDP Eşbaşkanı Selahattin Demirtaş, direniş eyleminin büyük bir yükseliş içinde olduğu günlerde, “Barış sürecini baltalamak isteyenlerle yan yana olamayacaklarını” belirterek, şunları söyleyecekti:</p>

      <p class="paragraf-3"></p>

      <p class="paragraf-3"><span class="char-style-override-14">Diyarbakır sokaklarından hâlâ gaz kokusu geliyor. Demin de belirttiğim gibi müzakere ve barış sürecine karşı ulusalcı ve milliyetçi kesimler süreci baltalamak için uğraşıyorlar, bunlara karşı dikkatli olmak lazım. Taksim’de, Türkiye’nin dört yerindeki AKP’nin zulmüne karşı herkesin direnişi meşru ve haklıdır. Gezi Parkı’nda yaşananların barış müzakerelerinin karşıtlığına çevrilmesine izin vermeyeceğiz. Çünkü biz onlarla hareket etmiyoruz. Kesinlikle ırkçı ve faşistlerle aynı etkinlikler içinde olmayız. Bizim tabanımız ne yapacağını bilir. (</span><span class="char-style-override-15">Milliyet</span> <span class="char-style-override-14">vd. gazeteler, 1 Haziran 2013)</span></p>

      <p class="paragraf-3"></p>

      <p class="paragraf-3">Demirtaş’ın açıklaması tam anlamıyla skandaldı. Daha sonra düzeltilmeye çalışılsa bile Kürt siyasal hareketi, Türk toplumuna ulaşmak, “Türkiyelileşmek” ve Kürt sorununun ilerici bir çözümü için zemin yaratmak gibi çok önemli bir tarihsel fırsatı da kaçırmış oldu. Direnişin ardından Cemil Bayık gibi PKK liderleri özeleştiri yaparak, hata yaptıklarını kabul etti.</p>

      <p class="paragraf-3"></p>

      <p class="paragraf-3">MHP de tıpkı BDP gibi direniş eylemine örgütlü olarak ve siyasal bakımdan katılmadı. MHP direnişte yer almadığı gibi, esas olarak katılımcıları suçlayan bir tutum takındı. Direnişin sol ve Cumhuriyetçi karakterinden ürktü. AKP hükümetini eleştirse bile temkinli bir dil kullandı. Mahalle arkadaşları ya da yerel nedenlerle gelen bireysel katılımcı ülkücüler dışında, MHP Gezi eylemlerinde örgütlü olarak bulunmadı. Üstelik MHP, eylemlere katılan üyeleri olursa, onları ihraç edeceğini de açıkladı.</p>

      <p class="paragraf-3"></p>

      <p class="paragraf-3">Dolayısıyla Gezi eylemlerine “faşistlerin ve ırkçıların” katıldığı ya da direnişte bu kesimlerin damga vurduğu yolundaki iddiaların hiçbir karşılığı yoktu. Bu iddia asıl katılmama nedenini gizleyen sahte bir gerekçe olmanın ötesinde anlam taşımıyordu. BDP ve Kürt siyasetçiler, “AKP iktidarına, dolayısıyla çözüm sürecine zarar verir” diye, son derece “dar milliyetçi” nedenlerle direnişe katılmamıştı. Böylece Türk halkının ve emekçilerinin duyarlılıkları ve talepleriyle bir ilgilerinin olmadığını da ortaya koymuşlardı. Zaten Demirtaş’ın ifade ettiği direnişe katılmama nedenlerini bir daha hiç kimse tekrarlamadı.</p>

      <p class="paragraf-3"></p>

      <p class="paragraf-3">Gezi Direnişi sadece liberaller, muhafazakârlar ve İslamcılar için bir siyasal ve ideolojik yenilgi değildi. Kürt siyasal hareketi bakımından da ciddi bir bozgun anlamına geliyordu. Ortaya çıkan İmralı görüşme tutanaklarından anlaşıldığına göre, Abdullah Öcalan, “Gezi eylemlerine katılsaydık AKP hükümeti düşerdi” diyecekti. (<span class="char-style-override-2">Aydınlık</span> gazetesi, 28 Ağustos 2014)</p>
    </div>
  </div>
</body>
</html>
