<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-6.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-8">YEDİNCİ BÖLÜM</p>

      <p class="arabaslik-orta">LİBERAL İHANETİN GEREKÇESİ: “ASKERİ VESAYET” SÖYLEMİ</p>

      <p class="arabaslik-sol-1" id="toc_marker-8-1">7.1 - HASAN CEMAL’İN DRAMI!</p>

      <p class="paragraf-3">Türkiye’yi İslamo-faşist bir rejim doğrultusunda dönüştürmeye çalışan AKP iktidarına güç ve nüfuslarıyla ters orantılı şekilde büyük bir destek veren liberaller, hükümetin kimi politika ve uygulamaları karşısında bugün (2014 yılında) bir hayal kırıklığı yaşıyor. Kullanıldıktan sonra, buruşuk bir peçete gibi bir kenara atılan Hasan Cemal gibi isimler başta olmak üzere, çok sayıda liberal yazıcı, daha önce, “Elbette AKP hükümetinin de hataları var, onları biz de eleştiriyoruz, ama iktidarın ana yönelimi doğrudur ve bu nedenle desteklenmelidir. Çünkü askeri vesayet rejimine karşı demokrasiyi yerleştirmeye çalışıyorlar,” diye yazıyordu. Bu liberal yazarlar hemen ardından ekliyorlardı: “Asıl mücadele edilmesi gereken sistemdir/rejimdir, onun özünü de askeri bürokratik vesayet oluşturmaktadır.” Böylece liberaller soyut bir vesayet kavramını gösterip toplumu onunla mücadeleye çağırırken, aslında somut bir kötülüğün (iktidarın) üzerini örtüyorlardı.</p>

      <p class="paragraf-3">Bu liberaller şimdi, “Değişen biz değiliz, Tayyip Erdoğan ve AKP iktidarı” diyerek, ihanetlerine mazeret üretmeye çalışıyorlar. Bunlar arasında en ibret verici hikâye, Erdoğan’ın “Hasan Abi” diye hitap ettiği konumdan bir anda kendisini İslamcıların “kullanılmış liberaller çöplüğü”nde bulan Hasan Cemal’e ait. Aslında Cemal, solda edindiği şöhreti ve formasyonu; sınıf atlamak, güce dönüştürmek, iktidardan ve servetten daha fazla pay almak için fırsata çevirmek isteyenler arasındaki vasat isimlerden biriydi. <span class="char-style-override-2">Yön</span> dergisi çevresi ve <span class="char-style-override-2">Cumhuriyet</span> gazetesinde hak etmediği bir ün kazanan Cemal, ilk fırsatta su içtiği kuyuya tükürecekti. Hasan Cemal, ihanet günlerinde şöyle yazıyordu:</p>

      <p class="paragraf-3"></p>

      <p class="paragraf-3">Nasıl ki yakın geçmişte gizli gündem, irtica iddialarına katılmadıysam, bugün de Türkiye’nin “sivil faşizm”e doğru yol aldığını düşünmüyorum. Ama nasıl ki geçmişte, laiklikle ilgili hassasiyet ve kaygılara gereken önemin verilmesini savunduysam, bu bakımdan Tayyip Erdoğan’ı bazı konularda eleştirdiysem, bugün de demokratik hak ve özgürlükler alanında hükümetin yanlışlarını, eksiklerini eleştiriyorum. (Hasan Cemal, <span class="char-style-override-2">Milliyet</span> gazetesi, 7 Ocak 2010)</p>

      <p class="paragraf-3"></p>

      <p class="paragraf-3">Hasan Cemal AKP iktidarını ne zaman eleştirdi, kimse pek hatırlamıyor, ama kendisi hemen asıl söylemek istediği konuya geliyor ve şöyle devam ediyor:</p>

      <p class="paragraf-3"></p>

      <p class="paragraf-3">Demokrasi notu öyle tek pencereden bakarak verilemez. Artılar eksiler ya da kırıklar zamana yayılarak karneye yazılır. (...) Çünkü bugün yaşanmakta olan, özünde, bir demokrasi ve hukuk mücadelesidir; devleti hangi güç yönetir sorusuyla ilgili mücadeledir; seçim sandığından çıkan mı son sözü söyleyecektir sorusunda düğümlenen bir mücadeledir. (Hasan Cemal, <span class="char-style-override-2">Milliyet</span> gazetesi, 7 Ocak 2010)</p>

      <p class="paragraf-3"></p>

      <p class="paragraf-3">İşte böyle... Bu teze göre Hasan Cemal tıpkı Ahmet Altan gibi, AKP’yi iktidardaki muhalefet partisi olarak görüyor. Hükümete karşı mücadele edenleri de dünyada örneği görülmemiş bir yaklaşımla “statükocu” sayıyor. Dolayısıyla muhalefeti de örneği görülmemiş bir yaklaşımla “gerçek iktidar” sahipleri ya da yandaşları ilan ediyor.</p>

      <p class="paragraf-3">Tam anlamıyla bir siyasal soytarılık.</p>

      <p class="paragraf-3">Yukarıdaki satırlar AKP iktidarına destek veren, bu partiyi eleştirmeyi neredeyse “demokrasi düşmanlığı” ile özdeşleştiren her soydan liberalin temel tutumunu yansıtıyor. Buna göre AKP hatalar yapabilir, örneğin hukuku çiğneyebilir, insanları fişleyebilir, muhalifleri sorgusuz sualsiz tutuklatabilir, ama özünde yürüdükleri yol doğrudur. Bu nedenle söz konusu hatalar birer yol kazası sayılabilir. Çünkü AKP “askeri vesayet” rejimine karşı demokrasi mücadelesi vermektedir!</p>

      <p class="paragraf-3">Elbette bu yaklaşım siyasal ve tarihsel bakımdan sermaye düzeni ve emperyalizmden bağımsız olan “askeri vesayet” diye bir rejimin bulunduğu varsayımına dayanıyor.</p>

      <p class="paragraf-3">Hasan Cemal, <span class="char-style-override-2">Kimse Kızmasın Kendimi Yazdım</span> adlı kitabında sevgisizlik, tükenmişlik ve vazgeçiş penceresinden solun 1965-71 yükseliş dönemini ve bu fonda anılarını anlatarak dönekliğine gerekçe üretmeye de çalıştı. Ancak, Hasan Cemal, bir dönek olmaktan çok, siyasal ve entelektüel bakımdan bir zavallılık simgesi gibidir. Çünkü ne yazdığı otobiyografide kendi dönekliğine ikna edici bir gerekçe bulabildi ne de AKP ve Erdoğan’a sunduğu paha biçilmez himmetin karşılığını alabildi. Kullanıldı ve atıldı. Öyle ki, uzun süre Cemaatin ve polis istihbaratının operasyon araçlarından biri olarak kullanılan “t24” adlı internet sitesi dışında hiçbir yerde yazamaz oldu. Seçilmiş Başbakan, “demokratik” şekilde kendisini kullanılmış liberaller çöplüğüne attı! Bu duruma düşmesinin tek nedeni ise, kendisine biçilen rolü abartarak arada bir Erdoğan’ı ve hükümetini eleştirmekti. İslamcılar sol gibi değildi, su içtikleri kuyuya tükürenleri affetmiyorlardı. Kimbilir, belki de doğrusu buydu! (Bkz. Hasan Cemal, <span class="char-style-override-2">Kimse Kızmasın Kendimi Yazdım</span>, Doğan Kitap, Şubat 1999, İstanbul)</p>

      <p class="alt"><span class="Strong">Bütün İktidar AKP’ye!</span></p>

      <p class="paragraf-3">Bir kez daha altını çizmekte yarar var; AKP servetten ve iktidardan daha çok pay isteyen, dinci ve muhafazakâr sermaye çevrelerinin partisi olarak doğdu. Bu çevrenin (toplumsal kategorinin) ağırlığını taşra sermayesi oluşturuyordu. Başta ABD olmak üzere Batılı emperyalist devletlerin ve ulusötesi tekellerin desteğini de alan AKP, iç ve dış dinamiklerin örtüştüğü bir siyasal dönemeçte, önüne gelen fırsatı değerlendirerek iktidarı ele geçirdi. AKP, Batı ve ABD ile çatışarak iktidar olamayacaklarını gören, bu nedenle sınırsız bir işbirlikçiliği ilke edinen, ancak ikiyüzlülüğü de bir “tarz-ı siyaset” haline getiren İslamcıların partisiydi. AKP liderleri bu nedenle Necmettin Erbakan’ın liderliğindeki Milli Görüş hareketinden ayrılarak kendi partilerini kurmuşlardı.</p>

      <p class="paragraf-3">Hasan Cemal’in anlamak istemediği ya da gizlediği olgu şuydu; AKP çoktan hükümet olmaktan çıkmış ve bir iktidar partisi haline gelmişti. Üstelik devleti ele geçiren ve Cumhuriyet’i yıkarak yerine dinci-faşizan rejim kurmaya çalışan bir iktidar partisi...</p>

      <p class="paragraf-3">AKP bugün bütün kamu gücünü kontrol ediyor. Yoğun şekilde kadrolaşarak bürokrasiyi bütünüyle denetim altına almış görünüyor. Artık hükümet karşısında özerk konuma sahip bir bürokrasi yok. Totaliter bir yapı inşa ediliyor. Daha da önemlisi bir karşıdevrim operasyonu hüküm sürüyor. Onlar buna, eski düzeni (dinciliğin egemen olduğu monarşiyi) ihya etmek/yeniden kurmak anlamında “restorasyon süreci” diyor.</p>

      <p class="paragraf-3">Diğer taraftan, tarihin hiçbir döneminde olmadığı kadar üst ve orta kademe bürokrasi İslamcı bir karakter kazanıyor. AKP hükümeti kamu kaynaklarını ve bu kaynaklardan üretilen mali gücü elinde tutarak, rant ve servet dağıtımını düzenliyor. Servet dağıtımı kadrolaşmanın ve devleti ele geçirmenin de bir aracı olarak kullanılıyor. Hem toplumun hem de sermayenin dokusunda hızlı bir dönüşüm gerçekleştiriliyor.</p>

      <p class="paragraf-3">Polis, orduyu dengeleyecek silahlı bir güce ve gerici karşıdevrimci örgüte dönüştürülmek isteniyor. Polisin, sistem içindeki etkisi ve gücü yakın tarihte hiç olmadığı kadar büyüyor. Derin devlet ve silahlı bürokrasi yeniden yapılandırılıyor. Ancak, emperyalistlerin çıkarları ve talepleri ile AKP iktidarının programı ve karşıdevrim stratejisi arasındaki uyum ise, 2014 yılının başı itibarıyla bozulmuş görünüyor.</p>

      <p class="arabaslik-sol-1" id="toc_marker-8-2"><span class="Strong">7.2 - NURAY MERT VE DİNDARLARA ZULÜM EFSANESİ!</span></p>

      <p class="paragraf-3">Muhafazakâr ve dinci ajitasyonda “Cumhuriyet’in bir avuç elitin rejimi” olduğu şeklindeki söyleme, “baskı ve zulüm gören dindarlar” edebiyatı eşlik ediyor. Sahte bir edebiyat bu. Örneğin, Doğan Grubu’nun işten attığı yazar Nuray Mert’in uğradığı haksızlığı açıklamak için, geçmişte dindarların uğradığı baskılara nasıl karşı çıktığını anımsatması, tam bir entelektüel sefalet örneği oluşturuyor. Bu tavır gerçeği yansıtmadığı gibi, gerici siyasal ve ideolojik hegemonyanın da kurulmasına hizmet ediyor.</p>

      <p class="paragraf-3">Çünkü sormak gerekiyor; bu ülkede Sünni Müslümanlardan kim, ne zaman dini inançlarından dolayı baskı gördü? Kimin oruç tutması, camiye gitmesi, namaz kılması engellendi ya da Kuran okuması yasaklandı. Bu iddia büyük bir yalandan ibaret. Cumhuriyet’in kendisini ve laikliği koruma refleksini baskı olarak sunmaya çalışan İslamcılar, bu yalan üzerinden bir mağduriyet edebiyatı üretmeye çalıştılar. Bu mağduriyet edebiyatı o kadar tekrar edildi ki, neredeyse genel bir kabule dönüştü.</p>

      <p class="paragraf-3">Bu ülkede Sünni-Hanefi inancına sahip dindarlar tarihin hiçbir döneminde ciddi bir baskı görmedi. Baskı gördükleri söylenenler ise, politik iddiaları olan çok dar bir kesimdir. Bu topraklarda her zaman gerçek anlamıyla baskı ve zulme uğrayan en büyük inanç grubu öncelikle Aleviler oldu. Alevileri, Hıristiyan azınlıklar izledi.</p>

      <p class="paragraf-3">Diğer taraftan İslamcılar bu ülkedeki bütün askeri darbeleri destekledi. Bütün faşist askeri darbeler de İslamcıları destekledi ve büyüttü. Örneğin, 12 Mart 1971 ve 12 Eylül 1980 askeri darbeleri sırasında (göstermelik ve sınırlı bazı uygulamalar dışında) baskı gören neredeyse tek bir İslamcı bile olmadı. Tam tersine söz konusu darbelerden sonra İslamcılar, solun önünü kesmek için sürekli olarak beslendi.</p>

      <p class="paragraf-3">Bu ülkede oruç tutanlar ve namaz kılanlar değil, tam tersine oruç tutmayanlar, namaz kılmayanlar, farklı inançlara ve felsefi tercihlere sahip olanlar baskı gördü. Bu nedenle cinayetler işlendi. Katliamlar düzenlendi. Bu devlet, bütün bir Soğuk Savaş boyunca İslam’ı ve İslamcıları değil, solu, sosyalistleri, Alevileri ve Kürtleri “milli tehdit” olarak gördü. Ülke, deyim uygunsa, NATO’ya kurban edildi.</p>

      <p class="paragraf-3">Gelelim “28 Şubat süreci” diye adlandırılan döneme. Söz konusu dönemde olan şudur; 28 Şubat 1997’den sonra genel olarak devlet, özel olarak da TSK, diğer NATO ülkelerinden farklı olarak gecikmeli şekilde de olsa (Kürt savaşı nedeniyle) Soğuk Savaş dönemini kapatmaya çalıştı. Bu nedenle İslamcılar ile devletin güvenlik aygıtları arasındaki ahlaksız ilişki sonlandırılmak istendi. İşte 28 Şubat denilen hikâye bundan ibaretti. İslamcıların devletle girdikleri sembiyotik ilişkinin bitirilmek istenmesi ve ulusal tehdit değerlendirmesinin değiştirilerek “irtica”nın öncelikli ve baş tehdit olarak tespit edilmesi dinci çevrelerde bir paniğe yol açtı. Soğuk Savaş bitmiş, komünizm küresel ölçekte bir tehdit olmaktan çıkmış, ancak devlet yapılanması ve toplumsal dokuda bu dönemde yaşanan bozulma (dinselleşme) yerinde kalmıştı.</p>

      <p class="paragraf-3">Türkiye, toplumu ve devleti saran bu Soğuk Savaş artığı dinci kadrolarla 21. yüzyılda yoluna devam edemezdi. İşte 28 Şubat, Cumhuriyet’i başlangıç ilkeleri ve kuruluş varsayımları temelinde sınırlı bir restorasyona tabi tutma girişimiydi. Başarısızlığa uğradı. Amerikancı AKP-Cemaat iktidarı, 60 yıllık sinsi karşıdevrim sürecini (dinci pasif devrim) örtülü bir darbeyle sonuçlandırdı. Bu nedenle dindarlara baskı denilen şey, sayıları birkaç yüz kişiyi geçmeyecek türbanlı öğrenciler ile yine aynı sayıdaki memurların idari olarak geçirdikleri sınırlı bir soruşturmadan ibarettir. Gerisi büyük bir siyasal sahtekârlıktan başka bir şey değildir.</p>

      <p class="paragraf-3">Gerici siyasal hegemonyaya hizmet eden söz konusu mağduriyet edebiyatının yerleşmesindeki en büyük pay ise, aralarında maalesef Doç. Dr. Nuray Mert gibi görece farklı isimlerin de bulunduğu liberallerdir.</p>

      <p class="paragraf-3">Çatışmanın esasını oluşturan etmen ise, ne demokrasi ne de özgürlüklerdir. Asıl neden, İslamcıların bütün ülkeyi ve devleti istemesidir.</p>

      <p class="paragraf-3">İslamcı iktidar 2014 Türkiyesi’nde bu amaca büyük ölçüde yaklaşmış görünüyor. Ancak, toplum her vesileyle İslamcılara teslim olmadığını eylemli olarak ortaya koyuyor. İslamcılar bütün iktidarı ele geçirme yolunda yeni mevziler elde ettikçe, toplumdaki direniş eğilimi de buna paralel olarak şiddetleniyor. Ülke nihai bir hesaplaşmaya doğru gidiyor. Toplum, kendi ortaçağını aşma, Aydınlanma ve modernite yolculuğunda yarım kalan tarihsel bir hesaplaşmayı, 100 yıla yayılan sancılı ve çürütücü bir erteleme döneminden sonra tamamlamaya çalışıyor.</p>

      <p class="arabaslik-sol-1" id="toc_marker-8-3">7.3 - ASKERİ VESAYET VE POLİS DEVLETİ!</p>

      <p class="paragraf-3">Son yılların bir başka liberal fantezisi daha çöküyor galiba. Hani şu AKP iktidarının “askeri vesayet” denilen rejime son verdiği, hatta “muhafazakâr bir devrimi” gerçekleştirdiği ve dolayısıyla Türkiye’nin demokratikleştiği yolundaki yaygın fantezi...</p>

      <p class="paragraf-3">Öyle ki, “muhafazakâr devrim” saçmalığı bir yana, “askeri vesayete” son verildiği ve ülkenin demokratikleştirildiği iddiası, Ergenekon soruşturmalarının başlatıldığı 2007 sonrasında neredeyse resmi görüş haline gelmişti. Bu teze itiraz edenler ise acımasızca eleştirildi, saldırıya uğradı, hatta ideolojik-siyasal bir linç girişimiyle karşı karşıya kaldı. Sürece ilişkin kuşku belirtenler bile darbeci, asker yanlısı ve Ergenekoncu ilan edildi.</p>

      <p class="paragraf-3">Gelgelelim bugüne kadar AKP iktidarına kayıtsız şartsız destek veren liberal cephede son yıllarda esaslı bir çözülme gözlemleniyor. Demokratikleşme yolunda hukukun bile gerektiğinde çiğnenebileceği görüşünü savunacak kadar şirretleşen bu liberal güruhun kimi mensupları, “acaba” diye soruyor; “askeri vesayetten kurtulalım derken tek parti diktatörlüğüne ya da polis devletine mi gidiyoruz?”</p>

      <p class="paragraf-3">Evet, aynen öyle oluyor, oldu da!</p>

      <p class="paragraf-3">Oysa bu liberaller, orduyu sivil siyasal otoriteye bağlı kılmadan gerçek anlamda bir demokratikleşmeden söz edilemeyeceğini belirterek, Türkiye’nin “sivil faşizme” ya da “İslamo-faşist” bir dikta rejimine doğru gittiği şeklindeki görüşleri ise abartılı buluyorlardı. Onlar için önemli olan askeri vesayet rejiminin yıkılmasıydı. Gerisi teferruattı...</p>

      <p class="paragraf-3">Gidişattan utangaç şekilde şüphe etmeye başlayan Nuray Mert gibi bazı liberal yazarlar –ki bunlar zamanında AKP iktidarı için meşruiyet ve toplumsal rıza üretiminde önemli bir rol oynamıştı– hemen Ergenekoncu ilan edildiler. Ancak küçük bir farkla... Onlar “soft Ergenekoncu” idi. Bu “yumuşatma” sıfatına karşın söz konusu liberaller suçlama karşısında dehşete düşmüş görünüyor.</p>

      <p class="paragraf-3">Türkiye solunda bile, daha düne kadar birlikte oldukları, politik ve felsefi sicillerini çok iyi bildikleri arkadaşlarını, grupları ya da partileri sırf olan biteni farklı değerlendiriyorlar diye darbeci, Ergenekoncu, Genelkurmay’ın adamı ya da örgütü diye insafsızca suçlayanların olduğu bir ortam yaşandı.</p>

      <p class="bos-1"></p>

      <p class="paragraf-3">Şimdi son günlerin şu moda kavramı “vesayet”e gelelim.</p>

      <p class="paragraf-3">“Vesayet” hukuki bir kavram, “koruma” ve “himaye” gibi anlamları var. Örneğin, yakınlarını kaybetmiş ve korunmaya muhtaç küçük çocuklar için, eğer kendilerine miras da kalmışsa mallarını/parasını yönetmek ve diğer yasal işlerini yürütmek amacıyla asliye hukuk mahkemeleri tarafından bir “vasi” tayin edilir. Aynı uygulama yasal hakları sınırlanmış mahkûmlar, ağır hasta kişiler ve çok yaşlı olanlar için de yapılır. Vasiler genellikle birinci dereceden akrabalar arasından seçilir. Böyle biri yoksa baroya kayıtlı bir avukata da görev verilebilir. Vasi onu tayin eden mahkeme tarafından denetlenir. İşte bu uygulamaya “vesayet kurumu” denir. Siyaset dilinde ise vesayet, baskın/dominant bir gücün, toplumun ve ülkenin kaderini şansa bırakmayarak tarihsel bakımdan ilerleme koordinatlarını belirlemesidir. Ancak, sınıflar üstü, sermaye düzeni ve emperyalizmle ilişkisiz bir vesayet rejimi olamaz. Zaten yok da...</p>

      <p class="paragraf-3">Durum böyle olunca, poltikanın diline aktarılan “vesayet” kavramının “askeri” nitelemesiyle birlikte Türkiye’de bir karşılığının olduğu açık. TSK’nın Cumhuriyet’in kurucu kuvveti ve modernleşme projesinin öncüsü olmaktan gelen sistem içindeki ağırlığı nedeniyle, koruması ve himayesine aldığı toplum adına ulusal çıkarları ve tehditleri belirlediği, onlar adına düşündüğü, doğruyu belirlediği vb. biliniyor.</p>

      <p class="paragraf-3">TSK’nın bu gücü Soğuk Savaş boyunca daha da arttı. Kurucu ideolojinin taşıyıcısı olarak kendisini rejimin ve sistemin koruyucu ve kollayıcı gücü olarak gören TSK’nın bu konumuna, başlangıçta (sermaye birikim sürecinde) sınıf mücadelesini ve toplumsal muhalefeti karşılama kapasitesi sınırlı olan burjuvazinin de bir itirazı yoktu. Soğuk Savaş döneminde komünizme karşı mücadele için geliştirilen ve kapitalist ülkelerin kendi vatandaşlarının bir bölümünü “düşman” olarak değerlendirdiği “dolaylı saldırı doktrini” TSK’nın dokusunu yeniden oluşturan etkenler arasındaydı.</p>

      <p class="paragraf-3">Ancak, kimi tarihsel dönemeçlerde siyasal rolü belirleyici de olsa (Osmanlı-Türk modernleşmesine öncülük yapmak gibi) TSK nihayetinde bürokratik bir kurum olmanın ötesine geçemezdi. Sermaye karşısında görece özerk bir konuma sahip bulunsa bile, askere bir sınıf rolü yüklemek ya da onu bir sınıf gibi değerlendirmek tarihsel ve sosyolojik bakımdan doğru değil. Bu yaklaşım hem kapitalist devlet yapılanmaları ve pratiklerine hem de bilimsel ve Marksist devlet teorisine aykırıdır.</p>

      <p class="paragraf-3"></p>

      <p class="paragraf-3">Diğer taraftan TSK, Soğuk Savaş döneminde kendi ülkesini işgal eden antikomünist bir içsavaş örgütüne dönüştü. Bu dönemde Cumhuriyet’in başlangıç ilkelerinden önemli ölçüde koptu ve tutuculaştı. 12 Mart 1971 ve 12 Eylül 1980 askeri darbeleriyle kendi içindeki ilerici kanadı büyük ölçüde tasfiye ederek, kurumsal bakımdan milliyetçi-sağcı bir karakter kazanan TSK, gerçekte “ulusal” olma niteliğini de yitirdi. NATO ordusu olan TSK, Amerikalıların bölgedeki jandarması haline geldi.</p>

      <p class="paragraf-3">Bir dönem “NATO’dan çıkalım” diyen generallerin ve subayların tutuklanmasına, o nedenle TSK komuta kademesinden ciddi bir tepki gelmedi.</p>

      <p class="paragraf-3">Bütün bir Soğuk Savaş döneminde Türk sağı ve gericilikle iç içe olan TSK, sola ve yurtseverlere karşı savaştı. Hiyerarşi dışına çıkan kimi gelişmeleri dışında tutarsak eğer, TSK’nın, ülkeyi neredeyse 60 yıldır kesintisiz yöneten sağcı ve muhafazakâr iktidarlarla esastan hiçbir sorunu olmadı. Soğuk Savaş döneminde Sovyetler Birliği’ne karşı konumlanan, başka bir anlatımla kendisine Kurtuluş Savaşı sırasında yardım eden dostlarına karşı, ülkesini işgal eden batılı emperyalistlerle birlikte olan TSK, NATO üzerinden Amerikan vesayeti altına girdi. (Vesayet kavramı burada doğru şekilde kullanılmaktadır.)</p>

      <p class="paragraf-3">Ancak Soğuk Savaş’ın sona ermesiyle birlikte TSK da misyonsuz (amaçsız) kaldı, bu dönemde reaksiyoner bir karakter kazandığı için tehdit algısında da boşluğa düştü. Yeni dönemde TSK’nın sistem içindeki eski dominant konumuna ihtiyaç kalmadı.</p>

      <p class="paragraf-3">Bunun üzerine TSK, önceki bölümde de işaret ettiğim gibi, 28 Şubat 1997’de rotasını yeniden belirlemeye, Cumhuriyet’in başlangıç ilkelerine bir dönüş denemesine öncülük etmeye çalıştı. Bu kapsamda Milli Güvenlik Siyaset Belgesi yeniden düzenlenerek komünizm baş tehdit olmaktan çıkartıldı. <span class="char-style-override-2">Kırmızı Kitap</span>’ta irtica, “ayrılıkçılık” ile birlikte birinci sırada ve öncelikli ulusal tehdit olarak belirlendi. Ancak, ulusal planda Soğuk Savaş’ı bitirmeye dönük bu restorasyon girişimi kesintiye uğrayarak başarılı olmadı. Süreci kesintiye uğratan en önemli faktör AKP iktidarıydı.</p>

      <p class="paragraf-3">NATO’nun ikinci büyük ordusu olan TSK’ya eski gücü ve etkinliğiyle artık ihtiyaç duyulmaması, askerin bütün Soğuk Savaş boyunca arkasında olan ABD ve diğer Batılı ülkelerin desteğini geri çekmesine yol açtı. Bu durum ordunun sistem içindeki konumunu temelinden sarstı. Türkiye’yi ılımlı bir İslam ülkesi olarak bölge için model haline getirmek isteyen ABD ve Batı ile AKP’nin amaçları arasındaki örtüşme, TSK’nın gücünü kırma konusunda bir anlaşmayla sonuçlandı. Nitekim gereği de yapıldı.</p>

      <p class="paragraf-3">Sistem içi çatışmanın esasını bu durum oluşturmaktadır.</p>

      <p class="paragraf-3">Sonuç olarak Türkiye askeri vesayet rejminden kurtuluyor denilirken, bir polis devletine dönüşmeye başladı. İdeolojik olarak İslamcılaşan polis, TSK’yı dengeleyecek başka bir “silahlı kuvvet” olarak sistem içinde güç kazandı. Mustafa Sönmez bu konuda somut veriler ortaya koydu:</p>

      <p class="paragraf-3"></p>

      <p class="paragraf-3">Son 4 yılın bütçelerine bakın. Maliye verilerinden aktarıyorum: Askerin bütçedeki payı yüzde 6,5’tan 5’e gerilerken, emniyet hizmetlerinin özelleştirilmesine rağmen, polis bütçesinde 2006’dan sonra azalma yok. Polis bütçesi 2006’da askerlerinkinin yüzde 67’si iken, bu oran 2009’da yüzde 86’ya çıkmıştır. (Mustafa Sönmez, <span class="char-style-override-2">Cumhuriyet</span> gazetesi, 13 Ocak 2010)</p>

      <p class="paragraf-3"></p>

      <p class="paragraf-3">Bu tabloya göre, polise genel bütçeden ayrılan pay neredeyse TSK’nın tümüne ayrılan paya yaklaşmış durumda. Yani Kara, Deniz ve Hava Kuvvetleri ile Jandarma Genel Komutanlığı’na ayrılan toplam bütçe, polise ayrılan payın biraz üzerinde. Polise ve Milli İstihbarat Teşkilatı’na (MİT) ağır savaş silahları ithal etme hakkı ve yetkisinin verilmesi için yasal düzenleme hazırlıkları yapıldığı da hatırlanırsa, tablo daha iyi görülecektir. Bütçede yer alan güvenlik harcamalarının dışında, ayrıca çeşitli kurumlar ve fonlar aracılığıyla başta özel güvenlik kuruluşları olmak üzere çeşitli baskı aygıtlarına milyarlarca lira para aktarılmaktadır. Bu olgu da gözönüne alındığında, polise ülke kaynaklarından ayrılan payın, reel bakımdan askere ayrılan payı aştığını belirtmek abartılı olmayacaktır.</p>

      <p class="paragraf-3">Bu arada Emniyet’in personel sayısı 250 bine yaklaşmış durumda. Bu rakama göre, her 100 kamu görevlisinden 10’u polis demek. Bu arada, Sosyal Güvenlik Kurumu kayıtlarına göre, özel güvenlik görevlilerinin sayısı ise 160 bin civarında. Üstelik bu özel güvenlik elemanlarının çoğu çeşitli kamu kurumlarında görevli. Dahası, özel güvenlik şirketlerinin denetimi de polis tarafından yapılıyor. Yani özel güvenlik kuruluşları bir anlamda Emniyet’e bağlı.</p>

      <p class="paragraf-3">Tablo budur... Bilinen anlamıyla demokrasinin, yine egemen tanıma göre demokrat olmayanlar tarafından devleti bütünüyle ele geçirmek ve rejimi dönüştürmek için araçsallaştırıldığı bir dönemde, toplum “askeri vesayetin yıkıldığı” efsanesiyle teslim alınıyor. Bu yalanın inandırıcı olmasında ve ülkede bir “demokratikleşme” yanılsamasının yerleşmesinde, İslamcılardan çok, liberallerin, özellikle sol liberallerin payı bulunuyor.</p>

      <p class="paragraf-3">Çünkü her şeyin yolunda olduğunu ve ülkenin demokratikleştiğini söyleyen liberaller, toplumsal direniş refleksinin kırılmasında belirleyici bir rol oynadı.</p>
    </div>
  </div>
</body>
</html>
