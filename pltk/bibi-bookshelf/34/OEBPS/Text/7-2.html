<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-2.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-4">ÜÇÜNCÜ BÖLÜM</p>

      <p class="arabaslik-orta">LİBERAL İDEOLOJİK TERÖR VE ANTİEMPERYALİZM</p>

      <p class="arabaslik-sol-1" id="toc_marker-4-1">3.1 - MİLLİYETÇİLİK, ULUSALCILIK, YURTSEVERLİK</p>

      <p class="paragraf-3">Bugün yurtseverlik, ulusalcılık ve milliyetçilik gibi birbirinden farklı anlamlara ve oyluma sahip akımlar liberaller tarafından hem bir kavram hem de bir politik tutum olarak bir ve aynı anlamda ele alınıyor, kasıtlı olarak birbirine karıştırılıyor. Aslında bu, örneğin “cehaletle” açıklanamayacak bir tutuma işaret ediyor. Durum öyle bir hal aldı ki, emperyalizme karşı olmak bu çevreler tarafından adeta “ayıp” sayılıyor. Dahası, yurtseverlik, milliyetçilikle eşitlenerek, neredeyse faşizan bir anlayış ve hatta yabancı düşmanlığıyla aynı kategoride değerlendiriliyor.</p>

      <p class="paragraf-3">Yurtseverlik, liberaller tarafından milliyetçilik ve ulusalcılıkla eşitlenerek lekelenmek isteniyor. Özellikle “ulusalcılık” kavramı, anlamı ve bu sıfatı kullananların sosyolojik ve siyasal konumu, bu sıfatı tercih nedenleri ve geleneksel sağcılık/milliyetçilik ile farkı hiçbir şekilde dikkate alınmaksızın adeta kriminal bir kavram haline getiriliyor. Oysa çok yeni olan “ulusalcılık” kavramının ortaya çıkışı, anlamı ve kendilerini “ulusalcı” sıfatıyla tanımlayanların kimliği, ima edilen tavır ve ideolojik pozisyondan çok farklı.</p>

      <p class="paragraf-3">Bu ideolojik abluka ve saldırının nedeni belli. Bu yaklaşımın küreselleşmeci, serbest piyasacı, Cemaatçi, postmodernist ve nihayet sinsi bir sağcı ideolojik saldırı olduğu açık. Türkiye solu bu tavra yabancı değil aslında. Gerici ve faşist çevreler dahil, geleneksel Türk sağı, bu ülkede her zaman antiemperyalist, yani yurtsever olmayı “suç” saydı.</p>

      <p class="paragraf-3">Bu nedenle söz konusu kavramlar üzerinde durmak, liberal ideolojik soytarılığı açığa çıkarmak bakımından önem taşıyor.</p>

      <p class="paragraf-3">Yurtseverliği ve ulusalcılığı bir kenara koysak bile, Türkiye’nin modern tarihinde bir ideolojik akım ve bir siyasal hareket olarak milliyetçiliğin izi sürüldüğünde, hayli farklı “milliyetçiliklerle” karşılaşılır. Bu farklı milliyetçilik anlayışlarının hem birbiriyle örtüşen alanları hem de birbirinden uzaklaşan uçları vardır.</p>

      <p class="paragraf-3">Şimdi öncelikle bu farklı milliyetçilik ekollerine güncellikle ilişkilendirerek biraz daha yakından bakalım. Sonra da yurtseverlik ve görece yeni bir kavram olan ulusalcılığı değerlendirerek bu kavramlar arasındaki ilişkiyi sorgulayalım.</p>

      <p class="alt">Batıcı Milliyetçilik</p>

      <p class="paragraf-3">Bir Cumhuriyet ideolojisi şeklinde gelişen Batıcı Türk milliyetçiliği, “200 yıllık geri kalmışlık” kompleksinin aşıldığı iddiasına dayanır. Bu zihniyet dünyası, Batılı olmayı çağdaşlaşma ve ilerleme olarak anlamakta, dolayısıyla milliyetçiliği yerel ölçeklerin üzerine çıkarak evrensel düzeyde yeniden kurmaya çalışmaktadır. Batılı bir eğitimden geçmiş, görece modern bir estetik anlayışına sahip ilk kuşak Cumhuriyetçi seçkinlerin temsil ettiği bir üst sınıf kültürüdür.</p>

      <p class="paragraf-3">Ancak bu üst sınıf kültüründe, kapitalistleşme sürecinin derinleşmesi ve paradoksal olarak 1980’lerden itibaren gelişen siyasal gericilik derin bir çözülmeye yol açtı.</p>

      <p class="paragraf-3">Yeni burjuvalaşan kesimler, taşra sermayesinin yükselmesi ve bir ara tabakanın oluşması, sınıflar arasındaki kültürel geçişkenliği de beraberinde getirdi. Bu ara tabaka, yeni sınıfsal konumuna uygun olarak bir yandan Batı kültürüyle buluşmaya çalıştı, ama diğer yandan da taşraya ait değer yargılarından, zevklerinden ve davranış kalıplarından da kopamadı. Taşra sadece siyasal olarak değil, kültürel olarak da merkezi kuşattı ve fakat bu kuşatma sürecinde kendisi de dönüşüme uğradı.</p>

      <p class="paragraf-3">Cumhuriyet’in en önemli kurucu ilkelerinden biri olan kurucu milliyetçilik, modernist ve Batıcı bir karaktere sahip. Daha çok kültürel ve hukuki bir içerikle tanımlanmaya çalışılan bu milliyetçilik, Kemalist modernleşme projesinin taşıyıcı kavramlarından biridir. Kemalist milliyetçilik, bu özelliğiyle vatandaşlık hukukunu ve vatan bağını esas alan Fransız (Batı) milliyetçiliği ekolüne yakındır. Ancak Kemalist milliyetçilik diğer ucuyla da Anadolucu bir Türkçülüğe, soy ve köken birliği arayışına açılır ve bu yanıyla da Alman (Doğu) milliyetçiliği ekolüne, yani etnik modele yaklaşır. Resmi milliyetçilik, bu iki ekol arasında bir sentez oluşturmaktan çok, eklektik bir yapıya sahiptir. Bu nedenle sol yorumları bulunduğu gibi, ırkçı-faşist açılımlara da yol veren bir yapısı ve kurgusu vardır. Oynak merkezli bir milliyetçiliktir bu. Dolayısıyla manevra alanı hayli geniş bir egemen/resmi milliyetçilik anlayışından söz etmek mümkündür. Bu düzende faşistler “ırkçılık” suçlamasıyla yargılanabildiği gibi (1944 Irkçılık-Turancılık davası gibi), solcular da enternasyonalist tutumları nedeniyle “dış mihrakların” temsilcisi olmakla suçlanabildiler. Konjonktürel olarak bu milliyetçilik anlayışı, kültürel bir Batılı milliyetçilikten, soycu ve muhafazakâr bir Türkçülüğe savrulabilmektedir.</p>

      <p class="paragraf-3">Şimdi yukarıdaki değerlendirmeyi biraz açalım; 1908 Devrimi’yle ilk büyük atılımını yapan ve Cumhuriyet’le birlikte hızlanan modernleşme sürecinde, sadece etnik temele dayalı bir uluslaşma modeli, kaçınılmaz olarak Türk kökenli olmayanları, örneğin Kürtleri, Çerkezleri vb. dışında bırakacaktı. Bu durumda din bağı dışında başkaca birleştirici bir unsur bulmak mümkün değildi. Bu bir açmazdı. Oysa Aydınlanmacı projenin kaçınılmaz sonucu olarak yeni ve kültürel bir Türklük tanımı, Anadolu’yu esas alan, dolayısıyla vatan birliğini gözeten bir eksene sahip olmak durumundaydı.</p>

      <p class="paragraf-3">Cumhuriyet’in kuruluşunda vazgeçilmez bir önem taşıyan vatandaşlık bilinci ve laikliğin yaşama geçirilmesi, burjuva devriminin gereği olmasının yanı sıra, biraz da bu ihtiyacın ürünüydü. Bunun gerçekleştirilebilmesi için de zaten yapısal bir unsur olarak var olan etnik-ırksal bağların canlandırılması kaçınılmazdı. Nitekim öyle de yapıldı. Ancak asıl tercih, Aydınlanmacı bir çizgide gelişti, sadece İslamcılık değil, Pan-Türkçülüğü de dışlayan, hatta yasaklayan bir siyasal-kültürel eksen kuruldu.</p>

      <p class="paragraf-3">Ancak, Cumhuriyet milliyetçiliğinde kültürel bir millet tanımının yanı sıra etnik-soycu bir damar da her zaman etken (etkin değil, etken) konumda oldu. Kürt sorununun büyüdüğü dönemlerde resmi milliyetçiliğin Türkçü-etnik yanı öne çıkarıldığı gibi, Kürt sorununun görece geri çekildiği dönemlerde ise kültürel-sosyolojik bir tanıma dönüş eğilimi güçlendi. Resmi ideolojideki bu salınım, ülkücü hareketi de yakından etkiledi.</p>

      <p class="alt">Ülkücü ve Faşizan Milliyetçilik</p>

      <p class="paragraf-3">Ülkücü hareket resmi milliyetçiliğin bu eklektik özelliğinden sonuna kadar yararlandı. Onun etnisist yanını Turancı-Türkçü bir yoruma tabi tutarak uca taşıdı. MHP, Anadolucu ekolden de Pan-Türkçü çizgisiyle ayrılacak ve ırkçı-faşist bir ideolojik hat inşa edecekti. Bu yanıyla ülkücü hareket, 19. yüzyılın sonunda bir burjuva devrimci akım olarak doğan ve uluslaşma sürecini ateşleyerek tarihsel bakımdan ilerici bir rol oynayan klasik ve demokratik Türkçülükle ciddi bir bağa sahip olmadı. Var olan zayıf ilişki de zaman içinde koptu. MHP kurucu lideri Alparslan Türkeş’in ölümüne kadar, başka bir bakışla 1990’lı yıllara gelinceye dek bu çizgisini, zaman zaman belli kırılmalara uğrasa da, taşıdı.</p>

      <p class="paragraf-3">Otantik Türkçülük uygarlığın evrenselliğini benimseyen, kentli, Aydınlanmacı ve kültürel bir millet tanımına yatkın olduğu halde, ülkücü hareket esas olarak taşra/kasaba milliyetçiliği üzerinden yürütülen muhafazakâr ve ırkçı bir yapıya sahip oldu. Bu yanıyla ülkücü hareket, Cumhuriyet milliyetçiliğinin Batıcı ve modernist yanından uzak durarak, muhafazakâr/gerici bir zeminde konumlandı. Bu zemin ülkücü hareketi, ideolojik evriminin belli bir aşamasında İslamcılığa doğru taşıdı. Bu durum, her iki hareketin (ülkücü milliyetçilik ve İslamcılık) tabanları ve kadroları arasındaki geçişkenliğin de nedenini oluşturuyordu. Türkçülükten İslamcılığa doğru yaşanan bu serüven, “Türk-İslam sentezi” de denilen gerici faşist çizgiyi oluşturdu. Bu çizgi ülkücü hareketi, yüzde 95’i Türk ve Türkmen olan Anadolu ve Rumeli Alevilerinden kopardığı gibi, onları kanlı katliamların faili de yaptı.</p>

      <p class="paragraf-3">Faşist milliyetçilik, milleti tarihsel değil değişmez bir veri olarak alır ve insanlık tarihinin bir “milletlerarası mücadeleler tarihi” olduğunu ileri sürer. Bilimsel olarak millet ve milliyetçiliğin kapitalizmin doğuş döneminin bir ürünü olduğu ve bu iki olgunun esas olarak tarih sahnesine 18. yüzyılda çıktığı gerçeğini reddeder. Faşizm, “milletler mücadelesinin” insanlığın serüveninde değişmez bir tarih yasası olduğunda ısrar eder. Ülkücü milliyetçilik bu yaklaşımı aynen benimser.</p>

      <p class="paragraf-3">Ülkücü milliyetçilik bu yanıyla, sanılanın aksine, hem Ziya Gökalp’ten hem de Yusuf Akçura’dan köklü bir şekilde ayrıldığı gibi, muhafazakâr-İslamcı milliyetçilik çizgisiyle Cumhuriyet milliyetçiliğinden de farklılaşır. Taşralı Türk kimliğine hitap eder. Servetin ve iktidarın kenarında kalan, kapitalistleşme sürecinde sosyal statülerini yitiren ve bütün bunların sorumlusu gibi gördüğü merkezi siyasal güçlere, büyük kent yaşamına, modern ilişkilere ve Batılı değerlere öfke duyan kesimlere seslenir. Tipik faşizan bir söylemdir bu. Giderek İslami tonu belirgin bir milliyetçilik anlayışına ulaşmasının bir nedeni de, işte bu taşralı özelliğidir.</p>

      <p class="paragraf-3">Burada bir parantez açarak belirtmek gerekiyor; MHP özellikle 1977 yılından (giderek içsavaşa dönüşen silahlı siyasal çatışmaların başladığı yıldır) itibaren girdiği İslamcılaşma sürecinden, 1993 yılından itibaren sistematik şekilde uzaklaşma eğilimine girdi. Bu yıllar İslamcı hareketin yükseldiği, kitle tabanını genişlettiği bir dönemdi. MHP 1995’ten itibaren belirginleşmeye başlayan bu yönelimiyle 1960’ların sonu 70’lerin başındaki Türkçü-muhafazakâr çizgisine dönmeye çalıştı. Stratejik bir karardı bu. Çünkü kendilerine Türk-İslam ülkücüleri adını veren BBP’lilerin ayrılmasıyla, ülkücü hareketin 12 Eylül deneyiminden süzülen ve İslami bir ton taşıyan rejim eleştirisi de terk ediliyordu. Bu dönüş çabası kısmen sonuç vermesine karşın, tam olarak başarılamadı. Daha doğrusu bu süreç sonuçlandırılmak istenmedi.</p>

      <p class="alt">Soğuk Savaş Milliyetçiliği</p>

      <p class="paragraf-3">MHP’deki hâkim çizgi, bir Soğuk Savaş milliyetçiliğiydi. Soğuk Savaş, sadece MHP milliyetçiliğini değil devlet milliyetçiliğini de etkisi altına aldı ve dönüştürdü. Batıcı Cumhuriyet milliyetçiliği yerini antikomünist gerici milliyetçiliğe bıraktı. Sol ve sosyalizm düşmanlığı, milliyetçilik ile dinci gericilik arasındaki ilişkiyi daha da güçlendiren bir etki yarattı.</p>

      <p class="paragraf-3">Dolayısıyla Türkiye’de birer Soğuk Savaş gücü olan siyasal İslamcılık ve aktüel milliyetçiliğin kaynakları aynıdır. Türkiye’de milliyetçilik, muhafazakâr, hatta gerici bir karaktere sahiptir. Bu milliyetçilik sağcılıktır, etnik temele vurgu yapar, ayrıştırıcı ve dışlayıcıdır.</p>

      <p class="paragraf-3">Soğuk Savaş milliyetçiliği, değişik yorumları olsa da, yüzyılın başlarındaki uluslaşma döneminin ilerici ve demokratik Türkçülüğünden farklı olarak, Aydınlanmacı ve modernist değildir. İslamcılık ve kasaba tutuculuğu ile iç içe geçmiş eklektik bir yapıya sahiptir. Antikomünizm bu milliyetçiliğin köşe taşlarından biridir.</p>

      <p class="alt">Ulusalcılık ve Milliyetçilik: Aynı mı Farklı mı?</p>

      <p class="paragraf-3">Antiemperyalist, yani yurtsever olmak, bu ülkenin ve halkının hakkını ve hukukunu savunmak; bu topraklara ait bütün etnik ve kültürel değerleri çoğulcu ve birleştirici bir anlayışla içermek; Aydınlanma’dan, laiklikten, pozitif bilimden ve özgür akıldan yana olmaktır. Bu anlamda yurtseverlik sol ve doğası gereği enternasyonalisttir. Milliyetçilik ise, etnisiteyi esas alan bir gericilik ve yerelciliktir.</p>

      <p class="paragraf-3">Türkiye’de 2000’li yılların başından itibaren “ulusalcılık” diye kavramsallaştırılan bir akımdan sıkça söz edilmeye başlandı. Sözlük anlamından yola çıkarak ulusalcılık ile milliyetçiliğin aynı şey olduğu söylendi. Ancak MHP bu kavrama itiraz etti ve Farsça kökenli “milliyetçilik” yerine Türkçe “ulus” ve “ulusalcılık” kavramlarının kullanılmasının kafa karıştırıcı olduğunu ve yanlış bulduğunu söyledi.</p>

      <p class="paragraf-3">Ancak, farklılığın sadece bir alfabe ve dil sorunu olmanın ötesinde bir anlam taşıdığını görmek gerekiyor. Kendilerini “ulusalcı” diye tanımlayan kesimlerin (en azından büyük bölümünün), gerici/muhafazakâr Türk milliyetçiliği ile aralarına mesafe koymak ve ayrı durmak istedikleri anlaşılıyor. Bu kavramı ve sıfatı kullananlar, emperyalizme karşı oldukları gibi, önsel olarak Cumhuriyet devrimlerine bağlı, laiklik ve Aydınlanma’dan yana olduklarını da ifade etmek ve böyle anlaşılmak istiyorlar. Genel olarak antikomünist değiller. Kürt sorununa bakışları ise egemen ulus milliyetçiliğine yakın. Ancak genel eğilim olarak Kürt düşmanı olmadılar.</p>

      <p class="paragraf-3">Özetle ulusalcıların antiemperyalizmi de sınırlı bir politik tutuma işaret ediyor. Kapitalizme karşı mücadeleyi içermeyen bir antiemperyalizm...</p>

      <p class="paragraf-3">Ulusalcılık, Soğuk Savaş sonrasında ortaya çıkan tarihsel fırsatlardan yararlanarak, bölgesel ölçekte de olsa emperyal bir sıçrama yapmak isteyen, “yerli” karakteri görece ağır basan sermaye çevreleri; kentli orta sınıflar, asker-sivil Cumhuriyetçi bürokrasi; bazı toplum kesimleri (örneğin Aleviler) ve kimi kanaat önderleri ile önemli bir aydın kesim için kendilerini ifade etmek bakımından uygun düşen bir kavram ve sıfat olarak şekillendi. Bu anlamda bir ideolojik ve kültürel akımı ifade etti.</p>

      <p class="paragraf-3">ABD ve AB’ye karşı yer yer “Avrasyacılık” diye de kodlayabileceğimiz bu eğilim, söz konusu kesimlerin Türkiye’nin küresel düzen içindeki yeni yerinin tayin edilmesi tartışmasına da verdikleri bir yanıt oldu. Özetle ulusalcılık, Aydınlanmacı ve modernist bir burjuva ve küçük burjuva milliyetçiliği olarak şekillendi.</p>

      <p class="paragraf-3">Ancak bir kavram ve akım olarak ulusalcılığın tam olarak teorisi yapılabilmiş ve içi doldurulmuş değildir. Bütünlüğü yoktur, “sağ” ve “sol” kanatları vardır. Üzerinde çalışılmamış, sığ ve elbette enternasyonal bakıştan yoksun bir akımdır. Sosyalizme düşman değildir ama ilgisi de yoktur ve bu yanıyla yurtseverlikten ayrılır.</p>

      <p class="paragraf-3">Öte yandan ulusalcıların geleneksel Türk sağcılığı ve milliyetçiliğinden bir farkı olduğunu da bilmek ve unutmamak gerekiyor. Çünkü, kendilerini “ulusalcı” olarak tanımlayanlar, aynı zamanda (önsel olarak) geleneksel sağcılık ve milliyetçilikten ayrıldıklarını da ifade ediyorlar. Dolayısıyla emperyalizme karşı olmanın yanı sıra laiklikten, Aydınlanmadan ve özgürlüklerden (evet özgürlükten) yana olduklarını da anlatmak istiyorlar. Bu farklılık, siyasal bakımdan taraf ya da karşı olmak gibi dar bir ideolojik tutumun ya da tercihlerin ötesinde, siyaset sosyolojisi bağlamında saptanması gereken bir olgudur. Aydınların, akademisyenlerin, medyanın, siyaset yapan ve siyasetle ilgilenen herkesin dikkate alması gereken bir olgu...</p>

      <p class="alt">Yurtseverlik Neden Soldur?</p>

      <p class="paragraf-3">Liberallerin ideolojik ve siyasal ihanet sürecinde ileri sürdükleri en önemli tezlerden biri de, emperyalizm çağının kapandığına ilişkin iddiaydı. Öyle ki, bu dönemde ABD gibi süper bir güç ve NATO gibi savaş örgütlerinin artık dünyada demokrasileri koruduğunu bile ileri sürecek kadar baştan çıktılar. Akıl almaz bir şirretlikle, ABD ve NATO’nun “demokrasi ihraç ettiği” bile savunuldu.</p>

      <p class="paragraf-3"></p>

      <p class="paragraf-3">Solun bazı kesimlerinde de etkili olan bu tezlerin toplumsal muhalefet hareketleri üzerindeki etkisi çürütücü oldu. Türkiye’de işbirlikçi gericiliğe karşı toplumsal direniş refleksinin kırılmasına yol açtı. Sol liberaller, inanılmaz ideolojik ve siyasal çarpıtma ile emperyalizme karşı olmayı “milliyetçilik yapmak” diye aşağılıyorlardı.</p>

      <p class="paragraf-3"></p>

      <p class="paragraf-3">Liberaller, soldan ve antiemperyalist gelenekten gelen devrimcilere ve seküler bir yaşam tarzını benimseyen toplum kesimlerine milliyetçi diyemedikleri için önce “ulusalcı” dediler, sonra da “ulusalcı” olmayı ayıp ve suç saydılar. Üstelik yanı başımızda Irak ve Afganistan gibi ülkeler işgal edilmiş, Libya NATO saldırısı altında yıkılarak bir bakıma ortaçağa iade edilmiş ve Suriye’ye karşı vahşi bir emperyalist-gerici saldırı başlatılmış olduğu halde… Ortada tam anlamıyla entelektüel bir ahlaksızlık ve siyasal sefillik vardı.</p>

      <p class="paragraf-3"></p>

      <p class="paragraf-3">Emperyalizme karşı olmayı ve yurtseverliği zamanını dolduran arkaik bir siyasal tutum olarak değerlendirenler, ortaçağ artığı bir zihniyetin taşıyıcısı olan AKP iktidarını ve bölgedeki ABD saldırganlığını ise “demokratik” gerekçelerle desteklemekten utanmadılar.</p>

      <p class="paragraf-3"></p>

      <p class="paragraf-3">Yukarıda belirtildiği gibi Türkiye’de milliyetçilik, sağ ve tutucu bir siyasal pozisyonu ifade eder. Etnik temelli ve ucu faşizme kadar açılan bir siyasal tutumdur. Yurtseverlik ise sol bir siyasal, felsefi ve ahlaki tercihe ve anlayışa işaret eder. Etnik ve teritoryal bir tavır değil, siyasal ve kültürel bir tutumdur. Bu anlamda, yurtsever ya da antiemperyalist olmadan çağımızda solcu ya da sosyalist olmak mümkün değildir. Niyet ne olursa olsun, antiemperyalist olmayı reddeden bir sol hareket, nesnel olarak küresel sermayenin yedeğine düşecektir.</p>

      <p class="paragraf-3"></p>

      <p class="paragraf-3">Türkiye sosyalist hareketinin kurucu kuşağının en önemli liderlerinden biri olan ve bu topraklardaki devrimci mücadelenin bir dönemine damgasını vuran Mihri Belli’nin 1969 yılında verdiği “Millet Gerçeği” başlıklı bir konferans bu bakımdan önemlidir. Aynı yıl <span class="char-style-override-2">Aydınlık Sosyalist Dergi</span>’de kapsamlı bir makale olarak yayımlanan bu konferansta ortaya atılan görüşler, neredeyse Türkiye solunun 1970’lerin sonuna kadar ulus, milliyetçilik, yurtseverlik ve antiemperyalizm konularındaki görüşlerini –büyük ölçüde– belirledi. Aylık <span class="char-style-override-2">Teori</span> dergisinin de Ağustos 2014 tarihli 295’inci sayısında yer verdiği bu makalede Mihri Belli, “yurtseverlik” kavramını “ulusçuluk” ya da “gerçek milliyetçilik” kavramlarıyla karşılıyor (ifade ediyor) ve milliyetçiliği eleştiriyordu.</p>

      <p class="paragraf-3"></p>

      <p class="paragraf-3">Milli Demokratik Devrim teorisinin kurucusu ve aynı adla (MDD) anılan hareketin de önderi Mihri Belli bu önemli makalede şunları söylüyordu:</p>

      <p class="paragraf-3"></p>

      <p class="paragraf-3">Ulusun bağımlı ve feodal bölünmeye uğramış durumundan sınıf çıkarı olan, ulusal kültürün açılıp gelişmesi önünde engeller diken kimsenin ağzında ulusçuluk, gerçekliği olmayan demagojik bir sözcüktür. Her ne kadar ulus sloganını ilk ileri süren, devrimci çağında burjuvazi olmuşsa da, bugün artık bütün dünyada ulusçuluk bayrağı, emekçilerin ellerinde dalgalanmaktadır.</p>

      <p class="paragraf-3"></p>

      <p class="paragraf-3">Ulusçuluk, devrimci enternasyonalizmle çelişen bir kavram değildir. Ama ulusçuluk, ulus gerçeğini reddeden kozmopolitizm ile bağdaşmaz. En derin anlamıyla ulusçuluk, insanı enternasyonalizme götürür. Devrimci anlamıyla enternasyonalizm, insanı ulusçuluğa götürür. Ulus gerçeğini inkar etmek, yüzeyde kalan bir enternasyonalizm olur. Devrimci enternasyonalizmi reddetmek, derinliği olmayan ulusçuluk olur.</p>

      <p class="paragraf-3"></p>

      <p class="paragraf-3">Kapitalizmle ortaya çıktığı ve kapitalizm ile birlikte geliştiği halde, ulus, kapitalist sömürü düzeninin yerini sosyalist düzenin almasıyla hemen ortadan kalkmamaktadır. Tersine emperyalizmin tarihi gelişmelerini durdurduğu birçok ulus, ancak sosyalist düzen içinde kültürlerini engelsiz geliştirme olanağına kavuşmaktadır. Burjuva ulusların yerini, sosyalist uluslar almaktadır.</p>

      <p class="paragraf-3"></p>

      <p class="paragraf-3">Irk birliğini ulusun temel karakteri sayan görüş, bilime ve tarihi gerçeklere aykırıdır. (…) Bugünün (artık gerici bir akım haline gelen-M.Y.) Turancıları, milliyetçiliği demagojik bir silah olarak kullanarak, milli güçler safını bölmeye çalışmaktadır. (Mihri Belli, <span class="char-style-override-2">Yazılar 1967-1970</span>, Sol Yayınları, Ankara 1970, s. 290)</p>

      <p class="paragraf-3"></p>

      <p class="paragraf-3">Türkiye solunun önemlice bir bölümü, Mihri Belli’nin yukarıda uzan bir alıntıyla özetlemeye çalıştığım yaklaşımını, 1970’lerin sonundan (1977-78’den) itibaren, özellikle 1980’den sonra “milliyetçi” bir görüş olarak değerlendirmeye başladı. Ancak Belli’nin yaklaşımı, sosyalist sistemin çözüldüğü, küreselleşme dalgasının yükseldiği ve neoliberal politikaların yıkıcı bir rüzgâr olarak yeryüzünü dolaştığı 1991 sonrasında yeniden güncel bir karşılık bulmaya başladı. Belli’nin teorisini kurduğu millet, milliyetçilik ve ulusçuluk konusundaki bu anlayış, günümüzde sol ulusalcı çizgide ifadesi bularak kendisini yeniden üretti.</p>

      <p class="paragraf-3"></p>

      <p class="paragraf-3"><span class="char-style-override-17">Kemal Okuyan’ın 2013 sonbaharında yayımlanan,</span> <span class="char-style-override-18">Türkiye Solunun Yurtseverlik Sınavı</span> <span class="char-style-override-17">adlı kitabı ise, bu alandaki güncel teorik boşluğun doldurulmasına çok önemli bir katkıda bulundu. Yurtseverliği büyük bir isabetle, solun bir ülke tarihi ve toplumu ile kurduğu biricik ilişki alanı olarak değerlendiren Okuyan, “Siyasette yurtseverlik, pivot ayağımızı sağlama alma, onunla zemine sıkı basmaktır” diyor. Haklı!</span> (Bkz. Kemal Okuyan, <span class="char-style-override-2">Türkiye Solunun Yurtseverlik Sınavı</span>, Yazılama Yayınları, 2. baskı, Eylül 2013, İstanbul, s. 9-10)</p>

      <p class="paragraf-3"></p>

      <p class="paragraf-3"><span class="char-style-override-17">Türkiye’de “yurtseverliğe büyük gereksinme olduğunu” da belirten Okuyan, emperyalizme karşı mücadelenin yurtseverlikten geçtiğinin altını çeşitli örnekler vererek çiziyor. Çünkü diyor yazar; “Emperyalizm olgusu çağımızda devrimci bir strateji açısından merkezi öneme sahiptir ve yurtsever bir konumlanış da bu stratejinin vazgeçilmez unsurudur.” (Kemal Okuyan,</span> <span class="char-style-override-18">age</span><span class="char-style-override-17">. s. 11)</span></p>

      <p class="paragraf-3"></p>

      <p class="paragraf-3"><span class="char-style-override-17">Yurtseverliğin, “onursuzluğa isyan” olduğunu da vurgulayan yazar, “Solculuk eşitsizliklerle mücadeledir. Yurtseverlik de uluslar arasındaki haksızlıkları kabullenmemek, aşağılanmayı ve bağımlılığı reddetmektir,” diye vurguluyor. Okuyan şöyle devam ediyor:</span></p>

      <p class="paragraf-3"></p>

      <p class="paragraf-3">Yurtseverlik, hele sosyalizm perspektifinin içine yerleştirildiğinde, milliyetçilikle hesaplaşmanın en etkili yolu. Milliyetçilik dünyaya bir ulusun penceresinden bakmak, ona sonsuz hoşgörüyle yaklaşmak ve çelişkileri onunla “dış dünya” arasında kurmaksa, Marksizm açısından her şeyden önce sınıf uzlaşmacılığıdır. Emek ile sermaye arasındaki ilişkinin ittifak biçimini aldığı burjuva devrimleri çağında, milliyetçiliği olumlamak pekâlâ söz konusu olabilirdi. (…) Lenin gibi kalburüstü Marksistler, milliyetçiliğe, bazı ülkeler söz konusu olduğunda oldukça cömert biçimde kredi açtılar. (Kemal Okuyan, <span class="char-style-override-2">age</span>. s. 10)</p>

      <p class="paragraf-3"></p>

      <p class="paragraf-3">Bugün yurtseverlik ile milliyetçilik arasındaki derin ve büyük farklılık, liberaller tarafından ucuz bir demagojiyle silikleştirilmeye çalışılıyor. Ulus devletlerin ortadan kalktığı, sınırların belirsizleştiği tezi, büyük bir neoliberal yalandır. Emperyalist devletlerin dünya ölçeğinde gerçekleştirdikleri ekonomik talanı; bu yağmaya olanak, ortam ve güvenlik sağlayan askeri ve siyasi operasyonları ahlaksızca gizleme çabasıdır. Ulus devletlerin sonunun geldiği iddiası, liberal ihanetin en önemli ideolojik ayaklarından biridir. Alman sosyalist gazeteci ve fikir adamı Jürgen Elsasser ulus, işçi sınıfı, sol ve demokrasi arasındaki güncel bağı şöyle kuruyor:</p>

      <p class="paragraf-3"></p>

      <p class="paragraf-3">Ben ulusal devleti milliyetçi olduğum için değil, demokrat olduğum için savunmaktayım. Ulusal devleti, sermaye sınıfının emekçileri kullanarak gemiyi daha hızlı yüzdürebildikleri için değil, eğer içinde bulunduğumuz bu gemi olmasa sermaye sınıfı başka bir gemiye rahatça geçerken, emekçilerin boğulup gideceğini bildiğim için savunuyorum. Ulusal devlet, büyük sermaye için can sıkıcı bir maliyet faktörü haline gelmişken, orta ve alt sınıflar için diğer toplumsal organizasyon biçimlerine oranla daha fazla koruma ve katılım imkânı sağlamaktadır. Demokratik ve sosyal cumhuriyeti savunmayı mı, yoksa postdemokratik ve neoliberal ultraemperyalizm içinde çözülmeyi mi seçeceğimiz, 21. yüzyılın başında yanıtlanması gereken soru olarak önümüzde durmaktadır. (Jürgen Elsasser, <span class="char-style-override-2">Ulusal Devletin Yıkımı ve Sol Tavır</span>, Çeviren: Emre Ertem, Kaynak Yayınları, Haziran 2013, İstanbul, s. 30)</p>

      <p class="paragraf-3"></p>

      <p class="paragraf-3">Mali sermayenin küresel ölçekte serbest dolaşımının önündeki ulusal, siyasal, kültürel, fiziki ve askeri engelleri, bilişim çağının sağladığı dönüşüm ve olanakların yanı sıra, gerektiğinde zor kullanarak kolaylaştırmak; sermaye ve işçi sınıfının ulus devletle ilişkisini de yeniden tanımlama gereğini ortaya koyuyor. Sermayenin serbest dolaşımının hızını kesen engellerin kaldırılmasının yöntemlerinden biri de hiç kuşkusuz, bölgesel güç merkezi konumundaki sistem dışı ülkeleri etnik ve dinsel unsurlarına ayrıştırarak parçalamak oluyor.</p>

      <p class="paragraf-3"></p>

      <p class="paragraf-3">Dolayısıyla sermaye hareketlerinin kolaylaşması ve hızlanması, sanayi üretiminin de emperyalist merkezlerden maliyetlerin daha düşük olduğu ve ekolojik risklerin ihraç edildiği dünyanın daha geri bölgelerine kaymasını beraberinde getiriyor. İşte tam da bu aşamada sosyal ve ulusal devleti savunmak, sermaye sınıfından ve onun siyasal partilerinden çok, nesnel ve tarihsel bakımdan emekçilere ve sola geçiyor. Emperyalist ve neoliberal teorisyenlerin ulus devletlerin sonunu ilan etmeleri, bu bakımdan ne basit bir raslantı ne de salt teorik ve masum bir tarih tezidir.</p>

      <p class="paragraf-3"></p>

      <p class="paragraf-3">Emekçi sınıflara yönelik saldırıyı her zaman başa yazmak gerektiğini belirten Kemal Okuyan, fabrikaların gelişmiş ülkelerden “üçüncü dünya”ya taşınmasının nedeninin sadece ucuz işgücü, düşük vergi ve yeni pazarlara erişim kolaylığı olmadığını vurguluyor. Okuyan, bu gelişmenin aynı zamanda gelişmiş ülkelerdeki sosyal devletin ve işçi sınıfı kazanımlarının tasfiye edilmesi için bir ortam, olanak ve baskı yarattığını da, çok doğru bir şekilde saptıyor. Ardından, “Peki, bütün bu saldırılar, bu saldırıların hedefi olan ulus devletlerde milliyetçiliğin yükselişine neden olmaz mı” diye soruyor. Yazar kendi sorduğu bu soruya şöyle yanıt veriyor:</p>

      <p class="paragraf-3"></p>

      <p class="paragraf-3">Belli ölçülerde evet. Ancak milliyetçiliğin yeniden başat ideoloji olmasına itki sağlayacak bir burjuva sınıfının var olduğu tartışmalıdır. Burjuvazinin herhangi bir ülkede emperyalist merkezlerin düzenlemelerine direnecek mecali kaldığı şüphelidir. Onların tercihi çoğu örnekte nemalanmak, eklemlenmek ve kayıplarını emeğe saldırının yarattığı olanaklarla telafi etmektir. Oysa işçi sınıfının bu saldırıları sineye çekmesi ölüm demektir. Yurtseverlik ölümün çaresidir. Yurtseverlik işçi sınıfının kendisi ile birlikte ülkesini savunmasıdır. (Kemal Okuyan, <span class="char-style-override-2">age</span>. s. 123)</p>

      <p class="paragraf-3"></p>

      <p class="paragraf-3">Özellikle belirtmek gerekir ki, kapitalizm var oldukça ulusal devletlerin önemsizleşmesi ya da sönümlenme sürecine girmesi tarihsel bakımdan söz konusu olamaz. Zaten bu nedenle emperyalist merkezler birer emperyal anavatan şeklinde tahkim edilip güçlendirilirken, ulusal devletlerin önemsizleştiği şeklindeki neoliberal siyasal-tarihsel tez bizim gibi ülkelere propaganda ediliyor. Bu emperyalist ideolojik-siyasal operasyon daha çok liberal ve sol liberal aydınlar aracılığıyla sürdürülüyor.</p>

      <p class="paragraf-3">Sonuç olarak vurgulamak gerekirse; nasıl ki, kapitalizme karşı olmadan tutarlı bir antiemperyalist olmak mümkün değilse, küreselleşme diye kodlanan bu neoklasik sömürgecilik çağında da tutarlı bir antiemperyalist olmadan antikapitalist olmak mümkün değildir.</p>

      <p class="alt">3.2 - LİBERAL EMPERYALİZM TEORİSİ YA DA BASKIN ORAN KOMEDİSİ</p>

      <p class="paragraf-3">Bugün Türkiye’de antiemperyalist olmak Ergenekoncu olmakla neredeyse eşitlenmiş durumda. İktidar ve İslamcılar bu ideolojik saldırıyı sağıyla soluyla liberaller üzerinden sola karşı yürütüyor.</p>

      <p class="paragraf-3">Küreselleşme döneminde emperyalizmin ve bağımlılık ilişkilerinin ortadan kalktığı, artık karşılıklı bağımlılığın egemen olduğu bir dünyada yaşadığımız vaaz ediliyor. Dahası, “tam bağımsızlık” ise, inanılır gibi değil ama “barbarlık” olarak nitelendirilip, “antiemperyalist” olmak milliyetçilik, hatta yabancı düşmanlığı ile eşitleniyor.</p>

      <p class="paragraf-3">Bu ideolojik saldırının taşıyıcıları arasında önemli olan kuşkusuz kendilerini solda gören ya da böyle tanımlayan kişi ve kesimlerdir. Çünkü, neredeyse bütün bir tarihi emperyalizme karşı mücadeleyle geçen sol/sosyalist hareketin içinden doğru geliştirilen eleştiri tartışmasız daha etkili olacaktır.</p>

      <p class="paragraf-3">Hemen bir örnekle başlayalım; 22 Temmuz 2007 genel seçimlerinde her nasılsa solun ortak adaylarından biri olan Prof. Dr. Baskın Oran, emperyalizmi iptal ediyor. Üstelik bunu teorik bir yetkinlik ve zarafet içinde de değil, akademik anlamda son derece kaba şekilde yapıyor.</p>

      <p class="paragraf-3">Örneğin Prof. Dr. Baskın Oran, emperyalizm konusundaki dev Marksist literatürü bir kenara koyarak, dahası bu alanda en yetkin eseri veren V. I. Lenin’i unutarak (yok sayarak) şunları söylüyor:</p>

      <p class="paragraf-3"></p>

      <p class="paragraf-3">Küreselleşme sonucu tam bağımsızlık artık tam bir şehir efsanesi; ABD bile Irak’ı işgal etmek için 24 ülkeyi yanına almak zorunda kaldı. Üstelik, devletler bazen tam bağımsızlıktan vazgeçerek bağımsızlıklarını sağlarlar. (...) Antiemperyalizmin kullanılışı ise tam bir cehalet örneği. Emperyalizm sadece devletin niteliğidir ve ancak askeri işgal veya işgal tehdidiyle olur. Aksi halde dışarıya yatırım yapan her ülke (bu arada Türkiye) ve hatta her şirket (örneğin Sabancı) emperyalisttir diyebilirsiniz (nitekim Fransa-Afrika ilişkisi). Ama dışişleri bakanı bile olmayan, dış ve savunma politikalarında ortak karar alamayan AB’ye “emperyalisttir” diyene gülerler. “ABD emperyalisttir, AB de emperyalist” diyenler “muasır medeniyet”i ittiklerinin farkında bile değil. (...) İkincisi, farkında bile değiller ki, “solcu” olmak için kullandıkları bu iki kavramın (tam bağımsızlık ve antiemperyalizm) ikisi de Marksizmle ilgisiz. Siz hiç Marx’ta bu kavramları duydunuz mu? (Baskın Oran, <span class="char-style-override-2">Radikal İki</span>, 3 Ağustos 2008)</p>

      <p class="paragraf-3"></p>

      <p class="paragraf-3">İnsan bu satırlar karşısında ne diyeceğini şaşırıyor gerçekten. Bu kadar cehalet için ancak özel bir “eğitim” almak ya da Baskın Oran gibi profesör olmak lazım...</p>

      <p class="paragraf-3">Tekelci kapitalizmin en yüksek ve tekelci aşaması olarak Marksistler tarafından (Lenin) analiz edilen ve klasik sömürgecilikten farklı olarak, kapitalizmin sermaye ihracı yoluyla gerçekleştirdiği ekonomik ve dolayısıyla siyasal bağımlılık ilişkisi (yeni sömürgecilik) diye tanımlanan emperyalizm, bu pek liberal profesörümüz tarafından klasik sömürgecilik (kolonyalizm) ile kasıtlı olarak karıştırılmaktadır. Oysa Lenin’i sadece Sovyet Devrimi’nin lideri olmaktan çıkaran ve “Lenin” yapan şey, büyük ölçüde onun emperyalizm tahlilleridir.</p>

      <p class="paragraf-3">Bu değerlendirme sadece Baskın Oran’a ait özel görüşler değil. Bu “parlak” analizin sağ ve sol liberallerin ortak yaklaşımı olduğunu saptamak gerekli. Artık bir küstahlık raddesine varan bu liberal saçmalıkların nedeni açık; yeni ıslahatçı Tanzimat aydınları Türkiye’nin iç dinamikleriyle demokratikleşemeyeceğini, bunun için gerekirse AB ve gerekirse ABD “sopasının” bile kullanılabileceğini düşünüyor. Bu sopayı Türkiye’de AKP hükümeti ve bir dönem Fethullahçılar salladığı için, gerici iktidara destek verilmesini ısrarla telkin ediyorlar. Denklem yukarıda da değindiğim gibi şöyle kuruluyor; “Ya demokrasi için AKP hükümetini destekleyeceksiniz ya da darbecisiniz.”</p>

      <p class="paragraf-3">Oysa sosyalistler, hem faşist darbelere hem de bu toprakların tanıdığı en fütursuz emperyalizm işbirlikçisi ve gerici AKP iktidarına karşı olabilir. Olmalı da. Bugün piyasacılığa, neoliberal politikalara, IMF-Dünya Bankası programlarına, küresel mali sermayenin yağma düzenine, hegemonya savaşlarına ve askeri işgallere karşı olunmaksızın, yani antiemperyalist bir politik ve entelektüel tutum takınmaksızın, bırakın sosyalist olmayı genel olarak solcu bile olunamaz.</p>

      <p class="paragraf-3">Mahir Çayan’ın çok yerinde bir analizle saptadığı gibi, “emperyalizmin artık bir iç olgu” olduğu bu çağda, kapitalizme karşı mücadele büyük ölçüde emperyalizme karşı mücadele üzerinden yürütülecektir. Yukarıda da vurguladığım gibi, nasıl tutarlı bir antiemperyalist olmak için aynı zamanda bir antikapitalist olmak gerekiyorsa, günümüz dünyasında tutarlı bir antikapitalist olmak için de antiemperyalist olmak şarttır. Küreselleşme diye kodlanan neoklasik sömürgecilik çağında, hem emperyalizmi yok sayıp hem de antikapitalist, dolayısıyla solcu olunamaz.</p>

      <p class="paragraf-3">Yurtseverliği neredeyse “suç” sayanlar, aslında örtük olarak emperyalizmin demokrasi ve insan hakları ihraç ettiğini de kabul ediyor. Bütün bir modern zamanlar tarihinin inkârı ve çarpıtılmasına dayanan, dolayısıyla bilimsel ve akademik hiçbir değeri olmayan bu görüşleri, Mehmet Altan gibi kimi gözünü karartmış liberal solcular açıkça yazıyor.</p>

      <p class="paragraf-3">Altan’a göre daha çapsız ve cahil olanlar ise saçmalamakta sınır tanımıyor. Bunlardan biri de büyük bir küstahlık ve kinle 1960’ların ve 70’lerin bütün bir devrimci kuşağını bile Ergenekoncu ilan eden <span class="char-style-override-2">Taraf</span> gazetesi yazarı Rasim Ozan Kütahyalı. Bu yarı-aydın ve meczup liberal şöyle diyor:</p>

      <p class="paragraf-3"></p>

      <p class="paragraf-3"></p>

      <p class="paragraf-3">Hem Ortodoks sosyalistlerin hem de özgürlükçü olma iddiasındaki sosyalistlerin bu derece ulusalcılığa cephe aldıklarını söyledikleri halde, en az ulusalcılar kadar değer atfettikleri bir kavram hâlâ yerli yerinde duruyor. O da Tam Bağımsızlık... (...) Türkiye’de kendini solda tanımlayan ve aynı zamanda özgürlükçü-demokrat olduğuna inanan tüm çevrelerin iyi anlaması gereken bir şey var... Tam bağımsızlık, tam barbarlık demektir. Bu tam bağımsızlık söylemi bütünüyle terk edilmelidir. (R. Ozan Kütahyalı, <span class="char-style-override-2">Taraf</span> gazetesi, 7 Haziran 2008)</p>

      <p class="paragraf-3"></p>

      <p class="paragraf-3">Yeryüzünde bu kadar açık bir işbirlikçilik, çürüme ve entelektüel haysiyetin terk ediliş hali var mıdır bilmiyorum. Aslında bu buruşuk yarı-aydının hiçbir önemi yok. Bilgisiz olduğu gibi görgüsüz de... Dolayısıyla böyle bir bilgisizlik karşısında tartışmak da pek anlamlı değil.</p>

      <p class="paragraf-3">Ancak yine belirtmek gerekiyor ki bu görüşler sadece bir cehaletin ürünü de olamaz. Büyük ve bilinçli bir çarpıtma, dolayısıyla karşıdevrimci bir propagandayla karşı karşıya olduğumuz açık. Bir operasyon yürütülüyor, bir proje adım adım hayata geçirilmeye çalışılıyor. Bu operasyonun sadece, polisiye boyutu, siyasal şiddet ayağı yok. İdeolojik ve felsefi bir oylumu da var. Değilse, gözümüzün önünde iki ülkenin (Afganistan ve Irak) işgal edildiği, bir ülkenin paramparça hale getirildiği (Yugoslavya), Kafkaslar’da bitmeyen bir etnik boğazlaşmanın tezgâhlandığı, Suriye’ye karşı gerici-emperyalist bir saldırı ve ablukanın uygulandığı, Filistin’de kanın gövdeyi götürdüğü, dünyanın en zengin enerji havzalarına el konulacağının açıkça ilan edildiği bu tarihsel dönemeçte; “emperyalizm yok” denilemez.</p>

      <p class="paragraf-3">Tam bağımsızlığı, içe kapanma, otarşik bir ekonomik ve siyasal düzen, modern dünyanın dışında kalmak, demokrasiden uzaklaşmak ve totaliter bir rejim altında yaşamak şeklinde yorumlayan liberaller, efendilerine âşık uşaklara benziyor. Çünkü bu temelsiz iddia dünyanın efendilerine, postmodern barbarlara ait. Belirtmek gerekir mi bilmiyorum, ama bilimsel bakımdan “bağımsızlık” ile “otoriter rejimler” arasında bir doğrudanlık ilişkisi de kurulamaz.</p>

      <p class="paragraf-3">Ergenekon soruşturmalarına militanca destek veren Prof. Dr. Baskın Oran, bu büyük tertip sürecinde AKP-Cemaat iktidarı tarafından tepe tepe kullanılıp bir kenara atılan sol liberal aydınlar arasında ön sıralarda yer alıyor. “Baskın Hoca” şirretliği bir ara öyle bir hal aldı ki, kendisinin AKP’yi desteklemesinin suçunu bile, “Bizi buna siz mecbur ettiniz” diye sola ve CHP’ye yüklemeye kalkıştı. Bu ucuz cinlik yoluyla, kendisinin İslamcı bir parti ve iktidarın yedeğine düşme ayıbını örtmeye çalıştı.</p>

      <p class="paragraf-3"></p>

      <p class="paragraf-3">Nasıl Ergenekon tam anlamıyla 1930’ları temsil ediyorsa, CHP’nin ve Deniz Baykal’ın özü de 1930’lar. Bakın... Türkiye’nin en gerici partisi bugün CHP’dir. Çünkü 1930’ları geri getirmeye çalışırken, sadece otoriter devleti geri getiriyor. 1930’ların Batıcılığını getirmiyor. Oysa Kemalizmin iki temel ayağı var. Bir Batıcılık, iki otoriter devlet. Bugün ise Kemalizmin otoriter devlet modeli aynen korunurken, Batıcılığı tam tersine dönüştü. Batıcılık, “Batı düşmanlığı” oldu. (…)</p>

      <p class="paragraf-3">Türkiye’de şu anda gerçek sorun darbe yanlıları ile darbe karşıtlarının kavgasıdır. Ama CHP başta olmak üzere bazı kurumlar, dernekler ve kişiler, bu gerçeği laik-dinci kavgası gibi sanal bir olaya tercüme etmek için yırtınıyorlar. Laik-dinci kavgasını öne sürerek Ergenekoncuları, darbecileri kurtarmaya çalışıyorlar. Laikler ve kendilerine solcu diyenler maalesef bugün darbe yanlılarına destek veriyorlar. Neden? Çünkü AKP dinci. Oysa şu anda Türkiye’nin gündeminde laik-dinci kavgası yok ve olmaması da gerekir. (Baskın Oran, <span class="char-style-override-2">Taraf</span> gazetesi, 28 Temmuz 2008, Neşe Düzel söyleşisi)</p>

      <p class="paragraf-3"></p>

      <p class="paragraf-3">Baskın Oran’a göre bir ortaçağ ideolojisi olan siyasal İslamcılık ve 21. yüzyılın başındaki dinci bir iktidar gericilik değil; ama laikliği, Aydınlanma’yı, moderniteyi savunmak ise gericilik. İşte liberallerin ürettiği bu tezler ve sol liberallerin verdiği bu ideolojik destek, kültürel donanımı son derece yetersiz, yarı cahil bir siyaset kadrosunun entelektüel inisiyatifi eline geçirmelerini sağladı. Bu ideolojik inisiyatiften güç alan İslamcılar, laik eğitimi, Marx’ın da tarihsel bakımdan en büyük demokratik atılım diye değerlendirdiği, medeni kanunun (code civil) kazanımlarını tasfiye ederek Cumhuriyet’i yıkmaya kalkıştılar.</p>

      <p class="paragraf-3">Prof. Oran, bir operasyon gazetesi olarak kurulan ve bir dönem adeta polis istihbaratının bülteni gibi yayımlanan <span class="char-style-override-2">Taraf</span>’a verdiği söyleşide, emperyalizm konusundaki yüksek fikirlerini yine esirgemiyor:</p>

      <p class="paragraf-3"></p>

      <p class="paragraf-3">Ayrıca bunların kafaları milliyetçilik yüzünden de karışık. Bunlara göre milliyetçilik, bağımsızlık ve antiemperyalizm demek. Oysa bu iki kavramın da Marksist solla ilgisi yok. Bizdeki solcuların kafasındaki bağımsızlık ve antiemperyalizm aslında yabancı düşmanlığıdır. Ergenekon’la mücadelenin bile Amerika’nın planı olduğunu söylüyorlar. “Ergenekon’a vurmamak lazım. Onlarla Amerika uğraşıyor” diyorlar. Eğer Amerika devletin içindeki çeteleri kaldırmaya uğraşıyorsa helal olsun ona. (Baskın Oran, <span class="char-style-override-2">age.</span>)</p>

      <p class="paragraf-3">Solculuk adına böyle bir liberal şirretlik ve “Helal olsun Amerika’ya” soytarılığı görülmüş değil. Bağımsızlık talebi ve emperyalizm teorisinin değil, gerçekte Baskın Oran’ın Marksizm ve solla bir ilgisinin kalmadığı anlaşılıyor. Kendisi solun dışına düştüğü ve bir liberal enkaz haline geldiği için, bağımsızlık mücadelelerinin ve emperyalizim çözümlemelerinin Marksizmle ilgisinin kalmadığını sanıyor.</p>

      <p class="paragraf-3">Gelgelelim Baskın Oran, son bir-iki yıldır büyük bir hayal kırıklığı yaşıyor. AKP’ye adeta “Neden bizi yalancı çıkardın ve şu solculara rezil ettin” diye öfkeleniyor. Oran’ın <span class="char-style-override-2">Agos</span> gazetesinde yayımlanan bir yazısı bu bakımdan ibret verici. Prof. Baskın Oran, iktidarı eleştirirken bile onu övmeye devam ediyor:</p>

      <p class="paragraf-3"></p>

      <p class="paragraf-3">Muhterem başbakanım, siz bu ülkede büyük reformlar yapmış insansınız; müteşekkiriz, ama şu anda fenaya gidiyorsunuz. Öfke infilaklarınız bitmek bilmiyor. Kendinize durmadan adrenalin, ortama durmadan elektrik zerk ediyorsunuz. Yazı yazan insanlar Kenan Evren devrindeki gibi ürküyor. Sadede geleyim, üç başlık halinde arz edeyim. İnsanlara bu kadar hakaret size sonunda zarar getirir. Gazeteciler için leş yiyici “akbaba” dediğiniz gibi, bir de “tasma” yoluyla köpek dediniz. Tasma derken, doğrudur, kimi gazeteciler kendilerini askere tasmalattı. Onları siz kurtardınız, o da doğru, fakat medya bu sefer sizden “it gibi korkuyor”, maalesef o da doğru. (Baskın Oran, <span class="char-style-override-2">Agos</span> gazetesi, 1 Haziran 2012)</p>

      <p class="paragraf-3"></p>

      <p class="paragraf-3">Önce bir düzeltme yapalım; medyanın tamamı ya da onurlu gazeteciler, solcu ve devrimci aydınlar değil, liberal yazıcılar, buruşuk aydınlar ve sol liberaller Tayyip Erdoğan adlı yeni diktatörden “it gibi” korkuyor. Sana da geçmiş olsun profesör! Bu yeni düzenin kurulmasındaki payın büyük. Bugünleri hazırlayan en büyük etkenlerden biri de senin gibi liberallerin ihanetidir. Asıl “tasma” sizin boynunuzda da, haberiniz yok! Bir nokta daha var profesör; belli ki sen ayrıca yurtseverlerden, devrimcilerden, solcu ve sosyalist aydınlardan da “it gibi” korkuyorsun.</p>

      <p class="paragraf-3"></p>

      <p class="paragraf-3">İki elimiz yakanızda olacak.</p>
    </div>
  </div>
</body>
</html>
