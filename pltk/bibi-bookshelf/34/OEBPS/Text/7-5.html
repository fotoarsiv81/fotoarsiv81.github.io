<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-5.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-7">ALTINCI BÖLÜM</p>

      <p class="arabaslik-orta">LİBERAL AHLAKIN ÇÖKÜŞÜ!</p>

      <p class="arabaslik-orta"></p>

      <p class="arabaslik-sol-1" id="toc_marker-7-1">6.1 - AHMET ALTAN; SAVAŞ KIŞKIRTICISI LİBERAL BİR MECZUP</p>

      <p class="paragraf-3">Türkiye, eğer devrimci, sosyalist, sosyal demokrat (CHP), Cumhuriyetçi ve ulusalcı muhalefet güçleri olmasaydı 2011-2012 yıllarında göz göre göre haksız ve ahlaksız bir savaşa sürüklenecekti. Çünkü bu büyük ülke, dramatik bir sol liberal aydın ihaneti yaşıyordu. Solcu diye bilinen bazı aydınlar yaşamlarına, kişisel tarihlerine, topluma, ülkelerine ve insanlığa ihanet ederek savaş kışkırtıcılığı yapıyorlardı. Üstelik bu ihaneti hâlâ aydın ve bir şekilde demokrat, hatta solcu olarak kalma başarısını gösteren bir sahtekârlıkla gerçekleştiriyorlardı.</p>

      <p class="paragraf-3">Kendilerini “liberal” ve “demokrat” diye tanımlayan bu aydınlar, evrensel özgürlük ve demokrasi ilkelerinden hareket ettiklerini ileri sürerek Suriye’ye yönelik emperyalist işgal girişimini destekliyor ve bu insanlıkdışı hukuksuz girişime meşruiyet üretmeye çalışıyorlardı.</p>

      <p class="paragraf-3">İsterseniz şu aydın ihanetine biraz yakından bakalım. Ahmet Altan 17 Kasım 2011 tarihli <span class="char-style-override-2">Taraf</span> gazetesinde yayımlanan “CHP ve Suriye” başlıklı yazısında şu soruyu soruyor; “Beyin ne işe yarıyor?” Soruyu, CHP heyetinin Kasım 2011 başında Suriye’yi ziyaret edip Beşar Esad’la görüşmesinden sonra, bu partinin aldığı politik tutumu eleştirmek için sorduğu anlaşılıyor.</p>

      <p class="paragraf-3">Altan, Suriye’deki Baas rejiminin sonunun geldiğini, Esad’ın devrilmesi için düğmeye basıldığını ve olayların tıpkı Libya’da olduğu gibi gelişeceğini belirterek, CHP’nin bu durumu görememesine hayret ettiğini söylüyor.</p>

      <p class="paragraf-3">Bu değerlendirmenin ardından Altan, CHP’ye ve Suriye’ye yönelik emperyalist tehdide karşı çıkan, Türkiye’nin ABD’nin taşeronluğunu yapmasına itiraz eden ve “savaşa hayır” diyen herkese aklınca “beyinsiz” diyordu.</p>

      <p class="paragraf-3">Hızını alamıyor ve bütün solculara, yurtseverlere, bağımsızlık yanlılarına, savaş karşıtlarına, barışseverlere de hakaret ediyordu. Bu “beyinsizler” takımına ister istemez, Suriye’ye yönelik askeri müdahaleye karşı olan demokratlar, liberaller, ulusalcılar, savaş karşıtları ve pasifistler de giriyordu. Eğer Altan’ın onayladığı ölçülerde bir “liberal” değilseniz hakaretten kurtulamıyorsunuz.</p>

      <p class="paragraf-3">Bu mantığa göre “beyinli” olmak, kazanacak olanın yanında bulunmak anlamına geliyordu. Kaybedecek olanın haklı ve masum olmasının; ahlaken ve tarihen doğru yerde durmasının hiçbir önemi yoktu. Kim kaybedecek, kim kazanacak ona bakmak gerekiyordu. Çünkü onlar için önemli olan kazanana oynamaktı. Bu yaklaşım hem entelektüel hem siyasal hem de insani bakımdan tam bir ahlaki çöküşe işaret ediyordu.</p>

      <p class="bos-1"></p>

      <p class="paragraf-3">Darbe karşıtı ve antimilitarist olduğunu iddia eden kimi liberallerin savaş kışkırtıcılığı yapmaları, eğer bir sahtekârlık ve tutarsızlık değilse, süzme bir cehalet örneği sayılmalıydı.</p>

      <p class="paragraf-3">Çünkü bu liberallerimizin tezine göre “akıllı olmak” demek, haklı ya da haksız olduğuna bakmaksızın kazanacak olanı desteklemekti. Ortada sadece ahlaki bir çöküş değil, siyasal ve felsefi bir alçalma da vardı.</p>

      <p class="paragraf-3">İnanılır gibi değil ama onlar için akıllı olmak, NATO uçaklarının aylarca Libya’yı bombalamasını, ağır silahlarla donatılmış, CIA ajanları tarafından yönetilen paralı askerlerin ve haydutların yaptığı katliamları desteklemekten ya da Suriye’de kirli ve dinci bir savaş yürütmekten geçmektedir.</p>

      <p class="paragraf-3">Altan, CHP’ye, “Akıllı ol kendini ezdirme” diyor. Anlayacağınız “beyinli” olmak, bu ülke çocuklarının emperyalist bir küresel kumarda harcanmasına ses çıkarmamak demekti. Bu durumda emperyalizme karşı çıkmak, bağımsızlığı savunmak, komşularımızla iyi ilişkiler geliştirmek ve “savaşa hayır” demek de elbette tam bir aptallık oluyordu!</p>

      <p class="paragraf-3">Buna karşılık kiralık katil olmak, siyasal uşaklık yapmak, emperyalizmle işbirliği yapmak, bir cinayet olan haksız savaşa girmek, komşumuzu işgal etmek “akıllı” olmak anlamına geliyor.</p>

      <p class="paragraf-3">Bu hisli demokratın sorduğu soruyu bu kez biz tekrarlayalım; “Beyin ne işe yarıyor?” Beyin, tıpkı Altan gibi bir yandan askeri darbelere karşı çıkarken, diğer yandan da askeri işgalleri savunmaya yarıyorsa, bu olsa olsa “kuş beyni” olur.</p>

      <p class="alt">Celladına Âşık Olma Zavallılığı!</p>

      <p class="paragraf-3">Uluslararası Hrant Dink Ödülü; 15 Eylül 2011 tarihinde dönemin <span class="char-style-override-2">Taraf</span> gazetesi Genel Yayın Yönetmeni ve Başyazarı Ahmet Altan’a verildi. Ödülü veren kurum Hrant Dink Vakfı’ydı. Ödül Komitesi Başkanlığı’nı ise Türkiye’de aydın ihanetinin simge isimlerinden, tipik “neo-con”lardan (yeni muhafazakâr) Ali Bayramoğlu yaptı.</p>

      <p class="paragraf-3">Bu ödülün Ahmet Altan’a verilmesi tam anlamıyla siyasal ve ahlaki rezaletti. Altan’ın ödülü, gerçekleri öğrenmeye başlayan kamuoyunda ciddi bir tepki yarattı. Çünkü Ahmet Altan’ın yönettiği <span class="char-style-override-2">Taraf</span> gazetesi Dink cinayetini örtbas etmek için başından beri özel ve sinsi bir çaba harcadı. Cinayetin azmettiricisi oldukları ortaya çıkan Fethullahçı polis şeflerini aklamak için elinden geleni yaptı. Müfettiş raporlarını, kanıtları, ifadeleri, katilleri işaret eden apaçık olguları görmezden geldi. Yeni rejimin silahlı kuvveti olan polisi korumak için olağanüstü bir çaba harcadı.</p>

      <p class="paragraf-3">Ahmet Altan gerçekte Hrant Dink’in katilleriyle aynı safta yer alıyordu. Fethullah Gülen Cemaati’nin <span class="char-style-override-2">Taraf</span> gazetesine sağladığı ekonomik desteği gizledi. Hükümetin, Hazine Dış Ticaret Müsteşarlığı aracılığıyla verdiği yaklaşık 4,5 milyon (4,5 trilyon) TL tutarındaki teşvikle çıkarılan <span class="char-style-override-2">Taraf</span>’ın mali kaynaklarını hiçbir zaman açıklamadı. Altan, hükümetin desteğiyle çıkardığı gazeteyi, sivil ve demokratik bir yayın diye topluma yutturmaya kalkıştı. Bu büyük yalana ne yazık ki bazı avanak liberaller ve akılları demokrasi vaadiyle alınan solcular ve özellikle Kürt siyasal hareketinin önemli bir kesimi inandı.</p>

      <p class="paragraf-3">Bununla da kalmadı Ahmet Altan, son dönemdeki bütün AKP-Cemaat güdümlü polis operasyonlarında kullanılan katillerin devşirildiği, İslamcı-faşist BBP-Alperen Ocakları’nı sürekli olarak korudu. Galiba onların cinayet işleyerek demokrasiye katkıda bulunduğunu sanıyordu! Çünkü Altan’ın gazetesi, Türkiye’yi 12 Eylül darbesine taşıyan bütün büyük provokasyonların failleri ve faşist katliamların sorumluları tarafından oluşturulan BBP ve gençlik örgütünü “demokrasi gücü” gibi sunmaya kalkıştı.</p>

      <p class="paragraf-3">Derin bir cehaletle sadece askere karşı olmanın “demokrat” olmak için yetebileceğini sandı. Basit bir tarih-coğrafya bilgisinden bile yoksun olan, dönemin bütün egemen güçlerine (iktidara, polise, ABD’ye, yükselen yeni sermaye çevrelerine vb.) yaslandığı halde, bunu “sivil” ve dahası “antimilitarist” bir tavır olarak sunan ve tam da bu gerekçelerle ödüle layık görülen Ahmet Altan, kirli bir isimdir. Karanlık operasyonlarda görev almış dinci faşizan düzenin kuruluşuna katkı sunmuş bir liberaldir.</p>

      <p class="paragraf-3">Ahmet Altan, tıpkı katillerin cinayet mahalline dönmeleri gibi, utanmadan, sıkılmadan Hrant Dink ödülünü almaya gitti ve ödülü aldı. Bu ülke tarihinde böyle utanç verici başka bir yüzsüzlüğe rastlamak mümkün değildir.</p>

      <p class="arabaslik-sol-1" id="toc_marker-7-2">6.2 - ALİ BAYRAMOĞLU VE POSTMODERN FAŞİZM</p>

      <p class="paragraf-3">Diğer taraftan bu ödülün Ahmet Altan’a verilmesinde şaşırtıcı bir yan da yoktu. Ödülü veren kurulun başkanı, Türkiye’deki neo-con/yeni muhafazakâr akımın önde gelen isimlerinden <span class="char-style-override-2">Yeni Şafak</span> gazetesi yazarı, kendisini yer yer solcu bile sayan Ali Bayramoğlu’ydu. Bayramoğlu, kendi yaşamına ihanet eden ve bırakın solcu olmayı, artık “demokratlık” zemininde bile değerlendirilmesi mümkün olmayan, son yıllarda yaygınlaşan bir siyasal poziyon olan “liberal faşist” olarak da nitelendirilebilecek bir isimdir.</p>

      <p class="paragraf-3">Ödül komitesinin önemli üyelerinden biri ise, yine kendi hayatına, değerlerine, tarihine ve yaşam tarzına ihanet eden bir başka yeni muhafazakâr Hasan Cemal’di. (Hasan Cemal üzerinde ilerideki sayfalarda daha ayrıntılı olarak duracağız.)</p>

      <p class="paragraf-3">Ödülü takdim eden kişi ise, nerede durduğunun farkında bile olmayan, düşünsel serüvenini liberalizmle noktalayan Adalet Ağaoğlu’ydu. Adalet Hanım’ın, Elif Şafak’ın hakaret ve aşağılamalarından bile gerekli dersi almadığı anlaşılıyordu.</p>

      <p class="paragraf-3">Neo-con hareket, bilindiği gibi Soğuk Savaş sonrasında ABD’ye tam olarak egemen olan, özellikle dış politikada iktidarları yönlendiren ve ikinci Bush döneminde doğrudan iktidara gelen yeni gericiliğin adıdır. Postmodern faşizmdir. Bu hareketin önemli bir özelliği de önde gelen mensuplarının bir bölümünün eskiden solcu (genellikle eski Troçkist ve Maocu) olmalarıdır. (Bu bir olgudur ve bütün Troçkist ya da Maocu dostlarımızı tenzih ederim.) Bu özelliğin Türkiye’de de değişmediği görülüyor. (Ayrıntılı bilgi için bkz. Merdan Yanardağ, <span class="char-style-override-2">Yeni Muhafazakârlık/Neo-Conlar</span>, Destek Yayınları, 3. baskı, Aralık 2013, İstanbul)</p>

      <p class="paragraf-3">Ahmet Altan’a Hrant Dink ödülünün verilme gerekçesi ise başka bir rezaletti. Bu gerekçe sadece katilleri aklamıştı. Söz konusu gerekçede ödülün, “Militarizme karşı cesaretle mücadele ettiği için” Altan’a verildiği ileri sürülüyordu. Hükümetin mali desteği ve polis istihbaratının yönlendirmesiyle çıkarılan bir gazetenin, dolayısıyla yeni militarizmin temsilcisi olan bir yayının; Nazilerin propaganda bakanı Josef Goebbels’in “büyük yalanı” gibi bir gerekçeyle ödüllendirilmesi, eğer hâlâ felsefi bakımdan bir “ortak iyi” varsa ona ve insanlığın biriktirdiği bütün değerlere hakaretti.</p>

      <p class="paragraf-3">Açıklanan Odatv iddianamesinde somut hiçbir suçlama yapılmayan, sadece gazetecilik ve yazarlık faaliyetleri suç diye sunulan, kanser hastası eşini ölmeden önce görmesine bile izin verilmeyen Doğan Yurdakul’a reva görülen zulümde payı vardır Ahmet Altan’ın.</p>

      <p class="paragraf-3">Çünkü Ahmet Altan ve Hasan Cemal gibi yeni muha-fazakârların desteği olmasaydı, onlar tarafından aklanıp cesaretlendirilmeselerdi, bu iktidar devlet terörünü böyle kolayca uygulayamazdı.</p>

      <p class="alt">Yaşamı Camdan İzleme Travması</p>

      <p class="paragraf-3">Ahmet Altan korkak bir portre çiziyor ve bazı kompleksleri olduğu anlaşılıyor. Çünkü devrimci mücadelenin, edebiyatın, gençlik mücadelesinin, adalet kavgasının doruğa çıktığı; yaşamı dönüştürme kudretinin ellerimizde olduğu; tarihin akışına yön verme iradesinin gösterildiği; hayatın ritminin ve tarihin temposunun olağanüstü şekilde hızlandığı; zulmün, adaletsizliğin, savaşın ve sömürünün kaynağı olan faşizme, kapitalizme ve emperyalizme karşı göğüs göğüse bir mücadelenin verildiği 1970’li yıllarda, Ahmet Altan’ın bu kavgaya katılma cesareti gösteremediği biliniyor. Kompleks, bu. Sokakta tarih yapılırken siz onun dışındaysanız, bu eziklik yaşam boyu sizi izler. Ahmet Altan’ın dramı da buydu. Altan hayatı camdan izlemenin ezikliğini yaşıyor. Bu bilinçaltı onu, devrimci olan her şeye saldırmaya zorluyor.</p>

      <p class="paragraf-3">Altan, 12 Eylül diktatörlüğünün yazıcısıdır. Faşist diktatörlük koşullarında, askeri cuntanın paralelinde, devrimcilere ve sosyalist harekete küfür eden <span class="char-style-override-2">Sudaki İz</span> romanının yazarıdır. Solcu bir asker arkadaşının anlattığı, büyük bölümü abartılı traji-komik hikâyeleri –ki bizim kuşaktan herkesin bildiği bu hikâyeleri o yıllarda anlatır gülerdik– Freudyen bir anlayışla ve düşmanca bir yaklaşımla roman formunda aktaran Altan, 12 Eylül Cuntası’nın ABD’den getirttiği CIA psikologlarının, devrimcileri “terbiye etmek” için kullandığı bütün tezleri bu kitabında tekrarlamıştır. Altan o romanı yazarken biz cuntanın hapishanelerindeydik. (Bu kitabın yazarı 12 Eylül’den sonra, 1982’de o psikologlarla Bartın Özel Tip Cezaevi’nde karşılaştı.) Kitabı sonraki yıllarda elimize aldığımızda ortada bir edebiyat eseri değil, 12 Eylül Cuntası’nın kirli bir ürünü olduğunu gördük.</p>

      <p class="paragraf-3">Kadere bakın ki, bugün Ahmet Altan en büyük demokrat, biz ise darbeciyiz!</p>

      <p class="paragraf-3">Hrant Dink ödülü Ahmet Altan’a değil, bu cinayeti büyük ölçüde aydınlatan ve bu nedenle hapse atılan gazeteci Nedim Şener’e verilmeliydi. Çünkü bilenler bilir, Hrant Dink cinayetindeki Fethullahçı polislerin rolünü ayrıntılı, ısrarlı ve sürekli olarak iki kişi yazdı. Bunlardan ilki Nedim Şener, diğeri de bendim. Şener’in <span class="char-style-override-2">Dink Cinayeti ve İstihbarat Yalanları</span> isimli kitabı, bu alandaki en önemli çalışmadır. Konuyla ilgilenen okuyucular sanırım benim <span class="char-style-override-2">I.Cumhuriyetin Sonbaharı</span> isimli kitabımdan da haberdar olmalılar.</p>

      <p class="arabaslik-sol-1" id="toc_marker-7-3">6.3 - AHMET ALTAN; LİBERAL SAHTEKÂRLIK İLE MUHALİF OLMANIN FARKI</p>

      <p class="paragraf-3"><span class="char-style-override-2">Taraf</span> gazetesinin eski Genel Yayın Yönetmeni Ahmet Altan 2009’da şöyle yazıyordu:</p>

      <p class="paragraf-3"></p>

      <p class="paragraf-3">Türkiye’de yapılan en büyük siyasi sahtekârlık nedir biliyor musunuz? İktidardaki partiyi eleştirmeyi “gerçek muhalefet” olarak sunmak... Bu, iktidardaki partiyi de “gerçek iktidar” olarak kabul etmeyi getiriyor çünkü. İkisi de yalandır. Doğu dürüst muhalefet yapmaya yüreği yetmeyenler, iktidardaki partiyi eleştirerek kendilerini “muhalif” hissetmekten hoşlanırlar. (Ahmet Altan, <span class="char-style-override-2">Taraf</span> gazetesi, 4 Nisan 2009)</p>

      <p class="paragraf-3"></p>

      <p class="paragraf-3">Yukarıdaki sözler AKP iktidarına destek veren, bu partiyi eleştirmeyi neredeyse “demokrasi düşmanlığı”yla özdeşleştiren her soydan liberalin temel tezidir. Onlara göre AKP’nin iktidarda olduğu yalan, iyi mi! Ünlü fıkrada olduğu gibi, peki bu milleti kim dövüyor o halde?</p>

      <p class="paragraf-3">Bu liberal saçmalık ilk kez bu açıklıkla gerekçelendiriliyor. Ahmet Altan gibi neredeyse “liberal bir meczup” diye nitelendirilebilecek bir yarı aydının yazdıklarının önemi burada.</p>

      <p class="paragraf-3">Söylenmek istenenin özeti şudur; AKP hükümeti gerçek iktidar değildir, hükümet olmuş ama iktidar olamamıştır. Gerçek iktidar “derin devleti” de kapsayacak şekilde, asker-sivil bürokratik elittir. Hatta CHP’dir. Mücadele esas olarak devlet ile sivil toplum ya da merkez ile çevre arasındadır. Bu analizde “sivil toplum”, bir sınıf olarak burjuvaziyi de içine alacak genişlikte tarif edilmektedir. Onlara göre bu bir demokrasi<br />
      mücadelesidir ve gerçek demokratikleşme de bu çatışmanın içinden gelişecektir. AKP hükümeti, asker-sivil bürokratik elitin iktidar alanını ortadan kaldırmaya ya da sınırlandırmaya, sivil toplumun, dolayısıyla demokrasinin alanını genişletmeye çalışmaktadır. Öyleyse AKP hükümeti desteklenmeli. Diğer bir anlatımla somut olan AKP iktidarı desteklenmeli, buna karşılık soyut bir devlet kavramına karşı da mücadele edilmelidir.</p>

      <p class="paragraf-3">Gelgelelim bu yaklaşım sınıfların varlığını ve sınıf mücadelesini yok sayıyor ve hiçbir şekilde sermaye egemenliğini sorgulamıyor. Kapitalizme, serbest piyasa ekonomisine, neoliberal politikalara esastan bir itirazı yoktur. Emperyalizm bir önceki çağa/döneme özgü bir olgu olarak kabul ediliyor ve küreselleşme pozitif bir dinamik olarak alınıyor.</p>

      <p class="paragraf-3">Bilimsel bir temele sahip olmayan, bu tarih, sosyoloji ve iktisat bilgisinden uzak görüş, esas olarak İslamcı iktidarı gizlemeye hizmet ettiği gibi, Ahmet Altan gibilerinin de “muhalif” gibi görünmelerini sağlar. Soyut bir statüko eleştirisine karşın somut bir dinci/gerici iktidarı desteklemeyi öneren bu anlayış, asıl siyasal sehtekârlığı oluşturan bir tutumdur. Bizim aklımızla alay etmeye kalkışan Altan, kendi utanç verici iktidar kuyrukçuluğunu ve dinci gericilikle içine girdiği suç ortaklığını gizlemeye çalışıyor. Kemalist bir karakol komiserinin bile kalmadığı bir bürokraside, dinci iktidarı, devleti elinde tutan Cumhuriyetçi elitlere karşı desteklememizi istiyor. Hisli demokrat Altan, kasaba yobazının takunyasını yalayan bir köylü kurnazına dönüşüyor.</p>

      <p class="paragraf-3">Liberallerin bu soyut, temelsiz ve ülkede gerçek bir karşılığı kalmayan sivil toplumcu statüko eleştirisiyle toplum, aydınlar, emekçiler ve solun kimi kesimleri Türkiye tarihinin en katı, sınıf karakteri en açık ve Amerikancı iktidarının arkasına takılmak isteniyor.</p>

      <p class="paragraf-3">Mesele bundan ibaret!</p>

      <p class="arabaslik-sol-1" id="toc_marker-7-4">6.4 - AKP’NİN KURULUŞU VE LİBERAL MÜSTEHCENLİK!</p>

      <p class="paragraf-3">Hükümetin niteliği, İslamcı iktidarın kaynağı, yeni küresel düzen ve AKP’nin sınıf karakteri hakkında yoğunlaşmış bir değerlendirme yaparak, bu liberal sahtekârlığa biraz daha yakından bakalım.</p>

      <p class="paragraf-3"></p>

      <p class="paragraf-3">1- Başbakan Recep Tayyip Erdoğan’ın başdanışmanı ve AKP siyasetine yön veren isimlerden Doç. Dr. Yalçın Akdoğan, “Rejimde köklü bir değişim için 200 yıldır ilk kez iç ve dış dinamikler birbiriyle örtüşmektedir. Batı’nın talepleriyle Müslüman halkın talepleri Tanzimat döneminden beri ilk kez aynıdır” diyor. (Akt. Prof. Dr. Erol Manisalı, <span class="char-style-override-2">Hayatım Avrupa-5</span>, Truva Yayınları, Şubat 2007, İstanbul, s. 35)</p>

      <p class="paragraf-3"></p>

      <p class="paragraf-3">2- Yukarıda, birinci maddedeki değerlendirme, Türkiye’de bugüne kadar yapılmış emperyalizmle işbirliğine dair en açık, en gelişkin, tarihsel bir gerekçeye oturtulan ve aynı nedenle en “ahlaksız” uşaklık teorisidir. AKP doğuşundan itibaren, Batı ve emperyalizmle çatışarak değil, uzlaşarak ve işbirliği yaparak iktidar olunabileceğini gören İslamcıların partisidir. Yalçın Akdoğan, AKP’nin izlediği politikaların emperyalizmin Türkiye ve bölgedeki çıkarlarıyla uyumlu olduğunu, bu durumun iç ve dış dinamikler arasında bir örtüşme yarattığını ve bu örtüşmenin kendilerini iktidara taşıdığını söylüyor. İnsan sormadan edemiyor, emperyalizmin, özellikle ABD emperyalizminin çıkarlarına uygun bir siyasal hat, bu ülkeye ve topluma ihanet anlamına gelmez mi? AKP, Batı ve ABD ile çatışarak değil, onların hizmetine girerek ve işbirliği yaparak iktidar olabileceklerini düşünen ve bunu gören bir kadronun partisidir. Milli Görüş hareketi ile AKP’nin temel farklılığını ve ayrışmasını da bu özelliği oluşturuyor. Dolayısıyla, AKP iç dinamiklerin yanı sıra, aynı zamanda ve daha belirgin olarak dış dinamiklerin ürünüdür. Bir imalattır. Arkasında ABD ve bir ölçüde AB emperyalizmi vardır.</p>

      <p class="paragraf-3"></p>

      <p class="paragraf-3">3- Küreselleşme emperyalizmin yeni aşamasıdır. Nesnel bir süreç olmasının yanı sıra, yeni liberal politikaları gezegene hâkim kılmak için finans kapital tarafından geliştirilen politik bir hamledir. Bilişim çağının emperyalizmi ve aynı anlama gelmek üzere, deyim uygunsa, neoklasik sömürgeciliktir. Yani bir önceki çağa ait klasik sömürgecilik (kolonyalizm) yöntemleriyle yeni sömürgecilik dinamiklerinin iç içe geçtiği; açık işgal ve siyasal zora dayalı operasyonlara sermaye ihracının eşlik ettiği yeni bir emperyalizm aşaması ve biçimidir. Lenin’in de işaret ettiği gibi, kapitalizmin doğasında olan dünyanın tek bir pazara doğru ilerleme dinamiği ile bu sürecin bir dizi ulusal, kültürel ve siyasi engele takıldığı bir küresel ekonomik ve siyasal durumun toplamıdır. Finans kapitalin serbest dolaşımı önündeki her türlü fiziksel, siyasal, coğrafi ve kültürel engelin kaldırılma girişimidir. Dolayısıyla günümüzde, “tarih coğrafya bilgisi”nden yoksun bazı liberallerin yaptığı gibi emperyalizmi yok sayarak hiçbir siyasal analiz yapılamaz.</p>

      <p class="paragraf-3"></p>

      <p class="paragraf-3">4- AKP’nin arkasında, başta ABD olmak üzere Batılı emperyalist devletler vardı. AKP Büyük Ortadoğu Projesi ve ılımlı İslam siyasetinin stratejik bir yan ürünü olarak doğdu. Bu nedenle AKP uzunca süre, ülke içinde eksik olan iktidar kudretini Batı’ya yaslanarak tamamlamaya çalışan bir çizgi izlendi.</p>

      <p class="paragraf-3"></p>

      <p class="paragraf-3">5- AKP, iktidardan ve servetten daha çok pay isteyen ve artık orta ölçekli olma sınırlarını çoktan aşmış muhafazakâr ve İslamcı taşra sermayesinin (İstanbul’un taşrası da dahil) partisi olarak doğdu. AKP, 3 Kasım 2002 seçimlerinden sonra İstanbul burjuvazisiyle uzlaşarak hükümet oldu. Görünür gelecekte gerçekleşmesi mümkün olmayan AB üyelik süreci, bu uzlaşmanın temelini oluşturuyordu. Dolayısıyla, AKP’nin arkasında neoliberal politikaları destekleyen, özelleştirmeci büyük sermaye ve ulusötesi tekeller var. AKP karakteri gereği işçi sınıfı düşman olacak bir partidir.</p>

      <p class="paragraf-3"></p>

      <p class="paragraf-3">6- AKP, 2007-2008 dönemecinde hükümet olmaktan iktidar olmaya yükselmişti daha da önemlisi 2010’dan itibaren devletin fethini tamamladı. Bugün bütün kamu gücünü kontrol ediyor. Yoğun olarak kadrolaştı, bürokrasiyi tam olarak denetim altına aldı. Artık hükümet karşısında özerk konuma sahip bir bürokrasi yok. Tarihin hiçbir döneminde olmadığı kadar bürokrasi İslamcı ve muhafazakâr bir karakter kazandı. Totaliter bir devlet yapılanması, dinci-faşizan bir siyasal düzen kurmak için önemli adımlar atıldı. Ancak, Birinci Cumhuriyet yıkılmasına karşın, ikincisi kurulamadı.</p>

      <p class="paragraf-3"></p>

      <p class="paragraf-3">7- AKP sanılanın aksine TSK komuta kademesiyle de uzlaştı. Gülen Cemaati koalisyondan ayrılsa bile, siyasal tarihimizde ilk kez bütün tarikat ve cemaatlerin aynı partiyi desteklediği bir dönem yaşandı.</p>

      <p class="paragraf-3">8- AKP sadece İslamcı/dinci değil, aynı zamanda bir Soğuk Savaş milliyetçisi, antikomünist ve sol düşmanı bir parti. Soğuk Savaş döneminin örtülü operasyonlarında kullanılan/rol alan kadroların bir kesimi tarafından kuruldu. Aydınlanma’nın kazanımlarına ve insanlığın bütün ilerici birikimine karşı ve bu özelliğiyle muhafazakâr değil, siyasal İslamcı bir karaktere sahip. Bu nedenle özgür ve eleştirel akla, bilime ve insan doğasına karşı düşmanca bir saldırganlık içinde. Modernite karşıtı ve son çözümlemede özgürlüklerin (örneğin kadın özgürlüğünün, modern yaşam tarzının) düşmanı.</p>

      <p class="paragraf-3">Durum böyleyken AKP iktidarına büyük bir sahte-kârlıkla “demokrasi” adına meşruiyet üretmek isteyen liberallerin tezleri, eğer cahillikten (hadi buna saflığı da ekleyelim) kaynaklanmıyorsa büyük bir aydın ihanetiyle karşı karşıyayız demektir. Liberal bir ihanettir bu; topluma, emekçi halka, kendi geleneklerine, insanlığın bütün ilerici birikimine, tarihe bir ihanet...</p>

      <p class="paragraf-3">Ahmet Altan ve liberaller müstehcen bir konumda olduklarını görüyorlar aslında. Bu nedenle kendilerini gerçek muhalif, asıl muhalefet güçlerini de gerçek iktidar güçleriyle (devletle) işbirliği yapıyor gibi gösterme çabasına giriyorlar. Oysa asıl kendileri gerçek iktidara utanç verici bir teslimiyet içindeler. Emperyalizmle yüz kızartıcı bir işbirliği yürütüyor ve bunu gerektiğinde bir tehdit sopası olarak sallıyorlar. Bu nedenle sınıfsal karakteri açık olan somut bir hükümeti, dünyanın hiçbir yerinde görülemeyecek bir soytarılık ve siyaset bilimine aykırı bir saçmalıkla muhalefet gücü gibi göstermeye çalışıyorlar. Durumu kurtarmak için yapılan liberal bir cinlikle karşı karşıyayız. Yani bu liberallere göre AKP, 12 yıldır tek başına hükümet olan bir muhalefet partisi, iyi mi!..</p>

      <p class="alt"><span class="Strong">Tekel Direnişine Liberal Bakış</span><span class="apple-converted-space">&nbsp;</span></p>

      <p class="paragraf-3">Hükümet yerine statüko ya da “askeri vesayet” rejimine karşı muhalefet edilmesi tezini liberaller yer yer ifrata vardırdı. Özelleştirme yağmasının kamuculuğu yıkıma uğrattığı yakın dönemde işçi sınıfı tarihinin en önemli mücadele dönemeçlerinden birini oluşturan Tekel direnişi (Kasım 2009-Mayıs 2010) hakkında Ahmet Altan’ın yazdıkları, liberal ihanet çizgisinin nasıl bir emekçi düşmanlığına dönüşebileceğinin de somut örneğini oluşturuyor.</p>

      <p class="paragraf-3">Giderek meczup bir liberale ve fanatik bir kapitalizm taraftarına dönüşen Ahmet Altan’ın yazdıklarını fazla ciddiye alan var mı bilmiyorum, ama söyledikleri insana “pes” dedirtecek cinsten. Ahmet Altan yönettiği <span class="char-style-override-2">Taraf</span> gazetesinde Tekel direnişiyle ilgili aynen şunları yazdı:</p>

      <p class="paragraf-3"></p>

      <p class="paragraf-3">Globalleşen bir dünyada devletlerin “tekeller” kurması ekonomi mantığına tümüyle aykırı. Bu ülkede devlet işletmeleri (...) ekonomi kurallarına aykırı bir biçimde yönetildi ve devlet zarar etti. (...) Bizim devlet de diğer devletler gibi ekonomik alandan çekiliyor ve kendine ait kuruluşları özel sektöre devrediyor.</p>

      <p class="paragraf-3">Bu “özelleştirme” döneminde birçok işçi işsiz kalıyor. (...) Eğer devlet, “işsiz kalan” işçilere para verecekse, bu para çalışanların parasından verilecek. Çalışanların paralarını alıp, bu paraları “çalışmayanlara” ya da emeklerine artık ihtiyaç duyulmayanlara dağıtmak hak kavramına uygun mu?</p>

      <p class="paragraf-3">Özel sektörde çalışanlar rekabetin kızgın olduğu bir alanda ve her türlü riski göze alarak çalışırken, “devlet çalışanlarının” rekabetten ve riskten uzak bir çalışma hayatı sürdürmeleri eşitliğe ne kadar uygun? (...) Üretim biçiminin değiştiği, makinelerin işçilerin yerini aldığı bir dünyada “işsizlik” kaçınılmaz bir sonuç olarak ortaya çıkıyor. (...) Özel sektörde çalışanlar neden verdikleri vergilerle “devlette” çalışanların hayat garantisi olsunlar? Bunlar, “ekonomik aklın” bize söyledikleri. (Ahmet Altan, Taraf gazetesi, 2 Ocak 2010)</p>

      <p class="paragraf-3"></p>

      <p class="paragraf-3">Böyle bir kamu düşmanlığı görülmüş değil. Altan, vahşi bir piyasa düzeninin, hatta 18. yüzyıldan kalma bir burjuva açgözlülüğünün sözcülüğüne soyunmaktan utanmıyor. Öyle ki, Tekel işçilerinin atılmasını, çünkü onların sahip olduğu iş güvencesinin çalışanlar arasında haksız rekabet yarattığını bile savunuyor. Artık “emeğine ihtiyaç duymadıklarımızı” çöpe atalım diyor.</p>

      <p class="paragraf-3">Oysa sendikaların yüzlerce yıllık mücadelelerinin hedefi herkes için çalışma hakkı ve iş güvencesinin sağlanmasıydı. Ancak Altan buna karşı. O bir patronlar düzeni savunucusu ve bunun adına da “ekonomik akıl” diyor. İşsizliği “kaçınılmaz bir durum” olarak değerlendiren Altan’ın aklına kapitalizmi sorgulamak hiç gelmiyor. Belli ki, ona göre kapitalizm bir tür tanrısal ya da doğal düzen. Dolayısıyla aşılması da mümkün değil; bir anlamda tarihin sonu demek.</p>

      <p class="paragraf-3">Altan, çalışanların yüzyıllara yayılan mücadeleleri sonucu kazandıkları sosyal devlete de karşı. Neredeyse mafya kapitalizmini savunacak. Ekonomi bilgisi yok ama piyasa tanrısına biat ediyor. Neoliberalizme yürekten bağlı. Yukarıdaki alıntının her satırından süzülen cehalet bir yana, insanın bunları bir tür “eşitlik” argümanıyla savunması da inanılır gibi bir demagoji değil.</p>

      <p class="paragraf-3">Tekel işçilerinin askeri vesayete karşı mücadele etmek yerine, “dünyanın en kolay muhalifliğini seçerek” AKP hükümetine karşı mücadele etmesini eleştiren Altan’ın <span class="char-style-override-2">Taraf</span> gazetesi, direnişçileri Ergenekonculara hizmet etmekle bile suçladı.</p>

      <p class="paragraf-3">İçinde “kamu mülkiyeti”, “sosyal haklar”, “devlet” ve “sınıf mücadelesi” gibi kavram ya da sözcükler geçen her eylemden, her metinden ve her girişimden nefret eden Ahmet Altan ve arkadaşlarını bu ülkenin çalışanları hiçbir zaman affetmeyecek.</p>
    </div>
  </div>
</body>
</html>
