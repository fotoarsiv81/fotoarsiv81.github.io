<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-2">BİRİNCİ BÖLÜM</p>

      <p class="arabaslik-orta">LİBERALİZM VE SOL LİBERALİZM</p>

      <p class="arabaslik-orta"></p>

      <p class="arabaslik-sol-1" id="toc_marker-2-1">1.1 - LİBERALİZM; KAYNAKLARI VE KAVRAMSAL ÇERÇEVE</p>

      <p class="paragraf-3">Elinizdeki kitapta çok sık şekilde kullanılan bazı kavramların tarihsel köklerini irdelemekte ve kazandıkları güncel anlamlarını belirlemekte yarar var. Bunlardan en önemlileri, bu çalışmaya adını veren ve eksenini oluşturan “liberalizm” ve “sol liberalizm” kavramlarıdır. İlkinden başlayalım…</p>

      <p class="paragraf-3">Liberalizm, bir ideoloji ve siyasal tavır olarak tıpkı muhafazakârlık gibi Aydınlanma düşüncesinin, burjuva devrimlerinin, modernleşme süreçlerinin ve nihayet bütün bu akımların hem nedeni hem de bir sonucu olan kapitalizmin ürünüdür. Latince “özgürlükçü” ve “cömert” anlamındaki <span class="char-style-override-2">liberalis</span> kökünden gelir. Liberalizm, 18. yüzyıldan itibaren iktisadi ve siyasal serbesti anlamında kullanılsa da, günümüzde daha çok bireyciliği ve serbest piyasa ekonomisi anlayışını/çizgisini ifade etmektedir.</p>

      <p class="paragraf-3">Liberalizm Fransız Devrimi’nden (1789) sonra Avrupa’da mutlakıyet ve mutlakıyetçi monarşi karşıtlarını tanımlamak için kullanılmaya başlandı. Daha kapsayıcı bir kavramla belirtirsek, anayasal düzen yanlılarını ifade eden liberalizm, 19. yüzyıldan itibaren ideolojik (ve siyasal) bir akım haline geldi.</p>

      <p class="paragraf-3">Liberalizmi önceleyen ve doğuşunu hazırlayan koşullara kısaca göz atmakta yarar var:</p>

      <p class="paragraf-3">Liberal düşüncenin ortaya çıkışını önceleyen 17. yüzyıl Batı Avrupası’ndaki gelişmelere baktığımız zaman, yükselen mutlakıyetçi monarşilerin ortaçağ boyunca devam etmiş olan dağınık ve ademimerkeziyetçi (merkezileşmemiş, yerinden yönetilen) feodal düzenin yerini almakta olduğunu görürüz. Güç kazanmakta olan mutlakıyetçi rejimler, feodal üretim modelinin temelini oluşturan ekonomi dışı şiddete dayalı sömürü düzenini değiştirmemiş, ancak bu şiddetin ve sömürünün kaynağını merkezileştirerek her türlü iktidarı krala vermiştir. (Dr. Ömür Birler, <span class="char-style-override-2">Liberalizm/Siyaset Bilimi</span>, Haz. Gökhan Atılgan-E.Atilla Aytekin, Yordam Kitap, 2. basım, Ekim 2012 İstanbul, içinde s. 267-281)</p>

      <p class="bos-1"></p>

      <p class="paragraf-3">Kiliseyi de kontrol etmeye başlayan ve Papalık kurumunu sınırlayan mutlakıyetçi monarşilerde krallar/imparatorlar üç yetkiyi tekellerine aldı. Bu üç önemli yetki, verginin merkezi olarak toplanması, kolluk ve askeri gücün saraya bağlanması ve kanunların kralın iradesiyle yapılmasıydı.</p>

      <p class="paragraf-3">Diğer taraftan Avrupa’da mutlakıyetçi iktidarların yükselmesi tepki ve isyanları da beraberinde getirdi. Yükselen yeni sınıf, burjuvazi, merkezi iktidarın dışında kalmıştı. Bu nedenle burjuvazi mutlakıyetçi rejimlere karşı özgürlükçü ve ademimerkeziyetçi düşüncelerin de savunucusu oldu. Elbette daha çok aydınların sözcülüğü ve öncülüğünde gelişen bu liberal tutum, burjuva devrimlerinin de düşünsel temellerini attı.</p>

      <p class="bos-1"></p>

      <p class="paragraf-3">Liberalizmin tutucu aristokrasiye karşı mücadelesinde demokrasi yaşamsal bir silahtı. Çünkü devrimci liberalizmin amacı, iktidar siperlerine karşı tüm toplumun desteğini almaktı. Liberalizm değişmez statünün, hiyerarşinin, otoritenin ve üstünlüğün karşısında hareketliliğin (serbest dolaşımın-M.Y.), sözleşmenin, yasal eşitliğin ve seçimin yanında yer alıyordu. Bunlar liberal azınlığın salt kendisi için değil, insanlığın ortak sahiplenmesi için talep ettiği değerlerdi. Liberalizm tüm üçüncü sınıfı (sıradan halkı) temsil edebilirdi. Çünkü tüm üçüncü sınıfın hasmına karşı duruyordu. Monarşi ortak düşmandı ve monarşinin fatihi, kurulu düzenden çok çekmiş olan herkese ilerlemenin öncüsü olarak görünüyordu. Liberalizm dışlanmışlar kitlesinin tümünü temsil etmeyi çeşitli nedenlerden dolayı seçti; çünkü kendi inancının koşullarından birçoğu –yasal eşitlik ve seçim, sözleşme ve hareketlilik– kapitalist sistemin düzgün işleyişini sağlamak için genelleştirilmek zorundaydı. (Richard Lichtman, <span class="char-style-override-2">Liberal İdeolojinin Marksist Eleştirisi</span>, Çeviren: Şükrü Alpagut, Yordam Kitap, Ekim 2013, İstanbul, s. 218)</p>

      <p class="bos-1"></p>

      <p class="paragraf-3">Günümüzün baştan çıkmış liberalleri ve sol liberallerinin zannedip vaaz ettiklerinin aksine, başta Fransız Devrimi olmak üzere burjuva devrimlerinde liberalizm ile jakobenizm arasındaki ilişki bir karşıtlık değil, tamamlayıcılık özelliği taşıyor. Jakobenizmi büyük bir cehaletle “tepeden inmecilik” ve “ölçüsüz siyasal şiddet”le tanımlamaya çalışan günümüz liberalleri, Türkiye’de de Jön Türkleri, İttihat ve Terakki’yi, 1908 Hürriyet ve 1923 Cumhuriyet devrimlerini de aynı sığ anlayışla değerlendirmeye çalışıyor. Oysa adı geçen bütün bu hareket ve devrimler, Kemalizm dahil, çubuğu tarihsel bakımdan (ve orijinal anlamıyla) liberalizm ve liberallerden yana bükmüştü.</p>

      <p class="paragraf-3">Mutlakıyetçi monarşilerin yaygınlaşması, dahası kendi aralarında “kutsal ittifaklar” oluşturarak feodal düzende oluşan sınıfsal ve ekonomik yapıyı korumaya çalışmaları, beraberinde tepki ve isyanları da getirdi. Bu isyanlar 17 ve 18. yüzyıllar boyunca (özellikle İngiltere, Hollanda, Fransa’da) sürdü. Burjuva devrimlerini hazırlayan etkenlerden biri de bu tepki ve isyanlardı.</p>

      <p class="bos-1"></p>

      <p class="paragraf-3">Ancak bu hareketler içerisinde en önemlisi, sadece mutlakıyetçi rejimlerin gücünü sarsmakla kalmayıp temelleriyle liberalizmin doğuşuna önayak olan Aydınlanma düşüncesidir. (…) İnsan aklının evrensel doğa kanunlarını kavrayabilme becerisine olan güven; yani, akılcılık ilkesi. Bu ilkeye göre dünyamızı değişmez doğa kanunları yönetmektedir ve bu kanunlar akıl (us) tarafından bilinebilir. (Dr. Ömür Birler, <span class="char-style-override-2">age.</span>)</p>

      <p class="bos-1"></p>

      <p class="paragraf-3">Dr. Birler’in de aynı çalışmada ifade ettiği gibi, Aydın-lanmacıların mutlakıyetçi siyasal düzene kabaca üç temel eleştirisi vardı: Birincisi; kaynağını ve meşruiyetini gelenekten (örneğin kan bağından), dinden ya da göksel (tanrısal) bir güçten alan hiçbir siyasal iktidar kabul edilemezdi. İkincisi; dini kurumların toplum üzerinde kurdukları egemenlik doğru değildi ve reddedilmeliydi. Tıpkı siyasal ve toplumsal yasaların akıl yoluyla bilinmesi gibi, ahlaki kanunlar da akıl yoluyla bilinebilirdi. Bütün bu nedenlerle laiklik ilkesi toplumsal ve siyasal yaşamın temelini oluşturmalıydı. Dinsel inançlar ise bir vicdan meselesiydi ve kamusal yaşama değil özel yaşama ait olmalıydı. Üçüncüsü; değişmez ve hiyerarşik olarak oluşturulmuş toplumsal ve siyasal düzenler olamazdı. Rejimler esnek, değişime ve reforma açık olmak zorundaydı.</p>

      <p class="bos-1"></p>

      <p class="paragraf-3">Aydınlanmacı akılcılık ilkesinin devrimsel nitelikte iki temel önermeyi barındırdığını görebiliriz: Bütün eşittir ve özgürdür. Bu önermelerden ilki olan her insanın eşit olduğu savını şüphesiz her Aydınlanma düşünürü onaylayacaktır. Herhangi bir fiziksel engeli olmayan her yetişkin düşünme kapasitesine sahiptir. Bizleri birbirimizden farklı kılan, becerilerimizin az ya da çok olması değil, bunları geliştirmek ve kullanabilmek için yeterli fırsata sahip olup olmamamızdır. Dolayısıyla her insan eşit doğar. Bu farkların kaynağı ancak toplumsal yapının getirdiği imtiyazlar olabilir ve bu sebepten ötürü geleneksel imtiyazların hepsi Aydınlanmacılar tarafından reddedilir. (Dr. Ömür Birler, <span class="char-style-override-2">age.</span>)</p>

      <p class="alt">Bireysel Özgürlük, Biçimsel Eşitlik</p>

      <p class="paragraf-3 para-style-override-15"><span class="char-style-override-12">Liberalizm toplumsal ve sınıfsal özgürlükleri değil, esas olarak bireysel özgürlük anlayışını, daha çok da kapitalist girişim özgürlüğünü ve mülkiyet hakkını savunur. Bireylerin özgürlüklerinin temelinin de serbest piyasa ekonomisi olduğunu ileri sürer. Kaynakları, ortaçağ karanlığına (teokrasiye) karşı Aydınlanma, feodalizme karşı kapitalizm olan liberalizm, son çözümlemede sadece piyasa serbestisine indirgenebilir.</span></p>

      <p class="paragraf-3 para-style-override-15"><span class="char-style-override-12">Bu nedenle, gerek 20. yüzyılda gerekse günümüzde ultraliberal piyasa ekonomisi savunuculuğuyla siyasal tutuculuk, muhafazakârlık, dincilik ve faşizm gibi ideolojiler iç içe olabilir. Nitekim oldu da...</span></p>

      <p class="paragraf-3 para-style-override-15"><span class="char-style-override-12">Liberalizm, savunucularının tezleri esas alındığında da görüleceği gibi, ekonomik ve toplumsal eşitlik ilkesini dışlayan biçimsel (hukuksal) bir özgürlük anlayışına sahiptir. Liberalizmde insanlar ekonomik ve sosyal bakımdan değil, yasalar önünde eşittir. Liberal özgürlük anlayışı toplumsal eşitsizlik ve adaletsizliklerin üzerini örter.</span></p>

      <p class="paragraf-3">Liberal burjuvazi feodalizmin ekonomik ve politik egemenliğini yıkma sürecinde, kendi yarattığı bir toplumsal kesimin, işçi sınıfının baskısı altında olduğunu, bu sınıfın kendisine karşı mücadele ettiğini de gördü. İşçiler, burjuvazi tarafından harekete geçirilen devrimci bir ruh ve sınıf düşmanlığıyla hareket ediyorlardı. Bu durum, burjuvazinin ilerici taleplerini geri çekerek tutuculaşmasının ve devrimci niteliklerini yitirmesinin de başlıca nedenini oluşturdu. Özellikle geç kalan burjuva devrimlerinde liberaller, alaşağı ettikleri aristokrasi ve diğer feodal güçlerle yeni devrimci sınıfa karşı ittifak arayışlarına girdiler. Dolayısıyla liberalizm aslında hiçbir zaman tam anlamıyla özgürlükçü ve demokratik bir dünya görüşü olamadı. Tersine, orta ve uzun vadede tutuculukla iç içe gelişti ve eski düzenin güçleriyle sürekli bir alışveriş halinde bulundu.</p>

      <p class="paragraf-3">Burjuvazi kısa sürede liberalizmin özgürlükçülüğünü terk ettiği için 19. ve daha çok 20. yüzyıl boyunca demokratik hak ve özgürlüklerin savunuculuğu sağ liberal partilerden sol ve sosyal demokrat partilere geçti. Liberal partiler muhafazakâr bir karakter kazandı. Batı’da sağ ve muhafazakâr partiler liberalizmi daha çok serbest piyasa ekonomisini savunmak şeklinde dar bir yorumla benimserken, özgürlüklerin ve toplumsal demokrasinin savunulması ise aydınların, emekçi sınıfların ve onların siyasal partilerinin işi oldu. Dolayısıyla bugünün Batılı demokrasileri burjuvazinin eseri değil, 200-300 yıllık bir tarihsel oyluma sahip olan sınıf mücadelelerinin sonucudur. Bugün Batı’daki ulusal devletler (Soğuk Savaş sonrasında büyük ölçüde budanmış olsalar bile) son çözümlemede burjuvazi ve emekçi sınıflar arasındaki mücadele ve uzlaşmaların bir sonucudur.</p>

      <p class="arabaslik-sol-1" id="toc_marker-2-2">1.2 - TÜRK LİBERALİZMİ VE GERİCİLİK</p>

      <p class="paragraf-3">Türkiye gibi burjuva devrimlerinin geciktiği ülkelerde ise liberalizm başından itibaren tutuculuk ve dinci gericilikle iç içe oldu. Aydınlanma ve modernleşme süreci başta olmak üzere, burjuva devriminin ilkelerini daha çok aydınlar ve asker-sivil bürokrasi üstlendi. Batı’nın tersine Osmanlı-Türk modernleşmesinin öncüleri ve taşıyıcı güçleri arasında liberaller yer almadı. Liberaller dinci gericilikle yan yana ve siyasal bakımdan muhafazakâr bir konumda oldu.</p>

      <p class="paragraf-3">Liberaller Osmanlı Aydınlanması’nın öncüleri olan Jön Türkler ile İttihat ve Terakki’nin karşısında yer aldı; İslamcılar ve geleneksel gericilikle işbirliği yaptı. Ademimerkeziyetçiliği savunan, hatta bu isimle bir cemiyet (dernek) bile kuran Prens Sabahattin’in Hürriyet ve İtilaf Fırkası, Osmanlı-Türk Aydınlanması’nın öncüsü olan İttihat ve Terakki Cemiyeti’nin, dolayısıyla demokratik devrimin de dışında kaldı. Geleneksel gericilik ve siyasal dincilikle işbirliği yapan Prens Sabahattin grubu, bu topraklardaki ilk ve en önemli demokratik atılım olan 24 Temmuz 1908 Hürriyet Devrimi’nin dinamosunu oluşturan İttihatçılara karşı sarayın desteğiyle darbe girişiminde bile bulundu. Liberaller, İngiliz emperyalizmi ve sarayla işbirliği yaptı. Bazı liberaller şaşıracak ama, bilimsel bir bakışla ifade edilirse; tarihsel bakımdan gerçek liberal değerleri benimseyenlerin İttihatçılar ve Kemalistler olduğunu teslim etmemiz gerek.</p>

      <p class="bos-1"></p>

      <p class="paragraf-3">İttihat ve Terakki Cemiyeti’nde, Prens Sabahattin’in örgütüyle birlikte hareket etme konusunda (1907’de) ciddi itirazlar görüldü. Aradan geçen yıllarla birlikte İttihat ve Terakki Cemiyeti Prens Sabahattin’e olan güvenini yitirmişti. Bu güvensizlik yalnızca Prens Sabahattin grubunun, siyasal gücü, gerçek bir devrim yaparak değil de bir “saray darbesi” yoluyla ele geçirme yanlısı olmasından kaynaklanmıyordu. Aynı zamanda Adem-i Merkeziyet ve Teşebbüs-ü Şahsi Cemiyeti üyelerinden bir kısmı geçmişte İttihat ve Terakki Cemiyeti’nin eylem planlarını Abdülhamit’in siyasi polisine vererek İttihatçılara ihanet etmiş ve böylece İttihatçılara büyük zarar vermişti. (Aykut Kansu, <span class="char-style-override-2">1908 Devrimi</span>, İletişim Yayınları, 1. baskı 1995, İstanbul, s. 107)</p>

      <p class="bos-1"></p>

      <p class="paragraf-3">Dolayısıyla Türkiye’de liberalizm daha çıkışında ortaçağ değerleriyle kirlendiği ve önceki çağa ait feodal düzenin kurumlarıyla işbirliği yaptığı için, deyim uygunsa, kaynağında genetik bir dönüşüme uğradı. Bu nedenle olsa gerek, tarihin bir ironisi olarak Türkiye’de liberalizm serbest piyasa ekonomisinden yana tutumuna ve söylemine karşın, siyasal ve ideolojik bakımdan tutucu, hatta gerici bir karaktere sahip oldu. Çünkü Türkiye liberalleri, özgürlükler sınıfından sadece piyasa ekonomisi ve girişim serbestisine inandı ve onu savundu. Böylece Türkiye sağında ekonomide liberal, siyasette ise muhafazakâr olmak gibi garip bir akım oluştu.</p>

      <p class="paragraf-3">Türkiye yakın dönem tarihçiliğindeki çok önemli bir kayıp halkayı tamamlayan Dr. Aykut Kansu’nun dikkate değer çalışmasından başka bir alıntıyla devam edelim:</p>

      <p class="bos-1"></p>

      <p class="paragraf-3">Anayasa hukuku açısından, monarşist rejim, –yani <span class="char-style-override-2">ancien regime</span>– 1908 Temmuzu’nda tarih oldu. Yerine kurulan rejim meşruti bir monarşiydi ve liberal demokratik bir yönetim geleneğini yerleştirme çabasındaydı. Monarşistlerin 1909 ve 1912 yıllarındaki karşıdevrim ve askeri darbe girişimleri (darbeciler arasında liberal Hürriyet ve İtilafçılar da vardı) hep bu eski rejimi geri getirme isteğinden kaynaklanmaktaydı ve amaçlarına ancak Türkiye’nin (Osmanlı Devleti’nin) savaşı kaybedip İttihat ve Terakki Cemiyeti’nin iktidardan düştüğü 1918 yılı sonunda erişebileceklerdi. (Aykut Kansu, <span class="char-style-override-2">age</span>. s. 4)</p>

      <p class="paragraf-3">Bu “liberal gericilik” çizgisi belli kırılmalara uğrasa da Serbest Fırka (8 Ağustos-17 Kasım 1930), Demokrat Parti (1946-1960), Adalet Partisi (1962-1980) ve Anavatan Partisi (1983-2007) üzerinden bir akım olarak günümüze kadar ulaştı. Hatta İslamcı karakteri ağır bassa da AKP’nin bile bu geleneğin bir parçası ve sonucu olduğunu ileri sürmek mümkün.</p>

      <p class="paragraf-3">Diğer taraftan gerçek liberal değerleri, Aydınlanma ilkelerini, özgürlükleri, burjuva devrimi ve demokrasisini, çarpık bir tarih ve siyaset anlayışıyla “tepeden inmeci”, “darbeci”, “jakoben” ve “laikçi” gibi kavramlarla suçlanan Jön Türk çizgisi temsil ediyordu. Bu çizgi de İttihat ve Terakki ve 1908 Hürriyet Devrimi, Kuvayı Milliye ve Cumhuriyet Devrimi üzerinden (belli kırılmalara uğrayarak) günümüze kadar ulaştı. Bu Aydınlanmacı, Cumhuriyetçi ve halkçı çizginin sağ ve sol yorumları ortaya çıktı.</p>

      <p class="paragraf-3">Jön Türkler ve İttihatçılar tarihsel, siyasal ve sosyolojik bakımdan liberal demokratik değerleri ve burjuva devrimcileri temsil ediyordu. Dr. Aykut Kansu bu durumu şöyle ifade ediyor:</p>

      <p class="bos-1"></p>

      <p class="paragraf-3">Devrimciler daha fazla zaman kaybetmeden, mutlakıyetçi rejimi her ne şekilde olursa olsun, bir an önce sona erdirme konusunda anlaştılar. Sultan Abdülhamit’i istifaya zorlayacaklar, var olan yönetim şeklini kökten değiştirecekler ve meclis üstünlüğüne dayanan liberal demokratik bir yönetim kuracaklardı. (Aykut Kansu, <span class="char-style-override-2">age</span>. s. 109)</p>

      <p class="bos-1"></p>

      <p class="paragraf-3">Günümüz liberalizmi ise artık özgürlükleri ve demokrasiyi değil, daha çok kamusalcılık karşıtlığını ve sosyal devlet düşmanlığını, özelleştirmeciliği ve serbest piyasa ekonomisi savunuculuğunu ifade ediyor. Demokratik hak ve özgürlüklerin sözcülüğü ve savunuculuğunu ise esas olarak sol ve sosyal demokrat partiler yapıyor.</p>

      <p class="paragraf-3">Cumhuriyet Devrimi’nden sonra yeni rejim 1923’te topladığı İzmir İktisat Kongresi ile liberal bir ekonomik politika benimseyecek ve bununla bağlantılı olarak çok partili rejime geçmeyi deneyecekti. Ancak gerek ülkedeki sermaye birikiminin yetersizliği ve burjuva sınıfının zayıflığı, gerekse kapitalizmin 1929’daki büyük krizi nedeniyle bu deneme başarısız oldu. Özel girişime ve serbest piyasa ekonomisine dayalı bir kalkınma modelinin yürütülmesinin imkânsız olduğu görüldü. Cumhuriyet Devrimi’nin öncü kadrolarından Fethi Okyar’a 8 Ağustos 1930’da kurdurulan ve liberal bir programı benimseyen Serbest Fırka ancak birkaç ay yaşayabildi. (Bkz. Merdan Yanardağ, <span class="char-style-override-2">Kadro Hareketi</span>, Destek Yayınevi, 4. baskı, Kasım 2012, İstanbul, s. 63-75)</p>

      <p class="alt">Tanrısal ya da Doğal Düzen!</p>

      <p class="paragraf-3">Liberalizmin başlıca ve asıl tehdit algısını, kapitalizm karşıtlığı oluşturur. Ancak, Türkiye’deki siyasal İslamcılarla sembiyotik bir ilişki içindeki yanaşma liberaller ve sol liberallerin aksine, klasik liberalizm, mutlakıyetçi ve teokratik (dinci) iktidarları da birey özgürlüğü ve modernleşme için birer tehdit olarak görür:</p>

      <p class="bos-1"></p>

      <p class="paragraf-3">Aydınlanma geleneğinin “negatif özgürlük” kanadında yer alan liberalizme göre, serbesti ilkesi ancak bireylerin fikir, ifade ve hareketlerinin dışarıdan müdahaleler (sonucu) kısıtlanmamasyla mümkündür. Liberalizme göre bireylerin özgürlüğünü tehdit eden üç temel kaynak vardır:<br />
      1) mutlakıyetçi iktidar; 2) teokratik iktidar (din erki); 3) kapitalizm karşıtlığı. (Dr. Ömür Birler, <span class="char-style-override-2">age.</span>)</p>

      <p class="paragraf-3">Buradaki kritik öge “kapitalizm karşıtlığı” diye ifade edilen tehdittir. Liberaller, kapitalizm karşıtlığını, hatta eleştirisini doğrudan özgürlük ve demokrasi düşmanlığı, dolayısıyla totaliter bir anlayış olarak yaftalar. Liberallere göre adeta tanrısal bir düzen olan kapitalizm, mutlak ve ebedidir. Tomas Hobbes (1588-1679), John Locke (1632-1704), Alexis de Tocqueville (1805-1859), Adam Smith (1723-1790), John Stuart Mill (1806-1873) gibi liberal ideolojinin ve iktisat teorisinin temellerini atan düşünürler ile Immanuel Kant (1724-1804) gibi Aydınlanmacı felsefeciler, birey özgürlüğüne yönelik en büyük tehdidin mutlak iktidarlardan geldiğini ifade eder. Bütün bu düşünürler kapitalizmi insanlığın son ekonomik ve toplumsal tecrübesi, bir tür doğal düzen olarak görür. Zaten Francis Fukuyama da (1962-…) tam bu nedenle, Soğuk Savaş sonrasında, kapitalizmin sosyalizm karşısında nihai bir zafer kazandığını varsayarak tarihin sonunu ilan edecekti.</p>

      <p class="paragraf-3">Solculuğu, maddi temelleri olmayan soyut bir özgürlükçülük ve demokrasi savunuculuğuna; demokrasiyi de etnik ve dinsel kimliklerin serbestisine indirgeyen sol liberaller, bir anlamda aynı şeyi yapar ve kapitalizmi yok sayarlar. Kaçınılmaz olarak ekonomik ve sosyal eşitlik ilkesini de bir tarafa bırakan sol liberaller, tıpkı burjuva liberaller gibi hukuksal-siyasal eşitlik ilkesiyle yetinirler. Sermaye sınıfının tarihsel olarak gericileşmesi ve siyasal bakımdan daha totaliter bir zemine kayması da sol liberallere yerleşecekleri bir alan açmıştır. İşte sol liberallerin yerleştikleri bu alan, onların düzenin bir parçası haline gelmelerine neden oldu. Daha da önemlisi ruhlarını kurtaracaklarını düşündükleri, “iyiliksever bir kapitalizm” için mücadele zemini sağladı.</p>

      <p class="paragraf-3">Tahmin edilebileceği gibi, liberallere göre bireylerin özgürlüğüne karşı en büyük saldırı, onların iktisadi etkinliklerine ve en büyük doğal haklarından biri olan mülkiyet hakkına yönelik tehdit ve saldırıdır.</p>

      <p class="bos-1"></p>

      <p class="paragraf-3">Liberalizmin bireyin üç temel hakkından biri olarak sıraladığı özel mülkiyet hakkı, ancak kapitalist üretim modeli ve bu modele bağlı gelişen serbest piyasa mekanizmasının yardımıyla korunabilir. Liberallere göre özel mülkiyet kavramı kişilerin sahip oldukları taşınır ya da taşınmaz mallarla sınırlı değildir. İstisnasız her bireyin sahip olduğu emek gücü de bir özel mülktür. (Dr. Ömür Birler, <span class="char-style-override-2">age.</span>)</p>

      <p class="bos-1"></p>

      <p class="paragraf-3">Elbette burada emek gücü dışındaki özel mülkiyet tanımı kişisel eşyamızı değil, esas olarak fabrikalar, makineler, toprak, sermaye vb. gibi üretim araçlarını ifade eder.</p>

      <p class="paragraf-3">Klasik ve liberal iktisat teorisinin kurucusu olan Adam Smith’e (1723-1790) göre kapitalizmin işleyiş yasası, serbest piyasa ekonomisinde malların değişimiyle sağlanan kazancın artırılmasıdır. Başka bir ifadeyle kapitalizmin esası kâr yasasıdır. Smith’e göre bunun önkoşulu da mülkiyet hakkı ve bireylerin ekonomik girişimlerinin üzerinde hiçbir sınırlamanın olmamasıdır. Ancak o zaman sadece bireyler değil, uluslar da zenginleşecektir. Zaten Adam Smith’in ünlü kitabı da <span class="char-style-override-2">Milletlerin Zenginliği</span> adını taşır. Klasik iktisat teorisinin temel eseri sayılan bu kitap, 1776 yılında yayımlanmıştır. (Bkz. Adam Smith, <span class="char-style-override-2">Milletlerin Zenginliği</span>, İş Bankası Kültür Yayınları, Ekim 2011, İstanbul)</p>

      <p class="paragraf-3">Adam Smith’in önermesinin altında iki varsayım yatar. Birincisine göre, toplumu oluşturan bireyler her zaman kendi çıkarlarını maksimize etmek, olabilecek en yüksek noktaya çıkarmak yönünde hareket eder. Liberal düşünceye göre bu varsayım insan doğasının da esasını oluşturur. Bu amaçla<br />
      birbirleriyle rekabet de eden bireyler, ellerinde bulunan araçları geliştirmeye çalışırken toplumsal gelişimi de sağlayacaktır.</p>

      <p class="paragraf-3">İkinci varsayıma göre ise, kendi çıkarları peşinde koşan ve onu en yüksek seviyede elde etmeye çalışan bireyler, bu davranışları nedeniyle herhangi bir dışsal müdahaleye ihtiyaç duymaz. Piyasa kendi kendisini düzenleyecek, bir kargaşa ve kaosa yol açmadan toplumsal faydayı sağlayacaktır. Smith bu durumu ünlü “görünmez el” kavramıyla açıklar. Piyasayı bu “görünmez el” düzenleyecek, arz ve talep dengesini kuracaktır.</p>

      <p class="paragraf-3">Saf liberal ekonomik düzeni ve ideolojiyi ifade eden (bir anlamda tanımlayan) ünlü önerme ve/veya slogan, aslında her şeyi anlatır: “Laissez-faire, laissez-passer; le monde va de lui meme.” Yani, “Bırakınız yapsınlar, bırakınız geçsinler; dünya kendi kendini idare eder” şeklinde Türkçeye çevrilebilecek bu Fransızca cümle, liberal ekonomi ve siyaset anlayışının özeti gibidir. Daha yaygın olarak, “Laissez-faire, laissez-passer” şeklindeki kısa hali, yani “Bırakınız yapsınlar, bırakınız geçsinler” diye kullanılır.</p>

      <p class="paragraf-3">Liberal ekonomiyi tanımlayıcı bu cümle/slogan, Adam Smith’e ya da İngiliz iktisatçılarına değil, Fransız Fizyokratlara ait. Bu ifadenin ilk kez Fransa Kralı 14. Louis’nin (1638-1715) ekonomi danışmanı Jean Baptiste Colbert tarafından söylendiği ileri sürülüyor. Fizyokratlar, tıpkı fen bilimlerinde olduğu gibi sosyal ve ekonomik olaylarda da bir nedensellik ilişkisi ve düzenlilik ilkesi bulmayı amaçlıyor.</p>

      <p class="paragraf-3">Akıl Çağı’nın ve klasik liberal felsefenin en önemli kurucu babalarından biri sayılan, Aydınlanmacı İngiliz filozof John Locke’un (1632-1704) “rasyonalizm” ve “doğal düzen” anlayışını, Fizyokratlar toplumsal ve ekonomik yaşama taşır. Fizyokratlar, “ilahi bir iradenin evrensel ve mükemmel bir<br />
      doğal düzen kurduğu” görüşünü benimsiyor. Bu anlayışa göre, dünyada varolan fiziksel düzen gibi sosyal ve ekonomik bir düzen de bulunur; bu doğal düzenin yasalarına uygunluk en yüksek mutluluğu sağlayacaktır. Yunanca kökenli olan “fizyokrat” ya da “fizyokrasi” sözcüğü/kavramı da “doğa yasası” anlamına gelir. Kuşkusuz bu “doğal” ya da “tanrısal düzen” kapitalizmden başka bir şey değildir.</p>

      <p class="paragraf-3">Fizyokratlar, ekonomide arz ve talep arasındaki dengesizliklerin geçici olduğunu ve bu dengesizliklerin piyasa mekanizması içinde kendiliğinden giderileceğini, dolayısıyla piyasa dışı bir müdahalenin gereksiz olduğunu savunuyorlar. Bu anlamda fizyokratlar tarihteki ilk liberaller olarak kabul edilir. Fizyokratların, Adam Smith tarafından da hararetle benimsenen “Bırakınız yapsınlar, bırakınız geçsinler” denklemi, deyim uygunsa bütün liberaller ve klasik iktisatçıların amentüsü gibidir.</p>

      <p class="paragraf-3">Ancak, en yüksek ve rafine ifadesini Adam Smith’te bulan bu anlayış, dünyanın hiçbir kapitalist ülkesinde tam anlamıyla uygulanamadı. Liberaller, piyasa ekonomisinin “anarşi” ve “kaos” üreten işleyişine hiçbir zaman çözüm bulamadı. Bu nedenle kapitalizm, işleyiş yasalarının kaçınılmaz bir sonucu olan üretim (arz) fazlasının yarattığı krizlerle tarihi boyunca sarsılmaya devam etti.</p>

      <p class="arabaslik-sol-1" id="toc_marker-2-3">1.3 - LİBERALİZM VE ÖZGÜRLÜĞÜN SINIRI</p>

      <p class="paragraf-3">Kapitalizm ve Batı uygarlığı, İkinci Dünya Savaşı’ndan sonra yaşadığı görece istikrarlı bir refah döneminin ardından 1970’li yıllarda yeniden bunalıma sürüklendi. Bu kriz de daha öncekiler gibi, sistemin yapısal sorunları ile küresel ölçekte derinleşen sömürü ve adaletsizliklerden kaynaklanıyordu. Dünya 1980 dönemecine geldiğinde, hem sosyalist sistemin Batı üzerindeki baskısı artmış, hem de toplumsal muhalefet güçlerinin mücadelesi sonucu sistem iyice sıkışmıştı:</p>

      <p class="bos-1"></p>

      <p class="paragraf-3">Uluslararası düzeyde güç kazanan Dünya Bankası ve IMF gibi merkezlerin desteklediği, değişik alanlarda değişik vasıtalarla sürdürülen yoğun bir beyin yıkama faaliyetinin sonucunda, olup bitenlerin sorumluluğunun sosyal devletin sırtına yüklenmesi sağlandı. Pek çok ülkede, devletin iktisadi-sosyal yaşamdan çekilmesi, sosyal adaleti sağlayıcı ve iktisaden zayıf durumda olanları koruyucu yöndeki önlemlerini ve işlevlerini terk etmesi, “devletin küçültülmesi” sloganı altında tek kurtuluş yolu olarak dayatıldı. (Alpaslan Işıklı, <span class="char-style-override-2">Neoliberalizm ve 3. Dünya Savaşı</span>, Kırmızı Kedi Yayınevi, 2011 İstanbul, s. 31)</p>

      <p class="bos-1"></p>

      <p class="paragraf-3">Sosyal devlet, sosyalist blokun baskısı ve çalışanların mücadelesi sonucu elde edilen toplumsal ve tarihsel bir kazanımdı. Sosyalist sistemin küresel ölçekte gelişen bir karşıdevrim saldırısı sonucu çözülerek 1990-91 dönemecinde çökmesi, sermayenin sosyal devlete yönelik saldırılarını daha da artırdı. Çünkü kapitalizm ve küresel sermaye, krizi aşmanın yolunu iç pazarları derinleştirmekte görüyor, dolayısıyla çalışan sınıfların kazanımlarını geri almaya ve sosyal devleti tasfiye etmeye yöneliyordu. Kapitalist güç ve iktidar merkezleri bir zafer kazandıkları varsayımından hareketle, önlerinde siyasal ve toplumsal bir engelin kalmadığını düşünüyorlardı.</p>

      <p class="paragraf-3">Ancak küresel sermayenin bu saldırıyı başarıyla gerçekleştirmesi için ideolojik ve entelektüel inisiyatifi de eline geçirmesi gerekiyordu. Toplumun ikna edilerek yeni politikalar için bir ideolojik-siyasal rıza üretilmesi şarttı. Tarihsel bakımdan geçici de olsa sosyalizmin yenilgisi moral üstünlüğün Batı’ya, dolayısıyla kapitalizme geçmesini sağlamıştı. Bu nedenle küresel sermaye ideolojik inisiyatifi yeniden ele geçirmekte fazla zorlanmadı. Serbest piyasacılık yeniden revaçta oldu, özelleştirmecilik kamusal birikimlerin ve ulusal zenginliklerin yağmasına dönüştü. Bu yağma, ilk hızını kaybetse bile günümüzde başta Türkiye olmak üzere bütün dünyada devam ediyor. İşte bu yeni liberal ekonomik politikaların adı da “neoliberalizm” oldu. Prof. Alpaslan Işıklı durumu şöyle ifade ediyor:</p>

      <p class="bos-1"></p>

      <p class="paragraf-3">Artık bellekler silinmiş, vahşi kapitalizmin dünyada nelere mal olduğu unutturulmuştur. Vahşi kapitalizm sanki ileriye doğru yeni bir reformist atılımmış gibi sunularak neoliberalizm adı altında yeniden diriltilmesi büyük ölçüde başarılmıştır. Oysa neoliberalizmin, liberalizmden farklı sonuçlar doğurması için görünen bir neden bulunmamaktadır. (Alpaslan Işıklı, <span class="char-style-override-2">age</span>. s. 31)</p>

      <p class="bos-1"></p>

      <p class="paragraf-3">Sonuç olarak, serbest piyasa ekonomisi ve kapitalizm insanlığa mutluluk getirmedi. Tam tersine, daha önceki sınıflı toplumlar gibi eşitsizlik, adaletsizlik ve sömürü üretti. İnsanlığı kanlı boğazlaşmaların içine itti. Daha da vahim olanı, gezegenimiz serbest piyasa ekonomisi ve kâr yasasının yıkıcılığı nedeniyle göz göre göre bir felakete, daha net bir ifadeyle yok oluşa doğru sürüklenmeye başladı.</p>

      <p class="arabaslik-sol-1" id="toc_marker-2-4">1.4 - SOL LİBERALİZM; BİR YAŞLILIK HASTALIĞI!</p>

      <p class="paragraf-3">Büyük burjuvazi aslında bir sınıf olarak tarihsel ömrünü doldurmuş olmasına karşın siyasal, ekonomik ve toplumsal varlığını sürdürüyor. İnsanlık tarihsel bir eylemle kapitalizmi aşana kadar da varlığını sürdüreceği görülüyor. Ancak burjuvazi toplumsal konumunu sadece tarihsel ve siyasal bakımdan değil, artık ahlaki ve felsefi bakımdan da açıklama rezervini (ve yeteneğini) tüketmiş durumda.</p>

      <p class="paragraf-3">Yukarıda da işaret ettiğim gibi, kapitalizmin işleyiş ve ilerleme dinamiği insanlığı geleceksizleştiriyor. Dolayısıyla insanlığa verebileceği yeni bir şey kalmayan burjuvazinin, varlığını ve sınıfsal egemenliğini sürdürebilmek için toplumdan tazelenmiş bir ideolojik onay üretmeye ihtiyacı var. İşte postmodernizm ve sol liberalizm son çözümlemede bu ideolojik onayı ve siyasal meşruiyeti üretme ihtiyacının ürünüdür.</p>

      <p class="paragraf-3">Soğuk Savaş döneminde sosyalist ülkelere karşı demokrasi ve insan hakları gibi soyut tezlerle ideolojik bir saldırı yürüten Batı, bu gerekçenin ortadan kalktığı koşullarda tıpkı tarihsel ömrünü dolduran sermaye sınıfı gibi yeni bir toplumsal rıza üretmekte zorlanıyor. Durum böyle olunca, finans kapital, bir önceki çağın kültürüne ve ideolojisine iltica ediyor. Dini yeniden keşfediyor, insan aklını kutsal metinlerle yeniden teslim almaya ve toplumları yeniden dogmalar üzerinden yönetmeye çalışıyor. İnsanlık yeni bir ortaçağın kapısından içeri itiliyor. Bilimin ve eleştirel aklın bastırıldığı, teknolojik bir ortaçağ!..</p>

      <p class="paragraf-3">Postmodernistler, liberaller, İslamcılar ve muhafazakârların Aydınlanma ve modernite eleştirisi, tarihin işleyiş ve toplumların ilerleme yasasının (tarihselcilik ve toplumsal ilerleme fikrinin) reddine dayandığı için, bu çürüme dönemini aşma önerisini içinde taşımıyor. Sol liberaller de sorgulamadan postmodernistlerin bu tezlerini kabul ediyor. Böylece, bir önceki çağın zihniyet dünyasını devralarak insanlığı mevcut olana, kurulu düzenin mutlaklığına ikna etmek ve dolayısıyla kapitalizmi ideolojik bakımdan tahkim etmek amacına ulaşılıyor.</p>

      <p class="paragraf-3">Diğer taraftan liberal, muhafazakâr ve her türden dinci akım arasındaki çıkar ortaklığı ve işbirliği, kaçınılmaz olarak gerici bir kutsal ittifaka dönüştü. Önceki bölümde de altını çizdiğim gibi, iktisadi planda ultraliberal bir tutuma, siyasal ve felsefi planda gerici bir modernite ve Aydınlanma eleştirisi eşlik etti.</p>

      <p class="paragraf-3">Postmodernistler ve liberaller, Aydınlanma ve modernite geleneğine karşı çıkarken, aklın ve bilimin belirleyici konumunu reddediyorlar. Epistemolojik olarak toplumsal ilerleme yasasına, tarihselciliğe ve “büyük anlatılar” dedikleri ideolojilere karşı çıkan postmodernistler; sınıf mücadelelerinin, kapsayıcı toplum modellerinin ve nihayet bilimin de sonunun geldiğini iddia ediyorlar. Tarihselciliğin (tarihin ve toplumların işleyiş ve ilerleme yasalarının bulunduğu görüşü) reddi, insanlığın bugünü ile geçmişi ve geleceği arasındaki bağı da koparıyor.</p>

      <p class="paragraf-3">Kapsayıcı toplum modellerine itiraz ederken, gerçekte insanlığı birleştiren ortak değerlere, görüşlere, ideolojilere, sınıfsal örgütlenmelere, yurttaşlık bağlarına ve ulus devletlere karşı çıkan postmodernistler, sol liberal siyasetin de temellerini atıyor.</p>

      <p class="paragraf-3">Günümüz dünyasının önde gelen Marksist iktisatçı ve düşünürlerinden Prof. Dr. Samir Amin, postmodernizmin hayali bir iyi kapitalizm (saf ekonomi) teorisine eşlik eden ve liberal sisteme uyum sağlayan bir söylem olduğunu belirtiyor. Amin, liberalizm ve postmodernizm arasındaki ilişki konusunda şu çok önemli saptamaları yapıyor:</p>

      <p class="bos-1"></p>

      <p class="paragraf-3">Postmodernizm, liberalizmi kabullendirmeye ve meşrulaştırmaya yarayan ideolojik bir söylemdir. (…) İçinde bulunduğumuz dönemin şaşkınlıklarının ürettiği kimi önyargılar da kullanılıyor, evrenselcilik ve ilerleme kavramlarına karşı güvensizlik yaratılıyor. Aslında yapılan Aydınlanma kültürünün, burjuva tarihinin ve düzeninin eleştirisi değil. Bunak kapitalizmin daha da azdırdığı tablonun tutarlı bir eleştirisini yapmak yerine, liberal Amerikan ideolojisinin önermeleri ikame ediliyor.</p>

      <p class="paragraf-3"><span class="char-style-override-14">Geçmişin mirası olan kültürel farklılıkların yüceltilmesi ve ona eşlik eden güdük burjuva evrenselciliğinin postmodern eleştirisi, çağdaş emperyalizmin küreselleşme projesiyle tam bir uyum içindedir. (Samir Amin,</span> <span class="char-style-override-15">Liberal Virüs</span><span class="char-style-override-14">, Editör ve Çeviren: Fikret Başkaya-Aynur Mert, Özgür Üniversite Kitaplığı, Ekim 2004, Ankara, s. 17-18)</span></p>

      <p class="paragraf-3 para-style-override-15"></p>

      <p class="paragraf-3">Solun bu tezleri benimseyen kesimleri, devrimci ve sınıfsal pozisyonlarını terk ederek, kapitalizm yokmuş gibi davranıyor. Çünkü kapitalist toplumları sınıfsal ve ekonomik temellerinden soyutlayarak, birer kültürel kategori olarak ele alıyor. Dolayısıyla solculuğu da maddi ve sınıfsal temellerden kopuk, soyut bir özgürlük ve demokratikleşme mücadelesine indirgiyorlar.</p>

      <p class="paragraf-3">Böylece sol liberaller, genel olarak toplumsal eşitlik, özgürlük ve adalet mücadelesini temel alan soldan; özel olarak da emekçiler başta olmak üzere toplumun kurtuluşunu ve yeni bir dünya kurmayı hedefleyen sosyalizmden kopuyor. Sol liberaller, yukarıda da işaret ettiğim gibi, bu kopuşla en çok iyiliksever bir kapitalizmi savunan alık demokratlara, dolayısıyla sistem içi bir akıma dönüşüyor.</p>

      <p class="paragraf-3">Burjuva demokrasilerine yönelik bütün eleştirilerini de geri çeken sol liberaller, böylece liberalizmle aralarında güçlü bir ortak zemin yaratıyor. Toplumsal eşitsizlik ve adaletsizlikleri bir şal gibi örten burjuva demokrasilerini, sınıflar ve çağlar üstü soyut bir kavram olarak ele alıyorlar. Toplumları bir önceki çağın değerler dünyasına iade etmek anlamına gelen dinsel ve etnik kimlik siyasetini, demokrasi mücadelesi diye görüyorlar. Demokrasiyi sınıflar üstü, maddi ve tarihsel temellerinden kopuk bir rejim olarak sunuyorlar. Demokrasi mücadelesini ise soyut ve kültürel eksenli bir yaklaşımla, etnik ve dinsel kimliklerin serbestisine indirgiyorlar.</p>

      <p class="paragraf-3">Sol liberaller, iddialarının aksine daha kapsayıcı, birleştirici ve enternasyonalist bir anlayış da getirmiyor. Tam tersine alt kültürlere ve etnisiteye dönüşü savunarak, insanlığı daha küçük ve birbirinden ayrışmış birimlere doğru iteleyerek ufalıyorlar. Dini, tarikatları, cemaatleri, yerel kültürleri, mezhepleri, etnik farklılıkları öne çıkarıyor ve “özgürlük” projesini söz konusu kesimlerin çıkarlarıyla sınırlıyorlar. Böylece insanların önünde neredeyse hemşeri dernekleri ve tarikatlar dışında gidebilecekleri yer kalmıyor.</p>

      <p class="paragraf-3">İsterseniz bu bölümü bir espriyle bağlayalım: Vladimir I. Lenin ünlü <span class="char-style-override-2">Sol Komünizm</span> kitabında dönem ve koşulları dikkate almayan aşırı solculuğu eleştirerek, onu “bir çocukluk hastalığı” olarak değerlendirir. Günümüzde sol içindeki en sağ eğilimi temsil eden sol liberalizm ise –belli bir yılgınlığı, siyasal korkaklığı ve yorgunluğu da içinde taşıdığı dikkate alınırsa– Lenin’e bir gönderme yapılarak pekâlâ “bir yaşlılık hastalığı” olarak nitelendirilebilir. Hani ne derler; her şakada bir gerçek payı vardır! (Bkz. Vladimir Ilyich Lenin, <span class="char-style-override-2">Sol Komünizm/Bir Çocukluk Hastalığı</span>, Çeviren: Muzaffer Kabagil, Sol Yayınları, 2. baskı, Aralık 1977, Ankara)</p>

      <p class="arabaslik-sol-1" id="toc_marker-2-5">1.5 - YENİ GERİCİ TARİHSEL BLOK</p>

      <p class="paragraf-3">Postmodernistler ve sol liberaller, yukarıda da birkaç kez vurgulandığı gibi, toplumu maddi temellerinden bağımsız, her şeyi kapsayan kültürel bir olgu olarak ele alıyor. Dahası kapitalizm yokmuş gibi davranıyorlar. Toplumu, ekonomik süreçlerden ve sınıf mücadelelerinden bağımsız, geleneklerin ve yerel kültürlerin belirlediği tüketim ve yaşam tarzı kalıpları içinde ele alıyorlar. Sınıf mücadelesini yok sayarak, siyasal amacı soyut bir demokrasi mücadelesiyle sınırlıyorlar.</p>

      <p class="paragraf-3">Bu görüşlere bireycilik ve hedonizm (hazcılık) eşlik ediyor. İnsan bir haz nesnesi olarak ele alınıyor ve bireye haz veren her şey “iyi” diye kabul ediliyor. Birey için iyi olan ise toplumsal bakımdan “ortak iyi” diye sunuluyor. Olayın komik tarafı da bin yıllık köhne liberal tezlerin “yeni” diye sunulması oluyor.</p>

      <p class="paragraf-3">Teşvik edilen bu tutuma ve siyasal pozisyona bir tür “kültürel solculuk” denilebilir. Çünkü sol, sınıf mücadelesi ve kapitalizm eleştirisinden koparılarak soyut bir demokrasi ve özgürlük savunuculuğuna indirgeniyor. İşte bu anlayış sol liberalizmin en önemli kaynaklarından birini oluşturuyor.</p>

      <p class="paragraf-3">Diğer taraftan muhafazakârlar, dinciler, liberaller ve postmodernist çevreler arasında kendiliğinden bir gerici tarihsel blok oluşuyor. Bu gerici tarihsel bloku dağıtmak ve kurdukları siyasal hegemonyayı kırmak için, Mahir Çayan’dan aldığım bir kavramı biraz farklılaştırarak ifade edersek eğer, ideolojik bir “öncü savaş” yürütmek gerekiyor. Elinizdeki kitabın bir amacı da bu mücadeleye katkıda bulunmaktır.</p>

      <p class="paragraf-3">Postmodernistler, liberaller ve sol liberaller, Aydınlanma ve moderniteyi eleştirerek toplumları da gerçekte maddi temelleri olmayan kültürel bir kategori olarak ele alıyorlar. Bu yaklaşımın kaçınılmaz bir sonucu olarak modernizm ve Aydınlanma ile kapitalizm arasındaki bağ da koparılıyor. Böylece postmodernizm, her türlü kapsayıcı kuramı, ilerlemeci ve kurucu projeyi reddederken insanlığı da geleceksizleştiriyor. İnsanı tarih yapan bir özne olmaktan çıkarıyor.</p>

      <p class="paragraf-3">Öte yandan postmodernizm ve sol liberalizm, esas olarak bir sosyalizm ve Marksizm eleştirisidir. Ancak, bu tavrını genel olarak modernite eleştirisi içinde gizler. Sosyalizmi ve sosyalist kuramı, tıpkı faşizm gibi modernitenin bir ürünü ve totalitarizm türü olarak görür. Bu toptancı yöntemi kullanan postmodernist sol liberaller, 1990’da sosyalist sistemin çözülmesini sadece tarihin değil, modernizmin de sonuna gelindiği şeklinde yorumladı. Onlara göre bir tarihsel evre olarak modernite kapanmıştı. Dolayısıyla moderniteyle birlikte onun ürünü olan Marksizmin çağı da geçmişti. Artık insanlık modernite sonrası (postmodern) bir tarihsel evreye giriyordu.</p>

      <p class="paragraf-3">Hepsi budur. Bütün bir çağ, bir tarihsel dönem, örneği bulunmayan bir insanlık deneyimi bu basitlikle açıklanır. Hem de başkaca hiçbir kanıt sunmadan, sadece bir tez olarak ileri sürülür. Bu görüşler sürekli tekrarlanarak genel bir kabule dönüştürülmek istenir.</p>

      <p class="paragraf-3">Postmodernistler ve neoliberaller, yukarıda da değindiğim gibi, “büyük anlatılar” dedikleri bütünsel/kapsayıcı kuram, ideoloji ve projeler ile totalitarizm ve diktatörlükler arasında da doğrudan bağ kurar. Onlara göre totalitarizm ve diktatörlükler işte bu “büyük anlatılar” denilen kurtuluş teorilerinin ürünüdür. Marksizm ve sosyalizm bu “büyük anlatılar” arasındaki en gelişkin ve sistematik örnektir. Böylece gerçek amaç ortaya çıkar; kapitalizm neredeyse Allah vergisi değişmez bir ilahi sistem olarak kabul edilir. Bu anlamda postmodernizm teolojik bir sol eleştirisidir. Ama bazı alık liberaller onu solculuk sanır.</p>

      <p class="alt">Modernitenin Devrimci Eleştirisi</p>

      <p class="paragraf-3">Sınıflar var olduğu, sınıf mücadelesi sürdüğü, toplumsal eşitsizlikler ve kapitalist sömürü devam ettiği sürece, postmodernist iddiaların kanıtlanması mümkün değil. Bu nedenle, kaynağını postmodernizmden alan sol liberalizmin başarılı olması da imkânsız. Çünkü postmodernistler ve sol liberallerin Aydınlanma ve modernite eleştirisi, tarihsel bağlamından kopuk, maddi temellere dayanmayan, kültürel eksenli ve soyuttur. Kapitalizmi aşmaya yönelik bir yol ve yöntem önermez, sadece onu yok sayarlar.</p>

      <p class="paragraf-3">Çünkü modernite ve kapitalizm tarihsel, siyasal ve kültürel olarak birbirinin hem ürünü hem de tamamlayıcısıdır. Samir Amin şöyle diyor:</p>

      <p class="bos-1"></p>

      <p class="paragraf-3">Modernite ve ona dahil olan liberal ideoloji, kapitalist gelişme sürecinde Rönesans’tan Fransız Devrimi’ne uzanan üç yüz yıllık dönemde Avrupa’da imal edildi. (…) Modernite, insanların önceki tarihsel dönemlerin geleneksel sosyal belirleyicilik boyunduruğundan kurtulma isteği ve çabasıdır. Böylesi bir özgürleşme de devlette, ailede, günlük yaşam ve üretim tarzının örgütlendiği toplulukta, iktidarı meşrulaştıran ne varsa reddini gerektirir. O zamana kadar söz konusu meşrulaştırmanın temelini, dini kaynaklı metafizik oluşturuyordu. O da modern siyasetin koşulu olan devletle dinin birbirinden ayrılmasını, radikal bir laikleşmeyi gerektiriyordu. Modernitenin kapitalizmle eşzamanlı olarak ortaya çıkması bir tesadüf değildi. (Samir Amin, <span class="char-style-override-2">age</span>. s. 46-47)</p>

      <p class="bos-1"></p>

      <p class="paragraf-3">Diğer taraftan belirtilmeli ki, kaba determinist yaklaşımların aksine, biz istemediğimiz takdirde kapitalizm kendiliğinden yıkılmayacak. Dolayısıyla kapitalizm aşılmadan gerçek anlamda modernitenin aşılması da mümkün değil. Bu nedenle (liberaller kusura bakmasınlar) moderniteye yönelik ve onu aşma yeteneğine sahip tek gerçek eleştiri sola aittir. Çünkü kapitalizme yönelik biricik devrimci eleştirinin kaynağı Marksizmdir. Bu anlamda tarihin ilk ve gerçek postmodernisti Karl Marx’tır.</p>
    </div>
  </div>
</body>
</html>
