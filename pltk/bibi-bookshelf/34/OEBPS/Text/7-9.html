<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-9.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-11">SONUÇ / SONSÖZ</p>

      <p class="alt">Yüz Yıl Ertelenen Hesaplaşma</p>

      <p class="paragraf-3">Tayyip Erdoğan, AKP iktidarını Cumhuriyet’i ve laikliği tasfiye etmekle eleştiren kesimlere büyük bir kinle saldırıyor. İktidarı boyunca fanatik bir İslamcı militan üslubuyla muhalifleri azarlamaya kalkıyor. AKP iktidarının dinci-faşist bir diktatörlük kurmaya çalıştığını söyleyenleri yukarıdan ve buyurgan edayla tersliyor.</p>

      <p class="paragraf-3"></p>

      <p class="paragraf-3">Toplam seçmen sayısının 56 milyon olduğu Türkiye’de, ancak 20 milyon 800 bin oy alarak 10 Ağustos 2014’te cumhurbaşkanı seçilen Erdoğan, adeta bir darbe rejimi lideri gibi hareket ediyor. Hilesiz, adil ve demokratik bir seçim yapılmadığını aklımızda tutarak belirtirsek eğer; toplam seçmenin ancak üçte birinin desteğini alan Erdoğan, 12 Eylül 2010 referandumundan sonra inşa etmeye başladıkları dinci faşizan rejimi bir diktatör olarak tamamlıyor. (Sadece İstanbul Kâğıthane’deki 50 seçim sandığının 36’sında hile yapıldığı mahkeme kararlarıyla kesinleşti.)</p>

      <p class="paragraf-3"></p>

      <p class="paragraf-3">Erdoğan, gündemin ilk sırasından inmeyen rejim tartışmalarına da yine dizginlenmemiş bir öfkeyle katılıyor. Erdoğan, kendisini ve partisini Cumhuriyet’in kazanımlarını yıkmakla eleştirenlere, aşağılayıcı bir üslupla “Kimsiniz siz ya!” diye saldırıyor. Bu sözleri her fırsatta tekrarlıyor; “Kimsiniz siz ya!” Ve devam ediyor, “Cumhuriyet sizin malınız değil, geçti o günler”. (Bkz. <span class="char-style-override-2">Hürriyet</span> vd. gazeteler, 31 Ekim 2013)</p>

      <p class="paragraf-3"></p>

      <p class="paragraf-3">Erdoğan “Cumhuriyet artık bizim” diyor. Güya “Cumhuriyet herkesin, 76 milyonun” demek istiyor, ama diyemiyor. Asıl söylemek istediği şu; “Cumhuriyeti sizden aldık, devlet artık bizim, haddinizi bilin”. Çünkü aynı konuşmayı yaklaşık sekiz ay sonra tekrar ediyor ve yine “Kimsiniz siz ya!” diye rövanşist bir üslupla öfke saçıyor. (Tayyip Erdoğan, Anadolu Ajansı, 11 Mayıs 2014, Afyonkarahisar konuşması tam metni)</p>

      <p class="paragraf-3"></p>

      <p class="paragraf-3">Azınlık oylarıyla cumhurbaşkanı seçildikten sonra da tutumunu sürdürüyor ve “Ben tarafsız cumhurbaşkanı olmayacağım,” diyor. Çünkü bütün diktatörler gibi mutlak doğruyu temsil ettiğini ve kendi dar siyasal programını toplumun tamamına dayatma hakkının olduğunu düşünüyor. Bu nedenle, Meclis’e türbanla girilmesini kolaylıkla, “dinin emri” diye savunuyor. Oysa tam da bu yaklaşım, demokrasinin ve pozitif hukukun değil, artık bu ülkede dinci bir diktatörlüğün ve dinsel dogmaların yürürlükte olduğunu gösteriyor. Yasaların kaynağının tartışılamaz, eleştirilemez, sorgulanamaz, değiştirilemez ve itiraz edilemez kutsal ilkeler, dini dogmalar olduğunu söylemek, burjuva anlamda da, genel anlamda da demokrasinin tam karşıtı bir politik pozisyona işaret ediyor.</p>

      <p class="paragraf-3"></p>

      <p class="paragraf-3">Böylece kadını aşağılayan, onun gerçek özgürlüğünü yok eden, ikinci sınıf bir insan olduğunun önsel olarak kabulüne dayanan ve en kapsamlı cinsiyetçi saldırı olan türban, bütün kavramların tersyüz edildiği bir ortamda, “özgürlük” sorunu gibi ele alınıyor. Kadın ve örtünme sorununun böyle çarpık bir anlayışla tartışılmasını sağlayanlar ise, esas olarak kendi yaşam tarzlarına ihanet eden liberaller oluyor.</p>

      <p class="paragraf-3"></p>

      <p class="paragraf-3">Immanuel Kant, Fransız Devrimi’nden iki yıl sonra Aydınlanma konusunda verdiği ünlü konferansında şunları söylüyordu:</p>

      <p class="paragraf-3"></p>

      <p class="paragraf-3">Aydınlanmanın temel noktasını, insanların bizzat kendilerinin sorumlu olduğu vesayet durumundan, özellikle din konularındaki vesayetten çıkmalarında görüyorum. Çünkü, dini vesayet tüm vesayetlerin hem en zararlısı hem de en onur kırıcısıdır. (Aktaran: Taner Timur, <span class="char-style-override-2">Marx-Engels ve Osmanlı Toplumu</span>, Yordam Kitap, 2012 İstanbul, s. 29)</p>

      <p class="paragraf-3"></p>

      <p class="paragraf-3">Ünlü Alman filozof ve felsefeci bu sözleriyle düz bir din karşıtlığına değil, kamusal düzenin ve hukukun hangi temellere dayanması gerektiğine, dolayısıyla iktidarın kaynağına işaret ediyor. Tartışılamaz ve sorgulanamaz kutsal değerlere dayanan dini vesayet rejimi ve din üzerinden hareketle toplumdan gelen baskı, devlet baskısıyla karşılaştırılamayacak kadar ağır bir kuşatma durumu oluşturuyor. Bu ülkede, “vurun kahpeye” olayının yaşanmadığı tek belde göstermek bile zordur. Artık bu vesayet, kuşatma ve baskı, devlet eliyle de uygulanacak. İşte AKP iktidarıyla sağlanan budur.</p>

      <p class="alt">Temel Çatışma Alanı Cumhuriyet</p>

      <p class="paragraf-3">Çankaya’ya tırmanan Tayyip Erdoğan’ın başbakanlığı devrettiği eski Dışişleri Bakanı Ahmet Davutoğlu, yeni görevi ilan edildiğinde yaptığı ilk konuşmada, “Restorasyon sürecini tamamlayacaklarını” söyledi. Hükümet hemen ardından aldığı kararla bir yönetmelik değişikliği yaparak bütün ortaöğretim okullarında türbanı serbest bıraktı.</p>

      <p class="paragraf-3"></p>

      <p class="paragraf-3">Davutoğlu, 2008’de Ergenekon soruşturmalarının bütün hızıyla devam ettiği günlerde de, “Yüz yıllık parantezi kapatacağız,” demişti. Böylece Davutoğlu eski rejimi, sadece Cumhuriyet öncesini değil, 1908 Devrimi’nin yıktığı Padişah Abdülhamit yönetiminde ifadesini bulan İslami düzeni, günün koşullarına göre yeniden ihya edeceklerini de (kuracaklarını) ilan etti.</p>

      <p class="paragraf-3"></p>

      <p class="paragraf-3">Davutoğlu, bu nedenle AKP iktidarıyla başlayan dönemi “restorasyon süreci” olarak değerlendiriyor. Tıpkı Fransız Devrimi’nden sonra Bourbon Hanedanı’nın bir karşıdevrimle yeniden iktidarı ve devleti ele geçirdiği dönem gibi. Zaten “restorasyon” kavramının siyasal anlamını da Avrupa’nın önemli kraliyet ailelerinden biri olan Bourbon Hanedanı’nın devrimin yıktığı eski düzeni onarma girişiminden alıyor.</p>

      <p class="paragraf-3"></p>

      <p class="paragraf-3">Bu nedenle liberallerin ileri sürdüğü gibi suni bir çatışma diye nitelendirilemeyecek Cumhuriyet tartışması ve “Cumhuriyet’in kazanımları” konusu, son yıllarda toplumdaki saflaşma ve siyasal çatışmanın merkezine oturdu. Cumhuriyet’in tarihsel kazanımlarını, insanlığın ilerici birikimini, laikliği, aklın özgürlüğünü ve bilimi savunmak ya da bütün bu değerlere karşı çıkmak sizin toplumsal ve siyasal konumlanışınızı da tayin eden en önemli belirleyen haline geldi. Liberalizmle lekelenen solun önemli bir bölümü, artık bir olgu haline gelen bu gerçeği görememekte ısrar ediyor. İdeolojik önyargılarına ve “teorinin grisine”, yaşamın gerçekliğini ve yeşilini feda ediyorlar.</p>

      <p class="paragraf-3"></p>

      <p class="paragraf-3">Oysa geniş yığınlar, Gezi Direnişi dahil toplumun her kesiminden muhalifler; bu ülkede özgürlüğün, demokrasinin ve adaletin toplumsal zeminini oluşturacak kesimler, büyük ölçüde söz konusu değerleri savunmak amacıyla sokaklara ve alanlara çıkıyor. Taşıdıkları pankartlara, bayraklara ve simgelere bakıldığında bu durum açıkça görülüyor.</p>

      <p class="paragraf-3"></p>

      <p class="paragraf-3">Örneğin 29 Ekim 2013 tarihide Cumhuriyet Bayramı nedeniyle yapılan ve milyonlarca yurttaşın katıldığı kutlamalar, Haziran/Gezi Direnişi’nin bir devamı, onun görece daha örgütlü bir ifadesi olarak gerçekleşti. Katılımcı sıradan insanlar bu durumu açıkça ifade etti. Bütün alanlardan, “Hükümet istifa” ve “Her yer Taksim, her yer direniş” sloganları yükseliyordu. Kürt düşmanlığı diye nitelendirilebilecek tek slogan bile atılmadı. Ayrıca 29 Ekim günü ve gecesi sokağa çıkan, alanlara akan ve gerektiğinde polisle çatışan milyonlarca insanın kendisini solda saydığını, en azından sola açık olduğunu da saptamak gerekiyor. Bu durum saptanmadan söz konusu geniş toplumsal kesimlerle doğru bir ilişki kurmak mümkün değil.</p>

      <p class="paragraf-3"></p>

      <p class="paragraf-3">Türkiye’nin içinden geçtiği bu tarihsel dönemecin özelliğini ve söz konusu temel çatışma alanını doğru şekilde kavramadan, bırakın siyaseti ve solculuk yapmayı, artık bu ülkede spor bile yapılamaz.</p>

      <p class="alt">Tarihsel Hesaplaşmaya Doğru</p>

      <p class="paragraf-3">Türkiye, bütün ülkeyi saracak bir hesaplaşmaya doğru gidiyor. Bütün ulus, kendisini oluşturan tüm unsurlarıyla iki çağ arasındaki bir yüksek gerilim hattında salınıyor. Siyasal İslamcı bir örgüt, kendilerine ve değerlerine ihanet eden, kendi cumhuriyetini yarı yolda bırakan güçlerin sağladığı olanaklarla büyük bir ülkeye el koymuş durumda.</p>

      <p class="paragraf-3"></p>

      <p class="paragraf-3"><span>Artık (2014 yılı itibarıyla) ülkede sadece siyasal İslamcı bir iktidar yok, yeni bir rejim var. Dinci-faşizan bir diktatörlük hüküm sürüyor. Toplum 200 yıllık bir tarihsel derinliği olan yönünü değiştirmeye zorlanıyor. Devletin ve toplumun seküler temeli imha ediliyor, 12 yıldır dinsel bir yeni zemin kuruluyor. Bir bakışla 64 yıllık, bir başka bakışla 34 yıllık karşıdevrim süreci tamamlanıyor.</span></p>

      <p class="paragraf-3"></p>

      <p class="paragraf-3"><span>Diğer taraftan, Cumhuriyet büyük ölçüde tasfiye edilmesine ve yerine “ılımlı” da olsa bir İslami rejim kurulması yolunda önemli adımlar atılmasına karşın, yeni düzen bütün kurumlarıyla henüz oluşturulmuş da değil. Diğer bir ifadeyle dinci gericilik Birinci Cumhuriyeti yıktı, ama ikincisini kuramadı. Bu başarısızlığın temelinde, karşıdevrimci hareketin insanlığın ve toplumun ilerleme dinamiğiyle çatışan ve tarihsel bakımdan gericiliği temsil eden toplumun en geri güçlerine dayanması yatarken; aynı zamanda çapsızlık, cahillik, donanımsızlık, bilimsel bilgiye yabancılık, dogmatizme esaret ve yeteneksizlik gibi etkenler de rol oynuyor.</span></p>

      <p class="paragraf-3"></p>

      <p class="paragraf-3"><span>Dolayısıyla dinci-faşizan diktatörlüğün temelleri sağlam bir zemine oturmuyor. Her şey son derece kararsız bir dengeye dayanıyor ve deyim uygunsa yeni düzenin (ya da Ilımlı İslam rejiminin) kuruluşu bıçak sırtında ilerliyor. Çünkü Haziran/Gezi Direnişi bütün hesapları bozmuş, liberal ve muhafazakâr illüzyonu dağıtmış durumda.</span></p>

      <p class="paragraf-3"></p>

      <p class="paragraf-3">Ülke ve toplum bu yükle, kendisini bir önceki çağın dünyasına çeken bir güçle yoluna devam edemez. Toplumsal ve tarihsel ilerleyişini sürdürmek isteyen, böyle bir nesnel dinamiğin itilimi altındaki bir ülke ve toplum, kendisini geriye, bir önceki çağın değerler dünyasına çekmeye çalışan bir gücün baskısı altında yaşadığı sıkışmayı daha fazla taşıyamaz. Bir tercih yapmak ve bir karar vermek zorunda.</p>

      <p class="paragraf-3"></p>

      <p class="paragraf-3"><span>Ya bütün tarihsel kazanımlarını kaybederek bir önceki çağa iade edilecek ya da tarihsel ilerleyişinin ve Aydınlanma yürüyüşünün önündeki engeli sonsuza kadar ortadan kaldıracak. Türkiye’nin geldiği çatal, toplumun karar vermesi gereken tarihsel kavşak budur.</span></p>

      <p class="paragraf-3"></p>

      <p class="paragraf-3"><span>İşte bu nedenle bütün ülke ve toplum yaklaşık 100 yıldır ertelenerek, birikimli şekilde bugüne kadar gelen bir hesaplaşmayı tamamlamak zorunda. Biz istesek de istemesek de toplum, içsavaş potansiyelini de içinde taşıyan böyle bir kırılma noktasına doğru gidiyor. Çünkü, gerek 1908 Hürriyet, gerekse 1923 Cumhuriyet devrimleri, bir önceki çağın değerleri ve kurumlarıyla hesaplaşmayı tamamlamadı. Tamamlayamadı… Dolayısıyla hesap kapatılmadı. Defter hâlâ açık. Durum böyle olunca, önceki yüzyıldan devredilen tarihsel yük, bugün bütün toplumun üzerine bir karabasan gibi çökmüş durumda. Bu hesap görülüp defter kapatılmadan, dinciliğin tarihsel eleştirisi tamamlanmadan ve karşıdevrim güçlerinin tasfiyesi kesin ve tartışılmaz şekilde gerçekleştirilmeden toplumun yoluna devam etmesi imkânsız.</span></p>

      <p class="paragraf-3"></p>

      <p class="paragraf-3"><span>Artık ortak hiçbir zemin yok. Spordan sanata, iş ve çalışma dünyasından medyaya, toplumsal yaşam alanlarından kültüre, gündelik yaşamdan siyasete kadar her düzeyde sert bir kopuş yaşanıyor. İslamcılar 100 yılda kendiliğinden oluşan uzlaşmayı, toplumun aldığı ortalamayı yıktı. İslamcı iktidar, toplumu, ağırlık merkezi din olan yeni bir ortalama almaya zorluyor.</span></p>

      <p class="paragraf-3"></p>

      <p class="paragraf-3"><span>İktidarı ve devleti ele geçirenler dinmeyen bir intikam duygusu, kin ve küstahlıkla kendi dışındaki herkese, her şeye, her muhalife, her değere, özellikle sol, sosyalist, cumhuriyetçi ve yurtsever güçlere saldırıyor. Büyük bir yağma düzeni kurarak ölçüsüz servetler edindikleri halde, ayın sonunu zor getiren ama sadece kitap okuyup tiyatroya gittiği için bir öğretmene “seçkin” diye hakaret edip yükleniyorlar. Kendileri mazlum ve halktan insanlar, bir eğitim emekçisi olan öğretmen ise seçkin oluyor. Özetle bütün ölçüler kaçmış durumda.</span></p>

      <p class="paragraf-3"></p>

      <p class="paragraf-3"><span>Hiçbir sistem ve rejim kesin bir hesaplaşma yaşamadan, son ve sert bir çatışmadan geçmeden bütünüyle yıkılmaz. Dolayısıyla böyle bir hesaplaşma yaşanmaksızın ne dinci-faşizan düzen ne de cumhuriyet yeniden ve sağlam temellerde kurulamaz.</span></p>

      <p class="paragraf-3"></p>

      <p class="paragraf-3"><span>AKP iktidarının, Ergenekon ve Balyoz davalarıyla toplumu sindirdiği ve bu nedenle daha da ilerleyebileceği gibi bir sonuç çıkardığı anlaşılıyor. Oysa çok yanılıyor. Gezi/Haziran Direnişi’nden gerekli dersi almadığı görülüyor.</span></p>

      <p class="paragraf-3"></p>

      <p class="paragraf-3"><span>Türkiye’de gericiliğe karşı büyük bir toplumsal dalga şekilleniyor. Bütün veriler çok güçlü bir karşı koyuşun geldiğini gösteriyor. Toplum siyasal aktörlerin tutumlarından bağımsız olarak tarihsel bir hesaplaşmaya doğru gidiyor. Gezi/Haziran İsyanı asıl olarak böyle bir hesaplaşmanın ilk dışa vurumuydu. Gezi/Haziran isyanının sola rağmen gerçekleştiğini ve öngörülemediğini unutmamak gerekiyor. Bütün sorun bu dalganın örgütsüz ve öndersiz olmasından kaynaklanıyor. İsyanın yine yenilgiyle sonuçlanmaması ve toplumun bir kez daha yanımızdan akıp gitmemesi için devrimci bir müdahale gerekiyor. Çünkü biz görsek de görmesek de tarih böyle bir hesaplaşmanın gerçekleşeceği kavşağa doğru akıyor.</span></p>

      <p class="paragraf-3"></p>

      <p class="paragraf-3"><span>Ancak, AKP iktidarı ve Erdoğan eline geçirdiği güçten emin görünüyor. Bu nedenle öfkeyle kendisinden olmayanları “Siz kimsiniz ya!” diye aşağılamaya devam ediyor. Üstelik 10 Ağustos 2014 tarihinden itibaren bunu Cumhurbaşkanlığı makamından yapıyor.</span></p>

      <p class="paragraf-3"></p>

      <p class="paragraf-3"><span>Öyle anlaşılıyor ki, “biz kimiz” sorusuna doğru yanıtı verdiğimiz takdirde, bu ülke ve bu halk diktatörü fazla bekletmeyecek ve “bizim kim” olduğumuzu ona anladığı dilden anlatacak. Onu bu kez liberalleri de kurtaramayacak. Göreceksiniz.</span></p>
    </div>
  </div>
</body>
</html>
