<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_19"><span class="calibre4">Kim bu Adil <span class="calibre4">Ongen ?</span></span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Hanefi Avcı'nın sözlerini 6 Mart 1997 günlü Hürriyet'le yer alan köşeme aktardım. İki gün sonra Gülçin Telci daha geniş kapsamlı bir haber yaptı.</span></p>

      <p class="MsoNormal"><span class="calibre2">Ve 12 Mart 1997 günü, Adil Ongen Alaattin Çakıcı'nın talimatıyla silahlı saldırıya uğradı. İstanbul Menkul Kıymetler Borsası Başkanı Tuncay Artun'un danışmanı ve Loby</span></p>

      <p class="MsoNormal"><span class="calibre2">Halkla İlişkiler Şirketi kurucusu Adil Ongen 12 Mart günü saat 12.00 sıralarında Balmumcu, Yener Sokak'ta İş Bankası Bloklarında kalan bir tanıdığını ziyarete gitti.</span></p>

      <p class="MsoNormal"><span class="calibre2">Ongen bir süre sonra dışarı çıkıp otoparkta bulunan 34 KNK 90 plakalı Mercedes'ine bindiği sırada ortaya çıkan kimlikleri belirsiz iki kişi otomobili çapraz ateşe tuttular. Zırhlı Mercedes'in arka camı tuzla buz olurken, koltuğa yatan Ongen, yara almadan kurtuldu.</span></p>

      <p class="MsoNormal"><span class="calibre2">Otomobilden inerek silahını çekip saldırganlara ateş açan koruması, emekli polis Hüseyin Yolcu ise kalbinin yanına ve bacağına isabet eden kurşunlarla yaralandı. Saldırganlar hızla olay yerinden kaçtılar.</span></p>

      <p class="MsoNormal"><span class="calibre2">Yolcu çevreden yardıma gelenler tarafından hemen Şişli Etfal Hastanesine kaldırıldı. Ongen ise Asayiş Şubesine götürüldü.</span></p>

      <p class="MsoNormal"><span class="calibre2">Saldırıyı yaralanmadan atlatan Adil Ongen, 1980'li yılların başında Yapı Kredi Bankasının Karaköy Şube Müdürüydü. Daha sonra bu görevden ayrılarak işadamı Mehmet Üs- tünkaya ile çalışmaya başladı.</span></p>

      <p class="MsoNormal"><span class="calibre2">Tansu Çillerin başbakanlığı döneminde ekonomik birimlere kilit tayinlerde etkili oldu. Hatta MİT Kontr Terör Dairesi Başkanı Mehmet Eymür'ün yemden göreve dönmesini sağladı.</span></p>

      <p class="MsoNormal"><span class="calibre2">İstanbul polisi Ongen saldırısından sonra işi sıkı tuttu, Çakıcı'nın adamlarını kısa sürede yakaladı. İstanbul Cumhuriyet savcılarından Ergün Koyuncuoğlu olayla ilgili olarak hazırladığı iddianamede Türk Ticaret Bankası operasyonuna da değindi... Anadolu Ajansı'nın konuyla ilgili haberini yorumsuz aktarıyoruz:</span></p>

      <p class="MsoNormal"><span class="calibre2">"Erol Evcil'in Türk Ticaret Bankasını satın almak istediği belirtilen iddianamede, bankanın genel müdür muavinlerinden Burhan Ünlüusta'nın bu işe rıza göstermediği ifade ediliyor. Erol Evcil'in, Ünlüusta'nın yakın arkadaşı olan Adil</span></p>

      <p class="MsoNormal"><span class="calibre2">Öngen'i, bu işe aracılık etmesi için iknaya çalıştığı, ancak kabul etmemesi üzerine tehdit ettiği ve Alaattin Çakıcıyı kiraladığı belirtiliyor. İddianamede, Çakıcının, telefonla tehdidine rağmen bu işi yapmayacağını bildiren Adil Öngen'in vurulması için Adnan Çiçek ve Kenan Ali Gürsel'e talimat verdiği kaydediliyor. İddianamede, Çiçek ve Gürsel'in de, soruşturma kapsamında olan ve henüz açık kimliği tespit edilemediği için haklarında dava açılamayan Hüseyin Ün ile diğer sanıklar Sinan Zembil, Mehmet Mustafa Bingöl, Murat Özer ve Tanju Atlıhan'ı bu iş için kiraladıkları ifade ediliyor. Olay günü Hüseyin Ün, Mehmet Mustafa Bingöl ve Sinan Zembil'in, Adil Öngen'in yazıhanesinden çıkarak otomobiline bindiğinde tabancaları ile saldırarak 25-30 el ateş ettikleri kaydedilen iddianamede, Murat Özer ve Tanju Atlıhan'ın da arkadaşlarını bir otomobilde bekledikleri belirtiliyor."</span></p>
    </div>
  </div>
</body>
</html>
