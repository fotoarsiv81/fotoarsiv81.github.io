<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_34"><span class="calibre4">ÇETELER OLMASIN DİYE</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Sonuç olarak Susurluk Çetesi'nin ortaya koyduğu gerçek açıktır: Türkiye, acemi ve basiretsiz siyasetçiler tarafından yönetilirken, devletin herhangi bir biriminde özel çıkar peşinde koşan çete kurulması zor değildir.</span></p>

      <p class="MsoNormal"><span class="calibre2">Susurluk çetesinden çıkarılacak dersler vardır. Çetelerin insan, silah, belge ve mali kaynaklarının kesilmesi zorunludur.</span></p>

      <p class="MsoNormal"><span class="calibre2">Çetenin insan malzemesi</span></p>

      <p class="MsoNormal"><span class="calibre2">Güneydoğu savaşı büyük kentlere önce terör ihraç etti. Ardından yoğun göçlerle kentli yaşam biçimini değiştirdi. Sonunda gökdelen demokrasisi, aşiret düzenine teslim oldu<span>..</span> Şimdi isyan eden kentsoylu, kendi kazdığı kuyuya düştü. Çünkü suçun, suçluyla önlenmesi çabalarına ses çıkarmadı, göz yumdu.</span></p>

      <p class="MsoNormal"><span class="calibre2">Oysa eşkıyanın ülkeye hükümdar olması öyle başladı. Açın haritayı, Güneydoğu'nun sancılı illerinden birine parmağınızla dokunun. Hangisini seçseniz fark etmez.</span></p>

      <p class="MsoNormal"><span class="calibre2">PKK ile mücadelede insan manzarası ve malzemesi aynıdır.</span></p>

      <p class="MsoNormal"><span class="calibre2">Özel Harekât Dairesi'ne bağlı polisler... Dağdan düze inen ve devlete çalışan, itirafçı diye anılan eski PKK militanları... Yerel muhbirler...</span></p>

      <p class="MsoNormal"><span class="calibre2">Bu kadroyu devlet bilir, gazeteci bilir de PKK bilmez mi?</span></p>

      <p class="MsoNormal"><span class="calibre2">Tabii bilir. Bu kişileri ortadan kaldırmaya çalışır.</span></p>

      <p class="MsoNormal"><span class="calibre2">O yüzden itirafçı ve muhbirler ilk fırsatta bölgeyi terk edip, daha kalabalık ve güvenli büyük kentlere sığınmaya uğraşır.</span></p>

      <p class="MsoNormal"><span class="calibre2">Emrinde çalıştığı kamu görevlisinin tayini çıktığında peşine takılır. Polisi, memuru ağa beller, aşiret düzeninde maaş bekler.</span></p>

      <p class="MsoNormal"><span class="calibre2">Güneydoğu'da edindiği aşiretiyle birlikte Batı'ya göçen kamu görevlisi, özel ordusunu beslerken zorlanır. Kimisi yasadışı yollara sapar, gazetelere "Polis-mafya işbirliği" haberleriyle manşet olur...</span></p>

      <p class="MsoNormal"><span class="calibre2">Akıllısı aşiretin faturasını yine devlete yıkar.</span></p>

      <p class="MsoNormal"><span class="calibre2">Örtülü ödenekten maaş ödetir.</span></p>

      <p class="MsoNormal"><span class="calibre2">1993 Eylül ayının ilk haftası, Sabah gazetesi tarafından <span>ortaya,atılan</span> bir iddianın tartışması ile geçti.</span></p>

      <p class="MsoNormal"><span class="calibre2">Gazete, uzun yıllar Olağanüstü Hal Bölge Valiliği görevini yürüten Hayri Kozakçıoğlu'na İstanbul Valiliği'ndeki banka hesaplarını sordu.</span></p>

      <p class="MsoNormal"><span class="calibre2">"İstanbul Valiliği-Hayri Kozakçıoğlu" adına Vakıflar Bankası Sirkeci şubesinde açılan hesaplara, Bölge Valiliği'nden 2 milyar lira aktarıldığı iddia edildi. Bu işlem nedeniyle Başbakan Tansu Çiller, İstanbul Valisi'ni istifaya davet etti.</span></p>

      <p class="MsoNormal"><span class="calibre2">Kozakçıoğlu'nun yardımına Cumhurbaşkanı Süleyman Demirel yetişti. Milliyetten Fikret Bila'ya banka hesaplarını anlattı:</span></p>

      <p class="MsoNormal"><span class="calibre2">"Bunlar Örtülü Ödenek'ten gönderilen paralardır. Devlet işleri için gönderilmiştir. Valinin adına da, valiliğin adına da hesap açılabilir. Bazı durumlarda valinin adına da hesap açılması söz konusudur. Ama paralar devlet işi içindir. Ancak kimlere ödendiği açıklanamaz. Açıklanırsa devlet sıkıntıya girer..."</span></p>

      <p class="MsoNormal"><span class="calibre2">Kozakçıoğlu da savunmasında, 8 milyarlık banka hesabının 2 milyar liralık bölümünün istihbarat çalışmalarına harcandığını açıkladı.</span></p>

      <p class="MsoNormal"><span class="calibre2">Aradan üç yılı aşkın süre geçti. Susurluk skandali sırasında Hayri Kozakçıoğlu, o tarihte istifasını isteyen Tansu Çiller'in Genel Başkan Yardımcısı, Süleyman Demirel hâlâ Cumhurbaşkanı idi...</span></p>

      <p class="MsoNormal"><span class="calibre2">Güneydoğu'daki itirafçıların büyük bölümü Hanefi Avcı'nın koordinasyonuna bırakıldı.</span></p>

      <p class="MsoNormal"><span class="calibre2">Hanefi Avcı, Diyarbakır'da istihbarat şube müdürlüğü yaptığı dönemde itirafçılar konusunda devletin tüm birimleri arasındaki koordinasyonu sağlıyordu. Bu görevde <span>aralıksız</span> 8 yıl çalışan Avcı, Necdet Menzir'in Emniyet Müdürlüğü, Kozakçıoğlu'nun Valiliği sırasında İstanbul'a tayin edildi. Dört yıla yakın İstanbul'da çalıştı.</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Devletin kaynakları ile beslenen itirafçılar sözde hapis yatarken zamanlarının çoğunu dışarda geçirirler. Bu yüzden suç işlediklerinde kanıtlanması zordur. Çünkü olay anında hapishanede oldukları ileri sürülür. CHP Milletvekili Sabri Ergül Susurluk skandali ile birlikte İçişleri Bakanlığı'na yönelttiği soru önergesiyle kaç tane itirafçının polis tarafından cezaevi dışına çıkarıldığını sordu.</span></p>

      <p class="MsoNormal"><span class="calibre2">İçişleri Bakanlığı'nın yanıtı ilginçti. 680 itirafçıdan 651'i kolluk güçleri tarafından cezaevinden dışarı çıkarılmıştı. ANKA'nın haberine göre, İçişleri Bakanlığı tarafından CHP'li Sabri Ergül'e gönderilen yazılı yanıtta, pişmanlık yasasından yararlanmak için yetkili makamlara 2 bin 992 kişinin başvurduğu, bunlardan 680'ine İçişleri Bakanlığı'nın olumlu görüş bildirdiği, olumsuz görüş bildirilenlerin sayısının da 2 bin 235 olduğu belirtildi.</span></p>

      <p class="MsoNormal"><span class="calibre2">OHAL Yasası uyarınca "ifadesine başvurulmak üzere" cezaevlerinden 651 kişinin zabıtaca alındığı bildirildi. Yanıtta, ceza ve tutukevlerine 581 kişinin iade edildiği, halen 70 kişinin zabıtanın elinde olduğu açıklanırken, "zabıtaca alınan kişilerden ayrı ayrı ve peşpeşe süre alma, uzatma şeklinde de olsa zabıtanın elinde 10 günden fazla kalan 389 kişi olduğu" belirtildi. İçişleri Bakanlığı'nın yanıtında, zabıtaca alındığı ilin dışına çıkarılan itirafçı sayısının da 6 olduğu açıklandı.</span></p>

      <p class="MsoNormal"><span class="calibre2">Bakanlığın yanıtında, itirafçı işlemi gören kişilerden, sonradan yeni suç işleyenler hakkında soruşturma açılan kişi sayısının 12, itirafının gerçek dışı olduğu belirlenerek itirafçı statüsüne son verilenlerin sayısının da 10 olduğu kaydedildi. Bakanlığın yanıtına göre, ceza ve tutukevinden alındıktan sonra zabıta elinde iken "olay, çatışma, kaza ve başka nedenlerle" de 4 itirafçı öldü.</span></p>

      <p class="MsoNormal"><span class="calibre2">* ** *</span></p>

      <p class="MsoNormal"><span class="calibre2">Yine Meclis'te dönemin İçişleri Bakanı Meral Akşener tarafından yanıtlanan başka bir soru önergesi, koruculuğun bölgede nasıl geçim kaynağı haline geldiğini gösteriyor. Ayrıca sözde terörle mücadele eden korucuların aslında suç makinesine döndüğünü sergiliyor.</span></p>

      <p class="MsoNormal"><span class="calibre2">Akşener, DSP İzmir Milletvekili Hakan Tartan'ın yazılı soru önergesini yanıtlarken, DYP Şanlıurfa Milletvekili Sedat Bucak'ın lideri olduğu Bucak aşiretine mensup 89 geçici köy korucusu ve 345 gönüllü köy korucusunun görev yaptığını belirtti. Akşener, geçici köy korucusu olarak görev yapanlar için Bucak aşiretine aylık toplam 1 milyar 216 milyon 185 bin lira ödendiğini açıkladı. Akşener, Şırnak ve Silopi ilçesinde de Tatar aşiretine mensup 275 geçici köy korucusu ve 78 gönüllü köy korucusunun görev yaptığını, kendilerine aylık toplam 4 milyar 335 milyon 375 bin lira ödendiğini kaydetti.</span></p>

      <p class="MsoNormal"><span class="calibre2">Akşener'in verdiği bilgiye göre, 1985 yılından bu yana terör, asayiş ve kaçakçılık gibi suçlarla ilgili olarak 3 bin 498 geçici köy korucusunun işine son verildi. Geçici köy korucularının işlediği suçlar arasında gasp, soygun, öldürme, yaralama, meskene ve araçlara silahlı tecavüz, adam kaçırma, kasten ev ve ot yakma, yardım ve yataklık gibi suçların yanısıra hayvan hırsızlığı, kız kaçırma, uyuşturucu ve silah kaçakçılığı da bulunuyor.</span></p>

      <p class="MsoNormal"><span class="calibre2">Korucular giderek zenginleşiyor. Örneğin <span>Hakkari'de</span> 1996 yılı vergi rekortmeni, Çukurca İlçesi Çığlı Köyü'nde koruculuk yapan ve Yüksekova çetesiyle bağlantısı olduğu gerekçesiyle Diyarbakır DGM'ce tutuklanan İsmet Ölmez çıktı. Hakkâri'deki askeri birliklerin gıda maddeleri ihalelerine <span>müteahhit</span> olarak giren ve özellikle Dağ Komando Tugay Komutanlığı iaşelerinin karşılanmasını üstlenen, 8 çocuklu Korucubaşı İsmet Ölmez, 1996 yılı gelirinden ödeyeceği 5 milyar 166 milyon 930 bin lira ile ilin vergi rekortmeni oldu.</span></p>
    </div>
  </div>
</body>
</html>
