<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_13"><span class="calibre4">Meşhur "MİTRaporu "hadisesi</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">1987 yazında Türkiye'de siyasi tansiyon çok yüksekti. Turgut Özal siyasi yaşamının en büyük kumarını oynadı, 12 Eylül öncesi siyasi liderlerin politika yasaklarını halkoyuna sundu.</span></p>

      <p class="MsoNormal"><span class="calibre2">Tam referandum günü Hürriyet'in manşeti Özal'ı kızdırdı.</span></p>

      <p class="MsoNormal"><span class="calibre2">Gazete Banker Bako'nun çıkardığı sahte tahvilleri soruşturmasında ihmali görülen İstanbul Mali Polis Müdürü Cevdet Saral'ın Bingöl'e atanması haberini kullanmıştı. Gazeteye göre, bu sürgünün ardında yatan telaş Bako'nun Korkut Özal'ı da dolandırdığı iddiasıydı.</span></p>

      <p class="MsoNormal"><span class="calibre2">Turgut Özal sadece gazete hakkında toplatma kararı çıkartmakla kalmadı, Banker Bako olayının perde arkasının araştı- nlması talimatını verdi. Özal'ın yakın çevresine göre, o dönemde DYP Genel Başkanlığı'nı "emaneten" yürüten Hüsamettin Cindoruk'un ismi de Banker Bako olayına karışmıştı.</span></p>

      <p class="MsoNormal"><span class="calibre2">İlginç rastlantıya bakın ki, hemen hemen aynı tarihlerde dönemin MİT Müsteşarı Hayri Ündül, o tarihte MİT Kaçakçılık Dairesi Başkanlığı görevini yürüten Mehmet Ey- mür'den İstanbul'daki yeraltı dünyası ve kaçakçılıkla ilgili kapsamlı bir rapor istedi. Eymür, Bir MİT Mensubunun Anıları, Analiz isimli kitabında raporun öyküsüne birkaç cümle ile değiniyor: "Bir hayli <span>dejenere olan</span> bu konuya kitabımda fazlaca yer vermeyeceğim. Sadece bu raporun ne ilk ne de son olduğunu, bunun MİT'in rutin işleri arasında bulunduğunu, bu raporun şanssızlığının açığa çıkmış olması ve benim kabahatimin de MİT Müsteşarı Hayri Ündül'ün benden bilgi isteği üzerine işgüzarlık edip çok kapsamlı çalışma yapmam olduğunu ifade edebilirim..."</span></p>

      <p class="MsoNormal"><span class="calibre2">Mehmet Eymür, Müsteşarın istediği raporu 10 Kasım 1987 tarihinde tamamladı. Müsteşar görevde olmadığı için <span>vekalet</span> eden Hiram Abas'a sundu. Mehmet Eymür'ün çok sevip saydığı Abas, raporu beğendi ve Müsteşar'a arz edilmesini kararlaştırdı. (Raporun tamamı için Ek-2'ye bakınız.)</span></p>

      <p class="MsoNormal"><span class="calibre2">Mehmet Eymür o tarihte Cumhurbaşkanlığı Köşkü'nde çalışan ve Kenan Evren'in damadı olan Erkan Gürvit'e de raporun bir kopyasını bilgi için sundu. 21 Aralık 1987 günü raporun kamuoyuna sızdığının ilk işareti alındı. Dönemin Emniyet Genel Müdürü Saffet Ankan Bedük yine MİT Müsteşarlığına <span>vekalet</span> eden Hiram Abas'a yolladığı yazıyla raporun eline geçtiğini belirtiyor, iddialarla ilgili kanıtları istiyordu. Daha sonra DYP saflarından siyasete girecek Genel Müdür Bedük'ün telaşı boşuna değildi. Çünkü raporda özellikle İstanbul polisiyle ilgili çok ağır iddialar vardı.</span></p>

      <p class="MsoNormal"><span class="calibre2">7 Şubat 1988 tarihinde 2000'e Doğru dergisinde yayımlanan MİT raporu siyasi gündemi altüst etti. Hükümet önce raporun varlığını <span>inkar</span> etti. Ardından "sadece etüd çalışması" diye savunmaya kalktı. Sonunda rapordaki iddiaları araştırmak üzere Başbakanlık Teftiş Kurulu'nu görevlendirmek zorunda kaldı. Raporda, İstanbul polisi, mafya ve hayali ihracat bağlantısıyla ilgili iddialar dikkat çekiciydi:</span></p>

      <p class="MsoNormal"><span class="calibre2">"İstanbul polisi ile Mafya bağlantısını kuran kişi emekli Cinayet Masası Amiri Ahmet Ateşli olup, Ahmet Ateşli'nin halen İstanbul polisinin üzerinde Emniyet Müdürü'nden fazla bir etkinliği bulunmaktadır. (...) Esasen Ankara'da bulunduğu dönemde Kürt Ahmet ve Kemal Horzum'la yakın münasebeti dikkati çeken Ünal Erkan'ın İstanbul'a tayini bir hayli <span>polemiklere</span> sebep olmuş ve Sayın Başbakan Özal'a iyi bir şekilde takdim edilmesi ve Başbakanca desteklenmesi üzerine kadrosuyla birlikte tstanbul Emniyet Müdürlü- ğü'ne verilmiştir. (...) Ünal Erkan'ın ekibine ayak uyduramayan Kemal Yazıcıoğlu kadrodan dışlanmış ve Ankara'ya Teftiş Kurulu'na verilmiştir. Kadro dışındaki Mehmet Ağar ise Ünal Erkan'ın en yakın mesai arkadaşı haline gelmiştir. İfade edildiğine göre, son 20 yıl içinde bu dönem kadar İstanbul'un kanunsuz ve kontrolsüz kaldığı yeraltı dünyasının bu kadar himaye gördüğü dönem görülmemiştir..."</span></p>

      <p class="MsoNormal"><span class="calibre2">"Mehmet Ağar, Fındık Kralı diye bilinen Lokman Kon- dakçı'yı bir yeraltı grubuna dövdürmek ve daha sonra himayesine almak suretiyle Lokmanla yakınlık kurmuş, keza hayali ihracatın büyük isimlerinden Turan Çevik'e de baskı kurdurarak aynı yakınlığı sağlamıştır. Yeraltı dünyasını An- kara'daki üst düzey bürokratlara da Mehmet Ağar <span>empoze etmekte</span> ve Turan Çevik, Fevzi Öz, Necdet Ulucan gibi ünlü isimleri üst düzey bürokratlarla hatta bakanlarla tanıştırarak bağlantılarını sağlanlaştırmakta, faaliyetini legalize. <span>etmektedir</span>."</span></p>

      <p class="MsoNormal"><span class="calibre2">"Ünal Erkan ve Mehmet Ağar'ın gizli ve önemli buluşmalarını yaptıkları Etiler Ulus Mahallesi'nde ve Kadıköy Bos- tancı'da iki ev vardır. Ulus mahallesindeki ev Diyarbakırlı Vekin Aktan'ın üzerine olup, parası Behçet Cantürk tarafından ödenmektedir."</span></p>

      <p class="MsoNormal"><span class="calibre2">"Mehmet Ağar, Nihat Camadan, İsmail Taşkafa, Ziver Öktem ve Necati Altıntaş'ın gayrimeşru paralan Mehmet Ağar'ın dayısı Yılmaz Akçadağ ile ortağı E.G'a verilmekte bu şahıslar da paraları büyük işadamlarına vererek faiz almaktadırlar... Mehmet Ağar'a ait 18 ev ve arsa tapusu dayısı Yılmaz Akçadağ'ın boşanmış olan eşi Şükran Akçadağ'ın üzerindedir. Dayısının eski eşi bu tapuların üzerinde gözükmesinden rahatsızdır."</span></p>

      <p class="MsoNormal"><span class="calibre2">"Mehmet Ağar'ın Turan Çevik, Burak Sağman, bazı bürokratlarla ortak hayali ihracat işleri vardır. Mehmet Ağar'ın bu işlerini Ankara'ya gidip gelen şoförü polis memuru Necdet takip etmektedir. (...) Turan Çevik, Burak Sağman, bazı bürokratlar ve artist Nazan Şoray 1986 sonlarında Ankara Başkent Gazinosu'nda birlikte görülmüşler, bunu takip eden günlerde Burak Sağman'ın yönetim kurulu başkam olduğu Atlas AŞ'nin Antalya'da bir gemide yakalanan 80 milyarlık hayali ihracat olayı meydana çıkarılmıştır. Olayın kapanması için Mehmet Ağar ve Turan Çevik'e yakın bir Devlet Bakanı teşebbüslerde bulunmuşlardır."</span></p>
    </div>
  </div>
</body>
</html>
