<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_8"><span class="calibre4">"Uluslararası İlişkiler "</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Papa suikastinden yaklaşık yedi ay sonra 22 Şubat 1982'de Mehmet Şener ve Abdullah Çatlı İsviçre'nin Zürih kentinde polis tarafından yakalandı. Mehmet Şener'in üstünden Durmuş Unutmaz, Abdullah Çatlı'dan Mehmet Tarel isimlerine düzenlenmiş sahte pasaportlar çıktı. Çatlı ve Şener uyuşturucu kaçakçılığından iki gün sorgulandılar. Çatlı serbest bırakıldı, Şener, hakkında Interpol bülteniyle arama emri olduğu için polisin elinde kaldı.</span></p>

      <p class="MsoNormal"><span class="calibre2">Bazı Türk kaynaklan Zürih'te Oral Çelik'in de Şener ve Çatlı ile birlikte yakalandığını iddia ettiler. Ama Çatlı'nın ifadesinden Çelik'in onlardan bir ay kadar önce yakalanıp serbest bırakılmış olduğu anlaşılıyor.</span></p>

      <p class="MsoNormal"><span class="calibre2">Roma Mahkemesi'nin 25 Eylül 1985 tarihli 42'nci oturum tutanaklarını birlikte okuyalım:</span></p>

      <p class="MsoNormal"><span class="calibre2">"Başyargıç Santiapichi, Çatlı'ya sordu:</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Suikast girişiminden sonra hiç Oral Çelik ile görüştünüz mü? Ağca, suikast ödülü olarak kendisine 3 milyon mark söz verildiğini ve parayı Münih'ten kiralanan bir otomobille Çelik'in Roma'ya getirdiğini söyledi<span>....</span></span></p>

      <p class="MsoNormal"><span class="calibre2">Abdullah Çatlı yanıtladı:</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Oral Çelik'in üstünde hiç Alman markı görmedim. Hiç Münih'te bulunmadı. Ben buraya kimseyi korumaya gelmedim. Bizi bu davada kuklaya çevirmek istiyorlar. Bize para vaat ettiler. İstediklerini söylemezsek bizi tutuklamakla tehdit ettiler. Oral Çelik, ben ve Mehmet Şener tutuklanmadan bir ay önce Zürih'te Harun Çelik sahte pasaportuyla tutuklanmıştı. Kendisini Harun Çelik olarak tanıtan Oral Çelik, aynı gün serbest bırakıldı. Ona 'Seni serbest bırakıyoruz. Her şey karşılıklıdır. İhtiyacın olursa bize başvur' dediler. Ben ve Mehmet Şener, İsviçre'de tutuklandık. Bu duruşma nedeniyle beni de 2 gün sonra aynı koşulla salıverdiler. Alman Gizli Servisi bize teklifle gelmişti. Alman Gizli Servisi'nden Keisler, yargıç Martella ile işbirliğine girmiş ve Martella şantajı bizzat yapmıştı. Keisler'in teklifini kabul edersek başlangıç olarak 200 bin dolar alacaktık. Uluslararası tutuklama kararı iptal edilecekti."</span></p>

      <p class="MsoNormal"><span class="calibre2">Abdullah Çatlı'nın bu ifadesine 1986 yılında Fransa'da Bedri Ateş kimliğiyle yakalanan Oral Çelik'ten tam destek geldi. Hatta Oral Çelik her zamanki abartılı üslubuyla suikast çetesine Vatikan kardinallerini bile soktu. Fransız araştırmacı yazar Jean Marie Stoerkel'in Saint Pierre'in Kurtları isimli kitabından Oral Çelik'e ait bazı iddialar... Hatta gazeteci diliyle deyim yerindeyse "şok iddialar".</span></p>

      <p class="MsoNormal"><span class="calibre2">"Suikastçi kardinaller: Papa suikastinden beş ay önce Mehmet Ali Ağca Tunus'dan İtalya'ya geldi. İtalyan Gizli Servisi, onu iki Vatikan Kardinali ile tanıştırdı. Birinin adı Pucci idi. Ağca'ya, 150 yıl önce "kurtarıcı" olarak geleceğinin bilindiğini söyleyerek, Vatikan'ın politikasını eleştirdiler ve su- ikasti gerçekleştirmesini istediler. Ağca hesabına Vatikan Bankası'nda üç milyon dolar yatırdılar. Hesap numarası 343.</span></p>

      <p class="MsoNormal"><span class="calibre2">Fransızlardan sahte kimlik: Fransızlar bana önce Yaşar Öz adına hazırlanmış bir öğrenci kimliği ile Poitiers şehrinde (Çatlı da aynı kentte bulundu) yaşamamı sağladılar. Daha sonra ise Philippe Laval adındaki bir Fransız gizli servis görevlisi gelerek Bulgarların aleyhine ifade vermemi istedi. Fransızlar, başından beri benim Oral Çelik olduğumu biliyorlardı. PKK'lı olduğuma dair bir dosya hazırlayıp, isim seçmemi istediler. Bedri Ateş adına sahte kimlik düzenleyip, siyasi sığınma yapmamı sağladılar.</span></p>

      <p class="MsoNormal"><span class="calibre2">Bulgarlara komplo: Bulgarları suçlamam için Fransa, İsviçre ve Almanya gizli servislerinden baskılar yapıldı ve yüklü paralar teklif edildi. Bozkurtların İsviçre'deki sorumlularından Eyüp, 1981 sonlarında beni Zürih'de İsviçre ve İtalya gizli servisleriyle buluşturdu. Eyüp'e bu hizmeti karşılığında İtalya'da oturma hakkı ve her ay 3 milyon liret olmak üzere toplam 250 milyon liret verildi.</span></p>

      <p class="MsoNormal"><span class="calibre2">İsviçre'den rüşvet: İsviçreliler 1982'de beni yakaladılar ve 50 bin Frank vererek, 'Seni serbest bırakıyoruz. Bir şeye ihtiyacın olduğunda gel. Ama unutma her şeyin bir bedeli vardır' dediler. <span>Ağca sadece oyuncak.</span> Suikastte İtalyanların da parmağı var. Bozkurtların bu işle alakaları yok. Beni serbest bırakırsanız, tüm suçluları parmağımla gösteririm."</span></p>

      <p class="MsoNormal"><span class="calibre2">Meraklısı için not düşelim: Yaşar Öz, Abdullah Çatlı'nın eşi Meral Çatlı'nın üvey annesinin kardeşi. Yani Fransızlar ya bilerek ya da bilmeyerek tarihe kanıt bırakmışlar. Susur- luk'un ilk izlerini yıllar önce yaratmışlar.</span></p>

      <p class="MsoNormal"><span class="calibre2">Abdullah Çatlı ve çetenin diğer üyelerinin 1980-82 tarihleri arasındaki faaliyetleri iki eksende döndü: 1<span>)</span> Papa su- ikastini Sovyetlere yıkmaya çalışan Batılı gizli servislerle tanışma 2) Papa suikastinde C1A taşeronu olarak çalışan İtalyan yeraltı dünyası ile ilişki.</span></p>

      <p class="MsoNormal"><span class="calibre2">Abdullah Çatlı anlaşılan 1982 yılında geleceğiyle ilgili önemli bir karar aldı ve aynı yılın eylül ayında ABD'ye gitti. Sabah gazetesinden Şebnem Şenyener'in haberine göre ABD Gümrük Ajanlari (US Custom Agency), Çatlı'nın 9 Eylül 1982 tarihinde Miami'den ülkeye giriş yaptığını yıllar sonra rutin bir kontrolde fark ettiler.</span></p>

      <p class="MsoNormal"><span class="calibre2">Daha altı ay önce İsviçre'de uyuşturucu suçlamasıyla yakalanan, hakkında İpekçi-Ağca davası nedeniyle Türkiye'nin çıkardığı gıyabi tutuklama kararı bulunan Çatlı bu gezide gerçek ismini kullanmakta sakınca görmedi.</span></p>

      <p class="MsoNormal"><span class="calibre2">Ama sürpriz daha bitmedi. Çünkü Çatlı'nın Güney Amerika'dan geldiği uçaktan başka bir ünlü daha çıktı. Çatlı'dan iki dakika sonra gümrük işlemlerini tamamlayan bu kişinin adı Stefano delle Chiaie...</span></p>

      <p class="MsoNormal"><span class="calibre2">Bizim coğrafyada pek tanınmıyor. Ama "II Coccolo" (Kısa) lakabıyla anılan bu caninin suç listesi boyundan daha uzun. İtalyan Gladyosu'nun şefi. 1970 yılında hükümete karşı başarısız darbe girişiminden sonra Madrid'e kaçtı. Franko rejiminde Bask'a karşı vurucu timleri eğitti. 1975 yılında Şili'de muhalefet liderinin, 1979'da Salvador'da halk kahramanı Papaz Romero'nun ölüm emrini verdi.</span></p>

      <p class="MsoNormal"><span class="calibre2">Tam Abdullah Çatlıya yakışır bir yol arkadaşı... Ağca'nın Güney Amerika'da CLA tarafından eğitildiği haberleri bu ilginç gezi ve yol arkadaşlığından sonra türedi.</span></p>

      <p class="MsoNormal"><span class="calibre2">Sairıt Pierre'irı Kurtları kitabının yazan Jean Marie Stoer- kel, Abdullah Çatlıya yargılanması sırasında, "Nasıl bu kadar kolay ABD'ye girebildin?" diye sordu, aldığı yanıt ilginçti: "Ortalığı karıştırma. Bizi o kadar çok gizli servis kullanmaya çalıştı ki tahmin edemezsin..."</span></p>
    </div>
  </div>
</body>
</html>
