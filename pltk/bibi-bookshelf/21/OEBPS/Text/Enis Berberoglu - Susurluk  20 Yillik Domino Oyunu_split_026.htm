<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_27"><span class="calibre4">Yaşar Öz "devrede"</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Yaşar Öz İngiltere'den dönünce yine Tarık Ümit'le karşılaştı. Tarık Ümit'in KKTC'de kurduğu First Merchant Bank'a büyük miktarda sermaye buldu. Ümit aracılığıyla Mehmet Ağar'la tanışan Yaşar Öz daha sonra aracısız temas kurmayı yeğledi. Yaşar Öz bu yaklaşımını 4 Nisan 1997 tarihli Radikal gazetesinden Ümran Safter'le yaptığı söyleşide açıkça anlattı:</span></p>

      <p class="MsoNormal"><span class="calibre2">"Mehmet Ağar'la defalarca yüzyüze ve telefonla görüştük. Tank Ümit'e olan güvensizliğim nedeniyle bu görüşmeleri Tank Ümit'ten sakladım. Mehmet Ağar'a da söylememesini rica ettim. Yüzeysel olarak başlayan dostluğumuz daha sonraları Mehmet Ağar'ın benden yurtdışındaki bazı operasyonlara katılmamı istemesiyle devam etti. Ve ben o operasyonlara bilfiil katılarak başarıya ulaşmasını sağladım..."</span></p>

      <p class="MsoNormal"><span class="calibre2">Yaşar Öz'ün sözünü ettiği dış operasyonlara yeniden döneceğiz.</span></p>

      <p class="MsoNormal"><span class="calibre2">Ekipte yer alan bir diğer isim de Yaşar Öz'ün yakın tanıdığıydı: Abdullah Çatlı... Hatta aralarında uzaktan hısımlık bile vardı. Yaşar Öz'ün ablası Meral Çatlı'nın üvey annesiy- di. Çatlı çifti Yaşar Öz'ün evinin karşısında oturuyordu. Yaşar Öz, Abdullah Çatlı'yı tanıyordu ama siyasi düşünceleri farklıydı: "1980 öncesinde ben solcu o da ülkücüydü. Ancak ben ülkücü saldırılara uğramadım. Bunun nedeni de</span></p>

      <p class="MsoNormal"><span class="calibre2">Çatlı'nın beni koruması olarak yorumluyorum. Çatlı'nın kardeşiyle yaşıttım ve dostluk düzeyinde ilişkim vardı. Çatlı Türkiye'ye döndükten sonra zaman zaman görüştüm."</span></p>

      <p class="MsoNormal"><span class="calibre2">Yaşar Öz, ekip için çalışmaya başladığı ilk günlerde başını belaya soktu ve ancak Mehmet Ağar'ın bizzat yardım etmesiyle kurtuldu. 1992-95 arasında İstanbul Emniyet Müdürü olan, DYP'den TBMM'ye girdikten sonra istifa ederek DTP'- ye geçen Necdet Menzir, Yaşar Öz olayını anlattı:</span></p>

      <p class="MsoNormal"><span class="calibre2">"Adana Emniyet Müdürlüğü, 13 Ocak 1994'te İstanbul Emniyet Müdürlüğü'ne bir yazı gönderdi. Yazıda 12 Ocak 1994 günü saat 10.40'da Adana Şakirpaşa Havaalanı'nda Köln Başkonsolosluğu'nca 'Hakkı Mercan' adına düzenlenmiş TR-D-356520 seri nolu pasaportu sahte olarak kullanan Ali Rıza oğlu 1961 doğumlu Metin Bozdoğan'ın, bu pasaportu İstanbul'dan temin ettiği bildirildi. İstanbul, Ataköy 7-8 Kısım A-15 Blok'ta oturan 35-36 yaşlarında, hafif şişman, beyaz tenli, hafif bıyıklı, kumral saçlı 560 53 32 nolu telefonu kullanan Yaşar Öz adlı şahsın, bu pasaportu Metin Bozdoğan'a temin ettiği bildirildi."</span></p>

      <p class="MsoNormal"><span class="calibre2">Menzir, bunun üzerine Öz'ün evine baskın yapıldığını belirterek, şöyle devam etti: "Mali Şube ekipleri, adrese baskın yaptılar. Ancak Yaşar Öz'ün verilen adresten taşınarak Ataköy, 7-8 Kısım L-9 A Blok'ta 6 numaralı daireye taşındığı saptandı. Bu kez orası basıldı. <span>Evde bir adet Smith Wes- son marka 9 mm. çaplı seri numarası silinmiş, Parabellum MOT-5904 tipli Amerikan yapısı tabanca, MKE yapısı 9 mm. çaplı 43 adet mermi, bir adet 38 kalibrelik markası ve seri numarası belirsiz toplu tabanca, bir adet silah taşıma izin belgesi, üzerinde Yaşar Öz'ün fotoğrafı bulunan 'Eşref Cuğdar' adına düzenlenmiş 2.03.1993 tarih ve 018680 nolu B sınıfı sürücü belgesi, Yaşar Öz adına İçişleri Bakanlığı'nca düzenlenmiş olan 28.12.1993 tarih ve TR-A-228576 seri nolu hususi pasaport, Tarık Ümit adına İçişleri Bakanlığı'nca düzenlenmiş olan 20.12.1993 tarih ve TR-A-220307 seri nolu hususi pasaport ele geçirildi.</span> Yaşar Öz adına düzenlenen yeşil pasaportta meslek hanesine, 'Daire Başkanı' yazılıydı. Zamanın Emniyet Genel Müdürü Mehmet Ağar imzalı silah taşıma izin belgesinde de, 'Belge hamili Yaşar ÖZ, Genel Müdürlüğümü'zde Teknik Danışmanlık Hizmeti yürüttüğünden bahisle, ülkemizde bulunduğu süre içerisinde SİLAH TAŞIMAYA izinlidir. Yardımcı olunmasını rica ederim' ifadesi vardı."</span></p>

      <p class="MsoNormal"><span class="calibre2">Menzir, "Bu arada ilginç bir şey oldu. Daha arkadaşlar merkeze gelmeden Mehmet Ağar yardımcım Mestan Şener'i arayıp, 'O kişiyi biz kullanıyoruz. Yakında önemli bir operasyona katılacak. Pasaport ve diğerlerini biz hazırlattık. Bütün belgeleri de bize yollayın. Yaşar Öz'ü serbest bırakın' talimatı vermiş. Ve böylece Yaşar Öz, elini kolunu sallayarak emniyetten ayrıldı."</span></p>

      <p class="MsoNormal"><span class="calibre2">Emniyet Genel Müdürlüğü'ne sorduklarında, yeşil pasaportu ve öteki belgeleri kendilerinin verdiklerini söylediklerini belirten Menzir, şöyle devam etti: "Bunun üzerine 31 Ocak 1994 günü, bir yazı yazarak evde ele geçirilen belgeleri, Levent Sevinç adlı bir kuryeyle, Ankara'ya gönderdik. Silahlara balistik muayene yaptık. Hepsi temiz çıktı. Belgeleri İçişleri Bakanlığı vermiş. Başka ne yapabilirdik?"</span></p>

      <p class="MsoNormal"><span class="calibre2">Yaşar Öz'ün evinde, Tarık Ümit adına İçişleri Bakanlığınca düzenlenmiş olan 20.12.1993 tarih ve TR-A-220307 seri nolu hususi pasaport da ele geçirildi. Tarık Ümit'in yeşil pasaportunda, meslek hanesinde 'Mühendis' yazıyor. Menzir'in Yardımcısı Mestan Şener, Emniyet Genel Müdürlüğü'ne 31 Ocak 1994 tarihli yazı yazdı. 'B.<span>05.1</span>.EGM. 4.34.00.18.04. İd. 194-49/94' sayılı yazıyla, ele geçirilen belgeler ve silahların dökümü yapılarak, Ankara'ya gönderildiği bildirildi. Ancak, Emniyet bu yazıya cevap bile vermedi.</span></p>

      <p class="MsoNormal"><span class="calibre2">DGM Savcısı Emniyet Genel Müdürlüğü'ne gönderdiği 26 Aralık 1996 tarihli yazıda, istanbul'dan bir kurye ile gönderilen silah ve belgelerin akibetini sordu. Emniyet Genel Müdür Yardımcısı Kamil Tecirlioğlu imzası ile gönderilen yazıda "<span>Mezkur</span> belge, silah ve mermilerin bulunabileceği birimlere 28 Aralık 1996 günlü yazımızla konu intikal ettirilmiş, alınan cevabi yazılarda sözkonusu belgelerin başkanlıklarında bulunmadığı ve akibetleri hakkında da bilgi sahibi olmadıkları ayrıca istanbul Emniyet Müdürlüğü yazısının da Genel Müdürlüğümüz arşiv kayıtlarına girmediği anlaşılmıştır" denildi.</span></p>

      <p class="MsoNormal"><span class="calibre2">Meraklısı için dipnot düşelim:</span></p>

      <p class="MsoNormal"><span class="calibre2">Milliyet'ten Atilla Dışbudak'ın 13 Nisan 1997 tarihli haberine göre, Mehmet Ağar'a teslim edilen, ancak Emni- yet'ten çıkmayan silah bir yıl kadar sonra İstanbul'un Ataköy semtinde yapılan bir yol aramasında yeniden ele geçti. Tabanca, Yaşar Öz'le birlikte Muğla'da benzin istasyonu işleten Aydınhan Kasal'ın kullandığı araçta bulundu. Aynı araçta Kasal'ın arkadaşı Ali Ekbar Yüca'nın yanı sıra Yaşar Öz'ün ablası Mürvet Öz ile akrabası Arzu Öztürk de vardı.</span></p>

      <p class="MsoNormal"><span class="calibre2">2 Şubat 1997 sabahı Hürriyet'in manşetinde yer alan haber, Yaşar Öz ismini yeniden gündeme getirdi. Devletin yeşil pasaport düzenlediği Yaşar Öz 1995 yılı sonunda ABD'de yüklü miktarda eroin pazarlamak istemiş, çetesi yakalanırken kendisi şans eseri kurtulmuştu.</span></p>

      <p class="MsoNormal"><span class="calibre2">Hürriyet New York Temsilcisi Doğan Uluç, Yaşar Öz'ün, 1995 yılı Aralık ayında New York'la örgütlediği <span>1.2</span> milyon dolarlık eroin satışı olayıyla ilgili iddianameyi ele geçirdi.</span></p>

      <p class="MsoNormal"><span class="calibre2">Operasyon, ABD'nin narkotikle mücadele alanında uzman kuruluşu olan DEA (Drug Enforcement Agency - Uyuşturucu ile Mücadele Ajansı) ve. ABD Gümrük Bürosu tarafından ortaklaşa gerçekleştiriliyor. DEA adına çalışan bir muhbir (Kod adı CI) ile Gümrük Bürosu'nun bir gizli ajanı (Kod adı UC/1) ile DEA'nın bir ajanı (UC/2), Yaşar Öz ve ekibiyle temas kurarak, 10 kilogram eroinin alımı konusunda pazarlık yürütüyorlar. İlk parti malın teslimi yapılırken, Öz'ün ortakları Aydın ve Ercengiz suçüstü yakalanıyorlar, Öz ise son anda kaçıyor.</span></p>

      <p class="MsoNormal"><span class="calibre2">İddianamede Yaşar Öz'ün ekseninde gelişen tuzağın öyküsü film senaryosunu andırır bir biçimde şöyle aktarılıyor: "6 Aralık 1995, Yen NewJersey Newark Havaalanı: Muhbir CI ve gizli ajan (U/Cl), Erdal Aydın, Mehmet Ercengiz, Yaşar Öz ve "Mike" (Metin Dokur) adlı kişiyle buluşurlar. (U/Cl), Cl'ın New York'ta kontak noktası ve eroini satın alacak kimsenin aracısı rolünü oynamaktadır. Erdal Aydın, satmak üzere Amerika'ya 10 kg. eroin getirdiklerini söyler. Buluşma sonrasında Ercengiz, Öz ve Mike, Virginia ZPR-3979 plakalı Chrysler minibüsle ayrılırlar. UC1 ve Aydın ise New York'ta Grand Hyatt Oteli'ne gelirler. Yolda Aydın, U/Cl'e Ercengiz'den aldığını söylediği eroinden altı örnek verir. Aydın, Mike'in bu eroinleri bir hafta önce istanbul'dan Amerika'ya getirdiğini, Nevvark havaalanına yakın bir yerde saklandığını bildirir. (Bu konuşma banda alınır.) 7 Aralık/New York/ Le Mardi Restoran: U/Cl, U/C2'yi, CI ve Aydın'a tanıştırır. Bu buluşmada iki gizli ajan, arabalarında bulunan 200 bin dolar dolayında parayı Aydın'a gösterirler. Aydın, bunun üzerine ertesi günü satışın başlayabileceğini söyler. Satış beşer kilodan olmak üzere, iki partide yapılacaktır. Kilo başına 120 bin dolar ödenecektir. (Bu konuşma da alıcı kimliğindeki dedektifler U/Cl ve U/C2 tarafından banda alınır.) Aralık/New York'ta Kebab House adlı restoran: CI ve Aydın, Virginia'dan uçakla geldiğini söyleyen Yaşar Öz'le New York'ta Kebab House'da buluşur. Buluşma sonunda CI, Aydın ve Öz, Grand Hyatt Oteli'ne dönerler. Burada U/Cl ve U/C2, CI ve Aydm'la bir süre konuşurlar. Yaşar Öz, daha sonra buluşmaya katılır ve eroin satışının hafta sonundan önce yapılmayacağını bildirir.</span></p>

      <p class="MsoNormal"><span class="calibre2">11<span>&nbsp;&nbsp;&nbsp;&nbsp;&nbsp;&nbsp;&nbsp;</span> Aralık:</span></p>

      <p class="MsoNormal"><span class="calibre2">CI, Yaşar Öz'le telefonla konuşur ve alıcıların 12 Aralık saat 14.00'te New York'ta eroini teslim almaya hazır olduklarını bildirir. CI ile Öz, ilk teslimin 2 kilo olmasına karar varirler.</span></p>

      <p class="MsoNormal"><span class="calibre2">12<span>&nbsp;&nbsp;&nbsp;&nbsp;&nbsp;&nbsp;&nbsp;</span> Aralık: Manhattan, Grand Hyatt Oteli:</span></p>

      <p class="MsoNormal"><span class="calibre2">Saat 16.00 sıralarında CI ve Aydın, Ercengiz ile New York'ta Grand Hyatt Oteli'nin lobisinde buluşurlar. Ercengiz, oteli terkedip bitişikteki Grand Central Tren Istasyo- nu'na gider. Az sonra Aydın, yanında CI ile birlikte beyaz bir pazar torbasıyla otelden ayrılır. Otelin karşısına park etmiş sözde alıcılara ait BMW marka otomobile doğru giderler. Arabada bir Gümrük Bürosu ajanı alıcı kisvesinde oturmaktadır. Aydın, arabanın bagajına beyaz pazar torbasını bırakıp, yeniden otele döner. Çevrede pusuya yatmış ajanlar torbayı alıp, içinde daha sonra eroin olduğu tespit edilen kahverengi bileşimi bulurlar. Mal iki kilodur. CI, Aydın ve Yaşar Öz arasında önceden varılan anlaşmaya göre, para ödemesi eroin BMWnin bagajına bırakıldıktan iki saat sonra yapılacaktır. CI, Aydın'a, otelin Park Avenue girişine park etmiş bir arabanın parayı getireceğini söyler. Saat 18.00 sıralarında CI ve Aydın, parayı almak üzere otelden çıkıp park etmiş arabaya doğru yürürken, diğer ajanlar gelip Erdal Aydın'ı tutuklarlar. Saat 19.30'da, muhbir CI, telefonla Ercengiz'i arayıp Aydın'la birlikte parayı alıp saydıklarını, otele gelerek parayı almasını söyler. Mehmet Ercengiz saat 20.00 sularında Grand Hyatt Otel lobisinde CI ile buluşup dışarda park etmiş gizli ajanlara ait bir arabaya doğru yürürken, dedektifler tarafından yakalanıp tutuklanır.</span></p>

      <p class="MsoNormal"><span class="calibre2">DEA ajanları New York'ta Aydın ve Ercengiz'i yakalarken,</span></p>

      <p class="MsoNormal"><span class="calibre2">Virgina'dan malı sevkeden Mike lakaplı Metin Dokur'u, gece- yansı Virgina Fairfax'te kaldığı otele düzenledikleri bir baskında yakalarlar. Dokur, 13 Aralık günü aynı eyaletin Ale- xandria kentindeki mahkemeye çıkarılır. New York'taki mahkeme tutanaklarında, Dokur'un burada <span>hakime</span> verdiği ifadenin tam metni yer alıyor. Dokur, ifadesinde iki kilo eroini 30 Kasım 1995 tarihinde New York'ta JFK Havaalanı'ndan Amerika'ya soktuğunu itiraf ediyor. Dokur, ayrıca İstanbul'dan iş ortağı Yaşar Öz'le eroini Amerika'ya sokmak ve saklaması karşılığında kendisine satışı yapıldıktan sonra 20 bin dolar ödemesi hususunda anlaştıklarını söylüyor. Metin Dokur, iki kilo eroini Yaşar Öz'ün kendisine tanıştırdığı Mehmet Ercen- giz'e verdiğini açıklıyor. Ercengiz ve Öz, Virginia'da Metin Dokur'dan aldıkları eroinle 12 Aralık 1995'te New York'a geliyorlar ve burada DEA ajanları tarafından yakalanıyorlar.</span></p>

      <p class="MsoNormal"><span class="calibre2">Davacı: ABD, Davalı: Öz</span></p>

      <p class="MsoNormal"><span class="calibre2">Yaşar Öz'ün eroin satışını planlayan ve pazarlığı yürüten baş aktör olarak ortaya çıktığı iddianamenin giriş bölümünde, 'Davacı' olarak 'Amerika Birleşik Devletleri', 'sanık' bölümünde ise Yaşar Öz ve iki ortağı Mehmet Ercengiz ile Erdal Aydın isimleri yer alıyor. İddianamede Yaşar Öz ve arkadaşları, ABD'ye eroin sokmak ve satmaya kalkışmakla suçlanıyorlar. Amerikalı ajanlar tarafından tuzağa düşürülen Öz ve arkadaşlarının uyuşturucu işine karıştıkları, yürütülen pazarlık sırasındaki konuşmaların ajanlar tarafından kaydedildiği bant kasetleriyle güçlendiriliyor. Aynca Öz'ün kuryesi Metin Dokur da verdiği ifadede, eroini ABD'ye sokması için Yaşar Öz'ün kendisine 20 bin dolar ödemeyi vaat ettiğini itiraf ediyor. 13 Aralık 1995 tarihinde açılan davaya bakmakta olan New York'taki mahkemenin savcısı Hürriyeti yaptığı açıklamada, Yaşar Öz, Amerika'ya değeri bir milyon doları aşkın uyuşturucu pazarlamak istedi. Yardımcısı Erdal Aydın'ı yakaladık. Ancak Öz'ü kaçtığı için tevkif edemedik. Hakkında tevkif müzekkeresi çıkardık. Eroine el koyduk, diğer iki yardımcısını cezaevine gönderdik' dedi.</span></p>

      <p class="MsoNormal"><span class="calibre2">Bu skandalda Türkiye'yi rahatlatan tek nokta vardı: Türk polisinin ABD'li meslektaşlarından edindiği bilgiye göre, Yaşar Öz bu ülkeye yeşil pasaportla girmemiş, kendi adına düzenlenmiş normal pasaportunu kullanmıştı. Hiç değilse yeşil pasaport uyuşturucu kaçakçılığında kullanılmamıştı."</span></p>
    </div>
  </div>
</body>
</html>
