<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_24"><span class="calibre4">YOLLAR YENİDEN KESİŞÎYOR</span></h1>

      <p class="MsoNormal"><span class="calibre2">Abdullah Çatlı'nın Türkiye günlerini anlatmadan önce 1990'larda ülkemizde ve yakın coğrafyada yaşananları anımsatmakta yarar var.</span></p>

      <p class="MsoNormal"><span class="calibre2">Berlin Duvarı aslında bloklara ayrılmış dünya düzeninin üstüne yıkıldı. Ne var ki Türkiye'nin farkına varması birkaç yıl aldı.</span></p>

      <p class="MsoNormal"><span class="calibre2">Körfez Savaşı'ndan sonra Kuzey Irak'ta müttefiklerin desteğiyle kurulan Kürt Federe Devleti Habur'dan çıkış yapanları "Kürdistan'a hoşgeldiniz" tabelası ile karşılamaya başladı.</span></p>

      <p class="MsoNormal"><span class="calibre2">Türk devletinin yüzyıllık tabusunun yıkılması kolay değildi. Üstelik PKK 1991 seçimlerini kazanarak iktidara gelen DYP-CHP Koalisyonu'nun kararlılığını sınamak niyetindeydi. 1992 Nevruz'u kana bulandı.</span></p>

      <p class="MsoNormal"><span class="calibre2">Kırsalda PKK saldırıları arttı, kentlerde Dev-Sol emekli askerleri, MİT görevlilerini ve yabancı diplomatları öldürmeye başladı. Türkiye Cumhuriyeti tarihinin en büyük Kürt isyanıyla karşı karşıya kaldı.</span></p>

      <p class="MsoNormal"><span class="calibre2">1993 ilkbaharında Turgut Özal'ın vefatı işleri daha da karıştırdı. Süleyman Demirel Çankaya Köşkü'ne çıkarken, koltuğunu acemi siyasetçi Tansu Çiller'e bıraktı. Koalisyon ortağı Erdal İnönü emekliye ayrıldı, yerine yine deneyimsiz bir isim Murat Karayalçın geldi.</span></p>

      <p class="MsoNormal"><span class="calibre2">Devlette 12 Eylül darbesinde olduğu gibi alarm çanları çaldı. Toplumda umutsuzluk son aşamasındaydı. 'Yer kur- tul-Vur kurtul" formülü artık şaka olmaktan çıkmış, ciddi sohbet konusu haline gelmişti.</span></p>

      <p class="MsoNormal"><span class="calibre2">Ve tıpkı 12 Eylül öncesinde yaşandığı gibi teröre karşı koalisyon kuruldu: Asker/polis ve sivil çeteler PKK'yı destekleyen kişi ve kurumları hedef aldı. İşin ilginci bu kez karşılarına düşman sıfatıyla'12 Eylül'den önce askerin, sonrasında polisin çok yakından tanıdığı bir kesim çıktı: Mafya...</span></p>

      <p class="MsoNormal"><span class="calibre2">PKK uyuşturucu ticareti nedeniyle irtibat kurduğu yeraltı dünyasının önde gelen isimlerinden gönüllü veya zorla yardım alıyordu.</span></p>

      <p class="MsoNormal"><span class="calibre2">Asker/polis ittifakı ile sivil çeteler, bu kişileri önce uyardılar. Hatta Tarık Ümit, Nurettin Güven ve Yaşar Öz gibi isimleri kendi saflanna çekmeyi ve PKK'ya karşı çalıştırmayı becerdiler. Bu uyarıyı dikkate almayarak PKK için çalışmaya devam edenlerin cezası tek kurşuni uk infazlarla kesildi.</span></p>

      <p class="MsoNormal"><span class="calibre2">Ancak kısa sürede işin rengi değişti...</span></p>

      <p class="MsoNormal"><span class="calibre2">Devlet içindeki en yetkili isimler bile üç olayın nedenini anlamakta dolayısıyla savunmakta çaresiz kaldılar:</span></p>

      <p class="MsoNormal"><span class="calibre2">1) Tanık Ümit'in ortadan kaldırılması, 2) Mehmet Ali Yaprak'ın iki kez kaçırılması, 3) Ömer Lütfü Topal'ın öldürülmesi...</span></p>

      <p class="MsoNormal"><span class="calibre2">Çünkü bu üç olay da devletin yüce çıkarları ile izah edilemezdi. Aksine tüm işaretler, mali çıkar peşinde koşan ve devlet içine yuvalanmış bir çetenin oluştuğu yönündeydi. 21 Eylül 1996 günü Doğu Perinçek tarafından kamuoyuna açıklanan İkinci MİT raporu bu kuşkuyu yüksek sesle tartışılır hale getirdi. 3 Kasım 1996 tarihli Susurluk kazası fitili ateşledi <span>....</span></span></p>

      <p class="MsoNormal"><span class="calibre2">Ama önce biraz geriye gidelim ve çetedeki aktörlerin 1990'lardaki yaşam öykülerini izleyelim.</span></p>

      <p class="MsoNormal"><span class="calibre2">Çatlı hapisten "kaçıyor "</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">1984 yılında Fransa'da hapse giren Abdullah Çatlı 25 Kasım 1988 tarihinde İsviçre'de kesinleşen cezasını yatmak üzere Bostadel hapishanesine transfer edildi. 20 Mart 1990 günü saat 7'ye çeyrek kala basit bir firar planı uygulamaya konuldu.</span></p>

      <p class="MsoNormal"><span class="calibre2">Abdullah Çatlı, Ahmet Tanrıkulu isimli Türk mahkûm ve diğer dört hükümlü ile mutfak kapısından bahçeye çıktılar. Kapıyı daha önce temin ettikleri anahtarla açan kaçaklar cezaevi dışında bekleyen araçlarda buluşmak üzere ayrıldılar. Ancak Abdullah Çatlı yanlış araca bindi, sonra inerek yaya olarak yakındaki kente gitti. Kent içinde bekleyen araçla kaçışını tamamladı.</span></p>

      <p class="MsoNormal"><span class="calibre2">Abdullah Çatlı'nın kaçışıyla ilgili olarak farklı rivayetler üretildi. Katılmadığımız bu rivayetleri aktarırsak, eşi Meral Çatlı'ya göre Abdullah Çatlı, Türk devleti tarafından hapisten kaçırıldı. Aydınlık dergisi ise kaçışı CLA'nin organize ettiği kuşkusunu taşıyor.</span></p>

      <p class="MsoNormal"><span class="calibre2">Oysa bu tür komplo teorilerinden önce kaçılan hapishanenin güvenlik önlemleri hakkında bilgi edinmekte yarar var. Hapishaneleri iyi tanıyan Oral Çelik Komisyon ifadesinde anlatıyor:</span></p>

      <p class="MsoNormal"><span class="calibre2">"İsviçre hapishanelerindeki koşullar Türkiye'deki yarı açık cezaevlerine çok benzer. Yani kolayca kaçılabilir. Zaten İsviçre'deki yabancı mahkûmların yüzde 75'i kaçmıştır. Belki de İsviçreliler yabancılardan böyle kurtuluyorlar..."</span></p>

      <p class="MsoNormal"><span class="calibre2">20 Mart günü özgürlüğüne kavuşan Abdullah Çatlı gece saat 03.00'te eşi Meral Çatlı'yı arayarak sağlık haberini verdi, "Ben iyiyim, merak etme" dedi. Dört gün sonra Fransa'ya gerçek adıyla iltiea eden eşi Meral Çatlı'nın yanına geldi. Ancak güvenlik nedeniyle fazla kalmadı, arkadaşının evinde saklanmayı yeğledi.</span></p>

      <p class="MsoNormal"><span class="calibre2">20 gün kadar sonra Türkiye'den gelen pasaport Çatlı'ya teslim edildi. Talimat üzerine yeşil renkte bir takım elbise satın alındı. Bu takımla eşini havaalanından uğurlayan Meral Çatlı'ya göre, Abdullah Çatlı'nın pasaportu Türkiye'ye iner inmez elinden alındı.</span></p>

      <p class="MsoNormal"><span class="calibre2">Abdullah Çatlı'nın ailesinden ayrılığı bu kez kısa sürdü. Meral Çatlı iki çocuğuyla birlikte Türkiye'ye gelen bir ailenin otomobiline bindi. Nisan ayında Çatlı ailesi İstanbul'da buluştu.</span></p>

      <p class="MsoNormal"><span class="calibre2">Abdullah Çatlı, Levent'te mobilyalı lüks bir ev kiralamıştı. Cebinde parası vardı. Meral Çatlı evi nasıl tutuğunu sorunca, "Ağabeyim yardım etti" demekle yetindi. Ancak ev güneş görmediği için küçük kızın sağlığını düşünen Çatlı Ailesi birbuçuk ay sonra Bahçelievler'e taşındı. Bu kez seçtikleri evi Meral Çatlı'nın zevkine göre döşediler.</span></p>

      <p class="MsoNormal"><span class="calibre2">Abdullah Çatlı, yıllardır uzak kaldığı ülkesindeki ilk günlerini arkadaş ziyaretleri ile geçirdi. Meral Çatlı'ya göre, her gün düzenli olarak bazı arkadaşlarının yazıhanesine gitti, ticaret imkânlarını araştırdı.</span></p>

      <p class="MsoNormal"><span class="calibre2">Eski MHP çevresi Reis lakaplı efsanevi liderlerine kucak açtı. Ama Abdullah Çatlı'nın aklında hep af beklentisi vardı.</span></p>

      <p class="MsoNormal"><span class="calibre2">Nitekim 1991 yılında TBMM Dilekçe Komisyonu Başkanı ANAP eski Şanlıurfa milletvekili Murat Batur'a şahsen başvurarak sözlü olarak af dileğini iletti. Batur bu görüşmeyi 24 Ocak 1997 tarihli Sabah gazetesinde Mehmet Çetin- güleç imzasıyla çıkan haberde doğruladı:</span></p>

      <p class="MsoNormal"><span class="calibre2">"Kendisiyle görüştüm. Dilekçe Komisyonu'nun af konusunda yardımcı olmasını istedi. Yargılandığı davalarda isnat edilen suçları işlemediğini, sözkonusu olayların içinde yer almadığını anlattı."</span></p>

      <p class="MsoNormal"><span class="calibre2">Çatlı'nın aranması nedeniyle başvurusunu yazılı hale getiremediğini ve sözlü olarak ilettiğini kaydeden Batur, "Aranan bir kişiyle neden görüşüldü?" sorusuna "Meclis'in Dilekçe Komisyonu'na herkes başvurabilir. <span>Komisyon herkese açık.</span> Çatlı da sözlü olarak başvurdu" yanıtını verdi. Batur, Çatlı'nın 1991'deki Kongre'de Mesut Yılmaz ve Yıldırım Akbulut'a "AT karşılığında ülkücü kanat adına destek vaad ettiğini söyledi.</span></p>

      <p class="MsoNormal"><span class="calibre2">O dönemde ANAP'ın Meclis'te büyük bir çoğunluğa sahip bulunduğunu hatırlatan Batur, "Çatlı'nın bütün meselesi, kazanan tarafa af çıkarttırmaktı. Daha çok Yıldırım Bey'in kazanmasını istiyordu. Ancak Akbulut'un kazanamayacağını anlayınca af umudunu da yitirdi" dedi.</span></p>

      <p class="MsoNormal"><span class="calibre2">Çatlı için "Çete" denilmesine kızan Batur "Çete denilen kişiler, Apo'nun cesedini getirseler ne olurdu? Bugünkü gibi mi düşünülürdü?" sorularını yöneltti. Batur, Abdullah Çatlı'yı iyi tanıdığını, Hüseyin Kocadağ'ın hep iyiliğini duyduğunu, Haluk Kırcı'yı ise tanımadığını bildirdi.</span></p>

      <p class="MsoNormal"><span class="calibre2">Haberin çıktığı tarihte Yusuf Bozkurt Özal'ın kurduğu Yeni Parti Genel Sekreter Yardımcılığı görevini yürüten Murat Batur, DYP'li Sedat Bucak'ın akrabası olduğunu kaydetti. Batur, Bucak Ailesi'ne sevgisinin boyutunu şu cümlelerle dile getirdi: "Sedat Bey'le yüz senelik bağımız var. Sedat Bey gelse servetimi istese gözümü kırpmadan ona veririm. <span>İmkanım</span> olsa Urfa'ya onun amcasının ve babasının büstünü dikerim. PKK'ya karşı büyük mücadeleleri olmuştur."</span></p>

      <p class="MsoNormal"><span class="calibre2">Af umutları suya düşen Abdullah Çatlı ticari yaşamını düzene kavuşturmaya çalıştı. Haluk Kırcı ile birlikte çalışmaya başladı, eşini Aydın İpekli'nin ablası Serpil İpekli'nin şirketi Sultan Tekstil'e 100 bin mark karşılığında ortak etti. Macaristan'a tekstil ihracatına girişti.</span></p>

      <p class="MsoNormal"><span class="calibre2">Aydın İpekli, Susurluk kazasından sonra ısrarlı tutumu nedeniyle ülkücü camianın tepkisini çeken ANAP lideri Mesut Yılmaz'a Macaristan'ın başkenti Budapeşte'teki saldırıyı organize etmekle yargılandı. Macaristan'da 12 mağazası bulunan Aydın ipekli, Ataköy'de Çatlı'nın kullandığı büronun arka sokağındaki blokta bir daire sahibiydi. Serpil İpekli, mahkeme ifadesinde, Çatlı ile ortaklığının "işten anlamaması" nedeniyle sadece bir yıl sürdüğünü anlattı.</span></p>

      <p class="MsoNormal"><span class="calibre2">Abdullah Çatlı 26 Şubat 1992 tarihinde Şahin Ekli ismine düzenlenmiş sahte pasaportla yurtdışına çıkış yaparken alanda yakalandı. Çıkarıldığı mahkemede serbest bırakıldı.</span></p>

      <p class="MsoNormal"><span><span class="calibre2">Peki</span></span> <span class="calibre2">Abdullah Çatlı çıkış yapabilseydi nereye gidecekti?</span></p>

      <p class="MsoNormal"><span class="calibre2">Muhtemelen Azerbaycan'a... Çünkü Çatlı, o sıralarda Azerbaycan'a yerleşmeye çalışıyordu. Eski ülkücüler Sovyetler Birliği'nin dağılması ile birlikte Kızıl Elma hayallerini süsleyen Türk Cumhuriyetleri'ne akın etmiş, güçlü lobi kurmuş durumdaydılar.</span></p>

      <p class="MsoNormal"><span class="calibre2">Kimisi askeri danışmanlık, bazıları ekonomik rehberlik görevlerini üstlenmiş, azımsanmayacak sayıda ülkücü mafya kadrosu yerel suç dünyası ile ilişki kurmuştu. İşsiz-güç- süz ve polis tarafından aranan Çatlı için Azerbaycan iyi bir sığınak oluşturdu.</span></p>

      <p class="MsoNormal"><span class="calibre2">Haydar Aliyev tarafından koltuğundan edildikten yıllar sonra Yeni Ufuk gazetesi muhabiri Çetin Agaşe ile Kele- ki'deki karargâhında görüşen Elçibey o tarihlerde tanıştığı Abdullah Çatlı'yı anlatıyor:</span></p>

      <p class="MsoNormal"><span class="calibre2">"Soru: Uzun zamandır Azerbaycan'la Türk ülkücüleri arasında sıkı bir ilişki yaşanıyor. Ülkücülerin bir ayağının Azerbaycan'da olduğu söyleniyor. Mesela Abdullah Çatlı ve Haluk Kırcı ile ilişkileriniz ne düzeyde oldu?</span></p>

      <p class="MsoNormal"><span class="calibre2">Elçibey: Gazetelerde benimle ilgili çıkan haberlerde, benim sözüme söz eklemesinler, samimi olsunlar. Ben her zaman sözümü ciddi söylüyor ve ve düz konuşuyorum. Ben</span></p>

      <p class="MsoNormal"><span class="calibre2">Keleki'de Abdullah Çatlı ile görüşmedim. Diyorlar ki Çatlı ile görüşmüş, hayır kardeşim. Ben Çatlı ile görüşmedim.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>Peki</span> tanışmadınız mı?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Abdullah Çatlı'yı tanımıyordum. Ben Mehmet Özbay adında bir adamı tanıyordum. Bakü'de olduğum zaman bir Azerbaycan Türkü, bana birisini getirdi. Mehmet Özbay diye tanıştırdı. Niye geldiğini sordum. Eğer Çatlı ise Allah rahmet eylesin. Dediler ki buradaki k nplarda döğüşçü yetiştirecek. Ermenistan'a karşı askerleri eğitecek. Ben de dedim ki; "Madem Türkiye'den gelmişsiz, o zaman önlerde olma, çünkü seni öldürebilirler. Ben bunu istemiyorum. Sen bizim askerlerimizi eğit, onlar vuruşsunlar, sana bir zarar gelmesin." Dörtbuçuk ay kadar askerlerimizi eğitti, daha sonra Türkiye'ye döndü. O günden sonra onu bir daha görmedim.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Peki ya Haluk Kırcı?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>Hayır</span> kardeşim tanımıyorum. Vallahi, billahi Kırcı'yı tanımıyorum. Yine dönem dönem gazetelerden okudum. Diyorlar ki rahmetli Çatlı benimle konuşmuş. Azerbaycan'dan uyuşturucu <span>aparacaklarmış</span>. Kardeşim vallahi olmuyor, billahi olmuyor. Bırakın uyuşturucu getirip, götürmesini, beş ay içinde bir kez cesaret edip uyuşturucu kelimesini anmamıştır yanımda. Öyle bir şey yok kardeşim. Nasıl olur? Mesela siz düşünün ki, bir adam gelmiş diyelim ki Süleyman Bey'e (Demirel) ben uyuşturucu işi yapıyorum demiş. Diyebilir mi? Nasıl olur da bir Cumhurbaşkanına gidip ben uyuşturucu satıcısıyım der? Kaldı ki ben Azerbaycan'da uyuşturucuya karşı en sert en gaddar insanım..."</span></p>

      <p class="MsoNormal"><span class="calibre2">Ebulfeyz Elçibey Mayıs 1993'te devrildi. Ancak Çatlı'nın Azerbaycan ilgisi Elçibey'den önce başladı, Nahçıvanlı liderin sürgüne çekilmesinden sonra da devam etti.</span></p>

      <p class="MsoNormal"><span class="calibre2">Kimilerine göre, Abdullah Çatlı ve arkadaşları Elçibey'i Cumhurbaşkanlığı koltuğuna oturtan süreçte önemli rol oynadı. Bu bilginin resmî teyidini sağlamak mümkün değil.</span></p>

      <p class="MsoNormal"><span class="calibre2">Ama Çatlının 1995 yılında Haydar Aliyev'e karşı düzenlenen darbe girişiminde yer aldığı hemen hemen kesin gibi...</span></p>

      <p class="MsoNormal"><span class="calibre2">Azerbaycan'da darbe "girişimi"</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Abdullah Çatlının rol aldığı Azerbaycan darbesi Cumhurbaşkanı Süleyman Demirel'e yakınlığı ve araştırma kitaplarıyla tanınan gazeteci Hulusi Turgut'un kaleminden Sabah gazetesinde dizi halinde 24-25-26 Mayıs 1997 tarihlerinde yayınlandı:</span></p>

      <p class="MsoNormal"><span class="calibre2">"Dışişleri Bakanlığı Müsteşarı Büyükelçi Özdem Sanberk, 3 Mart 1995 Cuma sabahı Cumhurbaşkanı Süleyman De- mirel'i, Ramazan Bayramı tatilini geçirdiği Antalya'daki Alda Tatil Köyünden telefonla arayıp, 'çok önemli' bir devlet sırrını kendisine arzediyordu.</span></p>

      <p class="MsoNormal"><span class="calibre2">Deneyimli diplomat Sanberk, kardeş Azerbaycan'dan bir 'yanık kokusu' almıştı. Sanberk'in, Demirel'e sunduğu bilgi, Azerbaycan'daki iç güvenlikle ilgiliydi. Aslında, 1994 yılı sonbaharından beri bu kardeş ülkede bir şeyler oluyor, Türkiye Cumhuriyeti Devleti de diplomatik yollardan bu gelişmeleri izliyordu.</span></p>

      <p class="MsoNormal"><span class="calibre2">Dışişleri Bakanlığı Müsteşarı Sanberk, Cumhurbaşkanı Demirel'e şunları söylüyordu: 'Sayın Cumhurbaşkanım, zatı- <span>alilerine</span> daha önce de arzedildiği gibi Azerbaycan'da darbe hazırlıkları var. Mesele, ciddiyet kazanmışa benziyor. Cumhurbaşkanı Sayın Haydar Aliyev'i devirmek amacıyla örgütlenen darbeciler, yakında eyleme geçecekmiş. Lütfen, Ramazan Bayramı vesilesiyle Sayın Aliyev'i arayıp, hem bayramlarını tebrik etmek, hem de iç güvenlikle ilgili kendilerinin bilgisine başvurmak zahmetine katlanır mısınız efendim?'</span></p>

      <p class="MsoNormal"><span class="calibre2">Demirel, bir süreden beri Azerbaycan'daki anormallikleri devletin çeşitli kanallarından izliyordu. Ama bayramın ilk günü kendisine ulaştırılan bu haber işin vahametini ortaya koyan bir önemli işaret oluyordu. Cumhurbaşkanı, Alda Tatil Köyünde geçici görev yapan Cumhurbaşkanlığı yetkililerine talimat verip, Azerbaycan Devlet Başkanını telefonla aratacaktı. Köşk görevlileri Haydar Aliyev'i kısa sürede buluyor, Cumhurbaşkanı Demirel'le telefon irtibatını kuruyordu. Demirel, 'Haydar Bey' diye hitap ettiği Azerbaycan Cumhur- başkanı'nın Ramazan Bayramını kutlarken, ülkesinde iç güvenlik sorunu olup olmadığını öğrenmek istiyordu.</span></p>

      <p class="MsoNormal"><span class="calibre2">Aliyev, telefon konuşmasına 'Hörmetli (saygıdeğer) Süleyman Bey' diye başlıyor, O da bayram tebriklerine karşılık veriyor, ama herhangi bir iç güvenlik sorunu bulunmadığını belirtiyordu. <span>Oysa,</span> Türkiye'ye ulaşan haberler, hiç de öyle olmadığını göstermekteydi.</span></p>

      <p class="MsoNormal"><span class="calibre2">Türkiye'nin <span>Baku</span> Büyükelçiliğinden Ankara'ya ulaşan bir kriptoda, Azerbaycan'la ilgili çok önemli bilgiler yer alıyordu. 2 Mart 1995 Perşembe günü Dışişleri Bakanhğı'na ulaşan bu <span>kripto</span> Büyükelçi Özdem Sanberk tarafından inceleniyor, daha sonra konunun uzmanlarına gönderiliyordu. <span>Baku</span> Büyükelçiliği kriptosundaki bilgilere göre, Azerbaycan yeni bir darbenin eşiğindeydi. Ülkede oluşturulan bir cunta, Devlet Başkanı Haydar Aliyev'i devirecek, yönetimi de bir "Konsey"e bırakacaktı. Organizasyonda, "Oraon Birlikleri" diye anılan özel polis birliğinin komutanı Albay Ruşen Cevadov başı çekiyordu. Cuntanın içinde, Türk ve Azeri görevliler vardı. 1994 un sonbaharında örgütlenmeye başlayan cunta, altı ay içinde epey mesafe almıştı.</span></p>

      <p class="MsoNormal"><span class="calibre2">Azerbaycan Devlet Başkanı Haydar Aliyev ise, tüm bu olup bitenlerden yeterli bilgi sahibi değildi. Bu arada her şeyin Bakü'de tezgâhlandığı, Ankara'da bazı mahfillerde tartışıldığı, Moskova'da şekillendiğine dair iddia ve emareler hızla yayılıyordu. Düğmeye basılacak gün de tesbit edilmişti. Hedef, öncelikle Cumhurbaşkanı Haydar Aliyev'di. İlk gelen bilgilere göre darbeden sonra, eski Cumhurbaşkanı Elçibey, Nahcıvan'dan Bakü'ye getirilip, yeniden Devlet Başkanı yapılacaktı. Ancak bu sefer, ilk Cumhurbaşkanlığı döneminde olduğu gibi tek başına hareket edemeyecekti. Elçibey, ülkeyi "Konsey'le birlikte ortaklaşa yönetecekti. Aslında, Türkiye'ye ulaşan haberlere göre Elçibey'in bu gelişmelerden yeterince bilgisi yoktu. Darbe pazarlıkları ve organizasyonlar Bakü'deki bazı unsurlar tarafından yürütülüyor, kendisinin adından ve nüfuzundan yararlanılıyordu. Darbecilerin başı konumundaki Albay Cevadov, daha önce meydana gelen 1994 yılının sonbaharmdaki iç karışıklıklar sırasında Türkiye'nin <span>Baku</span> Büyükelçiliğine davet edilip, o tarihte Büyükelçi olan Akan Karamanoğlu ile görüşmüştü. Türkiye Büyükelçisi, bu görüşme sırasında Ankara'dan aldığı talimatla Cevadov'dan, Aliyev'e karşı herhangi bir eylemin içinde bulunmamasını telkin etmişti. Yine o tarihlerde Aliyev'in siyasi gücü yetersizdi. Türkiye, Karamanoğlu'nun aktif çabaları ile Aliyev-Cevadov ikilisini barıştırıp, yeni bir güç sağladı.</span></p>

      <p class="MsoNormal"><span class="calibre2">Ruşen Cevadov, Haydar Aliyev ikilisinin işbirliği birkaç ay devam etti. Ama ülkedeki otorite boşluğu bir türlü gide- rilemedi. Aslında, Azerbaycan bağımsızlığına kavuştuktan sonra, iktidar kavgalarının odak noktası haline gelecekti. Zengin petrol yatakları, iç ve dış güçlerin iştahını kabartıyor, casuslar bölgede cirit alıyor, Karabağ'da süregelen Ermeni işgali moralleri iyice bozuyordu.</span></p>

      <p class="MsoNormal"><span class="calibre2">Azerbaycan, topraklarından Rus askerlerini gönderen ilk eski Sovyet Cumhuriyeti idi. Bu nedenle, Rusya'nın da Azerbaycan topraklarında görmesi gereken bir hesap vardı. Batı ülkeleri, Azerbaycan petrollerini kontrol altına almak isterken, bir yanda Rusya öte yanda İran, bu ülkeden hak talep etmek için tüm kanallarını seferber ediyordu. Kısacası, Azerbaycan, pek çok ekonomik ve siyasal olaya gebeydi.</span></p>

      <p class="MsoNormal"><span class="calibre2">Azerbaycan Cumhurbaşkanı Haydar Aliyev, 6 Mayıs 1997 Sah günü TBMM kürsüsünden, milletvekillerine hitaben herkesi dehşete düşürücü bir şekilde şu cümleleri sarfedi- yordu: "1995 yılının Mart ayında ben Kopenhag'la iken, bir plan kurmuşlar. Ülkeme dönerken havaalanında beni öldürüp, yönetimi ele alacaklarmış. Aziz dostum Süleyman Demirel, bir tehlike gözlendiğini bana bildirdi. Eminim ki, beni bugünlere getirdiği için sağolsun."</span></p>

      <p class="MsoNormal"><span class="calibre2">Haydar Aliyev, TBMM kürsüsünden Türkiye Cumhurbaşkanına "Hayatımı kurtardınız. Benim, bugünlere gelmemi sağladınız. Ülkemdeki darbeyi, bana erken haber verdiniz." diyordu. Aliyev konuşmasını şöyle sürdürüyordu:</span></p>

      <p class="MsoNormal"><span class="calibre2">"Ben, Bakü'ye öngörülen süreden çok önce geldim. Onlar, planlarını uygulayamadılar. Ama o gece onlar, Azerbaycan'ın birçok bölgesinde, Gürcistan ve Ermenistan'a yakın olan bölgelerde, sınırlarda egemenliği ele geçirdiler. Ben, onlarla 5-6 gün uğraştım. Onları yola getirmek istedim..."</span></p>

      <p class="MsoNormal"><span class="calibre2">Azerbaycan Cumhurbaşkanının konuşmasında Türkiye'ye de sitem vardı. Ferman Demirkol ve Kenan Gürel adındaki iki Türk vatandaşından bahsediyor, kendisine yönelik darbe yapmak isteyenler arasında bu kişilerin de bulunduğunu açıklıyordu.</span></p>

      <p class="MsoNormal"><span class="calibre2">Azerbaycan, Sovyetler Birliği'nin 1991 yılı Aralık ayında kendiliğinden dağılma sürecine girmesinden önce, bağımsızlık ilan eden ilk Sovyet Cumhuriyeti oldu. 18 Ekim 1991'de gerçekleşen bu tarihi olay, 9 Kasım 1991'de Türkiye Cumhuriyeti tarafından resmen tanındı.</span></p>

      <p class="MsoNormal"><span class="calibre2">1992 yılının Ocak ayında da dönemin Devlet Başkanı Ayaz Muttalibov Ankara'yı ziyaret ediyor, ancak aynı yılın Şubat ayında Hocalı'da ikibin Azeri Türk'ünün Ermeniler tarafından katledilmesi, bu ülkedeki milliyetçilerin yeni bir arayışa geçmesine yol açıyordu.</span></p>

      <p class="MsoNormal"><span class="calibre2">Azerbaycan'ın Dağlık Karabağ bölgesinde Ermenilerle çatışma 1988'de başlamıştı. Ruslar da, Ermenilere dolaylı destek sağlıyordu. Türk milliyetçiliği <span>rüzgarları</span> bu olaylarla birlikte şiddetleniyor, Azeri aydınları ve gençler, Halk Cep- hesi'ni kuruyordu.</span></p>

      <p class="MsoNormal"><span class="calibre2">Tüm bu gerginliklerin yaşandığı sırada, Moskova'da ikamet eden bir başka Azeri Türk'ü, olayları dikkatle izlemekteydi. Bu kişi, Sovyet Komünist Partisi'nin eski Polit Büro Üyesi, Başbakan l.Yardımcısı Haydar Aliyev'di. 80'li yıllarda Gorbaçov ve Yeltsin'e karşı Ligaçev'i desteklemişti. Batılı gözlemciler, Aliyev için şunları söylüyordu: "Sovyetler Birliği tarihinin en zeki ve kapasiteli siyaset adamlarından birisi. Polit Büro'nun, Rus asıllı olmayan tek Müslüman Türk siyasetçisi."</span></p>

      <p class="MsoNormal"><span class="calibre2">Haydar Aliyev, 1985'ten itibaren siyasetten tasfiye edilmiş, Moskova'da emeklilik hayatı yaşamaya başlamıştı.</span></p>

      <p class="MsoNormal"><span class="calibre2">Bu arada, Sovyetler Birliği'nin dağılmak üzere olduğunu önceden kestirebiliyordu. Eşinin vefatı üzerine, Anavatanı Azerbaycan'a dönmüş, ancak Sovyet unsurları kendisini Ba- kü'de barındırmamıştı.</span></p>

      <p class="MsoNormal"><span class="calibre2">Aliyev, Nahcıvan Özerk Cumhuriyeti'ne geçip, orada Parlamento Başkanı oldu. 1992 yılının Mart ayında Türkiye'ye davet edilen Aliyev, Cumhurbaşkanı Özal, Başbakan Demi- rel, Genelkurmay Başkanı Güreş ve Dışişleri Bakanı Çetinle çok yararlı görüşmeler yaptı.</span></p>

      <p class="MsoNormal"><span class="calibre2">Devlet Başkanı gibi ağırlanan Haydar Aliyev ile Süleyman Demirel yakınlaşması ve dostluğu o tarihte kuruldu. Türk Eximbank'ı, Nahcıvan Özerk Cumhuriyeti'ne acilen 100 milyon dolarlık kredi açtı.</span></p>

      <p class="MsoNormal"><span class="calibre2">17 Haziran 1992'de Azerbaycan Cumhurbaşkanlığı'na seçilen Ebulfeyz Elçibey, bu görevden tam 365 gün sonra bir <span>darbe,</span> ile ayrılıyor, Nahcıvan'ın Keleki Köyü'ne sığmıyordu.</span></p>

      <p class="MsoNormal"><span class="calibre2">Bu arada, Nahcıvan Parlamento Başkanı Aliyev Bakü'ye gidecek, önce Milli Meclis, daha sonra da Devlet Başkanı olacaktı.</span></p>

      <p class="MsoNormal"><span class="calibre2">1993 yılının ikinci yarısından itibaren ülkeyi yöneten Haydar Aliyev'e karşı darbe hazırlığı Omon Birlikleri Komutanı Albay Ruşen Cevadov'un başkanlığında yürütüldü. Cuntada Elçibey <span>sempatizanlarının</span> yanısıra bazı Türk unsurlar da vardı. Bunlardan birisi, Azeri asıllı üniversite öğretim üyesi ve Türkiye Cumhuriyeti vatandaşı olan Ferman Demirkol'du. Elçibey döneminde, Bakü'ye yerleşmiş Milli Meclis Danışmanı olmuştu.</span></p>

      <p class="MsoNormal"><span class="calibre2">Sahnede Kenan Gürel adında bir Türk daha vardı. 12 Eylül 1980 ihtilalinden sonra Türkiye'den kaçıp, Avusturya'ya yerleşmiş, hatta oranın vatandaşlığına geçmişti. İhtilal şartlarının kaybolması üzerine, Türkiye'ye dönen Gürel, Antalya'ya yerleşiyor, bu sırada ülkemizi ziyarete gelen Elçibey'le tanışıyordu. Kenan Gürel, bir süre sonra Azerbaycan'a gidip, Bakü'ye yerleşecek, orada Cevadovlar'ın Leyla ismindeki kızlarıyla evlenecekti. Azerbaycan'ın başkenti <span>Baku</span>, 1990 yılından itibaren Türkler'in akınına uğramıştı. Özellikle ülkücüler, hem yerleşmek, hem de ticaret yapmak amacıyla bu kardeş ülkeye geliyorlardı. Kısa sürede ticaret hayatını ele geçiren ülkücülerin pek çoğu Türkeş karşıtı gruba mensuptu. Merhum Alparslan Türkeş'in oğlu Tuğrul Türkeş, o yıllarda tekstil işi yapmak amacıyla Bakü'ye gelmiş, ancak karşıt gruba mensup ülkücüler, kendisine hayat hakkı tanımamıştı. Tuğrul Türkeş, 1993 yılının Nisan ayından itibaren Baku'yu terkedecekti.</span></p>

      <p class="MsoNormal"><span class="calibre2">Bu arada Almanya'dan Ukrayna'ya kadar ulaşan Musa Serdar Çelebi de Bakü'ye gelmek istiyor, ancak Ukrayna yönetimi, bilinmeyen nedenlerle kendisine geçit vermiyordu. Tüm bu bilgileri anında tesbit eden Türk makamları, gelişmeleri de titizlikle izliyordu.</span></p>

      <p class="MsoNormal"><span class="calibre2">1994 yılının ortalarında, Bakü'den kaçan iki Azeri rejim muhalifi, Ankara'da Hükümet yetkilileri ile temasa geçip, Azerbaycan'da Cumhurbaşkanı Haydar Aliyev'e karşı darbe yapmak istediklerini bildiriyorlardı. Başbakanlık danışmanlarının yardımıyla Ankara'daki bir kamu kuruluşu misafirhanesine yerleştirilen Fehmin ve Ali isimli Azeriler, Rus-, lar'ın kontrolündeki eski Devlet Başkanı Ayaz Muttalibov'u da aralarına alıp, darbe yapacaklarını, Nahcıvan'da sürgünde bulunan Elçibey'i tekrar ülkenin başına getireceklerini söylüyorlardı.</span></p>

      <p class="MsoNormal"><span class="calibre2">"Fehmin" adındaki Azeri Albay, Elçibey döneminde İçişleri Bakanlığı Kuvvetleri'nin komutanı olduğunu, bir süreden beri Türkiye'de yaşadığını ifade ediyordu. Elçibey'in siyasi danışmanı olduğunu belirten Ali isimli Azeri ise, sürekli şekilde Avrupa ve Amerika'ya gittiğini, buralarda hü kümet ve gizli servis yetkilileri ile görüştüğünü açıklıyor, Türkiye'den de para ve silah yardımı istiyordu. Ali de, Fehmin gibi sürekli olarak Türkiye'de yaşıyordu. Azerbaycanlı darbeciler bu arada hazırladıkları bir raporu, dönemin Başbakanı Tansu Çiller'e verdiklerini ifade ettiler. Yaklaşık 30- 40 sayfalık raporda, darbe planı çok ayrıntılı biçimde yer alıyordu. Bu rapordan, Çiller Başbakanlıktan ayrıldıktan sonra, bazı yetkililerin de haberi olacaktı.</span></p>

      <p class="MsoNormal"><span class="calibre2">Başbakan'ın yanı sıra Devlet Bakanı Ayvaz Gökdemir'le de temasta olduklarını belirten Azeriler, ayrıca Ankara'da kontak kurdukları öteki kişileri de açıklıyor, Çiller ve Gökdemir'le birlikte yemek yediklerini, bu yemek sırasında kendilerine sözlü olarak da darbe ve sonrası ile ilgili bilgi sunduklarını belirtiyorlardı.</span></p>

      <p class="MsoNormal"><span class="calibre2">Ankara'da Hükümet Başkanı ve çevresinin Azeri darbecilerle teması, devlet yetkililerinden saklanıyordu. Bu arada Çiller, Azerbaycan Devlet Başkanı'nın telefonlarına çıkmıyor, konu Aliyev tarafından Demirel'e aktarılınca; Cumhurbaşkanı, Başbakan'ı uyarıyordu.</span></p>

      <p class="MsoNormal"><span><span class="calibre2">Baku</span></span> <span class="calibre2">Büyükelçisi Altan Karamanoğlu'ndan 1995 yılının Mart ayı başlarında gelen bir kriptoda, Azerbaycan'daki darbe hazırlığına dikkat çekiliyor, işin içinde bulunan Azerbaycanlı, Türk, hatta Rus unsurların isimleri veriliyordu. Dışişleri Bakanlığı Müsteşarı Büyükelçi Özdem Sanberk de konuyu Cumhurbaşkanı Demirel'e arzetmişti.</span></p>

      <p class="MsoNormal"><span class="calibre2">Demirel, devletin çeşitli kanallarından Azerbaycan'daki gelişmeleri günü gününe izlemeye koyuldu. Gelişmeler, hiç de iç açıcı değildi. Türkiye'den Azerbaycan'a iki adet uydu telefonu gönderildiği iddia ediliyordu.</span></p>

      <p class="MsoNormal"><span class="calibre2">Demirel, 1995 yılı Mart ayının ikinci haftasında Pakistan'a gitme hazırlıklarına başladı. Ayın 13'ünde Islama- bad'da bulunacak, orada ECO zirvesine katılacaktı. Zirveye gelecek devlet başkanları arasında Azerbaycan Cumhurbaşkanı Haydar Aliyev de vardı. Ancak, son anda gelen bir haber, Cumhurbaşkanı Demirel'in, Aliyev'i hemen aramasını gerektirdi. Aliyev, Danimarka'nın başkenti Kopenhag'da bulundu. Demirel, Bakü'de işin kötüye gittiğini kendisine bildirdi. ECO zirvesine katılmamasını tavsiye etti. Aliyev, tüm bu gelişmeleri daha sonra TBMM kürsüsünden Türk Milletvekillerine açıklayacaktı.</span></p>

      <p class="MsoNormal"><span class="calibre2">Darbecilerin planlarında, Aliyev'i havaalanında öldürmek vardı. Ancak Aliyev, Demirel'in uyarısı üzerine Bakü'ye erken dönüyor, darbecilerin planını altüst ediyordu. Haydar Aliyev, derhal operasyona girişti, 3-4 günlük bir çatışmadan sonra olayları bastırdı. Bu arada, Türk vatandaşı Ferman Demirkol ile Kenan Gürel tutuklandılar. Pakistan'da bulunan Cumhurbaşkanı Demirel, Islamabad'dan Haydar Aliyev'i telefonla arayıp, geçmiş olsun dileklerini iletiyordu. Demirel, "Devletimiz, bu tür işleri hiçbir şekilde tasvip etmez. Türkiye'den, bu işe bulaşanlar olmuşsa, onun icabına bakılacaktır." diyordu.</span></p>

      <p class="MsoNormal"><span class="calibre2">Türkiye'den, darbecilerin kullanması amacıyla Bakü'ye sokulduğu iddia edilen uydu telefonlarından birisi darbeye karışan Kenan Gürel'in elinde ele geçirildi. Gürel, o sırada darbecilerin lideri Ruşen Cevadov'un odasında bulunuyordu. Haydar Aliyev, darbeyi bastırmak için büyük güç kullandı. Bu arada, pekçok kan döküldü. Cevadov da öldürüldü. Aliyev olaylardan sonra geldiği Ankara'da devrin TBMM Başkanı Hüsamettin Cindoruk'a "Türkiye, bizim içişlerimize burnunu soktu, olaylar 400 civanıma mal oldu." derken, darbeyi bastırdığı sırada 400 vatandaşının öldürüldüğünü açıklamak istiyordu.</span></p>

      <p class="MsoNormal"><span class="calibre2">Cumhurbaşkanı Demirel, bu olayların Türkiye ile Azerbaycan arasında bir kan davasına dönüşmemesini istedi. Bu arada, TİKA (Türk Cumhuriyetleri Kalkınma Ajansı) görevlisi Ferman Demirkol'un Türkiye'ye iadesini Aliyev'den rica etti. Ankara'dan kalkan bir özel uçak, Başbakanlık eski Müsteşan Ali Naci Tuncer'i Bakü'ye götürdü. Tuncer, Azerbaycan yetkililerinden Ferman Demirkol'u teslim alıp, Ankara'ya döndü. Sözkonusu uçağın, Cumhurbaşkanlığına ait GAP uçağı olduğu ileri sürülmüştü. Oysa bu, bir başka özel uçaktı.</span></p>

      <p class="MsoNormal"><span class="calibre2">Azerbaycan'daki darbe teşebbüsünün perde arkasını izleyen yetkililer, olaylardan sonra şu değerlendirmeyi yapıyordu: "Türkiye'deki bazı aklı evveller, Azerbaycan'da kukla bir yönetim kurup, sözde zengin petrol yatakları ile silah ve uyuşturucu işini kontrolleri altında tutmak istediler. Bu işe girerken, Ruslarla da birlikte olduklarını hiç hesap etmediler. Bakü'deki Rus mafyasının başı, eski Devlet Başkanı Ayaz Muttalibov, bu darbe ile birlikte Moskova'dan Bakü'ye getirilip, Meclis Başkanı yapılacaktı. Tüm bu gelişmelerden yeterince haberi olmayan iyi niyetli, Atatürkçü, eski Cumhurbaşkanı Elçibey'in ise adı kullanılıyordu. Cumhurbaşkanımızın müdahaleleri sonucu bir facia önlendi. Ama açılan yara hâlâ sarılamadı."</span></p>

      <p class="MsoNormal"><span class="calibre2">1995 yılının Mart ayında Azerbaycan'da "Susurluk Ola- yı"nın adeta başlangıcı yaşanmıştı. Türkiye Cumhuriyeti Devletinin içine sızan birtakım karanlık güçler, devletin <span>imkanlarını</span> kullanıp, bir başka devlette darbe yapmak istemişler, Cumhurbaşkanı Demirel'in konuya müdahalesi üzerine, suçüstü olmuşlardı. Azerbaycan darbesi, Türk Devlet politikasında hiçbir şekilde kabul edilmez olay olarak değerlendiriliyordu. Türkiye, Azerbaycan'la dost, onun da ötesinde kan kardeşi idi. Ülkemizdeki bazı çıkar çevrelerinin uyuşturucu, silah ve petrol ticareti yapması için girişilen bu kanunsuz davranış, güçlü devlet politikasının duvarlarına çarpmıştı."</span></p>

      <p class="MsoNormal"><span class="calibre2"><span>&nbsp;</span></span></p>
    </div>
  </div>
</body>
</html>
