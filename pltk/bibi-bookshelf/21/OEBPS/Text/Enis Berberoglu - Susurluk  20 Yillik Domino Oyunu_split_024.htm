<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_25"><span class="calibre4">Uyuşturucu kaçakçılığında yeni güzergâh</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Kahramanımız Abdullah Çatlının yeniden ruhuna uygun bir ortam bulduğu anlaşılıyordu. Darbeler, uyuşturucu kaçakçılığı, suikastler...</span></p>

      <p class="MsoNormal"><span class="calibre2">Tam Çatlının kalemiydi.</span></p>

      <p class="MsoNormal"><span class="calibre2">Dağılan Sovyet rejiminin enkazı üzerinde kurulan Türk Cumhuriyetleri ile uyuşturucu ticaretinin birarada anılması hiç boşuna değildi. 1990'h yılların ilk yarısında uyuşturucu trafiğinde kullanılan güzergâhta önemli değişiklik yaşandı.</span></p>

      <p class="MsoNormal"><span class="calibre2">Afganistan ve Pakistan'da TIR'lara yüklenen uyuşturucu, Türkmenistan üzerinden Azerbaycan'a taşınıyor, Gürcistan'ı aşarak Sarp Kapısından Türkiye'ye giriyordu. Emniyet Genel Müdürlüğü Narkotik Şube Müdürlüğü'nün 1994-Şu- bat tarihli raporunda haritalarla izah edilen bu <span>güzergahın</span> neredeyse her kilometresine eski ülkücü yeni uluslararası mafya egemendi.</span></p>

      <p class="MsoNormal"><span class="calibre2">Uyuşturucu ticareti ve ülkücü mafya sözcüklerinin yan yana durması bu ideolojiye samimi olarak gönül verenleri üzüyordu. Oysa anılan coğrafyada uyuşturucu ticareti Rus düşmanı cephenin nefes borusuydu. Sovyetler Birliği'nin Afganistan'ı işgalinden sonra devreye giren ABD yerel direnişçilere ancak sınırlı ölçüde yardım edebildi. Bunun yerine mücahitlerin Sovyetlerle savaş amacıyla silah satın alabilmek için uyuşturucu ticaretine yönelmelerine göz yumdu, hatta teşvik verdi.-</span></p>

      <p class="MsoNormal"><span class="calibre2">Sonuçta Afganistan, Rus düşmanı, milliyetçi ve eroin kaçakçısı gençlerin yetiştiği tarla haline geldi.</span></p>

      <p class="MsoNormal"><span class="calibre2">Uyuşturucu ticaretinde rota ve kadronun buluşması Türkiye'yi inanılmaz ölçüde olumsuz etkiledi. Birleşmiş Milletler, Almanya ve ingiltere'nin resmî kayıtlarına göre, Avrupa'ya giren eroinin yaklaşık dörtte üçü Türkiye üzerinden geçmeye başladı.</span></p>

      <p class="MsoNormal"><span class="calibre2">Türk polisi uyuşturucu ticaretiyle elinden geldiği ölçüde mücadele etti. Sadece 1996 yılında 4 ton 422 kilo eroin yakaladı. Dünyada yakalanan toplam eroin miktarı aynı yıl sadece 7 tondu. Yani dünyada polisin yakaladığı eroinin yüzde 64'ü Türkiye'de ele geçti.</span></p>

      <p class="MsoNormal"><span class="calibre2">Bu rakama sevinmek de mümkün olmadı, üzülmek de...</span></p>

      <p class="MsoNormal"><span class="calibre2">Çünkü kimilerine göre, Türkiye'de yakalanan eroininin kat kat fazlası resmî çetelerin himayesinde Avrupa'ya satılıyordu. (Hatta Almanya'da bir mahkemede Türk Başbakanı Tansu Çiller'in uyuşturucu kaçakçılarına yardım ettiği resmî kayıtlara geçiyordu.)</span></p>

      <p class="MsoNormal"><span class="calibre2">Oysa o tarihte Emniyet Kaçakçılık ve Organize Suçlarla Mücadele Dairesi Başkanı Tuncay Yılmaz soruna farklı yönden yaklaşır, "Türk polisi eroinin yüzde 64'ünü yakaladı, kalan 28 ülkenin polisi sadece yüzde 36'sını" diyordu. Yıl- maz'ın haklı olarak işaret ettiği başka bir gerçek asit anhidrit ticaretiyle ilgiliydi.</span></p>

      <p class="MsoNormal"><span class="calibre2">Uyuşturucu zincirinin en önemli halkası asit anhidrittir. Afyondan morfin, morfinden bazmorfîn, ondan da eroin üretilir. Bu işlemde mutlaka asit anhidrit gereklidir. İlaç ve boya sanayiinde kullanılan asit anhidritin üreticisi dünyada dört ülkedir: ABD, Japonya, Almanya ve Fransa.</span></p>

      <p class="MsoNormal"><span class="calibre2">Birleşmiş Milletler 1980 yılından itibaren asit anhidrit imalat ve ihracatına özel denetim kuralları konulmasına çalışıyor, ama bu çabalar sonuç getirmiyor. Birleşmiş Milletlerin 1996 tarihli uyuşturucu raporundan bir alıntı sunuyoruz:</span></p>

      <p class="MsoNormal"><span class="calibre2">"Almanya'da üretilen asit anhidrit, Birleşik Arap Emirlik- leri'nde antiseptik madde üretiminde kullanılmak üzere ihraç ediliyor. Oysa aynı asit anhidrit deniz yoluyla Türkiye'ye aktarılıyor. 1994-95 arası dönemde Türkiye'de Alman üretimi 50 tondan fazla asit anhidrit yakalandı. Bu rakam 20-40 ton arasında eroin üretimi için yeterliydi..."</span></p>

      <p class="MsoNormal"><span class="calibre2">Yani tam merhum Uğur Mumcu'nun Silah Kaçakçılığı ve Terör isimli kitabında yazdığı gibi:</span></p>

      <p class="MsoNormal"><span class="calibre2">"Asetik anhidrit kaçakçılığı, uyuşturucu madde kaçakçılığının ana konularından birisidir. Eroin kaçakçılığını besleyen ana damar, hammadde, asit anhidrit kaçakçılığı ile oluşmaktadır. Öyleyse tıpkı silah kaçakçılığı gibi uyuşturucu kaçakçılığının da kökü tam anlamıyla dışardadır..."</span></p>

      <p class="MsoNormal"><span class="calibre2">Abdullah Çatlı'nın yurtdışı bağlantıları güçlenirken, Türkiye'deki çevresi de genişliyordu. 9 Şubat 1993 tarihinde Ataköy 7-8'inci kısım, 1-8 A Blok'taki 1 numaralı daireyi Mehmet Özbay kimliği ile kiraladı. Ev sahipleri Dr. Abidin Gerçeker ile eşi Işıl Gerçeker'den kiraladığı daireyi yaklaşık <span>1.5</span> yıl büro olarak kullandı. Zaman zaman kirayı ve apartman aidatlarını aksattı. Bu yüzden çıkan tartışmalardan bıkan Gerçeker çifti Çatlı'dan kurtulmak amacıyla daireyi satışa çıkardı. Çatlı'nın Mimar Sinan Sitesi içinde bulunan bürosuna, Romanya, Macaristan ve Kostarika plakalı son model araçlar geldi, gitti. Muhtarlığa kayıt yaptırırken kendisini Londra'dan kesin dönüş yapan bilgisayar mühendisi olarak tanıtan Abdullah Çatlı, 21 Haziran 1994 günü bürosunu boşalttı.</span></p>

      <p class="MsoNormal"><span class="calibre2">Ataköy'deki birbuçuk yıllık ikametinden sonra yeni adresini muhtarlığa bildirmeden ayrıldı. Anlaşılan tekstil ihracatçısı Mehmet Özbay'ın yaşamında yeniden kritik dönemece gelinmişti.</span></p>

      <p class="MsoNormal"><span class="calibre2">Polis ve Abdullah Çatlı arasındaki güçlü bağ 1992 yıllarının sonuna doğru kuruldu. Bu tarihte polise yollanan ihbar mektubunda, Çatlı'nın bürosunun adresi ve aracının plaka numarası verildi.</span></p>

      <p class="MsoNormal"><span class="calibre2">Ancak baskından kısa bir süre önce Abdullah Çatlı'nın işyerine bir telefon geldi. Meral Çatlı o telefonu, Susurluk Komisyonu'na şöyle aktardı:</span></p>

      <p class="MsoNormal"><span class="calibre2">"Eşim 1990'dan 1996'ya kadar rahat geziyordu. Mehmet Özbay kimliğini taşırken Ataköy'deki işyerine haber verildi. 'Mehmet Bey sizin kimliğinizden haberleri var. Formalite icabı gelecekler. Haberiniz olsun, siz dışarı çıkın' dediler."</span></p>

      <p class="MsoNormal"><span class="calibre2">Yine o yıllarda İstanbul polisinde İstihbarat Şube Müdürlüğü yapan Hanefi Avcı'ya Susurluk Komisyonu üyeleri Çatlı'nın işyerine danışıklı baskını sordular. Avcı şu bilgiyi verdi:</span></p>

      <p class="MsoNormal"><span class="calibre2">"İhbar mektubunda Çatlı diyor, hatta bir araç plakasından bahsediyor. Bunun üzerine araştırılmış. Terör birimi kim olduğunu tespit edememiş. Biz demişiz ki, Çatlı var mı, yok mu bilemiyoruz. Ama garip bir yere benziyor demişiz."</span></p>
    </div>
  </div>
</body>
</html>
