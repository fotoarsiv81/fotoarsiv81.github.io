<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_29"><span class="calibre4">Tarık Ümit "kayboluyor"</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Tarık Ümit, Yaşar Öz, Nurettin Güven ve Abdullah Çatlı...</span></p>

      <p class="MsoNormal"><span class="calibre2">Emniyet'te özel amaçlı olarak kurulan bu ekibin koordinatörü belli ki Tarık Ümit'ti... Zaten ilginçtir, yargısız infaza uğrayanların cesetlerinin büyük bölümü Tarık Ümit'in doğup büyüdüğü Sapanca bölgesine bırakılıyordu. Kocaeli Alay Komutanının Veli Küçük olması da ayrı bir raslantı eseri sayılmalıydı.</span></p>

      <p class="MsoNormal"><span class="calibre2">Emniyet'ten sızan bilgilere göre ekip arasında görev dağılımı vardı:</span></p>

      <p class="MsoNormal"><span class="calibre2">Tarık Ümit, Dev-Sol ve lideri Dursun Karataş'ın peşindeydi.</span></p>

      <p class="MsoNormal"><span class="calibre2">Yaşar Öz, 1994 yılında Romanya ve Bulgaristan'da PKK hakkında istihbarat topladı, orman yangını ve sabotaj için eğitilen timleri yakalattı.</span></p>

      <p class="MsoNormal"><span class="calibre2">Nurettin Güven de, aslında İngiltere'ye yine Dev-Sol'a karşı düzenlenen operasyon için gitti. İsrail malı, seri numarası silinmiş silah ve susturucu suikast silahı olarak kullanılacaktı...</span></p>

      <p class="MsoNormal"><span class="calibre2">Abdullah Çatlı ise MİT tarafından reddedildikten sonra Korkut Eken'i aradı. Eken bu bağlantıyı TBMM Susurluk Komisyonu'na şöyle aktardı:</span></p>

      <p class="MsoNormal"><span class="calibre2">"Çatlı bir defa daha beni buldu efendim. Yine ben emekliydim. Bu Papa suikasti konusunda teferruatlı bilgi verebileceğini söyledi. Bizim o zaman yapacak bir şeyimiz yok. Telefonla İstanbul Bölge Başkan Daire Yardımcısı Şenkal Beye, 'Şahıs eğer devlet yardım ederse, çok teferruatlı bilgiler verebileceğini söylüyor' şeklinde bildirdim. Şenkal Bey'den haber geldi, 'İlgilenmiyoruz konuyla' dedi..."</span></p>

      <p class="MsoNormal"><span class="calibre2">1990'ların başında MİT'e sunmak istediği hizmete alıcı bulamayan Çatlı için tek kapı polis olarak kaldı. Eken, Çatlı'nın özellikle yurtdışı istihbarat faaliyetleri için kullanıldığını, yine Komisyon ifadesinde şu sözlerle açıkladı:</span></p>

      <p class="MsoNormal"><span class="calibre2">"Yurtdışına yönelik olarak birkaç defa daha geldi. Istihba- ri bilgiler verdi. Özellikle Almanya'daki PKK faaliyetine yönelik..."</span></p>

      <p class="MsoNormal"><span class="calibre2">Tarık Ümit'le, Yaşar Öz'ün araları kısa zamanda açıldı. Tank Ümit, Yaşar Öz'ün de sonradan itiraf edeceği gibi eski arkadaşının kendisinden uzaklaştığını fark etti.</span></p>

      <p class="MsoNormal"><span class="calibre2">Oysa Tank Ümit, KKTC'deki First Merchant Bank'ın kuruluşu aşamasında Yaşar Öz'den yardım görmüştü ve hâlâ borçluydu.</span></p>

      <p class="MsoNormal"><span class="calibre2">Emniyet'in kendisine by-pass yaparak doğrudan Yaşar Öz'le iş yapmasına kırılmıştı. Tarık Ümit bir gün, First Merchant Bank'taki Hakkı Yaman Namlı'ya "Benim adamım Yaşar Öz'ü koltuklarının altına almışlar. İpliklerini pazara çıkaracağım" diye yakındı, Abdullah Çatlı ve Korkut Eken'e isim vererek sövdü.</span></p>

      <p class="MsoNormal"><span class="calibre2">Hakkı Yaman Namlı'nın İstanbul DGM Savcılığı'na verdiği ve iddianamede yer alan ifadesini aktaralım:</span></p>

      <p class="MsoNormal"><span><span class="calibre2">"Ayrıca Hakkı Yaman Namlı isimli tanığın dosyada müb- rez ifadesinde; Tarık Ümit'in önceki tarihlerde Korkut Eken ile çok samimi ilişkiler içinde olduğu hatta maddi sıkıntılar çekerek satın aldığı Ford marka zırhlı otomobilini Korkut Eken'e hediye ettiği (Korkut Eken bu iddiayı reddetti), ancak sonraki tarihlerde Korkut Eken'le aralarının açıldığı ve 1994 yılı Haziran ayında Tarık Ümit'in yazıhanesini telefonla arayan orada çalışan ve o esnada telefona bakan Ali isimli işçisi vasıtası ile Tarık Ümit'in tehdit edildiğini belirttiği görülmüştür.</span></span></p>

      <p class="MsoNormal"><span class="calibre2">Ayrıca Tarık Ümit'in yazıhanesinde İbrahim Şahin, Nurettin Güven gibi kişileri gördüğünü ve Tarık Ümit'in Abdullah Çatlı ile de sık sık görüşüp buluştuğunu ifade etmiştir.</span></p>

      <p class="MsoNormal"><span><span class="calibre2">Tank Ümit'in Yaşar Öz isimli kişiyle çok yoğun ticari ilişkilerde bulunduğunu ancak yaptıkları işlerin legal işler olmadığını Tarık Ümit ile Yaşar Öz arasında devamlı surette bir alacak-borç münasebeti bulunduğunu ve bu ilişkiler sırasında Yaşar Öz'e yeşil pasaport ve silah taşıma belgelerinin temininde Tank Ümit'in aracı olduğunu belirten tanık, bir süre sonra Yaşar Öz'ün Tank Ümit'in yanından ayrılarak Abdullah Çatlı ve ekibi ile çalışmaya başladığını ifade etmiştir.</span></span></p>

      <p class="MsoNormal"><span class="calibre2">Bu olaylardan 6-8 ay sonra Tank Ümit kaybolunca, Hakkı Yaman Tarık Ümit'in kızına, Abdullah Çatlı ve Korkut Eken'den şüphelenmelerini söylemiş. Hakkı Yaman'ın bu sözlerini duyan Abdullah Çatlı ve arkadaşları 1995 Mayıs- Haziran aylarında Hakkı Yaman'ın yazıhanesine silahlı ve telsizli adamlarla gelerek ve Tarık Ümit olayını kastederek, 'Bu işlere kafanı yorma, intikamını sen almayacaksın. Bizim hakkımızda konuşuyörmüşsün, biz çok güçlüyüz' diyerek onu uyardığını ifade etmiştir<span>....</span>"</span></p>

      <p class="MsoNormal"><span class="calibre2">Tarık Ümit yaşamının tehlikede olduğunu, kendisini öldürmek üzere görevlendirilen Cahit isimli bir şahsın itiraf- <span>lan</span> üzerine öğrendi. Telaşla eski bir tanıdığına başvurdu... MİT'e dönen Mehmet Eymür'le temasa geçti. Tarık Ümit'in MİT ve Eymür'le tanışıklığı yeni değildi.</span></p>

      <p class="MsoNormal"><span class="calibre2">Eymür'ün Susurluk Komisyonu'nda verdiği ifadeye göre, Tarık Ümit 1982 yılında Dündar Kılıç ve Şükrü Balcı konusunda ifade verdi.</span></p>

      <p class="MsoNormal"><span class="calibre2">1987 yılında yine MİT'le ilişki kurdu. Tarık Ümit'in, Mehmet Ağar'ı ağır dille suçlayan ve Mehmet Eymür tarafından kaleme alınan ilk MİT raporunun önemli kaynakları arasında olduğu söylenirdi.</span></p>

      <p class="MsoNormal"><span class="calibre2">Mehmet Eymür ve Tank Ümit Ankara'da MİT'e ait bir yerde 28 Şubat 1995 tarihinde buluştular. Tarık Ümit, Ey- mür'e İstanbul'daki evinde kalan iki polisten yakındı. Ziya (Bandırmalıoğlu) ve Semih isimli iki polisin kendisinden Dündar Kılıç'a karşı düzenlenecek bir operasyon için yardım istediğini anlattı, hatta Eymür'ün yanından evdeki polislere telefon etti. Polisler Tarık Ümit'e ertesi gün İbrahim Şahin'in İstanbul'a geleceğini ve kendisiyle görüşeceğini söylediler. Telefon görüşmesinden sonra Mehmet Eymür, Tarık Ümit'e polislerin istediği operasyona karışmamasını öğütledi. Tank Ümit bu görüşmede, 40-50 kişilik bir listeden söz etti. Ümit'e göre, Emniyet bünyesinde kurulan çete, bu isimleri haraca bağlamıştı, Korkut Eken paraların paylaşımından sorumluydu.</span></p>

      <p class="MsoNormal"><span class="calibre2">2 Mart 1995 sabahı, bayram arefesiydi. Mehmet Eymür'ü arayan Tarık Ümit, sorunlarının çözüldüğünü müjdeledi. Hatta Mehmet Ağar'ı telefonla aradığını, konuştuğunu, aralarındaki buzların eridiğini, bayramdan sonra kendisini ziyaret edeceğini aktardı. Tarık Ümit akşam saatlerinde İbrahim Şahin'le buluşacağını söyledi, Eymür'ün bayramını kutlayarak telefonu kapattı.</span></p>

      <p class="MsoNormal"><span class="calibre2">Tank Ümit akşam saatlerinde Divan Pastahanesi'nde yemek yerken cep telefonu çaldı. Avşar Kederoğlu üzerine kayıtlı cep telefonundan Tarık Ümit'i arayan polis memuru Ziya Bandırmalıoğlu'ydu. Ümit, Bandırmalıoğlu'na saat 19.00-20.00 arasında Divan Pastahanesi'nde randevu verdi. Tarık Ümit, daha sonra Baha Şen'e rastladı. Baha Şen, Tarık Ümit'in masasına oturarak bir süre sohbet etti.</span></p>

      <p class="MsoNormal"><span class="calibre2">Bu sırada içeri Ziya Bandırmalıoğlu ve Ayhan Akça girdi. Bandırmalıoğlu, Tarık Ümit'e, "İbrahim Şahin gelmedi, evde bekliyor, araba dışarda birlikte gidelim"dedi. Tarık Ümit ve polis memuru birlikte çıktılar. Tarık Ümit o saat itibarıy-' la ortadan kayboldu.</span></p>

      <p class="MsoNormal"><span class="calibre2">Polis memuru Ziya Bandırmalıoğlu, Tarık Ümit'le pasta- hanenin önünde ayrıldıkları yolunda ifade verdi. Oysa polise gelen istihbarata göre, Tarık Ümit "Arabada uzun süredir sorgulamak istediğin birisi var. Gel, birkaç soru da sen sor" bahanesiyle kandırıldı.</span></p>

      <p class="MsoNormal"><span class="calibre2">2 Mart akşamı ortadan kaybolan Tarık Ümit'in aracı 4 Mart 1995 günü İstanbul Çerkezköy'de bulundu. Olaya 5 Mart günü Jandarma istihbarat ve MİT birlikte el koydu. Jandarma Astsubay Ahmet Altıntaş telefon görüşmelerinden yola çıkarak Avşar Kederoğlu'na ulaştı.</span></p>

      <p class="MsoNormal"><span class="calibre2">Burada bir parantez açarak Avşar Kederoğlu'nu biraz tanıtmakta fayda var: Polis memuru Ziya Bandırmahoğlu'nun Tank Ümit'i aradığı cep telefonunun sahibi Avşar Kederoğ- lu, Nevşehirli geniş bir ailenin üyesi. TIR garajı işleten Ke- deroğlu Ailesi ile İbrahim Şahin, 1978 yılında polis memurluğuna başladığında tanışıyor.</span></p>

      <p class="MsoNormal"><span class="calibre2">Kısıklı ilçesine tayin edilen İbrahim Şahin, ilk günlerini Kederoğlu ailesinin evinde konuk kalarak geçiriyor. Daha sonra ilişkileri hiç kesilmiyor. Şahin, Özel <span>Harekat</span> Daire- si'nde Başkan Vekili iken Ankara'dan İstanbul'a gelmek için Abdullah Kederoğlu'nun beyaz renkli lüks jipini kullanıyor. Koruması Ayhan Akça da yine Kederoğlu Ailesi'nin bir üyesinin evinde kiracı oturuyor.</span></p>

      <p class="MsoNormal"><span class="calibre2">Avşar Kederoğlu, Astsubay Altıntaş'a, Tarık Ümit'i hiç tanımadığını cep telefonunu da o gün, Ziya Bandırmalıoğlu ve Ayhan Akça'nın kullandığını söyledi. Bunun üzerine Altıntaş, Avşar Kederoğlu aracılığıyla Ayhan Akça ile görüşmek istediğini iletti. Ayhan Akça, Astsubay Altıntaş ile Ataköy'de bir parkta verdiği randevuya yanına Ayhan Çarkın'ı da alarak gitti. Görüşme sırasında çıkan tartışma üzerine topluca Ataköy Karakolu'na gidildi. Karakoldan İbrahim Şahin arandı. Şahin, Astsubay Altıntaş'ı "Sen kim oluyorsun ki, soruşturma yapıyorsun. Polis memurlarının ifadesini alamazsın" diye uyardı.</span></p>

      <p class="MsoNormal"><span class="calibre2">Astsubay Altıntaş, Kederoğlu ile birlikteyken Ayhan Akça ile yapılan telefon görüşmesinden polis memurunun Yalova'da bulunduğu sonucunu çıkardı. Bu görüşünü, Mehmet Eymür'e "Tarık Ümit'i Yalova'da bir çiftlikte Abdullah Çatlı sorguluyor" diye aktardı.</span></p>

      <p class="MsoNormal"><span class="calibre2">Mehmet Eymür bu bilgi üzerine hemen dönemin İçişleri Bakanı Mehmet Ağar'ı telefonla aradı, "Tarık Ümit'i Abdullah Çatlı almış diye duyumlar var. Yardımcı olursanız bu şahsın bırakılmasını sağlarsanız, kendisine mesele haline getirmemesini telkin ederim" dedi.</span></p>

      <p class="MsoNormal"><span class="calibre2">Mehmet Eymür'ün Tarık Ümit'i tamamen sahiplenen bu sözleri üzerine, Mehmet Ağar sadece "Bakarız" demekle yetindi. Mehmet Eymür daha sonra İbrahim Şahin'i de aradı. Şahin, TBMM Susurluk Komisyonu'na verdiği ifadede Ey- mür'le görüşmek üzere MİT'e gittiğini anlattı. Şahin'in ifadesine göre, Eymür bu görüşmede yine Tarık Ümit'in Ayhan Akça ve Ziya Bandırmalıoğlu tarafından kaçırıldığı iddiasını yineledi.</span></p>

      <p class="MsoNormal"><span class="calibre2">Eymür, Şahin'e göre "Tarık Ümit'i Abdullah Çatlı bıraksın veya siz bıraktırın. Teminat veriyorum, bir daha Tarık Ümit Abdullah Çatlı'nın işlerine karışmayacak. Yahut o alanlara girmeyecek" dedi.</span></p>

      <p class="MsoNormal"><span class="calibre2">Ancak İbrahim Şahin, Eymür'e Tarık Ümit'in yerini bilmediğini söyledi. Ayrıca Ayhan Akça'nın, Tarık Ümit'in kaçırıldığı 2 Mart 1995 günü Emniyet Genel Müdürü ve kendisiyle birlikte Diyarbakır'da olduğunu anlattı.</span></p>

      <p class="MsoNormal"><span class="calibre2">Ne var ki, THY bilgisayarlarında yapılan araştırmada Şahin ve Akça'nın 2 Mart 1995 günü sabah 10.00 uçağı ile Diyarbakır'dan Ankara'ya geldikleri belirlendi.</span></p>

      <p class="MsoNormal"><span class="calibre2">TBMM Susurluk Komisyonu raporunda bu konuda şu yorum yapıldı:</span></p>

      <p class="MsoNormal"><span class="calibre2">"2 Mart 1995 tarihinde saat 10.00 uçağı ile Ankara'ya dönen bu kişilerin karayolu ile bile olsa, aynı gün İstanbul'da olmaları <span>imkansız</span> bir durum değildir. Buradan hareketle İbrahim Şahin'in 'Diyarbakır'da olan bir insanın aynı gün İstanbul'da Divan Pastanesi'nden Tarık Ümit'i kaçırması mantık dışı' ifadesinin gerçekleri yansıtmadığı açıkça görülmektedir."</span></p>

      <p class="MsoNormal"><span class="calibre2">Susurluk Komisyonu ile THY arasında yapılan ve Emniyet Genel Müdürlüğü'nce de teyit edilen, Emniyet Genel Müdür Yardımcısı Salih Zeki Yiğit imzalı belgede Şahin ve Akça'nın seyahatlerine ilişkin şu bilgi yer alıyor:</span></p>

      <p class="MsoNormal"><span class="calibre2">"Eski Özel Harekat Daire Başkanvekili İbrahim Şahin'in 28.02.1995 günü THY TK 058 sefer sayılı Elazığ uçağı ile <span>2353406115551</span> numaralı, Ayhan Akça'nın ise 2352406 115555 numaralı bilet ile Elazığ iline, buradan da Elazığ Özel Harekat Şube Müdürlüğü'nde incelemelerde bulunduktan sonra Diyarbakır iline gittikleri, Diyarbakır Özel Harekat Şube Müdürlüğü'nde de gerekli incelemelerde bulunduktan sonra 02.03.1995 günü THY TK 257 sefer sayılı uçağı ile Diyarbakır'dan aynı gün saat 10.00'da, İbrahim Şahin'in 2352405877736 numaralı bilet, Ayhan Akça'nın ise 2352405877738 numaralı bilet ile Ankara'ya hareket ettikleri, THY ile yapılan görüşmelerden anlaşılmış, bu konudaki belgelerin THY Genel Müdürlüğü tarafından 03.04.1997 günü faks ile gönderileceği bildirilmiştir. Bu seyahat ile ilgili olarak adı geçenler hakkında herhangi bir geçici görev onayının alınmadığı ve herhangi bir ödemenin yapılmadığı, ayrıca THY tarafından gönderilecek belgelerin ivedilikle komisyonunuza intikalinin sağlanacağı hususunu bilgilerinize arzederim."</span></p>

      <p class="MsoNormal"><span><span class="calibre2">Peki</span></span> <span class="calibre2">Tarık Ümit konusunda bardağı taşıran son damla hangisiydi?</span></p>

      <p class="MsoNormal"><span class="calibre2">Tarık Ümit olayını araştıran Astsubay Ahmet Altıntaş, Orta Asya kaynaklı 4 milyon dolar tutarında uyuşturucu parasının aklanması olayında anlaşmazlık çıktığını duymuştu... Tarık Ümit'in First Merchant Bank sahibi olduğu düşünülürse, ekip, bünyesinde ciddi bir mali sorun çıktığı varsayılabilirdi. Zaten eski patronu Dündar Kılıç, TBMM Susurluk Komisyonu ifadesinde, "Tarık Ümit'i ortaklarının öldürdüğü kanısındayım. Topladığı paralan suç ortaklarına götürmediğini duydum" dedi.</span></p>

      <p class="MsoNormal"><span class="calibre2">Tank Ümit'in özel ekibin faaliyetlerini Mehmet Eymür'e aktarmaya başlamış olması Abdullah Çatlıyı çileden çıkartmıştı.</span></p>

      <p class="MsoNormal"><span class="calibre2">Tank Ümit olayı basında büyümek eğilimini gösterirken, bu sorulara yanıt aranırken 12 Mart 1995 günü İstanbul'da Gazi Mahallesi olaylan çıktı.</span></p>

      <p class="MsoNormal"><span class="calibre2">Tank Ümit dosyası rafa kalktı.</span></p>

      <p class="MsoNormal"><span class="calibre2">Tank Ümit'in kaçırılması ve Mehmet Eymür'ün tüm ısrarlarına rağmen serbest bırakılmaması Emniyet'te oluşan sert çekirdek açısından kritik dönemeç yarattı.</span></p>

      <p class="MsoNormal"><span class="calibre2">Öncelikle ekibin tüm elemanlarını tanıyan, yeraltı dünyasından, yabancı gizli servislere, uluslararası uyuşturucu mafyasına kadar bağlantıları bulunan Tank Ümit'in eksikliği doldurulamadı.</span></p>

      <p class="MsoNormal"><span class="calibre2">Tarık Ümit'in göz göre göre ortadan kaybedilmesi ekip içinde ciddi anlaşmazlıklara yol açtı. İbrahim Şahin'in Özel</span></p>

      <p class="MsoNormal"><span><span class="calibre2">Harekat</span></span> <span class="calibre2">Daire Başkan Vekilliğinden alınarak Sivas Emniyet Müdürlüğüne atanması tasarlandı.</span></p>

      <p class="MsoNormal"><span class="calibre2">İbrahim Şahin ile Tarık Ümit olayında koruduğu özel <span>harekat</span> mensubu polisler de birarada kalmadı. Şahin, 1995 Nisan ayından itibaren bu polisleri tek tek yanından uzaklaştırmayı yeğledi.</span></p>

      <p class="MsoNormal"><span class="calibre2">Mehmet Eymür'e gelince... Sanki tarih tekerrür ediyordu. 10 yıl önce olduğu gibi Mehmet Ağar ve ekibini suçlayan ikinci MİT raporunu yazmaya koyuldu. Tek farkla, bu kez yakın arkadaşı Korkut Eken'i de suçluyordu. Hatta Tarık Ümit'in kızı Hande Birinciye, "Babanı Abdullah Çatlı, Sami Hoştan ve Haluk Kırcı kaçırdılar. Ayrıca bu işte Korkut Eken'in de rolü var. Gerekli yerlere dilekçe ver, basına açıklama yap" diye akıl verdi. Hande Birinci, bu sözler üzerine Korkut Eken'i aradı, ancak Eken bu iddiaları yalanladı. Birinci, Korkut Eken'in aracını takip etmeye bile kalktı ancak sonuç alamadı.</span></p>

      <p class="MsoNormal"><span class="calibre2">Kara para trafiği ve "kurye kız"</span></p>

      <p class="MsoNormal"><span class="calibre2">Tarık Ümit olayı sanıklarından Ayhan Akçanın ismi Susurluk kazasından birbuçuk ay kadar sonra kara para trafiğine karıştı.</span></p>

      <p class="MsoNormal"><span class="calibre2">13 Aralık 1996 günü Atatürk Havalimanı'nda bir ihbarı değerlendiren polis kamuoyunda "Kurye kız" olarak üne kavuşacak Dilek Örnek'i 28 milyar lira karşılığı dövizle yakaladı. Dilek Örnek ilk ifadesinde taşıdığı dövizin eroin parası olduğunu kabul etti, aklamak üzere Kapalıçarşı'daki Azer Döviz'in sahibi Mehmet ve Abdüllatif Alakel'e teslim edeceğini anlattı. Zaten Eylül 1996 tarihli bir narkotik operasyonuna adı karışan ve İranlı ortakları bulunan Mehmet Alakel'in 34 L 2034 plakalı BMW marka otomobilini bulan polisler aracın parkedildiği binada polis memuru Ayhan</span></p>

      <p class="MsoNormal"><span class="calibre2">Akça'nın oturduğunu saptadılar. Evinde yakalanan Akça, İstanbul'a geldiğinde Alakel kardeşlere ait bu aracı kullandığını itiraf etti, BMWnin dört aydır kendisinde olduğunu anlattı.</span></p>

      <p class="MsoNormal"><span class="calibre2">Akça, Alakel kardeşlerle korumalığını yaptığı İbrahim Şahin'in arkadaşı turizmci Musavvat Dervişoğlu aracılığıyla tanıştığını söyledi. Ayhan Akça'nın Mehmet Alakel'e bir tabanca hibe ettiği de ortaya çıktı.</span></p>

      <p class="MsoNormal"><span class="calibre2">22 yaşındaki Örnek, polise verdiği ifadede, şimdiye kadar 58 seferde yurtdışından Türkiye'ye eroin parası taşıdığını itiraf etti. Örnek, 1 trilyon 520 milyar lira tutarındaki bu parayı, Özel <span>Harekat</span> Dairesi Başkan Vekili İbrahim Şahin'in yakın koruması polis memuru Ayhan Akça'ya teslim etliğini söyledi. Örnek, İspanya ve Hollanda'dan Türkiye'ye her para getirişinde 3 bin dolar aldığını da söyledi. Dilek Ör- nek'e, parayı İspanya'da verdiği ileri sürülen eniştesi Ercan Doğan, Antalya'da yakalandı. Örnek ve Ercan Doğan DGM'de açılan davada polisteki ifadelerini yalanladılar, "Getirdiğimiz paranın, vergi kaçıran ve Türkiye'de yatırım yapmak isteyen işadamlarına ait olduğunu sanıyorduk" dediler. Ercan Doğan, "15 yıl sonra geldiğim ülkemde Narkotik Şube beni hiç de iyi karşılamadı. Çırılçıplak soyulduktan sonra dövüldüm" diye yakındı.</span></p>

      <p class="MsoNormal"><span class="calibre2">Ancak dava sürecinde Dilek Örnek ve eniştesi hakkında Hollanda ve Fransa mahkemelerinin de soruşturma açtığı ortaya çıktı. Dilek Örnek'in uluslararası sabıkası bulundu. Dilek ve eniştesi Ercan Doğan hakkında Fransa ve Hollanda mahkemelerinde, "cürüm işlemek için teşekkül oluşturmak" suçundan soruşturma yürütüldüğü anlaşıldı<span>..</span></span></p>

      <p class="MsoNormal"><span class="calibre2">istanbul DGM Savcısı tarafından, 5 Mayıs 1997'deki duruşmada İstanbul 4 No'lu Devlet Güvenlik Mahkemesi'ne sunulan ve tutanaklara geçirilen Interpol kaynaklı belgeye göre teşekkül iddiası şöyle vurgulandı:</span></p>

      <p class="MsoNormal"><span class="calibre2">"Ispanya-Fransa sınırında, 1996 yılında iki kişi 39 kilo kokainle yakalandı. Fransa'nın Perpignand Mahkemesi'nde sorgulanan iki sanık, 45 yaşlarında esmer bir Türk'e teslimat yaptıklarını, bu adamın isteğiyle de, 06 533 66144 numaralı telefonu kullanan Ali isminde birisine vermek üzere 20 bin Hollanda Florini aldıklarını itiraf ettiler. Soruşturma sonucunda kokaini alan Türk'ün Ercan Doğan olduğu, bağlantı kurulan telefonun da Dilek Örnek'in üzerine kayıtlı çıktığı belirlendi.</span></p>

      <p class="MsoNormal"><span class="calibre2">Bunun üzerine Perpignand Asliye Mahkemesi, Hollanda'dan adli yardım talep etti. Hollanda Hertogenbost Savcılığı da, Ercan Doğan ve Dilek Örnek hakkında 'uyuşturucu ile ilgili teşekkül mensubu olmak' suçundan soruşturma yürüttüklerini, ayrıca Türk makamlarından da yardım istediklerini bildirdi."</span></p>

      <p class="MsoNormal"><span class="calibre2">Yeşil her taşırı altında</span></p>

      <p class="MsoNormal"><span class="calibre2">Tarık Ümit'in kaçırılışını araştıran jandarma astsubayın görev bölgesi olan Gazi Mahallesi'nde 12 Mart gecesi bir Alevi kahvesi tarandı. Çıkan olaylar ertesi gün de sürdü, 21 kişi öldü. Tansiyon ancak ordunun müdahalesi ile düştü. Bu olaylardan ikibuçuk yıl sonra 10 Temmuz 1997 gecesi Ankara'da TBMM Susurluk Komisyonu Başkanı Mehmet El- katmış ile komisyonun bazı üyeleri Hanefi Avcı'yla gözlerden uzak bir yemek yediler.</span></p>

      <p class="MsoNormal"><span class="calibre2">Tamamen gayriresmî nitelikteki bu yemekte geçen bir diyalog ertesi gün basına yansıyınca ortalık karıştı. İddiaya göre, Komisyon üyesi CHP'li Fikri Sağlar, Hanefi Avcı'ya "Gazi Mahallesi olaylarını Yeşil mi çıkardı?" diye sordu, "Olabilir bizim de öyle duyumlarımız var" yanıtını aldı. Kurulan senaryoya göre, MHP kökenli Yeşil, Gazi Mahallesi'nde yasadışı sol örgütlerin kimlik kontrolü yapması,</span></p>

      <p class="MsoNormal"><span class="calibre2">MHP <span>sempatizanlarını</span> dövmesi üzerine bu eyleme girişti. İstanbul polisi, olayları başlatan eylemde kullanılan taksinin şoförünün öldürülmesi ve aracın yakılmasını da kuşkulu buldu. Bu yöntemin yasadışı sol örgütlere uymadığı görüşünü savundu.</span></p>

      <p class="MsoNormal"><span class="calibre2">Basında çıkan haberler üzerine Gazi Mahallesi'nde 12-13 Mart 1995'te meydana gelen olaylarda yakınlarını kaybeden aileler avukatlarıyla birlikte İstanbul DGM'ye başvurarak, olayları çıkardığı öne sürülen Yeşil' kod adlı Mahmut Yıldırım hakkında suç duyurusunda bulundular.</span></p>

      <p class="MsoNormal"><span class="calibre2">Gazi davası avukatlarından Cemal Güzel, Emniyet Genel Müdürlüğü İstihbarat Dairesi eski Başkan Yardımcısı Hanefi Avcı'nın açıklamalarında, Gazi Mahallesi olaylarını, 4 kahve ve bir pastaneyi Kalaşnikofla tarayan Yeşil' kod adlı Mahmut Yıldırım'ın başlattığını ifade ettiğini söyledi. Yıldırım'ın devlet adına çalıştığını kaydeden Güzel, Susurluk davası sanıkları özel timci Ayhan Çarkın ve Ercan Ersoy'un da, Gazi olaylarında yer aldığının fotoğraflarla belgelendiğini, bu kişilerin birlikte çalıştıklarını öne sürdü.</span></p>

      <p class="MsoNormal"><span class="calibre2">İstanbul Bölge Jandarma Alay Komutanı Albay Baki Onurlubaş ise 'Yeşil" kod adlı Mahmut Yıldırım hakkındaki iddiaların, kendilerine intikal etmediğini öne sürdü. Onurlubaş, "Bölge polis bölgesi olduğu için o tür detaylı incelemeyi emniyet yaptı. Bu Yeşil konusu, yıllar sonra neden yeniden gündeme geliyor?" dedi. Yeşil kod adlı Mahmut Yıldınm da Yeni Ufuk gazetesi ile yaptığı söyleşide Gazi Mahallesi olaylarına karıştığı iddiasını yalanladı...</span></p>

      <p class="MsoNormal"><span class="calibre2">Yeşil, Ayhan Çarkın, Ercan Ersoy...</span></p>

      <p class="MsoNormal"><span class="calibre2">İsimler hiç önemli değil, Gazi Mahallesi olaylarını büyüten polisin basiretsizliğiydi. Olaylara geç müdahale eden, gereksiz şiddet kullanarak toplumsal histerinin artmasına, gereksiz kan dökülmesine yol açan İstanbul polisi o tarihte ciddi suçlamalara hedef olmuştu. Bu amaçla Meclis Araştırma Komisyonu bile kurulmuştu. (Gazi olayları sırasında istanbul'da Emniyet İstihbarat Şube Başkanlığı yapan Hanefi Avcı, Komisyon ifadesinde Yeşil'den hiç söz etmemiş, olayların sorumluluğunu sol örgütlere yüklemişti.)</span></p>

      <p class="MsoNormal"><span class="calibre2">Polisin sorumluluğunu anımsatan yayınlar üzerine, o dönemin İstanbul Emniyet Müdürü, Anasol-D hükümetinin Ulaştırma Bakanı Necdet Menzir bir açıklama yaptı:</span></p>

      <p class="MsoNormal"><span class="calibre2">"Bazı basın-yayın organlarında çıkan haberlerde 12 Mart 1995 tarihinde meydana gelen İstanbul İli Gaziosmanpaşa İlçesi Gazi Mahallesi'ndeki olaylara geç müdahale ettiğim, ayrıca yine aynı gazetelerde Yeşil kod adlı Mahmut Yıldı- rım'ın bu olaylarla ilişkisi ile ilgili açıklamaları benimsediğim yolundaki haberler tamamen asılsız ve maksatlıdır.</span></p>

      <p class="MsoNormal"><span class="calibre2">Gazi olaylarının başlangıcı olan kahvehanelerin tarandığı, bir şahsın öldüğü yolundaki haberler anında tarafıma bildirilmiştir. Akşam saat 21.00 sıralarında olayı öğrenir öğrenmez, Yeşilköy'deki lojmanımdan çıkarak 40 dakika sonra Gaziosmanpaşa İlçe Emniyet Müdürlüğü'ne geldiğim devletin arşivlerinde mevcuttur. Yol boyunca 40 dakikalık süre içinde gerek telsizle ve gerekse mobil telefonlarla ilgililere tedbirler konusunda bütün emirler verilmiştir. Aynca bu konu üç Mülkiye müfettişi tarafından incelenmiş, olaylarda kusurlu olmadığım ortaya çıkmıştır. Diğer yandan TBMM Araştırma Komisyonu raporları ortadadır. Büyük özveriyle tatil günü (pazar) akşamı olmasına rağmen görevimin başında bulunmam göz ardı edilerek belli çevreler tarafından bu kabil haberler yayılmak istenmektedir. Yeşil kod adlı Mahmut Yıldırım'ın bu olayların faili olduğu yolunda beyanım olmamıştır. Ancak kahvehanelerin taranması olayında kullanılan, daha önceden gasp edilmiş ticari taksi bulunduğunda şoförünün öldürülmüş olması ve otonun yakılmaya teşebbüs edilmesi o ana kadarki yasadışı terör örgütlerinin yöntemlerine benzemiyordu. Öte yandan birçok olayın belirtilen terör örgütleri tarafından üstlenil- mesine rağmen bu olayı ciddi olarak sahiplenen olmamıştır. Ümit ediyor ve bekliyorum ki, bu olaylar aydınlandığında gerçekler ortaya çıkacaktır."</span></p>

      <p class="MsoNormal"><span class="calibre2">Yeşil'in kod ismiyle yürüttüğü eylemler hakkında rivayet muhtelif...</span></p>

      <p class="MsoNormal"><span class="calibre2">Kimilerine göre MHP'li, ama Emniyet kayıtlarına göre TKP-ML militanı.</span></p>

      <p class="MsoNormal"><span class="calibre2">Bingöl Emniyet Müdürlüğü'nün TBMM'nin isteği üzerine gönderdiği gizli yazısında Mahmut Yıldırımla ilgili şu bilgiler vardı:</span></p>

      <p class="MsoNormal"><span><span class="calibre2">"Selahattin ve Meryem'den olma Siverek 1950 doğumlu H 03 514476 seri nolu nüfus cüzdanı taşıdığı bildirilen Ahmet Demir adında bir kimseye Solhan ilçemiz nüfus müdürlüğünden nüfus cüzdanı verilmediği, Solhan'a bağlı Dincik köyünün mevcut olmadığı, ancak Solhan'a bağlı Ye- nidal köyüne ait (Dijnik - Dijnek) mezrasının bulunduğu, Solhan Nüfus Müdürlüğü'nde Solhan Dincik köyünden 1951 doğumlu Mahmut Yıldınm'a ait bir kayıt bulunmadığı, Solhan Yenidal köyü nüfusuna kayıtlı Salih - Derdi oğlu 1953 doğumlu Mahmut Yıldırım adına nüfus kaydının bulunduğu tespit edilmiştir.</span></span></p>

      <p class="MsoNormal"><span><span class="calibre2">Salih oğlu 1953 doğumlu Mahmut Yıldırımla ilgili yapılan fiş arşiv tetkikinde ise açık kimlikleri birbirini teyit eden Solhan Yenidal köyü nüfusuna kayıtlı Salih oğlu 1953 doğumlu Mahmut Yıldırım adlı şahsın Yeşil - Sakallı' kod adıyla Tunceli Emniyet Müdürlüğü'nün arananlar listesinin 1283. sırasında TKP-ML Partizan örgüt üyesi olmak suçundan aramaya aldırıldığı anlaşılmıştır."</span></span></p>

      <p class="MsoNormal"><span class="calibre2">Oysa Yeşil'in icraatı MHP'li olduğunu gösteriyor.</span></p>

      <p class="MsoNormal"><span class="calibre2">Mahmut Yıldınm, 1975 yılında, Mehmet Ağar'ın memleketi Elazığ'a göç etti. 12 Eylül'den önce, gizli güçler için tetik çeken niceleri gibi, bir KİT'te iş buldu. Etibank Ferro Krom tetislerinde kısa sürede yükselip, şehir merkezindeki irtibat bürosuna geçti.</span></p>

      <p class="MsoNormal"><span class="calibre2">Esrarengiz bir şekilde öldürülen JİTEM elemanı Cem Er- sever'in, 1993 yılı Haziran ayındaki açıklamalarına kadar Elazığ Aksaray Caddesi Pancarlı Sokak 10 Numara'da oturdu. Daha sonra Elazığ'dan ayrıldı.</span></p>

      <p class="MsoNormal"><span class="calibre2">Şu sıralar, Hollanda'da bir gece kulübü işlettiği biliniyor. Mahmut Yıldırım'ın Ankara'da yaşayan kardeşi Bahattin Yıldınm, ağabeyinin 1990 yılında Yunanistan'da aldığı sahte pasaportla yurtdışına rahatça çıkış yapabildiğini söylüyor. Eşinden 1995'te boşandı. Bir kız, iki erkek çocuk babası. Oğullarından biri Hollanda'da yaşıyor.</span></p>

      <p class="MsoNormal"><span class="calibre2">Yeşil adı, Bingöl dağlarında gezerken giydiği rütbesiz üniformanın renginden kaynaklanıyor. Sahte ismi Ahmet Demiri Tunceli'nin o yıllardaki Emniyet Müdürü'nden ilham aldığı sanılıyor. Susurluk kazasıyla ortaya çıkan çetenin <span>tahsilatçısı</span> olduğu, Abdullah Çatlı ile çok sık görüştüğü öne sürülen Yeşilin, Kumarhaneler Kralı Ömer Lütfü Topalın öldürülmesi olayında da adı geçiyor. İddiaya göre, Özel Harekât Daire Başkan Vekili İbrahim Şahinin istediği 17 milyon dolar haracın Ömer Lütfü Topaldan alınması işini Yeşil organize etti. Para, İş Bankası Kızılay Şubesi'ndeki Ahmet Demir adına açılan hesaba, 7 ve 10 milyon dolarlık iki parti halinde yatırıldı. Bir süre sonra Topaldan aynı yolla 6 milyon dolar daha istendi. Topal, bu parayı da bir kuryeyle gönderdi. Ancak para, Yeşilin eline ulaşmadı. Yeşil, telefonla arayıp paranın ne olduğunu sordu. Topal, parayı yolladığını söyledi. Yeşil, bunun üzerine çete mensubu olduğu ileri sürülen Abdullah Çatlı, Haluk Kırcı, Ayhan Akça ve Ercan Ersoy'u sıkıştırdı. Kendilerini Topalla yüzleştire- ceğini söyledi. Çatlı ve ekibi, bu yüzleşmeden kaçmak için Topalı ortadan kaldırdı.</span></p>

      <p class="MsoNormal"><span class="calibre2">Bu senaryonun çok önemli bir darboğazı var: Türkiye'de hiçbir banka şubesine öyle kolayca 7 veya 10 milyon dolar yatırılmaz<span>..</span> Hele nakit olarak bu tutarda para çekmek hemen hemen <span>imkansızdır</span>.</span></p>

      <p class="MsoNormal"><span class="calibre2">Yeşil istihbarat birimleri tarafından 8 cinayetle suçlanıyor:</span></p>

      <p class="MsoNormal"><span class="calibre2">•<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Gazeteci Halil Güngen'in 18 Şubat 1992'de öldürülmesi.</span></p>

      <p class="MsoNormal"><span class="calibre2">•<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Muş'ta Alay Komutanlığında gözaltına alınan beş kişinin, 27 Mayıs 1992'de yer göstermeye götürmek üzere alınıp kurşuna dizilmesi.</span></p>

      <p class="MsoNormal"><span class="calibre2">•<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Elazığ insan Hakları Derneği Başkanı Avukat Metin Can ile Doktor Hasan Kaya'nın 21 Şubat 1993'te, işkence yapılıp kafalarına kurşun sıkılarak öldürülmesi.</span></p>

      <p class="MsoNormal"><span class="calibre2">Aynca yine. <span>iddiaya</span> göre Abdullah Öcalan'a suikast düzenleneceği gerekçesiyle, Ziraat Bankası Yenişehir ve Kızılay Şubeleri'nden 350 bin dolar aldı ve paranın, tümünü kendi üzerine geçirdi.</span></p>

      <p class="MsoNormal"><span class="calibre2">Yeşil'in ismi Güneydoğu'da fidye karşılığı adam kaçırma olaylarına da karıştı. Yantur Şirketi'nin sahibi Kürt işadamı Senar Er'in babası 1994 yılında kaçırıldı. Telefonla Senar Er'i arayan kişiler 100 bin mark fidye istedi.</span></p>

      <p class="MsoNormal"><span class="calibre2">Parayı almak üzere Bakırköy'deki adrese gelen PKK itirafçısı Alaattin Kanat, Nizamettin Kumlu ve Mehmet Yazıcıoğ- lulları 21 Ağustos 1994'te yakalandılar. Kanat daha ilk ifadesinde Yeşil'in ismini verdi. Ama kimse inanmadı.</span></p>

      <p class="MsoNormal"><span class="calibre2">Senar Er, TBMM Susurluk Komisyonu'nda verdiği ifadede olayı şöyle anlattı: "1994 yılında telefonda Yeşil adında biri arayıp 100 bin markiidye istedi. JİTEM mensubu olduğunu, Binbaşı Cem Ersever'le ilgili kitabı okumamı tavsiye etti. 100 bin markı Ahmet Demir adına Ankara Ziraat Bankası Çankaya Şubesi'ne yatırmamı istedi. Parayı vermediğim <span>taktirde</span> sonumun, Savaş Buldan, Behçet Cantürk,</span></p>

      <p class="MsoNormal"><span class="calibre2">Mehmet Sincar gibi olacağını söyledi. 1.5 ay beni tehdit etti. Parayı vereceğimi söyledim. Bakırköy Savcılığı'na suç duyurusunda bulunduktan sonra randevu yerine geldim. DYP Bingöl Milletvekili adayları Nizamettin Kumlu ve Mehmet Yazıcıoğulları ile PKK itirafçısı Alaattin Kanat yakalandı. Ama sanıklar ikinci mahkemede serbest bırakıldılar. Fidyeyi isteyen Yeşil'in adı polis kayıtlarından silindi."</span></p>

      <p class="MsoNormal"><span class="calibre2">Smitko - Esmaeli cinayetleri</span></p>

      <p class="MsoNormal"><span class="calibre2">Susurluk ekibi uyuşturucu kaçakçılarının infazında sınır tanımıyordu. Tıpkı İran uyruklu Asker Smitko ve Lazem Esmaeli'nin kaçırılıp öldürülmeleri olayında olduğu gibi...</span></p>

      <p class="MsoNormal"><span class="calibre2">10 Ocak 1997 tarihinde tamamlaman Başbakanlık Teftiş Kurulu Raporu'nda, Smitko ve Ismaeli'nin polis kıyafetli kişilerce gözaltına alındığı belirtildi. Rapora göre, Smitko ve Esmaeli, akrabalarıyla iki otomobille 15 Ocak 1996'da İstanbul'daki bir otelden ayrıldılar. Ancak bir süre sonra, Edirne yönüne doğru seyreden otomobiller polis kontrolüne takıldı.</span></p>

      <p class="MsoNormal"><span class="calibre2">Çevirmeyi yapan ekipler, öndeki otomobili bırakıp, Smitko ve Esmaeli'nin içinde bulunduğu otoyu durdurdular. Öndeki otomobil, trafiğin yoğunluğu nedeniyle arkadaki-_ nin polis denetimine takıldığını farkedemedi.</span></p>

      <p class="MsoNormal"><span class="calibre2">Polis giysili kişiler, Smitko ve Esmaeli'yi indirdiler ve bir başka otomobile bindirip götürdüler. Smitko ve Esmaeli'nin akrabaları, arkadaki otomobilin gelmediğini anlayınca Boğaz Köprüsü yakınlarında bir süre beklediler. Daha sonra da polise başvurarak durumu bildirdiler. 13 gün sonra, 28 Ocak 1996 günü iki İranlının cesedi Silivri yakınlarında bulundu.</span></p>

      <p class="MsoNormal"><span class="calibre2">Jandarma ekipleri, "İranlıları Abdullah Baybaşin öldürdü" ihbarı üzerine yurtdışında bulunan uyuşturucu kaçakçısı Hüseyin Baybaşin'in akrabası Abdullah Baybaşin'in Silivri Altınkum Sitesindeki villasına baskın yaptılar. Baskında, yerde bir kısmı silinmiş kan tabakasına rastlandı.</span></p>

      <p class="MsoNormal"><span class="calibre2">Bu bilgiler Smitko ve Esmaeli'nin cesetlerinin bulunmasından 17 gün sonra, Jandarma Tutanak Raporunda, "Altınkum Sitesindeki villada silinmeye çalışılmış kan izi olduğu dikkat çekmektedir" diye yer aldı. Ancak Baybaşin gözaltına alınmadı ve konu kapatıldı.</span></p>

      <p class="MsoNormal"><span class="calibre2">Teftiş Kurulu raporunda, villaya baskın yapan güvenlik kuvvetleri de eleştirildi. Villanın içindeki kan izlerine karşın, Jandarma görevlilerinin kan testi yaptırmadığı ve İranlıların kan grubuyla villadaki kanı karşılaştırmadığı vurgulandı.</span></p>

      <p class="MsoNormal"><span class="calibre2">Tuhaf bir kaçırma olayı: M. Ali Yaprak</span></p>

      <p class="MsoNormal"><span class="calibre2">1996 baharında merkez sağın iki düşman kardeşi ANAP ve DYP ANAYOL Koalisyonunu kurdu. 1995 Aralık ayında yapılan genel seçimlerde Elazığ DYP Milletvekili olan Mehmet Ağar yeni Kabineye Adalet Bakanı sıfatıyla girdi.</span></p>

      <p class="MsoNormal"><span class="calibre2">Hükümetin kurulmasından iki ay kadar sonra Abdullah Çatlı ve ekibinin "vatanseverlik" edebiyatı ile açıklanması mümkün olmayan ikinci vukuatı meydana geldi. Gaziantepli işadamı Mehmet Ali Yaprak, tıpkı Tank Ümit gibi kaçınl- dı. Ancak daha şanslıydı bir süre sonra serbest bırakıldı.</span></p>

      <p class="MsoNormal"><span class="calibre2">Mehmet Ali Yaprak, TBMM Susurluk Komisyonuna verdiği ifadede 24 Mayıs 1996 gecesi polis olduklarını söyleyen bazı kişilerce Gaziantep'te evinin önünden kaçırıldığını anlattı. "Coptagon kaçakçılığı, seks hapı satışı, vergi kaçakçılığı" ile suçlandığını belirten Yaprak, serbest bırakılması karşılığında kendisinden 15 milyon mark istendiğini söyledi.</span></p>

      <p class="MsoNormal"><span class="calibre2">Yaprak kendisini kaçıranlarla 3 milyon mark fidye için anlaştı. Fidyenin bir milyon marklık ilk bölümünü serbest kaldıktan 15 gün sonra, kalan iki milyon markı iki ayda eşit taksitlerle ödemeyi taahhüt etti.</span></p>

      <p class="MsoNormal"><span class="calibre2">Mehmet Ali Yaprak, kendisini kaçıran araç yola devam ederken içinden sayı saydı ve tutulduğu yerin Siverek ilçesi olduğunu tahmin etti. Yaprak'ı kaçıranlar üstünde bulunan 70 bin mark ve 30 milyon lira nakit parayı, kredi kartlarını, ehliyetini alarak Yaprak'ı altıncı günün sonunda Hilvan ilçesi girişinde serbest bıraktılar.</span></p>

      <p class="MsoNormal"><span class="calibre2">1973 yılından bu yana Gaziantep'te tıbbi malzeme ticareti yapan, yerel TV sahibi Mehmet Ali Yaprak serbest kaldıktan sonra bir milyon mark fidye ödediği dedikodusu çıktı. Ancak Yaprak fidye ödediğini kesin dille yalanladı, kaçıranların iki kez telefonla aramasına rağmen, "Bir kere ödersem gerisi gelir" mantığıyla ödemede bulunmadığını anlattı.</span></p>

      <p class="MsoNormal"><span class="calibre2">Mehmet Ali Yaprak kendisini kaçıran 11 kişi arasında Yahya Efe, Turgay Maraşlı, Tuncay Maraşlı ve Müfit Sament gibi isimler bulunduğunu ileri sürdü. Turgay Maraşlı'nın Abdullah Çatlının ortağı olduğunu belirtti. Korkut Eken'in kendisini kaçıran ekibi koruyup kolladığını ileri sürdü.</span></p>

      <p class="MsoNormal"><span class="calibre2">Susurluk skandali ile birlikte yeniden gündeme gelen Yaprak olayında ilginç bir iddia ortaya atıldı: Mehmet Ali Yaprak, ilk kaçırma hadisesinden sonra ikinci kez kaçırılmış ve sorgulanmıştı. Bu kez kaçıranlar MİT'e ve Eymür'e ait ekiptendi. Eymür'ün ekibi Yaprak'ı özellikle birinci kaçırmada fidye ödeyip ödemediği konusunda sorguladı.</span></p>

      <p class="MsoNormal"><span class="calibre2">O dönemde Emniyet İstihbarat Daire Başkan Yardımcısı Hanefi Avcı tarafından üstü kapalı şekilde ortaya atılan bu iddia ne doğrulandı, ne de yalanlandı.</span></p>

      <p class="MsoNormal"><span class="calibre2">Çatlının ölümünden sonra kendisini daha güvende hisseden Mehmet Ali Yaprak, Komisyon'da ilginç bir bağlantıdan söz etti:</span></p>

      <p class="MsoNormal"><span class="calibre2">"Kıbrıs'ta bulunan Emperyal Otel'den Abdullah Çatlının Turgay Maraşlı ile görüştüğüne dair elimde belge var. Abdullah Çatlının bu otelde kaldığı 424 numaralı odadan 28 Nisan 1996 günü kimlerle ne kadar görüştüğünü biliyo- ram, belgesini komisyona vereceğim..."</span></p>

      <p class="MsoNormal"><span class="calibre2">İşin ilginci Mehmet Ali Yaprak haklıydı...</span></p>

      <p class="MsoNormal"><span class="calibre2">Abdullah Çatlı, söz konusu tarihte Emperyal Jasmine Co- urt Otelinin 424 numaralı odasında kalıyordu. Hem de otel sahibi Ömer Lütfü Topal ile birlikte... Oteli Kıbrıslı işadamı Asil Nadir'den satın alan ve kumarhanesini de işleten Ömer Lütfü Topalla birlikte 26 Nisan 1996 tarihinde otele giriş yapan Abdullah Çatlı 1 Mayıs 1996 tarihinde ayrıldı. Harcamaları Oyak Turizm tarafından karşılandı. Ve aynı Abdullah Çatlı birkaç ay sonra 28 Temmuz 1996 gecesi Ömer Lütfü Topala düzenlenen suikasti organize etti.</span></p>
    </div>
  </div>
</body>
</html>
