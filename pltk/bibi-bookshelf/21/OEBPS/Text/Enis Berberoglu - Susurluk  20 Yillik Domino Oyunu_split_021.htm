<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_21"><span class="calibre4">Korkut Eken BOTAŞ 'ta</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Özel sektördeki büyük <span>rantın</span> tadını alan mafya-polis-politi- kacı üçgeni devlet vurgunlarını hiç ihmal etmedi. Çetenin yuvalandığı önemli bir merkez Türkiye'nin petrol taşımacılığını üstlenen resmî şirketi BOTAŞ oldu.</span></p>

      <p class="MsoNormal"><span class="calibre2">Tesadüfe bakın ki, BOTAŞ'ta "koordinasyon" işiyle uğraşan tanıdık bir, isim vardı: Korkut Eken...</span></p>

      <p class="MsoNormal"><span class="calibre2">Korkut Eken, Mehmet Eymür tarafından kaleme alınan ilk MİT raporunun kamuoyuna sızması üzerine patlak veren skandalda Hiram Abas ve Eymür'le birlikte 1988 Mayıs ayında emekliye ayrıldı. Daha sonra Eymür'ün dayısının yardımıyla Antalya'da kurulan buz fabrikasına "emeği karşılığı" yüzde 8 ortak oldu. Ama Eymür'le anlaşmazlığa düştü ve 1990 yılında yollan ayrıldı. Mali sıkıntıya düşen Korkut Eken'in yardımına dönemin Cumhurbaşkanı Turgut Özal koştu. Çok yakını olan bir bakan aracılığıyla Korkut Eken'i BOTAŞ'a yerleştirdi.</span></p>

      <p class="MsoNormal"><span class="calibre2">Korkut Eken o günleri TBMM Susurluk Komisyonu ifadesinde şöyle anlattı:</span></p>

      <p class="MsoNormal"><span class="calibre2">"BOTAŞ'a geçinebilmek için girdim. Mesleğim, <span>branşım</span> harici bir iş. BOTAŞ'ta oranın genel müdürünü tanıyorum diye, maaş alabileyim diye çalıştım. Eh, görev alamadık başka türlü çünkü."</span></p>

      <p class="MsoNormal"><span class="calibre2">Refahyol Hükümeti'nin Enerji Bakanı Recai Kutan da, Meclis'e bilgi verirken, Korkut Eken'in BOTAŞ'a 8 Kasım 1990 tarihinde girdiğini açıkladı. 8 Nisan 1993 tarihinde Eken'in kadrosu Eneıji ve Tabii Kaynaklar Bakanlığı'na geçti. Daha sonra Emniyet Özel <span>Harekat</span> Timleri'ni yetiştirmek üzere 8 Ağustos 1993 tarihinde Başbakanlıkta görevlendirildi. 2 Ağustos 1994 tarihinde Emniyet Genel Müdürlüğü'ne transfer oldu. 12 Nisan 1996 tarihinde kadrosu yeniden BOTAŞ'a iade edildi, 3 Haziran 1996'da BOTAŞTa ilişkisi kesildi.</span></p>

      <p class="MsoNormal"><span class="calibre2">BOTAŞ 4 Nisan 1995 tarihinde, yani Korkut Eken Emniyet Genel Müdürlüğü'nde görevliyken Ceyhan'da petrol artığı çamur malzemenin tahliye edilmesi için ihale açtı. Açık artırma ile yapılan ihaleyi 220 bin dolar bedelle Baysa isimli firma kazandı. İhaleden yaklaşık 4-5 ay sonra, 1995 Ekim ayında aynı firmanın Yönetim Kurulu üyeliğine Mehmet Özbay getirildi. Resmî kayıtlara göre Mehmet Özbay sahte kimliğini kullanan Abdullah Çatlı, Baysa hisselerini Güven Sazak'tan devraldı. Güven Sazak büyük inşaat işlerinin yanı sıra Fenerbahçe Kulübü Yönetim Kurulu başkanlığı ile tanınır. Ye Sazak'ın son dönem başkanlığı sırasında Fenerbahçe Yönetim Kurulu'nda Abdullah Çatlı ile birlikte Susurluk kazasında aynı otomobilde yaşamını yitiren polis şefi Hüseyin Kocadağ da vardı! <span>(</span>Fenerbahçe, Hüseyin Koca- dağ'ın anısına Antalyaspor maçına pankartla çıktı. Pankartın, Kocadağ'ın kardeşi ve Antalya Emniyeti'nde görevli Hasan Kocadağ'a jest olduğu açıklandı. Susurluk kazasından birkaç ay sonra Güven Sazak'ın aynı adı taşıyan oğlu Ahmet Baydar'ı mahkemeye verdi. Oğul Sazak, Baydar'a ait Kursaç Metal Endüstri Ticaret A.Ş. aleyhine İstanbul 2.Asliye Ticaret Mahkemesi'nde dava açarken, bu kişiye ait iki daireye tedbir konulmasını da istedi. Güven Sazak, dava dilekçesinde, aynı zamanda ortağı olduğu Baydar'a ait Kursaç Metal şirketinden 30 milyar 960 milyon liralık alacağının tahsilini istedi. Tedbir istemini reddeden mahkeme, duruşma günü verdi.<span>)</span></span></p>

      <p class="MsoNormal"><span class="calibre2">Baysa kurucu ortağı Ahmet Baydar da, Susurluk Komisyonu'na Çatlı'yı ancak şirkete ortak olduktan sonra ve Mehmet Özbay adıyla tanıdığını anlattı. Susurluk kazasında Çatlı'nın yaninda can veren Gonca Us, Ahmet Baydar'ın nişanlısının kızkardeşiydi. <span>(</span>Gonca Us Çatlı'dan ayrılıp matbaacı Can Apa ile sekiz ay süren bir evlilik yaptı. Evliliği yürümeyince yeniden Çatlı'ya döndü<span>)</span></span></p>

      <p class="MsoNormal"><span class="calibre2">Evet, Baydar-Çatlı ortaklığının BOTAŞ'tan aldıkları ihalede <span>kağıt</span> üstünde hiçbir yolsuzluk gözükmüyordu. Nitekim Eneıji Bakanı Recai Kutan, Meclis'te ihaleyi şu sözlerle savundu:</span></p>

      <p class="MsoNormal"><span class="calibre2">"Mehmet Özbay'ın ihaleye giren firmaların herhangi birisinin yönetim kurulu üyesi ya da ortağı olması durumunda da idarenin yapacağı bir işlem bulunmamaktadır. İhaleye katılan firmalarda kimlerin ortak olduğu, kimlerin yönetim kurulu üyesi olduğu önceden belgeli biçimde bir ikaz ya da uyarı olmadığı takdirde ihaleyi yapan kuruluş için gözönü- ne alınacak husus değildir. İhalede herhangi bir kişi ya da kuruluşun hiç bir biçimde etkileme ya da yönlendirmesi yoktur..."</span></p>

      <p class="MsoNormal"><span class="calibre2">Oysa BOTAŞ'ın eski genel müdürü ve ANAP Kocaeli Milletvekili Hayretin Uzun 1 Ocak 1997 günü Ulusal Basın Ajansı'na verdiği demeçte farklı bir vurgun iddiasını gündeme getirdi. Hayrettin Uzun, Abdullah Çatlı'nın, ortağı olduğu Baysa şirketi aracılığıyla, boru hattından çalınan ham petrol hırsızlığı olayına karışmış olabileceğini belirtti.</span></p>

      <p class="MsoNormal"><span class="calibre2">Çatlı'nın Mehmet Özbay sahte kimliğiyle ortağı olduğu Baysa şirketinin, 1995 yılında BOTAŞ'tan 15 bin ton civarında petrol çamuru satın aldığını belirten Uzun, çamurun boru hattından çalınan ham petrole karıştırılarak dünya petrol pazarına sürüldüğünden şüphelendiğini belirtti. Uzun iddialarını şöyle dile getirdi:</span></p>

      <p class="MsoNormal"><span class="calibre2">"1995 yılına kadar kimsenin talep etmediği bu atık maddeye, Baysa şirketi 150 bin dolara yakın para ödedi. İthal izniyle satın alınan petrol çamurunun, gümrük işlemlerini araştıracağım. Olaya, Kocaeli'nde ortaya çıkartılan Mehmet Hadi Özcan çetesinin de karıştığı anlaşılıyor. Boru hattından çalınan petrolle, BOTAŞ'tan satın alınan petrol çamuru arasında bağlantı olduğuna ilişkin ciddi şüphelerim var."</span></p>

      <p class="MsoNormal"><span class="calibre2">Baysa şirketi ile Çatlı arasındaki bağlantının, 1995'in Ekim ayında resmî kayıtlara geçtiğini de belirten Uzun, şunları söyledi:</span></p>

      <p class="MsoNormal"><span class="calibre2">"1992'de kurulan Ahmet Baydar ve Güven 5azak'a ait Baysa şirketi, 1995'in Nisan ayında petrol piyasasında 'si- vach' olarak nitelenen petrol çamurunu satın almak için talepte bulundu. Bu tarihe kadar hiçbir işe yaramayan bu atık madde için benim genel müdürlüğüm sırasında ihale yapıldı. İhaleye Güney Sanayi adlı bir başka firma daha katılmasına rağmen, Baysa tonu 10 dolardan ihaleyi kazandı. Aynı yılın Ekim ayında Güven Sazak şirketteki hissesini Mehmet Özbay'a (Çatlı) devretmiş. 15 bin tona yakın petrol çamurunu ithal izniyle satın alan şirketin, bu maddeyi nereye sattığının mutlaka açığa çıkartılması gerekiyor."</span></p>

      <p class="MsoNormal"><span class="calibre2">Uzun, Kocaeli'de ortaya çıkartılan çetenin lideri Mehmet Hadi Özcan'ın, çetenin BOTAŞ ihalesine karıştığı ve diğer firmaların ihaleye katılmaması konusunda Abdullah Çat- lı'nın rol oynadığı yönünde açıklamaları olduğunu da hatırlatarak şöyle dedi:</span></p>

      <p class="MsoNormal"><span class="calibre2">"İhaleye katılan Güney firması yetkilileri sözlü olarak bana yaptıkları açıklamada ton başına 15-20 dolar civarında fiyat verebileceklerini söylemişlerdi. Ancak daha sonra aynı kişiler sadece 9 dolar verdiler. Bu durum, Çatlı tarafından Güney firmasına baskı yapılmış olabileceğini gösteriyor."</span></p>

      <p class="MsoNormal"><span class="calibre2">Abdullah Çatlı'nın petrol çamuru adı altında başka bir iş planlamış olabileceğini de öne süren Uzun şunları söyledi:</span></p>

      <p class="MsoNormal"><span class="calibre2">"Petrol çamuru ihalesinin yapıldığı dönemlerde BOTAŞ'a ait boru hatlarında kelepçe tabir ettiğimiz yöntemle önemli miktarda petrol çalınıyordu. Ben petrol çamurunun çalıntı petrole karıştırılarak ham petrol halinde dünya pazarlarına sürülmüş olmasından şüpheleniyorum. Bu konuyu kendi <span>imkanlarımla</span> sonuna kadar araştıracağım. Gümrük işlemleri incelenirse <span>bir çok</span> soruya cevap bulunacak."</span></p>
    </div>
  </div>
</body>
</html>
