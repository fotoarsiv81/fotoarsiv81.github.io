<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_5"><span class="calibre4">Meral Akşener'in çöpçatanı</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Aynı günlerde Susurluk'un siyasi aktörlerinden Meral Akşener ülkücü hareket saflarında müstakbel eşiyle flört halinde. Üstelik çöpçatanı da tanıdık; Abdullah Çatlı.</span></p>

      <p class="MsoNormal"><span class="calibre2">Strateji Grubu'nun çıkardığı Gündem dergisinin Âralık-96 sayısından aynen aktarıyoruz:</span></p>

      <p class="MsoNormal"><span class="calibre2">"Siyaset-polis-mafya ilişkisinin ortaya çıktığı Susurluk'taki kazada ölen kanun kaçağı Abdullah Çatlı ile ilişkisi olduğu ve ona 'özel görev belgesi' verdiği için görevinden ayrılmak zorunda kalan Mehmet Ağar'ın yerine atanan İçişleri Bakanı Meral Akşener'i eşi Tuncer ile Çatlı'nın tanıştırdığı ortaya çıktı.</span></p>

      <p class="MsoNormal"><span class="calibre2">Konuyla ilgili olarak Gündeme, bilgi veren üst düzey bir güvenlik yetkilisi, Meral (kızlık soyadı Gürer) Akşener'in İstanbul Üniversitesi Edebiyat Fakültesi Tarih Bölümü'nde öğrenci olduğu sırada İstanbul Beyazıt'ta çaycılık yapan Mustafa Volkan'ın kahvehanesinde Abdullah Çatlı tarafından şimdiki eşi Tuncer ile tanıştırıldığına dair ellerinde rapor bulunduğunu söyledi.</span></p>

      <p class="MsoNormal"><span class="calibre2">Meral Akşener'in kendisini Boğaziçi Üniversitesi Mühendislik Fakültesi Makine Bölümü öğrencisi Tuncer Akşener ile tanıştıran Abdullah Çatlı'yı ise 12 Eylül'den önce MHP İzmit 11 Başkanlığı ve Aydınlar Ocağı Başkanlığı görevlerini yürüten ağabeyi Nihat Gürer aracılığıyla tanıdığı kaydedildi.</span></p>

      <p class="MsoNormal"><span class="calibre2">Güvenlik kaynakları, çaycı Mustafa Volkan'ın oğlu Fatih Volkan'ın da şu an Akşener'in avukatlığını yaptığını belirttiler."</span></p>

      <p class="MsoNormal"><span class="calibre2">Akşener bu haber üzerine açıklama yapmadı. Ama birkaç ay sonra ATVde yayınlanan bazı görüntüler "bazılarını" çok sinirlendirdi. Meral Akşener ve Abdullah-Çatlı'nın birlikte katıldıkları bir düğünün görüntülerini yayınlayan gazeteci Mahmul Övür 1997'nin Haziran ayında Ataköy'de evinin önünde açılan ateşle yaralandı.</span></p>

      <p class="MsoNormal"><span class="calibre2">Gerisini Milliyet gazetesindeki haberden birlikte okuyalım:</span></p>

      <p class="MsoNormal"><span class="calibre2">"Ataköy'deki evinin önünde önceki gece uğradığı silahlı saldırıda yaralanan Gazeteci Mahmut Ûvür'e saldıranlardan birinin tespit edildiği bildirildi. International Hospital'de üç saat süren ameliyat geçiren Mahmut Övür'ün sağlık durumunun iyi olduğu bildirildi.</span></p>

      <p class="MsoNormal"><span class="calibre2">İçişleri Bakanı Meral Akşener'le Abdullah Çatlı'nın bulunduğu düğün görüntülerini yayınlayarak dikkatleri üzerine çeken, yayından sonra sürekli tehditler almaya başlayan Övür'e, polis koruması verilmiş, ancak kısa bir süre önce koruma uygulamasına son verilmişti.</span></p>

      <p class="MsoNormal"><span class="calibre2">Saldırıda yaralanan <span>Övür</span>, beyaz Tempra marka bir otomobille kaçan saldırganlardan birisini tanıdığını söyleyince harekete geçen polis, tarif edilen kişinin Drej Ali lakaplı Ali Yasak'ın adamı olduğu görüşüne vardı. Polisin yaptığı çalışmalarda, Övür'ün daha önce de gördüğünü söyleyerek tarif ettiği saldırganın Ali Yasak'ın yanında çalışan 'Tuncer' adlı kişi olabileceğini ve yakalanması için çalışmaların sürdüğü öne sürüldü. 29 Mayıs'ta İstanbul Atatürk Hava Limanı'ndan çıkış yaparak Rusya'ya gittiği anlaşılan Ali Yasak'ın da ifadesine başvurulacağını belirten yetkililer, kısa sürede sonuca ulaşılacağını söyledi."</span></p>

      <p class="MsoNormal"><span class="calibre2"><span>&nbsp;</span></span></p>
    </div>
  </div>
</body>
</html>
