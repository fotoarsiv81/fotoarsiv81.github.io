<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_22"><span class="calibre4"><span class="calibre4">&nbsp;</span></span></h1>

      <h1 class="calibre6" id="calibre_toc_23"><span class="calibre4">Kocaeli Çetesi ve Hadi Özcan</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Abdullah Çatlı'nın tek petrol işinin BOTAŞ'la olmadığı, Altıncı Filo diye anılan Kocaeli Çetesi'nin 1996 Haziran ayında yakalanması ile anlaşıldı. Çetenin lideri olarak yargılanan Hadi Özcan, Abdullah Çatlı ile birlikte petrol kaçakçılığı yaptıklarını TBMM Susurluk Komisyonu'na anlattı.</span></p>

      <p class="MsoNormal"><span class="calibre2">Hadi Özcan, Abdullah Çatlı ile İbrahim Şahin'in korumalığını yapan Alper Tekdemir'in kardeşi Şahin Tekdemir aracılığıyla 1994 yılında tanıştı. Hadi Özcan, Çatlı'ya PKK <span>dahil</span> çok sayıda yasadışı örgütün petrol ürünleri kaçakçılığı sayesinde zengin olduğunu anlattı, ortaklık teklif etti. Abdullah Çatlı bu teklifi kabul etti. Hadi Özcan, Çatlı'yı asıl ismiyle tanıdı. İki ortak kollan sıvadı. Kaçak petrolün indirileceği iskele ve depo ayarlandı, petrolü dağıtacak örgüt kuruldu. Çete İzmit üzerinden yurda 20 bin ton kaçak petrol ürünü sokmayı planladı. Petrol ürünlerine konulan çok yüksek vergileri cebe indirecek olan çetenin kazancı büyük olacaktı.</span></p>

      <p class="MsoNormal"><span class="calibre2">Ancak o tarihte Abdullah Çatlı Filipinler'den 3 milyon 600 bin dolar alacağını bekliyordu. Para gecikti, Hadi Özcan alacağının peşine düştü.</span></p>

      <p class="MsoNormal"><span class="calibre2">Çatlı'ya birkaç kez ellerindeki petrolü 40 milyar liraya (1994 rakamı) satmayı önerdi. Ama Abdullah Çatlı'nın farklı hesabı vardı. BOTAŞ'm ihalesine katılıp kazanmıştı, dedikodu çıkar diye ihale yenilendi. Çatlı bu kez diğer şirketlere 4 milyar lira açıktan ödeme yaparak ihalede rakipsiz kaldı ve yine kazandı. Bu ihaleden sonra Çatlı ile Özcan'm arası iyice açıldı. Hadi Özcan, Abdullah Çatlı'dan 2-3 milyar lira tutan masraflarını istedi ama alamadı. İkisinin ortak dostu olan Şahin Tekdemir, Abdullah Çatlı'nın kendisine "Sermaye koymadan ortaklık olmaz" diyerek Hadi Özcan'ı şikâyet ettiğini TBMM Susurluk Komisyonu'na anlattı.</span></p>

      <p class="MsoNormal"><span class="calibre2">Hadi Özcan, Antalya Kemer'de kalırken, aynı otelde karşılaştığı bir arkadaşı, "Abdullah Çatlı ile kim ortaklık yaptıysa ya öldü veya yakalandı" diye uyardı. Bu uyarı üzerine telaşlanan Hadi Özcan, eski bir arkadaşını devreye sokarak Emniyet Özel <span>Harekat</span> Başkan Vekili İbrahim Şahin'e ulaştı. <span>Ankara'da ismini vermediği bir otelde.</span> İbrahim Şahin ile buluşan Özcan, Abdullah Çatlı'dan yakındı, "Beni öldürecek yardım edin" dedi. Ancak İbranim Şahin, Hadi Özcan'a, "Çatlı'nın Allah belasını versin, ben de görüşmüyorum" yanıtını vermekle yetindi.</span></p>

      <p class="MsoNormal"><span class="calibre2">Hadi Özcan'm girişimlerini duyan Abdullah Çatlı hemen Ünye cezaevinde bulunan ülkücü baba Kürşat Yılmaz'ı aradı. Kızının evlilik sorunu nedeniyle hapisten kaçan ancak yakalanan Kürşat Yılmaz, o tarihte Abdullah Çatlı'yı gerçek ismiyle tanıdığını kabul etti:</span></p>

      <p class="MsoNormal"><span class="calibre2">"Abdullah Çatlı 1996 Nisan ayında aradı<span>..</span> Hadi Özcan ile Yeşil'in beni öldüreceklerini söyledi."</span></p>

      <p class="MsoNormal"><span class="calibre2">Zaten Hadi Özcan da Susurluk Komisyonu'na verdiği ifadede bu husumeti doğruladı:</span></p>

      <p class="MsoNormal"><span class="calibre2">"Abdullah Çatlı Ünye cezaevinde yatan Kürşat Yılmaz'a 3 milyar gönderdi<span>..</span> Bizi birbirimize düşürmek istedi."</span></p>

      <p class="MsoNormal"><span class="calibre2">Hadi Özcan, İbrahim Şahin'le ikinci kez görüştü ama yine sonuç alamadı. Bunun üzerine, Şahin'le görüşmesine aracılık eden dostu ile plan kurdu: Abdullah Çatlı, Kürşat Yılmaz ve Yeşil'i öldürerek Türkiye'yi temizleyecekti. Hadi Özcan ve adamları kısa süre sonra 13 Haziran tarihinde yakalandı. Hadi Özcan ve adamlarını koruduğu iddiasıyla o dönemin il emniyet müdürü İçişleri Bakanlığı tarafından cezalandırıldı.</span></p>

      <p class="MsoNormal"><span class="calibre2">Kocaeli Çetesi'nin karıştığı kaçakçılık olayları petrol ürünleriyle sınırlı değil. Çetenin nükleer madde kaçakçılığına karıştığı belirlendi.</span></p>

      <p class="MsoNormal"><span class="calibre2">Nevv York Times gazetesinin haber-araştırmasına göre nükleer madde kaçakçılığı Sovyetlerin çökmesiyle birlikte ikiye katlandı, Türkiye bu tehlikeli malın el değiştirdiği merkez ülke oldu.</span></p>

      <p class="MsoNormal"><span class="calibre2">Oysa ilginçtir, Türk Ceza Yasalan'nda nükleer madde kaçakçılığına ilişkin madde bulunmuyor. Yakalananlar, sadece "kıymetli maden" kaçakçılığını düzenleyen madde uyarınca mahkeme önüne çıkıyor.</span></p>

      <p class="MsoNormal"><span class="calibre2">Nükleer madde kaçakçılığı konusunda Türkiye'nin cehaletini sergileyecek iki örneği aktaralım...</span></p>

      <p class="MsoNormal"><span class="calibre2">1)<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> 30 Mart 1997 tarihli Zaman gazetesinde yer alan Arda Sualp'in haberine göre, Kütahya'nın Gediz llçesi'nde Murat Dağı-Kartalkaya mevkiinde dolaşan ziraat mühendisi Mehmet Ali İnan, rastladığı bir madenden örnek topladı. Örnekleri Maden Tetkik Arama Enstitüsü'ne yolladı. Bir yıl kadar sonra gelen sonuçlar kuşkusunu haklı çıkardı: Örneklerin tahlilinde uranyuma rastlandığı bildirildi. Oysa Murat Dağı-Kartalkaya mevkiindeki hiçbir madenden uranyum çıktığına ilişkin resmî bilgi yoktu. Olayla önce polis ilgilendi, sonra jandarmaya bırakıldı.</span></p>

      <p class="MsoNormal"><span class="calibre2">2)<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> 1996 yılı yaz aylarında iki Gürcü ajanı Merab Ohatlad- ze ile İneze Megrelidze, Rize'ye geldiler. Yanlarında kurşun levha ve cam tüp içinde sakladıkları sözde uranyum bulunuyordu. Hemen Türk kaçakçılarla temasa geçtiler. M.Ö. ile M.G. adındaki iki Türk, Gürcüler adına PKK ile pazarlığı oturdu. İskenderun'daki PKK hücresi, İranlı hamilerinin uzun süredir peşinde koştuğu uranyuma kavuşmanın heyecanıyla mala 750 bin dolar ödemeyi kabul etti. Ancak polis uzun süredir izlediği çeteye 6 Kasım günü baskın verdi. PKK hücresi ile birlikte kaçakçıları da yakaladı. İşin <span>matrağı</span>, Gürcüler'in getirdiği mal tahlilde uranyum değil, zehirli bir madde olan antimon çıktı. Yani polis müdahale etmese PKK da nükleer dolandırıcılık kurbanı olacaktı.</span></p>

      <p class="MsoNormal"><span class="calibre2">Ne var ki profesyonel kaçakçılar zamanla işin kolayını buldu. Uranyumu 50'şer gramlık poşetlerle yurda sokarak yabancı alıcılara pazarlamaya başladılar. Her partinin tahlili Almanya'da yapıldı, uranyum gerçek çıkarsa parası Türk kaçakçılarına ödendi. Böylece yüklü partilerin yakalanması ve sahte mala para bağlanması riski ortadan kalktı.</span></p>

      <p class="MsoNormal"><span class="calibre2">Yeraltı dünyasından gelen son haberlere göre, iki yıl kadar önce İzmit'te yakalanan uranyumun finansörleri arasında çok ünlü bir politikacı yakını da varmış. Zaten bulaşmadığı bir tek o iş kalmıştı!</span></p>

      <p class="MsoNormal"><span class="calibre2">Nükleer madde kaçakçılığı konusu İşçi Partisi'nin mayıs ayında İstanbul'da düzenlediği yerli-yabancı konukların katıldığı Susurluk Konferansı'nda gündeme geldi.</span></p>

      <p class="MsoNormal"><span class="calibre2">Türk-Alman Basın Ajansı Genel Yayın Müdürü Metin Dalman Konferans'taki sunuşunda Alman Gizli Servisi (BND) kayıtlarına dayanarak çarpıcı bir iddiayı aktardı: Dünyada hızla gelişen nükleer madde kaçakçılığı pazarını yönetenler arasında bir Türk bulunuyor...</span></p>

      <p class="MsoNormal"><span class="calibre2">Metin Selvi adındaki bu Türk'ün gizli Türkiye Komünist Partisi (TKP) üyesi olduğu, eski Sovyet gizli servisi KGB adına ajanlık yaptığı yine Alman kayıtlarında yer alıyor...</span></p>

      <p class="MsoNormal"><span class="calibre2">Almanlar bu karanlık ticaret hakkında karşılıklı bilgi alışverişi açısından Türk makamlarına yazarak, Metin Selvi'yi soruyor... Aldıkları yanıt tek satırdan ibaret: Kayıtlarımızda ismine rastlanmamıştır...</span></p>

      <p class="MsoNormal"><span class="calibre2">Kızgın Almanlar ellerindeki tek <span>eşkali</span> kamuoyuna sızdırıyor: Metin Selvi Türkiye Cumhuriyeti'nin bir bakanının çok yakın akrabası... Hemen söyleyelim, bu bakan şimdi görevde mi, değil mi yönünde bilgi yok...</span></p>

      <p class="MsoNormal"><span class="calibre2">"Susurluk Konferansı" konuşmacısı Alman gazeteci Jür- gen Roth, nükleer ticarette Tansu-Özer Çiller çiftine yakın bir işadamı diye nitelediği Enver Altaylı'nın ismini veriyor...</span></p>

      <p class="MsoNormal"><span class="calibre2">Susurluk Çetesi'nin karıştığı bir diğer vurgun dosyasını Sağlık ve Sosyal Hizmet Emekçileri Sendikası (SES) hazırladı.</span></p>

      <p class="MsoNormal"><span class="calibre2">Genel Eğitim Sekreteri Mahmut Konuk, 12 Mayıs 1997'- de bazı milletvekillerinin de katıldığı basın toplantısı ile bu dosyayı açıkladı.</span></p>

      <p class="MsoNormal"><span class="calibre2">Mahmut Konuk'un iddiası çok ciddi. 9 Mayıs 1994 tarihinde kaçırılarak öldürülen Sağlık Bakanlığı Teftiş Kurulu Başkan Yardımcısı Namık Erdoğan'ın Susurluk Çetesi tarafından infaz edildiğini ileri sürdü.</span></p>

      <p class="MsoNormal"><span class="calibre2">Namık Erdoğan, çalışma arkadaşlarına göre devletin her kuruşunun peşinde koşan, namuslu, işine bağlı bir bürokrattı. Tehdit almaya başladığında Sağlık Bakanı'na kadar aktardı. Ama ciddiye alınmadı, korunmadı. Mahmut Konuk'a göre, Erdoğan devletin çıkarını savunmaya kalkarken, yine devlet olanakları ile beslenen çetelerin nasırına bastı.</span></p>

      <p class="MsoNormal"><span class="calibre2">Cesaretin bedelini yaşamıyla ödedi. Faili meçhul kurbanı tek üst düzey bürokrat olarak demokrasi tarihine geçti.</span></p>

      <p class="MsoNormal"><span class="calibre2">Sağlık ve Sosyal Hizmet Emekçileri Sendikası (SES) Eğitim Genel Sekreteri Mahmut Konuk, kendi imkânlarıyla yürüttüğü araştırmada Namık Erdoğan'ın yolunun çeteyle en az iki noktada kesiştiğini saptadı.</span></p>

      <p class="MsoNormal"><span class="calibre2">Konuk, Abdullah' Çatlı'nın sağ kolu olarak tanınan Haluk Kırcı'nın sadece İstanbul'da 22 medikal şirketin ortağı gözüktüğünü vurguladı.</span></p>

      <p class="MsoNormal"><span class="calibre2">Kırcı'nın telefonla katıldığı bir TV programında, "Abdullah Çatlı yurtdışından döndükten sonra birlikte Sağlık Bakanlığından iş aldık" dediğini hatırlattı.</span></p>

      <p class="MsoNormal"><span class="calibre2">Mahmut Konuk'un ikinci kuşkusu Emniyet Özel Harekât Dairesi eski Başkanvekili İbrahim Şahin'in kaçak gezerken uğradığı adresle ilgiliydi...</span></p>

      <p class="MsoNormal"><span class="calibre2">Ulusal Basın Ajansı (UBA) muhabirleri, kaçak Şahin'i bir şirketten çıkarken yakalamışlardı. Şahin'in ziyaret ettiği şirketin kapısında "Sedef Medikal" yazıyordu.</span></p>

      <p class="MsoNormal"><span class="calibre2">Son olarak Namık Erdoğan cinayetini araştıran polisin kimliği çok ilginçti. Erdoğan dosyasını faili meçhul bırakan Ankara Emniyeti Cinayet Masası Amiri Başkomiser Erdal Durmaz Konuk'un basın toplantısı düzenlediği tarihte cezaevinde bulunuyordu. Durmaz'ın Söylemez Çetesi'ne yardım ettiği ileri sürülüyordu. Yani çete kurbanı cinayetini, çete sanığı polis incelemiş oluyordu.</span></p>

      <p class="MsoNormal"><span class="calibre2">*** *</span></p>

      <p class="MsoNormal"><span class="calibre2">TARTIŞMA NOTLARI</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Önce Hazine'den teşvik ve hayali ihracata vergi iadesiyle beslenen yeraltı dünyası, 1990'larda daha rafine soygun yöntemlerini benimsedi.</span></p>

      <p class="MsoNormal"><span class="calibre2">Liberal ekonominin gerektirdiği denetim sistemini ve yasal altyapıyı bilinçli olarak ihmal eden Turgut Özal ve kadroları ülkeyi mafyaya teslim etti.</span></p>

      <p class="MsoNormal"><span class="calibre2">Vergisiz yani gelirsiz kalan devlet giderek yoksullaştı,</span></p>

      <p class="MsoNormal"><span class="calibre2">1994 ekonomik krizinden sonra devletten önemli ölçüde umut kesen mafya mali dinamizmini koruyan özel kesime yöneldi. Özel sektörde ilk faili, meçhul cinayetler işlenmeye başladı.</span></p>

      <p class="MsoNormal"><span class="calibre2">Mafya ve banka gibi itibar kurumu müesseler birlikte anıldı. Özel banka açma izinleri hatta alışverişleri için mafya şefleri devreye girdi.</span></p>

      <p class="MsoNormal"><span class="calibre2"><span>&nbsp;</span></span></p>
    </div>
  </div>
</body>
</html>
