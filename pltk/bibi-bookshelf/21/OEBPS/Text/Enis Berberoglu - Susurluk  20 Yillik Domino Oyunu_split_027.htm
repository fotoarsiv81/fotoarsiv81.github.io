<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_28"><span class="calibre4">TanIdık bir isim: Nurettin Gülven</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Yeşil pasaport ve uyuşturucu bağlantısına Tarık Ümit'in başka bir yakınında daha rastlandı: Nurettin Güven...</span></p>

      <p class="MsoNormal"><span class="calibre2">Türkiye Nurettin Güven adını Malatyaspor Başkanlığı, yaşadığı magazin aşklar ve uyuşturucu kaçakçılığı iddiaları ile tanıdı.</span></p>

      <p class="MsoNormal"><span class="calibre2">Nurettin Güven, Susurluk kazasından sonra <span>3.5</span> yıldır yaşadığı Londra'da Hürriyet Temsilcisi Faruk Zabcı ve Are- na'nın sorularını yanıtladı.</span></p>

      <p class="MsoNormal"><span class="calibre2">Güven, İslam Devrimi'nden kaçan İranlıların ABD bankalarına yatan paralarını İsviçre'ye transfer ettiklerini, bu paraların bir bölümünü Türkiye'ye kanalize ederek hayali ihracata finansman sağlamış olduğunu kabullendi. Güven, Türkiye'ye toplam 50 milyon dolar transfer ettiğini belirterek, "Bu işlerin Türkiye'ye faydası olmuştur. Hayali ihracat yoluyla Türkiye'ye döviz girdi" dedi.</span></p>

      <p class="MsoNormal"><span class="calibre2">İngiliz polisi 1994 yılı Nisan ayında Londra'ya gelen Nurettin Güven'in evini aradı. Evde 2 tabanca, bir susturucu, üç sahte pasaport ve 50 mermi bulundu. 7 ay Wandworth, 2 ay Brixton Cezaevlerinde toplam dokuz ay hapis yattıktan sonra serbest bırakıldı.</span></p>

      <p class="MsoNormal"><span class="calibre2">1994 başından itibaren İngiltere'de yaşayan Nurettin Güven de yurtdışına Tank Ümit'in hazırladığı sahte pasaportla kaçanlardan.</span></p>

      <p class="MsoNormal"><span class="calibre2">Susurluk kazasından sonra Hürriyet Londra Temsilcisi Faruk Zabcı ve Arena muhabirleri ile görüşen Nurettin Güven, Türkiye'den kaçmaya Behçet Cantürk'ün cenazesinde karar verdiğini anlattı.</span></p>

      <p class="MsoNormal"><span class="calibre2">Cenaze namazından sonra sivil polisler tarafından gözaltına alınan Güven, "Gayrettepe'de bana 'Neden Behçet Cantürk'ün cenazesine katıldın, gövde gösterisi mi yapıyorsun?' diye beş saat işkence yaptılar" dedi. Cantürk'ün ilk sırada yer aldığı ölüm listesinde 16'inci isim olduğunu Ömer Lütfü Topal'dan öğrenen Nurettin Güven, Londra'dan yeşil bir pasaport getirtti. Tarık Ümit, pasaporttaki fotoğrafı değiştirdi. Güven 1994 yılı başında Ankara Esenboğa Havaalanından Almanya'ya uçtu, bu ülkeden Hollanda'ya geçti. Yurtdışına Selahattin Aydınalp adına düzenlenmiş, TR-A 122868 numaralı yeşil pasaportla çıkan Nurettin Güven'e ikinci pasaportu bizzat Tarık Ümit tarafından Hollanda'da teslim edildi. Ali Erdal adına düzenlenmiş bu yeşil pasaportta ABD vizesi de vardı. Nurettin Güven bu pasaport için Tarık Ümit'e 65 bin dolar ödedi. Son olarak İngiltere'ye yerleşmek üzere Londra'da 300 sterline Ali Salah ismini sahte Kıbrıs pasaportu satın aldı.</span></p>

      <p class="MsoNormal"><span class="calibre2">İngiliz polisi nisan ayında Londra'ya gelen Nurettin Gü- ven'in evine 21 Nisan 1994 tarihinde baskın düzenledi. Evde 2 tabanca, bir susturucu, üç sahte pasaport ve 50 mermi bulundu. Güven, 7 ay Wandworth, 2 ay Brixton Cezaevle- ri'nde toplam dokuz ay hapis yattıktan sonra serbest bırakıldı.</span></p>

      <p class="MsoNormal"><span class="calibre2">12 Mayıs 1994 günü, ingiltere'deki Türk yasadışı örgütlerini izleyen Scotland Yard yetkilisi, yanında South East Re- gional Crime Squad dedektifi ile birlikte Londra'daki Türk Büyükelçiliği'ne geldi.</span></p>

      <p class="MsoNormal"><span class="calibre2">Dedektif, Büyükelçilik'te görüştüğü diplomatlardan yardım istedi. Bu istek, "acele" kaydıyla Ankara'ya iletildi. Dışişleri Bakanlığı, yazıyı İçişleri Bakanlığı Emniyet Genel Müdürlüğü'ne yolladı.</span></p>

      <p class="MsoNormal"><span class="calibre2">İngiliz dedektifinin Türk diplomatına neler anlattığına birlikte göz atalım:</span></p>

      <p class="MsoNormal"><span class="calibre2">"Fransız polisi, 1993 Kasım ayında, Calais'te 29 kilogram eroin ele geçirmiş ve iki İngiliz'i tutuklamıştır. İngilizler'in sorgulamasında bulunmak üzere Fransa'ya gittiğimizde, söz konusu şahısların verdiği bilgiden, kendileriyle irtibatlı iki Türk'ün olaydan kısa bir süre önce Belçika'nın Oostende Kenti'nde bir otelde kaldıkları öğrenilmiştir. Otel kayıtlarında yapılan incelemede bu iki şahsın adlarının Hamit Gö- kenç ve Nurettin Güven olabilecekleri anlaşılmıştır. Hamit Gökenç'in kendisine ait pasaport, nüfus cüzdanı ve Hollanda'nın Amsterdam Kenti'nde oturduğu için, Hollanda makamlarınca düzenlenmiş ikamet belgesi taşıdığı tespit edilmiştir. Nurettin Güven'in ise kendisi adına tanzim edilmiş hiçbir evrak bulunmamakla birlikte Limasol doğumlu Ali Salih adına düzenlenmiş İngiliz pasaportu, Ankara doğumlu Ali Erdal adına ve Baykal doğumlu Selahattin Aydınalp adına düzenlenmiş Türk pasaportlarının hamili olduğu tespit edilmiştir."</span></p>

      <p class="MsoNormal"><span class="calibre2">İngiliz dedektifinin ifadesini özetlersek; Nurettin Güven'in 3 Kasım 1993'te üç sahte pasaport taşıdığı ve uluslararası çapta büyük bir eroin kaçakçılığına bulaştığı ortaya çıktı.</span></p>

      <p class="MsoNormal"><span class="calibre2">Söz yine İngiliz dedektifin<span>:,</span></span></p>

      <p class="MsoNormal"><span class="calibre2">"Aldığımız bir duyum üzerine Londra'nın Regents Park Mahallesi'nde bir eve 21 Nisan 1994 günü düzenlenen baskında adı geçen iki şahsı beraberlerinde yukarıda kayıtlı belgeler (pasaport ve kimlikler) ve iki silahla birlikte yakalayıp tutukladık. Her ikisi de şu aşamada ateşli silahlarla ilgili mevzuata muhalefet suçundan tutuklu bulunmakta olup 6 Haziran günü mahkemeye çıkarılacaklar. Ancak Nurettin Güven'in ve Hamit Gökenç'in Türkiye'den Kuzey Avrupa ülkelerine yönelik uyuşturucu trafiğinin önde gelen isimleri ve yöneticileri olduklarını biliyoruz. Ayrıca Nurettin Güven'in 17 Mart 1994 günü Kuzey Londra'da öldürülen Mehmet Kaygısız cinayetinin arkasındaki isim olduğundan da kuvvetle şüphe ediyoruz."</span></p>

      <p class="MsoNormal"><span class="calibre2">Nurettin Güven ile Papa suikastçisi Mehmet Ali Ağca'nın tek ortak noktaları Malatya'da doğmuş olmaları değil<span>..</span></span></p>

      <p class="MsoNormal"><span class="calibre2">İkisi de yaşamlarının kritik dönemecinde başka bir hem- şerilerine, Hamit Gökenç'e rastladılar, yardımını gördüler<span>..</span></span></p>

      <p class="MsoNormal"><span><span class="calibre2">Peki</span></span> <span class="calibre2">kimdir bu Hamit Gökenç?</span></p>

      <p class="MsoNormal"><span class="calibre2">Türk polisi Gökenç'i farklı nedenlerle 1980 yılından itibaren tanıyor<span>..</span></span></p>

      <p class="MsoNormal"><span class="calibre2">Uğur Mumcu'nun Papa-Mafya-Ağca isimli kitabının 33'üncü sayfasından aynen aktarıyoruz:</span></p>

      <p class="MsoNormal"><span class="calibre2">"Mehmet Ali Ağca'nın kaçışı 23 Kasım 1979 günü gerçekleşir. Ağca cezaevinden kaçırıldıktan sonra doğru Oral Çe- lik'in bulunduğu bir eve getirilir. Ev Malatyalı sağcı militanların evidir. Ağca daha sonra ÜGD genel başkan yardımcısı Abdullah Çatlının evinde saklanır. Daha sonra özel bir arabayla Ankara'ya gidilir. Arabanın sahibi Ağca'ya İpekçi cinayeti için talimat ve silah veren Mehmet Şener'in kardeşidir.</span></p>

      <p class="MsoNormal"><span class="calibre2">... Planın bundan sonrası o tarihte sağcı militanların egemenliğindeki Nevşehir ilinde gerçekleşecektir. Ağca, Oral Çelik ve öteki sağcı militanlar Nevşehir'de öğretmenlik yapan Hamit Gökenç'i bulurlar. Burada konuşulan ilk konu Ağca'ya yurtdışına çıkması için sahte pasaport sağlanmasıdır. Sahte pasaport sağlanması için düşünülen ilk yollardan biri Oral Çelik'in Malatya'daki silahlı eylemlerdeki yakın arkadaşı Gökenç'in pasaportunu Ağca'ya vermesidir<span>..</span> Gökenç adına Malatya Emniyet Müdürlüğü'nden alınmış 5 Şubat 1980 gün ve 248711 sayılı pasaport Ağca'ya verilir. Ağca pasaporta kendi resmini yapıştırır<span>..</span>"</span></p>

      <p class="MsoNormal"><span class="calibre2">Uğur Mumcunun bu satırlarına, Elazığ Sıkıyönetim Bölge Komutanlığı Askeri Savcılığının 1982/4109 sayılı dosyası dayanak oluşturuyor<span>..</span></span></p>

      <p class="MsoNormal"><span class="calibre2">Demek ki, Nurettin Güven'in arkadaşı Hamit Gökenç 1980 öncesinde Malatya'da Oral Çelik'le birlikte silahlı eylem yapan ülkücüydü<span>..</span> Mehmet Ali, Ağca'yı kendi pasaportuyla yurtdışına kaçıracak kadar davaya bağlıydı<span>..</span> Hamit Gökenç ismi 1980 öncesi olayları 1990'ların Susurluk ilişkilerine bağlaması açısından çok ilginç<span>..</span>Abdullah Çatlı ve Oral Çelik'in 12 Eylül'den sonra kaçtıkları yabancı ülkelerde uyuşturucu ile yakalanmaları Hamit Gökenç'in suç siciliyle birlikte daha da anlam kazanıyor..</span></p>
    </div>
  </div>
</body>
</html>
