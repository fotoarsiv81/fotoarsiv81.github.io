<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_26"><span class="calibre4">JİTEM ve Cem Ersever cinayeti</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">1993 yılına gelindiğinde Güneydoğu'da faili meçhul cinayetler artık günlük zabıta olayı sayılıyordu. Bu cinayetlerin ardında devlet güdümündeki Hizbullah'ın veya doğrudan resmî görevlilerin bulunduğu herkesin duyduğu bir sırdı.</span></p>

      <p class="MsoNormal"><span class="calibre2">PKK lideri Abdullah Öcalan 1993 baharında ateşkes ilan ettiğinde, bölgede sanki bayram yaşandı. Ancak herkes aynı sevinci paylaşmadı. Örneğin yıllarca Diyarbakır'da JlTEM'in Bölge Komutanlığını yapan ve o tarihte Ankara'da- ki merkezinde görevli Binbaşı Cem Ersever ile sadık yardımcısı Mustafa Deniz, "devletin eşkiya ile pazarlığa otura- mayacağı, anlaşma yapamayacağı" görüşünü taşıyordu.</span></p>

      <p class="MsoNormal"><span class="calibre2">Ersever ve Deniz 5 Mart 1993 günü resmî görevlerinden istifa ettiler. Haziran ayında basın toplantıları, Ersever'in kaleminden çıkan anı kitapları ile kamuoyu yaratmaya çalıştılar. Ancak bu çabalan ciddi sonuç vermedi, aksine PKK'ya karşı sertlik yanlısı Ersever'in tutumu bazı çevreleri korkuttu. Geçmiş bazı eylemlerin gün ışığına çıkacağı anlaşıldı.</span></p>

      <p class="MsoNormal"><span class="calibre2">Ersever, Aydınlık dergisine yaptığı açıklamalar nedeniyle mahkemeye verilmişti. 26 Ekim 1993 günkü duruşması için Ankara'ya geldi, Gümrük Müdürü Ali Balkan Mete'nin makam şoförü Kemal Uzuner'in evinde kıyafetini değiştirmeye gitti.</span></p>

      <p class="MsoNormal"><span class="calibre2">Ersever'i Diyarbakır'da istihbarat Şubesi'nde çalıştığı günlerden bu yana tanıyan, hatta yardımcısı PKK itirafçısı Mustafa Deniz için silah taşıma belgesi düzenleyen Hanefi Avcı Komisyon ifadesinde kuşkularını dile getirdi. Avcı'ya göre, Jandarma'dan ayrılan Cem Ersever, arkadaşı Kemal Uzuner'in evinde uzaktan kumandalı patlayıcıları saklıyordu.</span></p>

      <p class="MsoNormal"><span class="calibre2">Ersever'in ruh sağlığından endişe duyan Mustafa Deniz, JlTEM'e ihbarda bulundu. JİTEM tarafından görevlendirilen kişiler patlayıcıyı almak üzere eve gelen Cem Ersever'i karşıladılar. Ve Ersever'in cesedi 4 Kasım 1993 günü bulundu. Kafasına iki kurşun sıkılmıştı, ağzı bantlıydı.</span></p>

      <p class="MsoNormal"><span class="calibre2">Ersever'in akıbetini öğrenmek üzere aynı eve uğrayan Mustafa Deniz ile emekli binbaşının iki yıldır birlikte yaşadığı Neval Boz isimli kadın da aynı kaderi paylaştılar. Cesetleri Ankara'nın çevresinde bir üçgen oluşturacak biçimde yol kenarında bulundu.</span></p>

      <p class="MsoNormal"><span class="calibre2">Esrarengiz üç ceset kamuoyunda büyük merak uyandırdı. Olay gazete manşetlerine tırmandı. Ama iz sürmek isteyen polis birimlerinin önüne hep Jandarma engeli çıktı. Hürriyet Ankara Temsilcisi Sedat Ergin 14 Kasım günü İstanbul'da dönemin Başbakanı Tansu Çiller'e Cem Ersever'in infazını sordu, çok manidar bir yanıt aldı:</span></p>

      <p class="MsoNormal"><span class="calibre2">"Kendi aralarında bir iç hesaplaşma olduğu anlaşılıyor..."</span></p>

      <p class="MsoNormal"><span class="calibre2">Yani Tansu Çiller, bazılarının sandığı kadar saf değildi, o günlerin moda şakasıyla "Alis Harikalar Diyarı'nda" misali yaşamıyordu.</span></p>

      <p class="MsoNormal"><span class="calibre2">Aksine derin devletin iç hesaplaşmasını izliyor, bu konuda fütursuzca açıklama yapabiliyordu.</span></p>

      <p class="MsoNormal"><span class="calibre2">Terörle mücadelede "yeni"yöntem</span></p>

      <p class="MsoNormal"><span class="calibre2">İlginç bir rastlantı eseri, Ersever'in cesedinin bulunduğu gün, yani 4 Kasım 1993 tarihinde Tansu Çiller, Holiday Inn Oteli'nde bu kitabın ilk bölümünde de aktardığımız sözlerle meydan okuyordu:</span></p>

      <p class="MsoNormal"><span class="calibre2">"Türkiye milis hareketi niteliğine dönüşmüş ve yaygınlaşmış bir terör hareketiyle karşı karşıyadır. PKK'nın haraç aldığı işadamı ve sanatçıların isimlerini biliyoruz. Hesap soracağız..."</span></p>

      <p class="MsoNormal"><span class="calibre2">Tansu Çiller'in örtülü bile sayılamayacak açık tehditini yerine getirecek kadro da yavaş yavaş kuruluyordu. Süleyman Demirel'in başbakanlığındaki DYP-SHP Koalisyo- nu'nda Erzurum Yaliliği'ne atanan Mehmet Ağar, Tansu Çiller'in Başbakanlık koltuğunda oturmasından bir ay sonra Emniyet Genel Müdürlüğü'ne getirildi.</span></p>

      <p class="MsoNormal"><span class="calibre2">Tansu ve Özer. Çiller çifti MİT Müsteşarlığı için de Nuri Gündeş'i düşündüler. Ancak Gündeş'in Hüsamettin Cindo- ruk'la buluşması üzerine bu atamadan vazgeçtiler. Aranan ismi Adil Ongen buldu, 1988 yılında MİT'ten olaylı biçimde ayrılan Mehmet Eymür'ü önerdi. Eymür 1993 Eylül ayında MİT'te Kontr Terör Daire Başkan Yardımcısı olarak göreve başladı. Sıra PKK'yı destekleyen kara para ve uyuşturucu baronlarının izini sürmeye gelince, talihleri yardım etti.</span></p>

      <p class="MsoNormal"><span class="calibre2">Mehmet Ağar kendisini suçlayan ilk MİT raporunu kaleme alan Mehmet Eymür ile en yakın yardımcısı emekli <span>yarbay</span> Korkut Eken'in arasının açıldığını duydu. O tarihte sadece maaş alabilmek için BOTAŞ'ta çalışan Eken'e sayıları bine yükseltilecek özel polis <span>harekat</span> timlerini yetiştirmesini önerdi. Kıbrıs çıkarmasında Ada'ya ilk ayak basan subay olarak bilinen, 19801i yılların başında yine polis özel timlerinin eğitimini üstlenen Korkut Eken bu teklifi sevinçle karşıladı. 8 Ağustos 1993 günü Emniyet Genel Müdürü özel danışmanı olarak göreve başladı. Eken kendisine bir anlamda itibarını iade eden Mehmet Ağar'a kalben bağlandı.</span></p>

      <p class="MsoNormal"><span class="calibre2">Korkut Eken'i göreve başladıktan bir süre sonra Tarık Ümit aradı. Önemli bir kaçakçılık olayını ihbar edeceğini söyledi. Eken ve Ümit Ankara'da buluştular, birlikte Mehmet Ağar'a gittiler. Korkut Eken bu tanışmayı Susurluk Komisyonu ifadesinde şöyle anlattı:</span></p>

      <p class="MsoNormal"><span class="calibre2">" 'Efendim, çok önemli bir olay var. Bu arkadaşın ciddi iddiaları var. Çok büyük bir olayı ortaya çıkarabileceğini söylüyor' dedim. Genel Müdür benim yanımda Kaçakçılık Daire Başkanı Tuncay Yılmaz'ı arayarak böyle önemli bir olayın olduğunu, alakadar olmasını emretti..."</span></p>

      <p class="MsoNormal"><span class="calibre2">Tarık Ümit ihbarını değerlendiren Yılmaz, Türkiye'ye partiler halinde giren toplam 150 ton asit anhidriti yakaladı. Tarık Ümit, eroin yapımında kullanılan asit anhidritin nereden giriş yapacağını ve hangi araçla taşınacağını önceden öğreniyor, kendi ifadesine göre "İstanbul ve Ankara Emniyet Müdürlüklerine güvenmediği için" sadece Tuncay Yılmaz'a haber veriyordu. Yılmaz ve Tarık Ümit kimi zaman yüzyüze, bazen telefonla görüştüler. Bu işbirliği sayesinde iki kez 30 tonluk asit anhidrit yakalandı, (15 ton asit anhidritle 7 ton eroin üretiliyor.)</span></p>

      <p class="MsoNormal"><span class="calibre2">Bu ihbarlar Tarık Ümit'in resmî ilk teması değildi. Renkli bir yaşam süren, Dündar Kılıç'ın kulübünde yöneticilik yapan, Kılıç'ın kardeşi tarafından silahla yaralanan Tarık Ümit 1980'li yıllardan beri MİT muhbiriydi. 1987 yılında yazılan ilk MİT raporunun en önemli kaynakları arasındaydı. Zaten Korkut Eken de, Ümit'i Mehmet Eymür'ün yanında tanımıştı.</span></p>

      <p class="MsoNormal"><span class="calibre2">Tarık Ümit'in Emniyetle dirsek teması kısa zamanda ilerledi. 1993 yılı Aralık ayında Tarık Ümit, Düzceli hemşerisi Yaşar Öz'le Mehmet Ağar'ı tanıştırdı. Babalan dost olan Tarık Ümit ile Yaşar Öz arasındaki yakınlık 1984 yılında tazelendi. O tarihte Düzce'de kerestecilik ve gübre ticareti yapan Yaşar Öz işleri iyi gitmeyince İngiltere'ye göç etti.</span></p>

      <p class="MsoNormal"><span class="calibre2">Gerisini 19 Ocak 1997 tarihli Hürriyette, yayınlanan Faruk Zabcı'nın haberinden aynen aktaralım:</span></p>

      <p class="MsoNormal"><span class="calibre2">"... Yaşar Öz, 1988 Mart'ında Londra'ya geldi. Londra'ya geldikten bir yıl sonra İngiltere'de sürekli kalabilmek için İçişleri Bakanlığı'na başvuran Yaşar Öz'ün müracaatı Göçmen Dairesi tarafından ikna edici bulunmayarak geri çevrildi. 11 Temmuz 1959 doğumlu, 1977-78'de Ankara Gazi Eğitim Koleji'nde okuyan Yaşar Öz'un, Göçmen Dairesi görevlilerine cebinde 15 bin sterlin nakit para olduğunu, 134 bin 500 sterlinin de Türkiye'de hazır olduğunu söylemesi ikna edici bulunmadı.</span></p>

      <p class="MsoNormal"><span class="calibre2">Düzceli birçok akrabasının yaşadığı Londra'da Yaşar Öz, kısa zamanda çeşitli işlere atıldı. Meysu'nun sahibinin kızı olan eşi de peşinden Londra'ya geldi. Odunculuk yapan Yaşar Öz, <span>konfeksiyon</span> işinden sonra 1991 yılı Şubat ayında Kingland Road'da Özgen adında, iç içe çok sayıda odası olan son derece şık bir kahve açtı. Öz, Hürriyet muhabirinin de hazır bulunduğu açılışta konuklarına Özgen'de İngiltere Tekstilciler Derneği'nin faaliyet göstereceğini söyledi. Ancak Özgen kısa bir süre sonra sahte pasaportla adam kaçırma merkezi haline dönüştü. İngiliz polisi, kahvenin karşısındaki binaya yerleştirdiği video kameralarıyla Yaşar Öz'ün faaliyetlerini yakından izlemeye başladı.</span></p>

      <p class="MsoNormal"><span class="calibre2">Yaşar Öz'le Londra'da hemen her gün görüşen Anadolu Kulübü'nün sahibi Tahsin Şimşek, en son iki yıl önce görüştüğü arkadaşını şöyle anlattı: Yaşar'ı İngiltere'ye geldiği ilk günden beri tanıyorum. Bana Türkiye'de vergi borcu yüzünden kaçak olduğunu ve bu yüzden İngiltere'ye geldiğini söyledi. Abdullah Çatlı'nın akrabası olduğunu bilmiyorduk. Geldiğinde pek parası yoktu. Burada üç buçuk yıl kaldı. Sonra bir <span>konfeksiyon</span> fabrikasını 30 bin sterline sattı. Eline geçen para benim 17 yılda elime geçmedi. Kahve açtı, 100 bin sterlin harcadı. Adam kaçırma işi yaparken kahvede kuyruklar oluşuyordu. Her getirdiği adam için 3-4 bin sterlin alıyordu. Kendisini Bristol'da yattığı cezaevinde de ziyaret ettim. Türkiye'ye sınırdışı edilince bir ay da Türkiye'de hapis yattı.'</span></p>

      <p class="MsoNormal"><span class="calibre2">Bu arada MİT'in kendisine suikast girişiminde bulunduğunu ileri süren Halkevi Başkanı Nafiz Bostancı ise Yaşar Öz, bana suikast girişiminde bulunmak suçundan yargılananlardan Yılmaz Hasanla işbirliği yapıyordu' iddiasında bulundu. Bostancı şöyle dedi: 'Türkiye'ye sınırdışı edildikten sonra Yaşar Öz, Yılmaz Hasan'a Kıbrıs ve Türkiye'ye pasaport taşıttırdı. İngiltere'ye yaklaşık 150 adam kaçırdılar! Yaşar Öz sınırdışı edildikten sonra da yeşil pasaportla İngiltere'ye geldi. Benim vurulmamla ilgili silahı da Londra'ya Tank Ümit getirdi. Bunu bana ve polise Yaşar Öz'ün adamı Yılmaz Hasan söyledi.'</span></p>

      <p class="MsoNormal"><span class="calibre2">Yaşar Öz'e yakın kaynaklara göre Düzcespor'un eski başkanı Londra'da uyuşturucu dünyasıyla da yakın ilişkiler kurdu. Öz'ün uyuşturucu dünyasıyla ilişkilerinin yakın tanığı ise New York'ta Park Row Cezaevi'nde uyuşturucu kaçakçılığından yatmakta olan Erdal Aydın. Erdal Aydın, Yaşar Öz'ü Londra'ya ayak basar basmaz havaalanında karşılayan kişi. Yaşar Öz'ün Londra'da yakın yardımcısı yeğeni Turgut'un da altı ay önce silah ve eroinle Londra'da yakalandığı öğrenildi."</span></p>
    </div>
  </div>
</body>
</html>
