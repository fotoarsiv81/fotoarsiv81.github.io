<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_2"><span class="calibre4">Önsöz</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span><span class="calibre2">Elinizdeki kitap, Susurluk hakkında yazılanların sadece bir tanesi.</span></span></p>

      <p class="MsoNormal"><span class="calibre2">Susurluk olayı medyaya takım oyununu yeniden hatırlattı.</span></p>

      <p class="MsoNormal"><span class="calibre2">Bu kitabın yazarı, basın ve TV habercilerinin yarattığı veri tabanına katkıda bulundu, tamamen açık kaynaklardan yararlanarak Susurluk denklemini çözmeye çalıştı. Domino oyunundaki taşlar gibi birden fazla irtibat noktası olan Susurluk kahramanlarının ilişki ağı sadece kamuoyunu değil habercileri bile bunalttı. Çoğumuz Susurluk'un isim ve suç sicili <span>labirentinde</span> kayboldu.</span></p>

      <p class="MsoNormal"><span class="calibre2">O yüzden kitabın hemen girişine geniş bir özet bölümü konuldu. Detay ve dokümanların yer aldığı bölümlerin sonuna da tartışma notları eklendi.</span></p>

      <p class="MsoNormal"><span class="calibre2">Susurluk'la ilgili olarak koyduğumuz çerçevede mutlaka eksikler vardır. Ama baştan söyleyelim, Güneydoğu bağlantısı ayrı bir kitap olarak planlandı.</span></p>

      <p class="MsoNormal"><span class="calibre2">Bu kitap için beni yüreklendiren gazeteci eşim Oya Ber- beroğlu'na, bilgi ve belge desteği nedeniyle Hürriyet Ankara Temsilcisi arkadaşım Sedat Ergin ve Büro'daki dostlara, bu karanlık dünyada rehberliği için gazeteci Ünal İnanç'a teşekkürü borç bilirim.</span></p>

      <p class="MsoNormal"><span class="calibre2">Kitaptaki hatalar doğaldır ki sadece bana aittir. Ama onlar olmasa bu kitap yazılamazdı.</span></p>

      <p class="MsoNormal"><span class="calibre2">Yeşilyurt-İstanbul 1997 Temmuz Enis Berberoğlu</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span><span class="Balk1Char"><span class="calibre5">HER SABAH YENİDEN</span></span><span class="calibre2">.</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Türkiye o kadar uzun süredir, olağanüstü hal koşullarında yaşıyor ki, adi suçlara karşı duyarsız olduk. Kısaca "Mafya" diye andığımız organize suç dünyasının en az PKK, DHKP- C veya İBDA-C kadar sistemi tehdit ettiğini unuttuk. Mafya ve terör örgütleri arasında doğal ittifaka 12 Eylül 1980 öncesinde tanık olmamıza rağmen, toplumsal hafızayı çoğunluğu oluşturan genç nüfusa aktaramadık. Her sabah dünyayı ve Türkiye'yi yeniden keşfetmeye, anlamaya çalışmamız belki de bu yüzdendir... Mesela hukukun yüz karası faili meçhul cinayetleri düşünün.</span></p>

      <p class="MsoNormal"><span class="calibre2">Türkiye genelinde son dokuz yılda jandarma ve polis sorumluluk sahasında 1490'ı terör, 3 bin 709'u adi olmak üzere toplam 5 bin 199 faili meçhul cinayet işlendi.</span></p>

      <p class="MsoNormal"><span><span class="calibre2">Çiller Ailesi'nin İçişleri Bakanı Meral Akşener, 1997 Mart ayında CHP İzmir Milletvekili Sabri Ergül'ün yazılı soru önergesini yanıtlarken, jandarma sorumluluk sahasında, Olağanüstü Hal Bölgesi'nde, 621 terör, 288 adi, mücavir illerde 203 terör, 67 adi, diğer illerde de 199 terör, 999 adi olmak üzere Türkiye genelinde 2 bin 377 faili meçhul cinayet olayı meydana geldiğini belirtti.</span></span></p>

      <p class="MsoNormal"><span class="calibre2">Akşener, bu cinayetlerden 1023'ünün terör, 1354'ünün ise adi olay olduğunu kaydetti.</span></p>

      <p class="MsoNormal"><span class="calibre2">Akşener, 1987-1996 yılları arasında polis sorumluluk sahasında ise, OHAL bölgesinde 294'ü terör, 516'sı adi, mücavir illerde 58'i terör, 51'i adi, diğer illerde de 115'i terör, 1788'i adi olmak üzere Türkiye genelinde toplam 2822 faili meçhul cinayet meydana geldiğini bildirdi.</span></p>

      <p class="MsoNormal"><span class="calibre2">Akşener, polis sahasındaki faili meçhul cinayetlerin 476'sının terör, 2 bin 355'inin adi olay olduğunu söyledi.</span></p>

      <p class="MsoNormal"><span class="calibre2">Yani nereden baksanız, Türkiye'de adi suç kapsamındaki faili meçhul sayısı, politik amaçlı yıldırma eylemlerini katlıyor. Güneydoğu'daki faili meçhulleri çözmek istemeyen devlet, diğer cinayet, gasp, hırsızlık, darp gibi olayların faillerini bulmakta yetersiz, aciz kalıyor.</span></p>

      <p class="MsoNormal"><span class="calibre2">Bu yüzden faili meçhul olayların yer aldığı raflara her yıl 6.000 dosya ekleniyor. Bu dosyalardan 13 bin 655'i DGM'lerde, 363 bin 45'i normal adliyelerde belki aydınlatılır umuduyda sıra bekliyor.</span></p>

      <p class="MsoNormal"><span class="calibre2">Kaydın hiçbir türünü sevmeyen necip Türk milleti, ülkesinin kaçaklar cennetine dönüştüğünün farkında bile değil. Arada Abdullah Çatlı gibi ünlüler olmasa kaçak suçlular kimsenin dikkati çekmeyecek.</span></p>

      <p class="MsoNormal"><span class="calibre2">Oysa Türkiye'de 1997 Ağustos ayı itibariyle 321 bin 443 sanık kaçak dolaşıyor. Sizin-benim gibi işe gidiyor, evleniyor, eğleniyor.</span></p>

      <p class="MsoNormal"><span class="calibre2">Susurluk'ta kaza sonucu ortaya çıkarılan çete herkesin tüyünü ürpertiyor. Ama büyük kentlerde sokağa park ettiği otomobili için değnekçiye para ödemek (aksi halde dayak yemek) nedense Cumhuriyet vatandaşlarının pek ağrına gitmiyor... Çünkü bu vakada otomobili ve şahsi sağlığı tehdit eden Susurluk Çetesi değil sadece otopark mafyası. Yani o kadar tehlikeli değil.</span></p>

      <p class="MsoNormal"><span class="calibre2">Zaten biliyorsunuz mafya türlere ayrılır: Arazi mafyası, çek-senet mafyası, otopark mafyası, otobüse bilet-jeton mafyası, dilenciler mafyası...</span></p>

      <p class="MsoNormal"><span class="calibre2">Kısacası herkesin beslediği bir mafya vardır. Ve mafya sektörü son tahminlere göre 30 bin dolayında istihdam yaratıyordu. Aileleri ile birlikte hesaplandığında tasarlanan 100 bin kişilik stadı dolduracak kadar kalabalık ve milli mafya ordusu... Türkiye bu nezih camiayla gurur duymalı!</span></p>

      <p class="MsoNormal"><span class="calibre2">Üstelik haksızlık etmeyelim, mafya seçtiğimiz ekonomik çarkın önemli bir dişlisi... Düşünün ki, mafya olmasa kayıtlı ekonominin neredeyse iki katını bulan kayıt dışı sektörde adaleti kim dağıtacak, vergiyi kim salacak, adaletsiz gelir dağılımını kim düzeltecek.</span></p>

      <p class="MsoNormal"><span class="calibre2">Şimdi sadece bir an için, rol gereği serbest meslek erbabı olun...</span></p>

      <p class="MsoNormal"><span class="calibre2">Ayın 30'una çek kestiniz, ayın 2Tindeki alacağınızı tahsil edip, rahatça ödemeyi planlıyorsunuz. Borcunuza sadıksınız, ama ya verginize...</span></p>

      <p class="MsoNormal"><span class="calibre2">Pek değil. Çünkü ödediğiniz verginin size otoyol, baraj ve köprü olarak geri döneceğine inanmıyorsunuz.</span></p>

      <p class="MsoNormal"><span class="calibre2">Yeni hayali ihracatçıları, enişteleri verginizle beslemek niyetinde değilsiniz. Hem herkes vergi kaçırırken, siz enayi misiniz?</span></p>

      <p class="MsoNormal"><span class="calibre2">Ama o da ne! Aym 21'inde beklediğiniz ödeme bir türlü yapılmıyor. Bu gidişle sizin de 31'indeki ödemeniz sarkacak... Canım olur mu hiç, bu laubaliliğin hesabı mutlaka sorulmalı.</span></p>

      <p class="MsoNormal"><span class="calibre2">Ne yazık ki, resmî adalete başvuramazsınız. Çünkü alışverişte kullandığınız çekler kayıtlı değil... <span>Malum vergi meselesi.</span> O yüzden şu kayınçonun tanışı Şuayip Baba'ya gitmelisiniz. Baba Şuayip takılı alacağı ahlaksız herifin ciğeriyle birlikte söker alır maazallah.</span></p>

      <p class="MsoNormal"><span class="calibre2">Böylece çark döner durur, kendi kendini besler, büyütür...</span></p>

      <p class="MsoNormal"><span class="calibre2">Siz vergi ödemezsiniz, ekonomi kayıt dışına taşar.</span></p>

      <p class="MsoNormal"><span class="calibre2">Kayıt dışı maşallah yılda 15 milyar dolarlık uyuşturucu ticareti parasını, İslami şirketlere bavulla taşınan kurye parasını saklayacak hale gelir.</span></p>

      <p class="MsoNormal"><span class="calibre2">Ama Merkez Bankası <span>dahil</span> herkes, "Gördünüz mü Nataşa Turizm'in bavul ticaretini, bakın nasıl patladı, 8 milyar dolara dayandı rakamlar" diye avunur.</span></p>

      <p class="MsoNormal"><span class="calibre2">Vergisiz ve kaynaksız kalan devlet, çaresiz borçlanır.</span></p>

      <p class="MsoNormal"><span class="calibre2">Yüksek faiz zengini daha zengin eder, Hazine'nin dibini deler. Devletin zaten azalan geliri faiz ödemelerine gider...</span></p>

      <p class="MsoNormal"><span class="calibre2">Devlet'in babalığı lafta kalır. Öğretmenine, doktoruna, polisine, savcısına insanca yaşam sağlayacak maaş ödeyemez. Sağlıksız, eğitimsiz, adaletsiz kalan Türkiye mafyanın, çetelerin eline düşer...</span></p>

      <p class="MsoNormal"><span class="calibre2">Sonra bir sabah Susurluk'ta hep birlikte ağzımız açık kalır:</span></p>

      <p class="MsoNormal"><span class="calibre2">- Devletin polisi, milletin vekilinin mafya ile ne işi var?</span></p>

      <p class="MsoNormal"><span class="calibre2">Sahi ne işi var?</span></p>

      <p class="MsoNormal"><span class="calibre2">* * *</span></p>

      <p class="MsoNormal"><span class="calibre2">Batı dünyasında en ünlü devlet-mafya arasında işbirliği İkinci Dünya Savaşı yıllarına rastlar. Al Capone'u vergi kaçakçılığından tutuklayan ABD Yönetimi, hapisteki Lucky Luciano ile pazarlığa oturur.</span></p>

      <p class="MsoNormal"><span class="calibre2">Müttefiklerin İtalya çıkarması için mafyadan yardım istenir. Luciano paraşütle İtalya'ya atılır. İtalya'nın işgali sırasında mafyanın silahlı desteğine, sabotörlerine ve rehberliğine başvurulur. Yine ABD ordusunun Vietnam Savaşı sırasında, bazı örtülü operasyonları finanse etmek amacıyla uyuşturucu ticaretine göz yumduğu, hatta pay aldığı bilinir.</span></p>

      <p class="MsoNormal"><span class="calibre2">Türkiye'de Silahlı Kuvvetler bünyesinde bulunan Özel Harp Dairesi, 1952 yılında Seferberlik Tetkik Kurulu adıyla kuruldu.</span></p>

      <p class="MsoNormal"><span class="calibre2">3 Aralık 1990 tarihinde medyaya verilen brifinge göre son derece sınırlı sayıda operasyonda kullanıldı: Kıbrıs Barış <span>Harekatı</span>, 1980 yılında kaçırılan Diyarbakır uçağına baskın, Güneydoğu'da bazı nokta hedeflere karşı düzenlenen operasyonlar gibi.</span></p>

      <p class="MsoNormal"><span class="calibre2">Oysa Bülent Ecevit'in farklı kuşkuları vardı.</span></p>

      <p class="MsoNormal"><span class="calibre2">Tıpkı Türk kamuoyunun Kanlı 1 Mayıs, Ecevit'e suikast girişimi gibi 12 Eylül öncesinde aniden artan, darbe sabahı bıçakla kesilen anarşi olaylarının arkasında gizli devlet güçlerinin bulunduğuna inandığı gibi...</span></p>

      <p class="MsoNormal"><span class="calibre2">Nitekim 1990'lar sadece siyasi blokları ayıran duvarın çökmesine değil, NATO bünyesinde tek merkezden kontrol edilen gizli bir örgütün hemen tüm üye ülkede deşifre edilmesine sahne oldu...(Söylemeye gerek, yok Türkiye hariç.)</span></p>

      <p class="MsoNormal"><span class="calibre2">İtalya’da Gladio olarak anılan ve asker kadar milis de kullanan örgütün görevi Komünist Parti'yi iktidardan uzak tutacak politika izlemekti.</span></p>

      <p class="MsoNormal"><span class="calibre2">Tesadüfe bakın ki, 1980 öncesi Türk ordusu da aynı kaygıyı taşıyordu. Çoğu askere göre, Türkiye elden gidiyordu. Üniversiteler, işçi sendikaları, öğretmen dernekleri sosyalistlerin kontrolüne giriyor, büyük kentler mahalle, sokak düzeyinde parselleniyordu.</span></p>

      <p class="MsoNormal"><span class="calibre2">Aslında sol tehlikeyi durdurmak için 1960'lı yıllarda denenen formül hâlâ gündemdeydi. Yani MHP ve MSP militanları. Yalnız bu kez lojistik desteğin boyutu farklıydı. Çünkü sokaklar, okullar hatta kentler her gün ölü-yaralı sayısı artan silahlı çatışmaların sonucuna göre el değiştiriyordu. Ülkücülerin ağır silahla donatılması zorunluydu.</span></p>

      <p class="MsoNormal"><span class="calibre2">İşte Abdullah Çatlı gibi isimler bu ihtiyacın ürünü olarak devreye girdiler. Devletin gizli güçleri, MHP ve silah kaçakçısı mafya çeteleri arasında irtibatı kurdu. Abdullah Çatlı, Mehmet Ali Ağca gibi namlı ülkücüler MHP ile yeraltı dünyası nezdinde mutemet sayıldılar.</span></p>

      <p class="MsoNormal"><span class="calibre2">Abdullah Çatlı ve ekibi Bahçelievler katliamından hemen sonra İstanbul'a gelerek işin başına geçti. Çatlı'nın bulduğu ordu malı patlayıcıların bir bölümü 16 Mart 1978 tarihli İstanbul Üniversitesi katliamında kullanıldı.</span></p>

      <p class="MsoNormal"><span class="calibre2">Abdullah Çatlı'ya silah satan yüzbaşı hapse düşünce, Reis lakaplı ülkücü Bulgaristan'ın Varna kentinde yerleşik, MHP yanlısı Türk bir silah kaçakçısıyla alışverişe başladı. Ülkücü camia, soygun, haraç, zorunlu bağış gibi eylemlerde topladıkları paranın kendilerine silah ve bomba olarak geri dönmesinden son derece memnundu.</span></p>

      <p class="MsoNormal"><span class="calibre2">Abdullah Çatlı, mafya ile yakınlaştıkça 12 Eylül sonrasının sıkıyönetim mahkeme kayıtlarına geçecek bir ilişkiye tanık oldu: Devletin kolluk güçleri istihbarat topladıkları mafyaya toleranslı davranıyor, ufak tefek eylemlerine göz yumuyordu... Ancak bu alışveriş kimi hallerde yıllar sonra ilk MİT raporuna da yansıdığı gibi tamamen çıkar ilişkisine dönüyordu<span>..</span></span></p>

      <p class="MsoNormal"><span class="calibre2">Kısacası derin devlet ve MHP mafyadan yararlanıyoruz sanıyor, oysa çok önemli bir maddi güce ulaşmasına izin verilen yeraltı ekonomisi ülkenin gerçek ve tek patronu olmaya soyunuyordu.</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">* ***</span></p>

      <p class="MsoNormal"><span class="calibre2">12 Eylül darbesinin üstünden geçen 17 yılda, Kontrgerilla-MHP-Mafya ittifakının en cılız üyesi yani yeraltı dünyası çok palazlandı. Çünkü diğer müttefiklerden farklı olarak hâlâ amacı ve işlevi vardı...</span></p>

      <p class="MsoNormal"><span class="calibre2">Oysa MHP'li çete artıkları yurtdışına kaçtıkları andan itibaren yakın tarihin en büyük istihbarat savaşının içine düştüler. Papa II. Jean Paul suikastında Mehmet Ali Ağca'ya silahı sağlayan Abdullah Çatlı, CLA ve KGB arasındaki satranç oyununda piyon gibi kullanıldı.</span></p>

      <p class="MsoNormal"><span class="calibre2">CLA suçu KGB'ye yıkması için bastırdı, Sovyetler Birliği aksi yönde girişimlerde bulundu, işte Çatlı'nın tam bu sırada 1982 yılında gerçek adıyla ABD'ye gitmesi kimsenin dikkatinden kaçmadı.</span></p>

      <p class="MsoNormal"><span class="calibre2">Türkiye 1980'lerin başında, Abdullah Çatlı ve ekibini yakından izlemekte yetindi. Zaten Çatlı'nın ekibinde daha sonra İsviçre Kanton Savcılığı'nda Çatlı ve Oral Çelik'i suçlayan ifade verecek olan Nevzat Bilecen de vardı.</span></p>

      <p class="MsoNormal"><span class="calibre2">Yurtdışındaki Türk diplomatlarına yönelik Ermeni saldırıları yoğunlaşınca Çatlı ve Çelik'ten yardım istendi. Ama bu isimlere gelene kadar Türk Federasyonlarına bile başvurulmuş durumdaydı. Yani Çatlı ve Çelik çalınan ilk değil son kapıydı.</span></p>

      <p class="MsoNormal"><span class="calibre2">1984 yılında uyuşturucu ticaretine bulaştığı kesinlik kazanan, ASALAya karşı başarısız kalan Çatlı Fransız polisi tarafından tutuklandı. Muhtemelen Türkiye'den ihbar edildi. ' Abdullah Çatlı 1990 yılına kadar sahneden silinirken Türkiye'de ekonomi dışa açıldı. Mafya hayali ihracat yoluyla polise ve siyasete sızmayı becerdi. 1987 yılında kaleme alınan ilk MİT raporunun yankıları bile bu ilişkiyi bozmadı. Aksine sorumluların cezasız kalması suçluların cüretini artırdı.</span></p>

      <p class="MsoNormal"><span class="calibre2">Öyle ki Engin Civan'ın ve Özal Ailesi'nin isminin geçtiği skandal nerede bitiyor, Susurluk ilişkileri hangi noktada başlıyor, hepsi karıştırılır oldu.</span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">* * *</span></p>

      <p class="MsoNormal"><span class="calibre2">1990 Mart ayında İsviçre'de hapisten kaçan Abdullah Çatlı ve ailesi Türkiye'ye döndüklerinde resmî makamlardan uzak durdular. Eski ülkücü arkadaşları ile birlikte ticareti deneyen Çatlı, bu ilişkiler sayesinde Azerbaycan'a kadar uzandı. Çatlı belki diğer ülkücü mafya üyeleri gibi ufak suç dünyası sınırları içinde yaşayacak ve ölecekti ama Turgut Özal'ın vefatı Türkiye'de oyunun kurallarını değiştirdi.</span></p>

      <p class="MsoNormal"><span class="calibre2">Süleyman Demirel'in Çankaya Köşkü'ne çıkması ile 1993 yazında Başbakanlık koltuğuna oturan acemi politikacı Tansu Çiller Güneydoğu'da aniden alevlenen savaş yüzünden paniğe kapıldı. Çareyi kendisine bağlı ve Emniyet bünyesinde çalışacak özel büro kurmakta buldu.</span></p>

      <p class="MsoNormal"><span class="calibre2">Çiller'in alternatif örgütü, dönemin Emniyet Genel Müdürü Mehmet Ağar'ın altında Tarık Ümit'in koordinasyonunda kuruldu. Ümit, ekibe Yaşar Öz, Abdullah Çatlı ve Nurettin Güven gibi isimleri aldı. Dönemin Emniyet Özel <span>Harekat</span> Dairesi Başkanı İbrahim Şahin ile bazı özel tim polisleri de bu ekibe yardımcı oldular. Bu arada 1987 tarihli MİT raporunun yazarı Mehmet Eymür yeniden Teşkilat'a döndü.</span></p>

      <p class="MsoNormal"><span class="calibre2">Özel ekibin amacı belliydi: PKK ve Dev-Sol gibi terör örgütleri hakkında istihbarat toplamak, Kürt Mafyası ve PKK arasında kurulan mali bağlan koparmak. Bu amaçla özellikle PKK'ya mali yardımda bulundukları tespit edilen uyuşturucu kaçakçıları yakın takibe alındı. Bazıları Behçet Cantürk gibi Sapanca yakınlarında ensesine tek kurşun sıkılmış halde bulundu. 1993 ortasından, 1995 yılı Mart ayına kadar geçen sürede Emniyet bünyesindeki özel ekipte fazla anlaşmazlık çıkmadı. Bu tarihte Tarık Ümit'in kaçırılması ve ortadan kaldırılması tansiyonu yükseltti. Tarık Ümit kaçırılmadan önce, Emniyet ekibin 40-50 kişilik bir liste yaptığını ve bu isimlerden haraç aldığını ileri sürüyordu. Tarık Ümit'i kaynak olarak kullandığı anlaşılan Mehmet Eymür'ün tüm çabaları sonuç vermedi eski MİT muhbirinden bir daha haber çıkmadı.</span></p>

      <p class="MsoNormal"><span class="calibre2">Tarık Ümit olayı ve Çatlı'nın kontrolden çıkması özel ekipte çözülme yarattı. İbrahim Şahin'in başka göreve tayini planlandı, özel timci polisler Ankara dışına yollandı. Genel Müdür Mehmet Ağar ve çok sayıda emniyet kökenli bürokrat 1995 seçimlerinde DYP'den Meclis'e girdi. Hatta bu partiye, şakayla karışık "Polis Akademisi" denilir oldu.</span></p>

      <p class="MsoNormal"><span class="calibre2">Abdullah Çatlı 1996 yılında "vatan-millet aşkıyla" açıklanması mümkün olmayan iki olaya karıştı: Gaziantepli işadamı Mehmet Ali Yaprak'ın fidye için kaçırılması ve Kumarhane Kralı, uyuşturucu kaçakçılığından hükümlü Ömer Lütfü Topal'ın öldürülmesi...</span></p>

      <p class="MsoNormal"><span class="calibre2">Ekip arasında baş gösteren anlaşmazlık Topal cinayeti sanığı polislerin İstanbul Emniyeti'ne bildirilmesi ile sonuçlandı: MİT'in ikinci raporu karanlık ilişkileri aydınlattı, Susurluk kazası haritasını çıkardı. Gerisi medyanın takibi sayesinde çorap söküğü gibi geldi...(İkinci MİT raporu için Ek-l'e bakınız.)</span></p>

      <p class="MsoNormal"><span class="calibre2">MİT-Asker ve Emniyet arasındaki güç savaşı Susurluk skandalının ilk günlerinde kamuoyunun çok işine yaradı. Her iki taraf da eteğindeki taşlan döktü. Ama sonra profesyoneller kontrollü bilgiyle kafa karıştırmaya, <span>manipülasyona</span> başladı.</span></p>

      <p class="MsoNormal"><span class="calibre2">Kolluk güçleri arasındaki kavganın boyutu, Bülent Orakoğlu ve Genelkurmay'a yerleştiren köstebek skandalıyla daha iyi anlaşıldı.</span></p>

      <p class="MsoNormal"><span class="calibre2">Türkiye'nin Polis Devleti olmanın eşiğinden döndüğü ortaya çıktı.</span></p>

      <p class="MsoNormal"><span class="calibre2">* ** *</span></p>

      <p class="MsoNormal"><span class="calibre2">Susurluk Çetesi, bu kitap yazılırken İstanbul DGM'de hesap veriyordu.</span></p>

      <p class="MsoNormal"><span class="calibre2">Her duruşmada ortaya çıkan ayrıntılar aynı istikameti gösteriyordu: Hangi amaçla kurulmuş olursa olsun, Çiller Özel Örgütü kişisel çıkarlar peşine düşmüş, çıkar kavgası yüzünden dağılmak üzereyken sahne ışıklarına yakalanmıştı.</span></p>

      <p class="MsoNormal"><span class="calibre2">Ama çeteleri doğuran, besleyip, büyüten hâlâ <span>tıkır</span> tıkır işliyordu.</span></p>

      <p class="MsoNormal"><span class="calibre2">Zaten Susurluk'ta yakalanan çete 12 Eylül öncesi şablona oturtulup incelendiğinde yapısı daha iyi anlaşılıyordu:</span></p>

      <p class="MsoNormal"><span class="calibre2">Susurluk Çetesi'nin kompozisyonu 12 Eylül öncesi Kontrgerilla-MHP-Mafya ittifakından en çok mafya kanadına yakındı, o dünyanın yöntem ve kadrolarını kullanıyordu:</span></p>

      <p class="MsoNormal"><span class="calibre2">Yani devlet mafyalaşmıştı...</span></p>

      <p class="MsoNormal"><span class="calibre2"><span>&nbsp;</span></span></p>
    </div>
  </div>
</body>
</html>
