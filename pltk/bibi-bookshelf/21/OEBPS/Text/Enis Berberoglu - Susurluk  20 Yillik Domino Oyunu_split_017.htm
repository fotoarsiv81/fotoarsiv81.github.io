<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_17"><span class="calibre4">Roger Tamraz: Bir işbitirici</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Bu noktada bir parantez açarak Roger Tamraz'm 1995 sonbaharında Türkiye Cumhuriyeti Başbakanlık Konutuna davetine kadar geçen süredeki icraatını anlatmak gerekiyor.</span></p>

      <p class="MsoNormal"><span class="calibre2">1940'ta Kahire'de doğan Roger Tamraz Harward mezunu. Lübnan tarafından lnterpol bülteniyle aranıyor. Suçu sahibi olduğu ülkenin ikinci bankasının batışı sırasında 200 milyon dolarla birlikte ortadan kaybolmak... Tam bir salon adamı olarak yetişen Tamraz'ın şansı 1974 tarihli petrol şokuyla döndü. Zengin Araplarla ilişkisi sayesinde milyonlarca petro-dolar Avrupa ve ABD'de yatırıma yöneltti. Bu arada ortak olduğu iki isim, Ghaith Pharaon ve Halid Bin Mahfuz yıllar sonra başına iş aştı. Bu isimler 1991 yılında batan BCC1 Bankasının da ortaklan arasındaydı.</span></p>

      <p class="MsoNormal"><span class="calibre2">Roger Tamraz'ın ortaklan 1972 yılında kurulan ve uyuşturucu baronlarını, gizli servisleri, terör örgütlerini finanse eden BCCI'nın batışı için New York Savcılığına ifade verdiler.</span></p>

      <p class="MsoNormal"><span class="calibre2">Roger Tamraz'ın Türkiye ilgisi Wall Street Journal gazetesinin haberine göre 1995 yaz aylarında arttı. Tamraz, 2 Haziran 1995 tarihinde ABD Ulusal Güvenlik Konseyinin Orta Asya ve Hazar Denizi politikasından sorumlu uzmanı Bayan Shelia Heslin'le görüştü. Tamraz, Azerbaycan ve Ermenistan üzerinden geçerek Ceyhan'a ulaşacak petrol boru hattının kuruluşu amacıyla ABD yönetiminden destek istedi. Şheila Heslin, Tamraz'ın istediği desteği esirgemekle kalmadı, Lübnan asıllı işadamının Beyaz Saray'a girmesini bile sakıncalı bulduğunu bir tavsiye notuyla Başkana bildirdi.</span></p>

      <p class="MsoNormal"><span class="calibre2">Oysa Tamraz aynı günlerde yaklaşan Başkanlık seçimleri için Bili Clinton'un kampanyasına yüklü bağışlar yapıyordu. O yüzden Sheila Heslin Tamraz'ı geri çevirince ciddi baskıyla karşılaştı. Demokrat Partinin seçim kampanyası yöneticisi Donald Fowler, Sheila Heslin'i arayarak fikrini değiştirme-, si için iknaya çalıştı, Tamraz'ın CLA'deki dosyasını yolladı. Bu dosyada Tamraz'ın 1980 öncesinden itibaren CLA'ye yardımı dokunan bir isim olduğu bilgisi yer alıyordu.</span></p>

      <p class="MsoNormal"><span class="calibre2">ABD'de umduğu ilgiyi bulamayan Roger Tamraz, 1995 Eylül ayında dönemin Başbakanı Tansu Çiller'le görüştü. Demokrat Partiye 177 bin dolar yardım yapan Tamraz'la ilgili skandal patlak verince ABD'li gazetecilerin aklına, "Acaba Tamraz-Çiller görüşmesine <span>Clinton mu</span> aracı oldu?" sorusu takıldı.</span></p>

      <p class="MsoNormal"><span class="calibre2">Los Angeles Times muhabiri 8 Nisan 1996 tarihinde bu soruyu Tamraz'a yöneltti. Tamraz, Çiller'le görüşmek amacıyla Clinton'un adını kullanmasına gerek kalmadığını söyledi, "Çiller'e ulaşmam sorun olmadı" dedi. Tamraz'ı Çiller'e götüren aracının ismi ancak 22 Mayıs 1996 günü kesinlik kazandı.</span></p>

      <p class="MsoNormal"><span class="calibre2">Tamraz'ı Çiller'e kendisinin gönderdiğini kabul eden MHP'nin merhum Başbuğu Alpaslan Türkeş Hürriyet'ten Sedat Ergin'e şunları anlattı:</span></p>

      <p class="MsoNormal"><span class="calibre2">"Roger Tamraz'm teklifi bence çok cazipti. Bakü-Ceyhan Boru Hattı kısa zamanda tamamlanacak ve Türkiye'de 20 bin kişiye iş sahası yaratılacaktı. Gelen heyetin arasında ABD Dışişleri Bakanı'nın oğlu Thomas Christhoper de vardı. Daha doğrusu ABD Başkanı Bili Clinton bu projenin ar- kasmdaydı. Çiller'in ilgilenmesine karşılık o dönemdeki danışmanı Emre Gönensay olumsuz karşılık verdi."</span></p>

      <p class="MsoNormal"><span class="calibre2">Roger Tamraz'm Türkiye'deki iş ilişkileri aslında 1992 yılında başladı. Hürriyet'ten Vahap Munyar'm haberine göre Davos toplantısında Lapis Holding yöneticileri ile tanışan Tamraz, ortak çalışma önerdi. Türkmenistan'daki petrol sahalarını işletmek amacıyla kurulan Lapis Oil şirketinden hisse aldı.</span></p>

      <p class="MsoNormal"><span class="calibre2">Ama zaman içinde Lapis'e ve Türkmenistan'a karşı taahhütlerini yerine getirmedi, 7 milyon dolar tutarında zarara yol açtı.</span></p>

      <p class="MsoNormal"><span class="calibre2">1994 ekonomik krizi Lapis Holding'i ve bankası TYT Bank'ı iflasa sürükledi. Ahmet Özal'ın sahibi olduğu Kanal 6 Televizyonu'nun da ortakları arasında bulunduğu bankanın kapatılmasından birkaç gün önce devreye giren Roger Tamraz bu kuruluşu devralmak isledi. Ancak bu girişimi sonuç vermedi.</span></p>

      <p class="MsoNormal"><span class="calibre2">Tamraz'm Türkiye'deki aracı olarak kullandığı isimler arasında Erol User'in özel yeri vardı. Genç işadamı kamuoyunda tartışmalı çevre ödülleri ve Fenerbahçe Spor Kulübü Sözcülüğü ile tanındı. Ama daha ilk transferde imzasını taşıyan çekte sorun çıkınca Fenerbahçe yönetiminden uzaklaştırıldı.</span></p>

      <p class="MsoNormal"><span class="calibre2">1994 ekonomik krizi sırasında Ahmet Özal'la yakınlaşan Erol User, 1994 Eylül ayında Kanal 6'nın yönetimini emaneten devraldı. Kanal 6 borçlarını ödemek üzere User Dış Ticaret'ten çek kesti. Kanal çalışanlarına dağıtılan Ahmet Özal imzalı sirkülerde, "Her konuda Ahmet Özal ve Erol User imzasıyla iş yapılacaktır" denildi. Engin Civan skandali sırasında 1995 Ekim ayında mali şubede iki saat süreyle ifadesi alındı.</span></p>

      <p class="MsoNormal"><span class="calibre2">Erol User son dört yılda iki kez mali sorunlar nedeniyle mahkemelik oldu.</span></p>

      <p class="MsoNormal"><span class="calibre2">1993 yılı Temmuz ayında Fransız sermayeli finans şirketi Strateji Erol User hakkında dava açtı... Gerekçesi çok ilginçti. Fransız şirketin avukatı Cüneyd Gürcan, "Erol User'in Chemical Bank'taki hesabına yanlışlıkla 5 milyon dolar transfer ettik, geri istiyoruz" diyor. Erol User, "Benim böyle borcum yok" diye kestirip atıyor.</span></p>

      <p class="MsoNormal"><span class="calibre2">5 Mart 1997 tarihinde Hürriyetle çıkan haberde geçen iddia ise çok daha ciddi. Polonyalı Nicolas Christophe To- maszewski İngiltere'de bankadan kredi almak isterken teminat amacıyla Türkiye'de Yapı Kredi Bankası'nda 500 bin Kuveyt Dinarı tutarında hesabı bulunduğunu gösteren bir belge sundu.</span></p>

      <p class="MsoNormal"><span class="calibre2">Ancak bu belge sahte çıkınca, "Erol User'den aldım" dedi. Açılan mahkemede User bir süre tutuklu yargılandı.</span></p>

      <p class="MsoNormal"><span class="calibre2">Engin Civan'dan başladık, Ahmet Özal'dan çıktık. Araya KKTC'de bir banka, Suudi Kraliyet Ailesi, CIA, BCCI, ABD Başkanlık skandali ve MİT sıkıştı...</span></p>

      <p class="MsoNormal"><span class="calibre2">Susurluk'u hâlâ yerli mesele ve devlet sırrı sayanlar bir daha düşünsün.</span></p>
    </div>
  </div>
</body>
</html>
