<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_4"><span class="calibre4">TARİHİ TANIK GÖSTERMEK</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Susurluk'u tek karelik fotoğraf, örneğin kamyona çarpan bir Mercedes gibi düşünmek son derece yanlıştır. İlla da benzetmek gerekirse Susurluk sinema filmi gibidir.</span></p>

      <p class="MsoNormal"><span class="calibre2">Aktörler rastlantı eseri değil uzun soluklu rol dağılımına uygun davrandılar.</span></p>

      <p class="MsoNormal"><span class="calibre2">Susurluk filminin kareleri üstünde ileri-geri gitmek sadece mümkün değil, zorunludur.</span></p>

      <p class="MsoNormal"><span class="calibre2">1996 yılındaki kamyon kazasını anlayabilmek için 12 Eylül 1980 darbesini ve öncesini çok iyi bilmek hatta yaşamış olmak şarttır.</span></p>

      <p class="MsoNormal"><span class="calibre2">O yüzden gelin 3 Kasım 1996 gecesi Susurluk'ta kesişen yollardan geriye dönelim, 1980 öncesine rastlayan ilk kilometre taşlarına göz atalım.</span></p>

      <p class="MsoNormal"><span class="calibre2">Tarihi tanık gösterelim...</span></p>

      <p class="MsoNormal"><span><span class="calibre2">Bir ülkücü: Abdullah Çatlı.</span></span> <span class="calibre2">İki polis: Hüseyin Kocadağ ve Kemal Yazıcıoğlu<span>..</span></span></p>

      <p class="MsoNormal"><span class="calibre2">Sonra bir mafya şefi: Behçet Cantürk.</span></p>

      <p class="MsoNormal"><span class="calibre2">Yardımcı oyuncular: Mehmet Eymür, Meral Akşener.</span></p>

      <p class="MsoNormal"><span class="calibre2">Bakalım Susurluk'un A Takımı 12 Eylül arefesinde ne yapıyordu...</span></p>

      <p class="MsoNormal"><span class="calibre2">Darbenin ilk yıllarını nasıl yaşadılar?</span></p>

      <p class="MsoNormal"><span class="calibre2">"Reis 'in camiada yükselişi</span></p>

      <p class="MsoNormal"><span class="calibre2">Abdullah Çatlı'nın 1980 sonrasındaki kişisel tarihi belli, ama ya daha öncesi.</span></p>

      <p class="MsoNormal"><span class="calibre2">Elimizdeki en sağlam kaynak Ali Yurtaslan isimli eski ülkücünün itirafları. Ali Yurtaslan 1972 yılında ülkücü saflara katıldı. Ülkücü Gençlik Derneği (ÜGD) merkez yönetimine kadar yükseldi. Davası için hapse düştü. 1980 yılı Temmuz ayında saf değiştirdi. Doğu Perinçek'in Türkiye İşçi Köylü Partisi'nden koruma istedi, ülkücü arkadaşlarıyla ilgili itiraflarda bulundu.</span></p>

      <p class="MsoNormal"><span class="calibre2">100 sayfa kadar tutan anlatımı itiraflar başlığıyla ilk kez 1980 yılında kitap halinde basıldı. (1996 yılında Kaynak Yayınları'ndan yeniden çıktı.)</span></p>

      <p class="MsoNormal"><span class="calibre2">Kitapta ÜGD Başkanı Muhsin Yazıcıoğlu'nun yardımcısı Abdullah Çatlı'ya geniş yer verildi. Ülkücü camiada 'Reis' lakabıyla anılan Çatlı'nın kanlı örgütte nasıl yükseldiği anlatıldı, üstlendiği görevler sayıldı.</span></p>

      <p class="MsoNormal"><span class="calibre2">Ülkücü itirafçı Ali Yurtaslan'a göre Abdullah Çatlı o tarihte artan sokak eylemleri nedeniyle Adliye ve hapishaneye düşen ülkücülere yardımdan sorumluydu...</span></p>

      <p class="MsoNormal"><span class="calibre2">Gazeteci Hasan Uysal'ın Kurtlu Kokteyl isimli kitabında renkli üslubuyla dramatize ettiği gibi Çatlı ve ülkücü hareketin Malatyalı üç kafadan Oral Çelik-Mehmet Şener-Meh- met Ali Ağca farklı çevrelerle temas halindeydi. Abdullah Çatlı'nın 1980 öncesinde kontrgerilla olarak anılan örgütle tanışması tanıklara göre 1977-78 yıllarına rastladı.</span></p>

      <p class="MsoNormal"><span class="calibre2">Bugün başarılı bir işadamı olarak tanınan 1980 öncesi MHP gençlik lideri L.K, "Bence Çatlı sadece 1980'den sonra değil önce de devlete çalışıyordu. Arkadaşları 'Bu çocuk polis' diye çok uyarmaya çalıştım ama dinletemedim" diyor.</span></p>

      <p class="MsoNormal"><span class="calibre2">L.K'nın dile getirdiği bu kuşku Korkut Eken'in TBMM Susurluk Komisyonu'na verdiği ifade ile haklılık kazandı:</span></p>

      <p class="MsoNormal"><span class="calibre2">"MEHMET BEDRİ İNCETAHTACI (Gaziantep)- 1980 öncesi Çatlı devlete çalışıyor muydu?</span></p>

      <p class="MsoNormal"><span class="calibre2">KORKUT EKEN- Diye duyumlarını var; evet <span>ama,</span> hiç bir zaman görev almadım bunlarla ilgili; zaten, mümkün değildi almam."</span></p>

      <p class="MsoNormal"><span class="calibre2">Abdullah Çatlı'nın suçlandığı ve kamuoyunda büyük tepki yaratan iki kanlı eylem de yine 1980 öncesine denk düştü: Doçent Bedrettin Cömert'in vurulması 11 Temmuz 1978; Türkiye İşçi Partisi (TİP) üyesi 7 gencin işkenceyle öldürüldüğü Bahçelievler katliamı 9 Ekim 1978...</span></p>

      <p class="MsoNormal"><span class="calibre2">Gazeteci Hasan Uysal'ın mahkeme kayıtlarına dayanarak kurguladığı yaşam öyküsünde Abdullah Çatlı ve arkadaşları yeraltı dünyasının ünlü ismi Abuzer Uğurlu ile yakın ilişki içinde tarif edildi. İşin ilginci, gerçek yaşamda da Mehmet Ali Ağca Aksaray'da kaçak Amerikan sigarası satan çocuklara korumalık yapıyor, paranın toplandığı kasa vazifesini görüyordu. Arkadaşı Mehmet Şener Cağaloğlu'nda kahve ocağı işletiyordu.</span></p>

      <p class="MsoNormal"><span class="calibre2">Hem derin devletin, hem de mafyanın desteğini alan 1956 doğumlu Abdullah Çatlı kaçınılmaz olarak MHP'nin en kritik ve kirli işlerini üstlenmeye başladı.</span></p>

      <p class="MsoNormal"><span class="calibre2">Örgütün silah tedarikini omuzladı.</span></p>

      <p class="MsoNormal"><span class="calibre2">Ülkücü Gençlik Derneği'nin Ankara Şube Başkanı iken silah almak üzere İstanbul'a geldi. Ali Yurtaslan'ın ifadesine göre Çatlı'yı İstanbul'da üç kişilik bir çete karşıladı: Kamuoyunda daha sonra "Esrarengiz Yüzbaşı" olarak tanınacak olan Yüzbaşı Mehmet Ali Çeviker ile Okkeş Çokuçkun ve Gabriel Aktürk.</span></p>

      <p class="MsoNormal"><span class="calibre2">Yüzbaşı Çeviker ordu deposundan çaldığı silahları MHP'- ye satmak istedi. Arkadaşı Ökkeş Çokuçkun aracılık etti. Abdullah Çatlı çeteye otomatik silah siparişi verdi, ayrıca 25 kalıp TNT kalıbı satın aldı. Bu kalıplardan bir bölümü 16 Mart 1978 tarihinde istanbul Üniversitesi'nden çıkan sol görüşlü öğrencilerin bombalanmasında kullanıldı. Kalan kısmı 1980'den sonra istanbul Aksaray semtinde depo olarak kullanılan bir evde bulundu.</span></p>

      <p class="MsoNormal"><span class="calibre2">Abdullah Çatlı yine 1978 yılında silah alabilmek için yabancı kaçakçılara başvurmak zorunda kaldı. Çünkü aynı yıl önce Yüzbaşı Çeviker ardından Çokuçkun yakalanarak ha- pise düştü, Abdullah Çatlı'nın silah kaynakları kurudu. Çatlı, Çokuçkun ve Gabriel Aktürk'ten yurtdışında ve özellikle Bulgaristan'da emin bir adres istedi. Reis Çatlı'ya Bulgaristan Varna'da oturan MHP kökenli Türk bir kaçakçının ismi verildi. Silah sevkiyatı kısa sürede normale döndü. Abdullah Çatlı kaçak Bulgar silahında tekel olmayı düşledi, MHP ve kendi adına silah ticaretine girmeyi planladı.</span></p>

      <p class="MsoNormal"><span class="calibre2">Bu arada mafya ile kurduğu yakın ilişkiyi kullandı. Gabriel Aktürk'ten isim ve adreslerini aldığı kuyumcu <span>dükkanlarını</span> soydurttu, döviz büfelerine baskın verildi. Çatlı kalpazanlarla bile anlaşmayı denedi.</span></p>

      <p class="MsoNormal"><span class="calibre2">Gabriel Akürk ve Çatlı yakınlığı sürerken hapiste bulunan Ökkeş Çokuçkun itirafçı Ali Yurtaslan'a dikkatli olmasını önerdi, "Gabriel'in gizli Ermeni örgütleriyle teması var" dedi.</span></p>

      <p class="MsoNormal"><span class="calibre2">Bu örgütlerin ASALA olup olmadığı konusunda bilgi vermedi.</span></p>

      <p class="MsoNormal"><span class="calibre2">Behçet Cantürk: Liceli "finansör"</span></p>

      <p class="MsoNormal"><span class="calibre2">Bu bölümde ele alacağımız ikinci biyografi Behçet Can- türk'e ait.</span></p>

      <p class="MsoNormal"><span class="calibre2">Behçet Cantürk 1950 Lice doğumlu. Anne tarafı Erme- niydi. İlk cinayetini 15 yaşındayken kendisine "dönme" diye hakaret eden okul arkadaşını tabancayla vurarak işledi.</span></p>

      <p class="MsoNormal"><span class="calibre2">Sol ve Kürt örgütlerine hep sempati duydu, para yardımında bulundu.</span></p>

      <p class="MsoNormal"><span class="calibre2">1979 yılında İstanbul'a taşındı, Sarı Avni ile birlikte uluslararası uyuşturucu piyasasına açıldı. Bu işbirliği daha sonra "Pizza Connection" (Piza Bağlantısı) olarak anılan örgütün temel taşı oldu. Ama 1980'lerin başında Cantürk de diğer Türk mafya şefleri gibi daha yolun başındaydı, acemice emekliyordu.</span></p>

      <p class="MsoNormal"><span class="calibre2">Türkiye'deki suç örgütlerinin zaafını fark eden Bulgaristan 1980 öncesi silah kaçakçılığı ile kurulan ilişkiyi kurumlaştırmayı denedi. 12 Eylül harekâtından birkaç ay sonra Sofya'nın Vitoşya Oteli'nde tarihi "Suç Zirvesi" toplandı.</span></p>

      <p class="MsoNormal"><span class="calibre2">Bulgaristan hükümetinin çağrısı üzerine sadece Türk mafyası değil, Suriye, Arnavutluk ve İtalyan suç örgütlerinin patronları buluştu. Sofya'nın önerisi <span>üç ayaklıydı</span>: 1) Usta kaçakçılar Bulgaristan'a taşınacak ve bu ülkede dokunulmazlık kazanacak 2) Suç paralan Bulgar bankalarına yatacak 3) Sofya himayesine aldığı suç örgütleri arasındaki anlaşmazlıkları giderecek, uzmanlaşma ile tekel kân sağlanacaktı.</span></p>

      <p class="MsoNormal"><span class="calibre2">Gazeteci Soner Yalçın'ın Behçet Cantürk'ün Anıları isimli kitabında ayrıntısıyla anlattığı gibi Sofya'da kurulan suç kartelinin Türk piyasasına etkisi iki aşamada yaşandı. Önce sigara kaçakçılığı tekeli kuruldu, fazla itiraz gelmedi. Ardından Kapalıçarşı'ya el atan yeni kartel gayrimüslim çetelerin kontrolündeki kıymetli taş ve altın kaçakçılığına göz koydu. Kısa zamanda bu kirli ticaret Bulgar destekli kartele bırakıldı.</span></p>

      <p class="MsoNormal"><span class="calibre2">Mağdur konumdaki gayrimüslim kaçakçılar Behçet Can- türk'e başvurdular. Kartele katılmayan Cantürk'ün, annesinin Suriye'de yaşayan Ermeni akrabaları sayesinde ASALA örgütü ile bağlantısı vardı. Sorun ASA LA ya intikal etti; kanlı örgüt Kapalıçarşı'da gayrimüslimlere eziyet eden Türk mafyası ile hesaplaşma kararı aldı.</span></p>

      <p class="MsoNormal"><span class="calibre2">Kapalıçarşı'ya baskın amacıyla istanbul'a gelen Mıgırdıç Madaryan, Behçet Cantürk'le temasa geçti. 15 Haziran 1983'te Kapalıçarşı'yı basan Ermeni eylemci halkı MP-5 silahıyla taradı. Sonuç, iki ölü, 21 yaralıydı.</span></p>

      <p class="MsoNormal"><span class="calibre2">Behçet Cantürk 1984 yılında yakalandı, uzun yıllar tutuklu kaldı, MİT ve polis tarafından defalarca sorgulandı. Hapisten çıktıktan sonra özgür Gündem gazetesinin kuruluşuna maddi destek sağladı. Uğur Mumcu'nun 24 Ocak 1993'de uğradığı bombalı suikaste adı karıştı.</span></p>

      <p class="MsoNormal"><span class="calibre2">1993 yılı Haziran ayında Koalisyon'un DYP kanadında genel başkan ve buna bağlı olarak hükümette başbakan değişti. Aniden artan PKK terörü acemi başbakan Tansu Çil- ler'i telaşa sürükledi. Daha sonra o günlerde hiç uyumadığını anlatacaktı.</span></p>

      <p class="MsoNormal"><span class="calibre2">Başbakan'ın paniği geçmeden önüne bir liste koydular. Listede PKK'ya gönüllü veya zorla yardım eden işadamları ile mafya şeflerinin isimleri vardı. Milli Güvenlik Kuru- lu'nda PKK'nın mali kaynaklarının kesilmesi için alınacak önlemler tartışıldı.</span></p>

      <p class="MsoNormal"><span class="calibre2">Ağzında bakla ıslatmayı sevmeyen Tansu Çiller, 4 Kasım 1993 tarihinde İstanbul'da Holiday Inn Oteli'nde teröre karşı yeni stratejiyi açıkladı:</span></p>

      <p class="MsoNormal"><span class="calibre2">- Türkiye milis hareketi niteliğine dönüşmüş ve yaygınlaşmış bir terör hareketiyle karşı karşıyadır. PKK'nın haraç aldığı işadamı ve sanatçıların isimlerini biliyoruz. Hesap soracağız<span>..,</span></span></p>

      <p class="MsoNormal"><span class="calibre2">Hesap sorulacaktı. Ama kimden ve nasıl?</span></p>

      <p class="MsoNormal"><span class="calibre2">Bu soruların yanıtı için fazla beklemeye gerek kalmadı.</span></p>

      <p class="MsoNormal"><span class="calibre2">Behçet Cantürk, 14 Ocak 1994 günü zırhlı otomobiliyle eve giderken yolu kesildi. Şoförüyle birlikte kaçırıldı, "Sa- panca'da tek kurşunla öldürüldü.</span></p>

      <p class="MsoNormal"><span class="calibre2">Gazeteci Soner Yalçın kitabında kurguladığı Cantürk'ün kaçırılışı sahnesinde önemli ipuçları verdi... Mesela Can- türk'ün ancak resmî bir barikatta duracağı, zırhlı otomobilinin kapısını ancak tanıdığı bir polise açacağını varsaydı. Herhalde doğru bir mantık yürütme.</span></p>

      <p class="MsoNormal"><span class="calibre2">Çünkü aylar sonra, bu tarife uyan polis şefinin Hüseyin Kocadağ olduğu söylentisi çıktı.</span></p>

      <p class="MsoNormal"><span class="calibre2">Kemal Yazıcıoğlu nun Bitlis yılları</span></p>

      <p class="MsoNormal"><span class="calibre2">Hatırlarsınız, Susurluk kazası sırasında İstanbul Emniyet Müdürü olan Kemal Yazıcıoğlu, Cumhurbaşkanı'na olayı 24 saatte çözme sözü verdi, ama dönemin İçişleri Bakanı Meral Akşener tarafından görevden alınmaktan kurtulamadı.</span></p>

      <p class="MsoNormal"><span><span class="calibre2">Peki</span></span> <span class="calibre2">Kemal Yazıcıoğlu 1980 öncesinde ne yapıyordu?</span></p>

      <p class="MsoNormal"><span class="calibre2">Yanıtını yine Ali Yurtaslan'ın itiraflar kitabında buluyoruz.</span></p>

      <p class="MsoNormal"><span class="calibre2">Ali Yurtaslan'ın kitabına göre, yasadışı eylemler, nedeniyle adliyeye düşen ülkücüler için 1978 yılında hukuk bürosu kuruldu. Büronun Ankara'daki şubesinde Ali Yurtaslan göreve başladı. Abdullah Çatlı'nın. <span>katıldığı</span> çalışmalarda yargıç, savcı ve avukatlarla yakın ilişki kurmanın yollan tartışıldı. Halta bu amaçla kulüp-gazino türü bir <span>lokal</span> açılması bile düşünüldü.</span></p>

      <p class="MsoNormal"><span class="calibre2">Yurtaslan, kitabında ülkücü sanıkların tanıdık ve partili yargıçlara şevki için ellerinden geleni yaptıklarını anlattı. Adaletin terazisini bozan bu yargıçlan, korkuttukları tanık- <span>lan</span> saydı. Çabalar yetersiz kalıp, hapse düşenler için çare tükenmedi.</span></p>

      <p class="MsoNormal"><span class="calibre2">Mesela cezaevinde İbrahim Songür diye bir sahteci bulundu. Ülkücü tutuklular için herhangi bir mahkeme adına sahte tahliye kararı yazılıyor, cezaevindeki Songür'e yollanıyordu. Sahte mühürle onaylanan karar sayesinde tutuklunun tahliyesi sağlanıyordu.</span></p>

      <p class="MsoNormal"><span class="calibre2">Cezaevinden kaçacak ülkücüleri Abdullah Çatlı ile Şev- kat Çetin ve Ali Kaçar saptıyordu. Bu yöntemle 15 firar olayi yaşanıyor, kaçaklar, Ülkücü Gençlik Derneği (ÜGD) tarafından saklanıyordu.</span></p>

      <p class="MsoNormal"><span class="calibre2">Ali Yurtaslan'ın sayfalar tutan itirafları arasında Kemal Yazıcıoğlu'nun da ismi var. ÜGD'li B.E, 1978 yılında Ali Bal'ı öldürmekle suçlandı. B.E poliste suçu üstlendi. ÜGD Teşkilatlandırma Sekreteri Şevkat Çetin, Ali Yurtaslan'dan B.E'yi kurtarmasını istedi... Gerisini Yurtaslan'ın kaleminden aynen aktaralım:</span></p>

      <p class="MsoNormal"><span class="calibre2">"B.E'yi şahit ayarlayarak kurtarma yoluna gittik. B.E Bitlisliydi. Ben kendisiyle görüştüm. 'Olay sırasında beni Bitlis'te gösterin' dedi. Bitlis'te MHP'ye yakınlığı ile tanınan ve o zaman Emniyet Müdür Vekili olan Kemal Yazıcıoğlu'na adam yolladım. Bir yazı ile durumu kendisine anlattım. B.E'yi olay sırasında Bitlis'te gösterip gösteremeyeceklerini sordum. Kemal, bunu yapmasının çok zor olduğunu söyledi ve bize şöyle bir yol önerdi: Bir-iki MHP'li polis bulacaktı ve olay sırasında polisler Bitlis'te arama yapmış olacaklardı. Bu arama sırasında B.E'yi de aramış olacaklardı. Bitlis'e gittim ve Kemal Yazıcıoğlu ile bizzat görüştüm. Önce B.E'nin Bitlis'te bir otele kaydını yaptık. Otel kayıtları onbeş günde bir Emniyete bildiriliyordu. Emniyet Müdürlüğü'ndeki otel kayıtlarına da B.E'nin adını yazdırdık. Ayrıca Kemal, iki polisi şahit gösterebileceğimizi de söyledi. 'Sana Ankara'ya telgrafla polislerin adlarını bildiririm' dedi. Ben Ankara'ya döndükten birkaç gün sonra telgraf geldi. B.E'ye polislerin adını vererek bunları şahit göstermesini istedim. B.E, sorgu hâkimliğinde polisleri şahit gösterdi, polislerin ifadesi alındı ve B.E serbest bırakıldı."</span></p>

      <p class="MsoNormal"><span class="calibre2">Aradan yıllar geçti. O tarihte 17 yaşında olan B.E bugün tanınmış bir işadamı. Orta Asya'da fabrikalar kuruyor. Ali Yurtaslan'm anlatımına itiraz ediyor, mahkeme tarafından ilk celsede serbest bırakıldığını, Kemal Yazıcıoğlu'nu tanımadığını söylüyor.</span></p>

      <p class="MsoNormal"><span class="calibre2">* ** *</span></p>

      <p class="MsoNormal"><span class="calibre2">Susurluk kahramanı ülkücü ve mafya şefinin yakın mazisinden kesit sunduk. Yanına Susurluk'u çözmekle görevli polislerin gayri resmî sicillerini ekledik.</span></p>

      <p class="MsoNormal"><span class="calibre2">Bari yeri gelmişken MİT Kontrterör Daire Başkanı Mehmet Eymür un o tarihteki adresini de verelim. Eymür, 1980'lerin başında Bulgaristan'da kaçakçılık ve terör faaliyetlerini izlemekle görevliydi. Vitoşya Otelindeki Suç Zir- vesi'nden haberdardı. Zaten Behçet Cantürk ile diğer Ba-ha'ları sorgulayan ekiptendi. Eymür ilginç bir anısını 8 Mart 1988 tarihli 18 sayfalık raporuna aktardı:</span></p>

      <p class="MsoNormal"><span class="calibre2">"Dündar Kılıç ilk sorguya alındığında kendisinden çok emin ve adeta birkaç gün sonra serbest kalacağına inanmış haldeydi. Sorguyu yapanlara karşı küstah ve tehditkâr havada konuşuyordu. Bana, 'En üst kademelerden, paşalardan size bir talimat verilmedi mi?' diye soruyordu. MİT Müsteşar Yardımcısı S.S Paşanın adını vererek, 'Beni iyi tanıması lazım. Allah Allah, demek talimat vermedi' diyerek hayretini belirtti. Paşaya Dündar Kılıç'm söylediklerini ilettim. Tepki gösterdi ve Kılıç'a küfretti."</span></p>

      <p class="MsoNormal"><span class="calibre2">Emniyet bursuyla Mülkiyeyi bitiren Mehmet Ağar ise 1978 yılında Kaymakamlık kursunu tamamladı, kurada Torul'u çekti. Torul ve Ankara Delice ilçesinde kaymakamlık yaptıktan sonra 1980 Ocak ayında İstanbul Emniyeti'ne transfer oldu,'birbuçuk yıl süreyle Siyasi Şube Müdür Yardımcılığı görevini yürüttü.</span></p>
    </div>
  </div>
</body>
</html>
