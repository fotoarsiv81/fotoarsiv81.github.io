<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_30"><span class="calibre4">"Kumarhaneler kralı" öldürülüyor</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">Malatyalı Ömer Lütfü Topal, kumar piyasasına 1950Tİ yıllarda tombacılıkla başladı. Kısa zamanda, "Fındıkzadeli Ömer" diye nam saldı. İlk sabıkası 1962 yılına ait. Adam öldürme, haraç alma, yaralama gibi suçlarla birlikte anılmaya başlayınca İstanbul yeraltı dünyasında büyüdü. 1977 yılında Yunanistan'da 3 kilo eroinle yakalanan kaçakçılar Ömer Lütfü Topal'ın ismini verdiler. New York'da beş kilo eroinle yakalananlar da öyle<span>..</span> Topal sonunda Belçika'da altı kilo eroinle yakalandı. ABD'de hakkında kesinleşen 40 aylık hapis cezasını çekmek üzere bu ülkeye teslim edildi. Topal ABD hapisanelerinde cezasını tamamladı, Türkiye'ye döndü. Kumarhanelerin serbest bırakılması ile birlikte bu işe girdi, Emperyal ve Royal casino zincirlerini kurdu. Emperyal Gazino İşletmeciliği adlı şirketi, İstanbul'da Penta, Akgün, Eresin ve Hyatt Regency otellerinin kumarhanelerini işletiyordu. Emperyal'in İstanbul dışında Adana, Side ve Saray'da da kumarhaneleri bulunuyordu. Topal, son olarak Manavgat'ta Seven Seas adlı kumarhaneyi işletmeye sokmuştu. Asil Nadir'n Girne'deki Jasmine Court adlı otelini de satın alan Topal, bu otelin kumarhanesini de işletmeye almıştı. Türkmenistan'a da açılan Topal, bu ülkenin diplomatik pasaportunu taşıyordu.</span></p>

      <p class="MsoNormal"><span class="calibre2">Ömer Lütfü Topal'ın Bodrum'daki Regal Resort Otel ve casinosuna ortak Hikmet Babataş Nisan 1996'da esrarengiz bir suikaste kurban gitti. Gümbet'te çapraz ateşle öldürülen Babataş cinayetine karışan araçlardan birisi Emperyal Gru- bu'na ait çıktı. Polis Topal'ı aramaya başladı.</span></p>

      <p class="MsoNormal"><span class="calibre2">Ancak Ömer Lütfü Topal'ın derdi başkaydı...</span></p>

      <p class="MsoNormal"><span class="calibre2">Ölüm listesinde ilk sırada yer aldığını duymuştu. Hemen Ankara'ya gitti. Dönüşte Antalya'da Seven Seas Otelinde Avukatı Ekrem Marakoğlu'nun yanında, "İsmimi listeden sildirdim" "dedi. Hatırlanacağı gibi, Nurettin Güven'e de ölüm listesinde yer aldığını söyleyen ve Türkiye'den kaçmasına yol açan kişi Ömer Lütfü Topal'di...</span></p>

      <p class="MsoNormal"><span class="calibre2">Ama Topal kurtulduğunu sanmakla yanılıyordu. 28 Temmuz 1996 günü karısının doğum yaptığı International Hos- pital Hastahanesi'nden çıktı. Kendi kullandığı 34 BTG 96 plakalı otomobiliyle Yeniköy'deki evine yaklaşırken 23.30 sıralarında otomatik silahlarla taranarak öldürüldü.</span></p>

      <p class="MsoNormal"><span class="calibre2">Cinayette kullanılan iki kaleşnikof ve şaıjörleri olay yerinde bırakıldı, kaçanların kullandığı otomobil Istinye'de terk edildi. Otomobilin Ankara'da 24 Nisan 1995 tarihinde çalındığı ve plakasının değiştirildiği belirlendi. Polisin soruşturması sürerken ilginç bir ihbar geldi.</span></p>

      <p class="MsoNormal"><span class="calibre2">Asayiş Şubesini arayan ve ismini açıklamayan bir kişi, Topal'ın katillerini tek tek saydı:</span></p>

      <p class="MsoNormal"><span class="calibre2">"Ayhan Çarkın, Ercan Aksoy ve Oğuz Yorulmaz isimli özel <span>harekat</span> dairesi polisleri ile Sami Hoştan ve Ali Fevzi Bir..."</span></p>

      <p class="MsoNormal"><span class="calibre2">Bu ihbarı ciddiye alan İstanbul Emniyeti, polis memurlarını 28 Temmuz günü sorguya aldı.</span></p>

      <p class="MsoNormal"><span class="calibre2">Ve daha polisler sorgudayken ilk siyasi baskılar gelmeye başladı...</span></p>

      <p class="MsoNormal"><span class="calibre2">DYP Şanlıurfa Milletvekili Sedat Bucak kendisine koruma olarak tahsis edilen polislerin neden gözaltına alındığını sormak için İstanbul Emniyet Müdürü Kemal Yazıcıoğlu'nu defalarca telefonla aradı.</span></p>

      <p class="MsoNormal"><span class="calibre2">Ertesi gün Refahyol Kabinesi'nde İçişleri Bakanlığı görevini üstlenen Mehmet Ağar İkitelli'de bir törene katıldı. Başbakan Yardımcısı Tansu Çillerle birlikte havaalanında Ankara'ya dönüşü beklerken Kemal Yazıcıoğlu ile görüştü. Yazıcıoğlu, özel harekât mensubu üç polisin Topal cinayetiyle ilgili olarak sorgulandığını haber verdi. Ağar, Susurluk Komisyonu'ndaki ifadesine göre Yazıcıoğlu'na "Peki ne yapacaksınız o polisleri" diye sordu. Yazıcıoğlu ellerinde somut kanıt bulunmadığı için serbest bırakılacaklarını söyledi, Bakan Ağar'a "Bir de Ankara'dan siz baksanız" diye teklif etti. Mehmet Ağar Ankara'yı aradı, dönemin Emniyet Genel Müdürü Alaattin Yüksel'i bulamadı, yardımcısı Halil Tuğ ile görüştü. Personel işlerinden sorumlu Halil Tuğ'a, kendi ifadesine göre "Bakın bakalım bu polislere<span>..</span> Bu dedikodular teşkilata zarar veriyor" dedi. Bakan talimatıyla Özel <span>Harekat</span> Daire Başkan Vekili İbrahim Şahin, İstanbul'a geldi otoyol gişelerinde teslim aldığı üç polis memurunu Ankara'ya götürdü. Polisler Topal cinayetiyle ilgilerini An- kara'daki sorgularında da reddettiler. Olay kapandı sanıldı.</span></p>

      <p class="MsoNormal"><span class="calibre2">Her nedense zanlı polisleri Adliye'ye sevk etmeyen Kemal Yazıcıoğlu Topal olayının peşini bırakmadı. Polis memurlarının telefon kayıtları incelendi. Kemal Yazıcıoğlu'nda Topal cinayetini polis memurlarının işlediği, Topal'ın İstanbul Intercontinentâl Oteli'ndeki casinosuna yüzde 50 ortak olan Sami Hoştan ile Ali Fevzi Bir'in de olaya karıştığı kanısı hâkim oldu. Nitekim 3 Kasım 1996 gecesi meydana gelen trafik kazasından hemen sonra harekete geçti. ANAP'- tan Eyüp <span>Aşık</span> ile temas kurdu. Mesut Yılmaz kanalıyla Cumhurbaşkanı Süleyman Demirel'e kadar ulaştı.</span></p>

      <p class="MsoNormal"><span class="calibre2">Bu arada Abdullah Çatlı'nın üstünden çıkan Mehmet Ağar imzalı silah taşıma izni siyasi kulislerde deprem yarattı. Dönemin Başbakanı Necmettin Erbakan'ın Libya gezisini protesto ederek kararnameye imza koymayan Mehmet Ağar, Çillerle uzun bir görüşme yaptı, sonra bakanlıktan istifa etti.</span></p>

      <p class="MsoNormal"><span class="calibre2">Dönemin Anamuhalefet lideri Mesut Yılmaz, daha kimse Susurluk kazasının önemini kavramadan 14 Kasım 1996 tarihinde Kanal D'de yayınlanan Arena programında Bu- cak'ın koruması özel timci polisler ve Topal cinayeti arasında bağlantı kurdu. Yılmaz, Topal cinayetinin casinoların <span>rant</span> kavgasından kaynaklandığını anlattı. Topal'ın casino zincirine el koymak isteyen Çatlı ve çetesi tarafından ortadan kaldırıldığını ileri sürdü.'</span></p>

      <p class="MsoNormal"><span class="calibre2">Susurluk ilişkileri 22 Aralık 1996 günü Çankaya Köş- kü'nde toplanan ve Meclis'te bulunan siyasi parti liderlerinin katıldığı zirvede tartışıldı.</span></p>

      <p class="MsoNormal"><span class="calibre2">Demirel zirve sırasında Yazıcıoğlu'nun kendisine verdiği bilgiyi aktardı:</span></p>

      <p class="MsoNormal"><span class="calibre2">"İSEDAK toplantısı dolayısıyla 14 Kasım'da İstanbul'a gittim. Geceyarısı yemek bitti. 11.30 gibi eve geldim. Vali ve Emniyet Müdürü de arkamdan geldiler, 'gelin' dedim. Yukarı çıktık beraberce.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Buyrun, söyleyin bakalım, nedir hadise?</span></p>

      <p class="MsoNormal"><span class="calibre2">Bana dedi ki, Emniyet Müdürü:</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Biz bu Ömer Topal'ı öldürenleri bulduk. <span>Yalnız hadise Ağustos'ta.</span> Bulduk bunları, Ankara geldi bizim elimizden aldı.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>Peki</span> kaç gün bunlar burada durdu?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Bir gün, hemen o gün geldiler aldılar.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Neden verdiniz?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Efendim aldılar. Yani, merkez isterse alır. Emniyetin usul ve kaidesidir.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>Peki</span> bunların Ömer Topal'ı öldürdüklerini nerden biliyorsunuz?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> İtiraf ettiler. Siz de sorsanız, size de söylerler. Kim sorsa söyler, biz öldürdük diye. Hem bunlar sadece Ömer Topal'ı öldürdük demiyorlar ki; daha şunu da öldürdük, bunu da öldürdük, bunu da öldürdük diyorlar.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>Peki</span> sen bu ifadeleri zapta aldın mı?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Hayır.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Kayda geçirdin mi?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Hayır.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Neden kayda geçirmedin? Neden zapta almadın?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Efendim soruyoruz, söylüyor adam zaten. Almadım zapta, sorunca söylüyor."</span></p>

      <p class="MsoNormal"><span class="calibre2">Demirel, bu diyalogu aktardıktan sonra "Neyse, benim canım da sıkıldı. <span>İyi bir Emniyet Müdürü kendisi.</span> Doğrusu sevmedim bu şeyi" dedi. Cumhurbaşkanı Demirel buna rağmen Yazıcıoğlu'nun dönemin İçişleri Bakanı Meral Akşener tarafından İbrahim Şahin ve özel timci polislerle birlikte 5 Aralık 1996 günü açığa alınmasını şu sözlerle eleştirdi:</span></p>

      <p class="MsoNormal"><span class="calibre2">"Sonra aradan iki gün geçti, İçişleri Bakanı bana geldi, dedi ki: Emniyet Müdürü'nü görevden aldım. Bana danışılmadı. Ben de bir mütalada bulunmadım. Yani benim tasvibim ile alınmış değildir. "</span></p>

      <p class="MsoNormal"><span class="calibre2">Aynı zirvede dönemin Başbakanı Erbakan da Kemal Yazı- cıoğlu ile yaptığı görüşmeyi aktardı: "İşin garibi şudur: Sayın Yazıcıoğlu'nun bütün resmî evraklarında 'Hiçbir belge yoktur. Bu üç tane kimsenin bu işle ilişkisine ait en ufak bir şey tesbit edilmemiştir' diyor. Hatta 'Bu tesellüm zabıtında dahi bir ilgisi görülmediği için kendilerine teslim edilmektedir' diyor. <span>Resmî ifadeleri bu."</span></span></p>

      <p class="MsoNormal"><span class="calibre2">Zaten kamuoyunda Kemal Yazıcıoğlu ismi etrafında oluşan beklenti de zirvede tartışılan çerçevedeydi. Yılmaz ve ANAP kurmayları Yazıcıoğlu'nun polisleri sorgularken, yasal sınırları çiğneyerek ifadelerini banda aldığına inanıyordu. O yüzden günlerce boş yere bu bant beklendi. Bandın ortaya çıkmaması sanık polislere ve Susurluk'u örtmek isteyenlere koz oldu.</span></p>

      <p class="MsoNormal"><span class="calibre2">Ancak İ3 Aralık günü koşullar değişti. İstanbul Emniyet Müdürlüğü, Topal cinayetinde kullanılan otomatik silahların şarjörünü bağlayan koli bantının üstündeki parmak izlerinin Şahin Ekli sahte ismini kullanan Abdullah Çatlı'ya ait olduğunu açıkladı.</span></p>

      <p class="MsoNormal"><span class="calibre2">Böylece Çatlı ismi ve Topal cinayeti arasında ilk somut bağlantı kuruldu. Ardından Çatlı ve İbrahim Şahin ile bazı özel timci polislerin birlikte katıldıkları ve göbek attıkları 3 Eylül 1995 tarihli sünnet düğününün fotoğrafları yayınlandı. Şahin ve Çatlı'yı iki özel timci polisin çocuklarının sünnet düğünü buluşturdu. Sünnet düğünü sahiplerinden birisi Tarık Ümit olayına adı karışan, kurye kız Dilek Önder'in eroin parasını teslim edeceğini söylediği polis memuru Ayhan Akça idi. Düğünün ikinci ev sahibi ise yine Tarık Ümit olayına adı karışan Ziya Bandırmalıoğlu idi. Bandırmalıoğlu'nun oğlunun kirvesi Mehmet Özbay adını kullanan Abdullah Çatlı'ydı. Enver Ulu, Ercan Ersoy ve Oğuz Yorulmaz düğünde Bucak Aşireti ile birlikte oturdular. Ayhan Çarkın ise düğüne ailece katıldı. Bu gelişmeler üzerine İstanbul Devlet Güvenlik Mahkemesi, Özel Harekât'ta görevli polis memurları Ayhan Çarkın, Ayhan Akça, Ercan Ersoy, Oğuz Yorulmaz, Enver Ulu, Mustafa Altunok ve Ziya Bandırmalı- oğlu'nu tutukladı. İbrahim Şahin bir süre kaçarak saklandıktan sonra teslim oldu! Bu isimlere Nisan ayında yakalanan Yaşar Öz'le, Sedat Bucak'ın şoförü Abdülgani Kızılkaya da eklendi. Korkut Eken'in tutuksuz yargılanması kararlaştırıldı. İstanbul 6 No'lu DGM'deki davaya 2 Haziran 1997 günü başlandı. Bu kitap yazılırken dava sürüyordu. ,</span></p>
    </div>
  </div>
</body>
</html>
