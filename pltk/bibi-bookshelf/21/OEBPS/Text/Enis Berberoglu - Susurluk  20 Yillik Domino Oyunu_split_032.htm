<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_33"><span class="calibre4">Kamyon çarpmasaydı?</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span><span class="calibre2">Evet</span></span> <span class="calibre2">Susurluk'ta kamyonun, Mercedes'e çarpması tamamen rastlantıydı.</span></p>

      <p class="MsoNormal"><span class="calibre2">Ya çarpmasaydı<span>?..</span> İşte bu sorunun yanıtı, DGM duruşmasında verilen ifadelerle ortaya çıktı.</span></p>

      <p class="MsoNormal"><span class="calibre2">MİT Kontr-Terör Daire Başkanı Mehmet Eymür, Abdullah Çatlı'nın 1995 yılında Tarık Ümit'in kaçırılışı sırasındaki psikolojisini anlattı:</span></p>

      <p class="MsoNormal"><span class="calibre2">"Abdullah Çatlı o dönemde işi iyice azıtmıştı. O devirde ona söz geçirecek makam yoktu. Beni bile görevden aldıracağını söyleyecek kadar kontrolden çıkmıştı..."</span></p>

      <p class="MsoNormal"><span class="calibre2">Bu ifadeyi hatırda tutarak TBMM Susurluk Komisyonu kayıtlarına dönelim. ANAP'lı Devlet Bakanı Eyüp <span>Aşık</span>, Ocak 1997'de Komisyona verdiği ifadede çetede iç çatışma çıktığından söz etti:</span></p>

      <p class="MsoNormal"><span class="calibre2">"Tarık Ümit'in öldürülmesini araştırıyorum. Diyorlar ki, yahu Tarık Ümit, Dursun Karataş'la başka ilişkilere girmişti. Tarık Ümit, evet bizim adamımızdı, ama aynı zamanda eroin işinden de avanta almaya başlamıştı deniyor mesela. Onu yok ettik falan. <span>Bir görünen sebebi bu.</span> Bir de iç çatışma çıkıyor aralarında; işte Cem Ersever'in öldürülmesi falan..."</span></p>

      <p class="MsoNormal"><span class="calibre2">Abdullah Çatlı'nın eşi Meral Çatlı, Susurluk kazasından 10-12 gün önce otomobilinin altına bomba konulduğunu hatırlatıyor.</span></p>

      <p class="MsoNormal"><span class="calibre2">Eşinin o tarihten itibaren çelik yelek giydiğini, şoförüne otomobilini yıkatırken bile yalnız bırakmaması gerektiğini söylediğini aktarıyor.</span></p>

      <p class="MsoNormal"><span class="calibre2">Meral Çatlı, eşine bu önlemlerin nedenini sorduğunda aldığı yanıtı anlatıyor:</span></p>

      <p class="MsoNormal"><span class="calibre2">" 'Arabanın içine eroin bırakacaklarmış ve beni de taraya- caklarmış'. Yani eşimin arabası yıkamada iken eşimin arabasına bu madde bırakılacakmış ve eşim de içine bindiği zaman şoförüyle beraber taranacakmış."</span></p>

      <p class="MsoNormal"><span><span class="calibre2">Yok</span></span> <span class="calibre2">yere suçlanmak amacıyla evine, cebine uyuşturucu bırakılması, polis baskısından çok çeken solcu aydınların kâbusuydu bir zamanlar. Aynı korkuyu yıllar sonra Abdullah Çatlının çekmiş olması ne garip. Zaten küçük kızına bıraktığı sekiz sayfalık mektupta,</span></p>

      <p class="MsoNormal"><span class="calibre2">"Ben Avrupa'yı hoplattım. Türkiye'yi de hoplatacak gücüm var, ama o kadar yalnız hissediyorum ki kendimi" diye yakınıyordu Abdullah Çatlı.</span></p>

      <p class="MsoNormal"><span class="calibre2">Tüm ifadeler aynı yöne işaret ediyor.</span></p>

      <p class="MsoNormal"><span class="calibre2">Susurluk Çetesi'nin aktörleri, kazadan birkaç ay önce ciddi anlaşmazlığa düşmüş durumdaydı. Ve eğer bu anlaşmazlık giderilemeseydi, muhtemelen Türkiye büyük bir <span>rant</span> savaşına sahne olacaktı.</span></p>

      <p class="MsoNormal"><span class="calibre2">TARTIŞMA NOTLARI</span></p>

      <p class="MsoNormal"><span class="calibre2">Yanıt aranması gereken soru, "Türkiye ateş çemberinden geçerken siyasi sorumluların ne yaptığı?" olmalıdır... Ne yazık ki, niteliği gereği siyasi olması gereken TBMM Susurluk Komisyonu bu sorunun yanıtından ısrarla kaçtı. Dönemin Başbakanı Tansu Çiller'in dinlenmesinden vazgeçti. Ancak medyanın ısrarlı soruları üzerine iki siyasi sorumlu göstermekle yetindi: Mehmet Ağar ile Sedat Bucak...</span></p>

      <p class="MsoNormal"><span class="calibre2">Oysa Ağar Emniyet bünyesindeki ekibin oluşumu sırasında sadece genel müdürdü ve siyasi sorumluluk taşımıyordu.</span></p>

      <p class="MsoNormal"><span class="calibre2">Emniyet bünyesindeki özel ekibin kuruluş amacı çoğu siyasi gözlemciye göre basitti: "Tansu Çiller Başbakanlık koltuğuna oturur oturmaz MİT'e yani istihbarata egemen olmak istemiş, ancak Müsteşar Sönmez Köksal'ı görevden alma girişimlerinden sonuç çıkmamıştı. Bu yüzden Emniyet bünyesinde tamamen kendi denetiminde bir istihbarat birimi oluşturmaya çalışmıştı..."</span></p>

      <p class="MsoNormal"><span class="calibre2">Tansu Çiller'in kafasındaki plan, MİT'in dış istihbarat, çekirdeğini bizzat kurduğu Emniyet bünyesindeki ekibin de iç istihbarat sorumluluğunu taşımasıydı. Bir anlamda CLA ve FBI iş bölümünden söz edilebilirdi.</span></p>

      <p class="MsoNormal"><span class="calibre2">Emniyet bünyesinde özel büro fikri yeni bile değildi. Merhum Turgut Özal döneminde kızı Zeynep'in olaylı evlenmesi sırasında meseleye müdahale etmeye çalışan Atilla örgütü hâlâ hatırdaydı.</span></p>

      <p class="MsoNormal"><span class="calibre2">1993 yaz aylarında kurulduğu anlaşılan Çiller Özel Örgütü diyebileceğimiz büro, 1995 yılında Tarık Ümit'in kaçırılmasına kadar dışarıya karşı sır vermeden ve aksamadan çahştı.</span></p>

      <p class="MsoNormal"><span class="calibre2">Tansu Çiller, Emniyet'in tüm üst kademesini 1995 Aralık seçimlerinde partisine davet edip, milletvekili seçtirirken bu icraattan haberliydi. Ama Susurluk skandali patlak verdikten sonra aynı ekipten sadece Mehmet Ağar'ın ismi tartışmaya açıldı, diğer sorumlular sanki unutuldu.</span></p>

      <p class="MsoNormal"><span class="calibre2">İlginç bir gözlem de, özellikle Refahyol hükümetinin 1997 Haziran ayındaki çöküşünden sonra başgösteren istifa furyasına polis veya İçişleri Bakanlığı kökenli isimlerin (Necdet Menzir hariç) itibar etmemesiydi. Sanki Çiller'in partisi DYP bu isimlerin üstüne ipotekliydi.</span></p>

      <p class="MsoNormal"><span class="calibre2">DYP ve polis arasındaki bu ilişki, Genelkurmay'a köstebek yerleştirilmesi skandali ile daha iyi anlaşıldı. Emniyet Genel Müdürlüğü İstihbarat Dairesi Başkan Vekili Bülent Orakoğlu'nun, Deniz Kuvvetleri'nde askerlik yapan polis memuru Kadir Sarmusak Onbaşıdan gizli belge temin ettiği ortaya çıktı. İrticayı izlemek amacıyla Genelkurmay tarafından oluşturulan Batı Çalışma Grubu'nun söz konusu belgesi dönemin İçişleri Bakanı Meral Akşener tarafından yine dönemin Başbakanı Necmettin Erbakan'a verildi. Erbakan bu belgeyi, "Orduda darbe hazırlığı" olarak yorumladı, Cumhurbaşkanı Süleyman Demirel'e sundu. Demirel belgeyi Genelkurmay Başkanı İsmail Hakkı Karadayı'ya iletince soruşturma açıldı ve belgenin nasıl dışarı sızdığı bulundu. Konu 31 Mayıs 1997 tarihli Milli Güvenlik Kurulu toplantısında gündeme gelince Erbakan, Çiller ve Akşener ilk kez duyuyormuş tavrını yeğlediler. Ancak Orakoğlu Bakan emriyle görevden alındı, ABD'ye yollandı.</span></p>

      <p class="MsoNormal"><span class="calibre2">Skandalin kamuoyuna sızması üzerine Türkiye'ye çağrılan Orakoğlu askeri mahkeme tarafından tutuklandı. Basın toplantısı düzenleyen Akşener, Orakoğlu'nu kahraman ilan etti.</span></p>

      <p class="MsoNormal"><span class="calibre2">Orakoğlu zaten Akşener'in gözüne, 28 Şubat 1997 tarihli MGK toplantısı öncesinde askere meydan okuyan sözleriyle girmişti:</span></p>

      <p class="MsoNormal"><span class="calibre2">"Ordu artık darbe yapamaz. Darbe için 167 bin kişilik polis gücünün de desteğini alması gerekir. Şu anda çok özel eğitim gören, gerilla taktiğiyle savaşan 7 bine yakın özel tim görevlisi var. Eğer polisin desteği alınmazsa iç savaşa bile neden olabilirler..."</span></p>

      <p class="MsoNormal"><span class="calibre2">Demek ki Türkiye'de engellenen sadece askeri darbe değildi.</span></p>

      <p class="MsoNormal"><span class="calibre2">Aslında ülke Polis Devleti olmanın eşiğinden dönmüştü.</span></p>
    </div>
  </div>
</body>
</html>
