<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_14"><span class="calibre4">Turan Çevik'i koruyan bakan</span></h1>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2"><span>&nbsp;</span></span></p>

      <p class="MsoNormal"><span class="calibre2">MİT raporu Türk kamuoyunda çok tartışıldı. Ama hayali ihracatla ilgili çok önemli gerçekleri gözler önüne serdiği de açıktı. <span>Nitekim,</span> MİT raporuyla ilgili yürütülen soruşturmada, hayali ihracat başlığı altinda sıralanan iddiaların doğruluğu kanıtlandı.</span></p>

      <p class="MsoNormal"><span class="calibre2">Mehmet Eymür'ün anılarına göre, rapordan Hiram Abas'- ın ricası üzerine eski bir meslekdaşlarının ismi çıkarıldı. Bir de yukarıda alıntı yaptığımız bölümde hayali ihracatçı Turan Çevik'i <span>koruyan,bakanın</span> ismi gizli tutuldu.</span></p>

      <p class="MsoNormal"><span class="calibre2">Acaba kimdi bu bakan?</span></p>

      <p class="MsoNormal"><span class="calibre2">Yine Bilal Çetin'in kitabına göre, Ankara'da bu bakanın Ahmet Karaevli olduğu konuşuldu. Bilal Çetin, Ahmet Ka- raevli'ye bu iddiayı aktardı ve bakın ne yanıt aldı:</span></p>

      <p class="MsoNormal"><span class="calibre2">"Bilal Çetin: Turan Çevikle yakınlığınız nereden geliyordu?</span></p>

      <p class="MsoNormal"><span class="calibre2">Ahmet Karaevli: Efendim benim Turan Çevik'le yakınlığım tamamen 1986 yılında ve Malatyaspor Kulübü başkanlığı sırasında olmuştur. Malatyaspor başkanı olarak bir vesile ile tanıştık. Ondan sonra da Turan Çevik Planlama'ya (DPT) vakit ne zaman olursa bilemem ben yani, ama bana gelmiştir, uğramıştır. Turan Çevik'in yemin ediyorum, hangi işi vardır, hangi şirketi vardır, bilmiyorum. Malatyaspor Başkanı olduğu vakit ben bunun ihracatçı olduğunu bile bilmiyordum...</span></p>

      <p class="MsoNormal"><span class="calibre2">Bilal Çetin: Emniyetin Antalya'da yaptığı Şafak-1 operasyonu sırasında sizin devreye girip Emniyet Genel Müdürü Salfet Arıkan Bedük'ü aradığınız bazı adamların tutuklanmaları konusunda ricacı olduğunuz doğru mu?</span></p>

      <p class="MsoNormal"><span class="calibre2">Ahmet Karaevli: Hiç öyle bir şey söz konusu değil. Nasıl tutuksuz diyeyim. O ne karışır? O ne karışır yahu, ne alakası var onun <span>yahu...Ben</span> ne karışırım adamın suçu varsa..."</span></p>

      <p class="MsoNormal"><span class="calibre2">Evet, Ahmet Karaevli Turan Çevik'le ilişkisini basit tanışıklık düzeyinde tarif ederken, Hürriyet gazetesinde Uğur Dündar'ın elinde farklı bilgiler vardı. Dündar, Turan Çevik'le yaptığı görüşmeye dayanarak Çevik ve Karaevli'nin Tekirdağ'da gizlice buluştuklarını yazdı. Turan Çevik bu görüşmeyi doğrularken, Ahmet Karaevli kesin dille yalanlıyordu.</span></p>

      <p class="MsoNormal"><span class="calibre2">Oysa Hafta Sonu yazarı Yüksel Şengül'ün Konuşanlar, Konuşulanlar kitabına göre, Karaevli İle Turan Çevik arasıncla- ki ilişki yakın dostluk diye tanımlanabilirdi. Şengül'e göre, Turan Çevik, 1987 yazında Ahmet Karaevli'nin erkek kardeşinin Tekirdağ'daki düğününe sanatçı ayarlıyor, parasını ödüyordu. Yüksel Şengül'ün kitabından aktaralım:</span></p>

      <p class="MsoNormal"><span class="calibre2">"- Serpil Kutlu (Benay) Hanım anlatacağınız konu nedir?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Devlet Bakanı Ahmet Karaevli'nin kardeşi Hasan Karaevli'nin düğününden söz etmek istiyorum size. Çünkü ben de o düğündeydim. Program yaptım.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Sizi kim davet etti o düğüne neler olup bitti, <span>anlatır misiniz</span>?</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Beni Burak Sağman aradı telefonla. Kendisi Turan Çe- vik'in ortağıdır. 'Bir yakınımızın düğünü var, senin gelmeni istiyoruz' dedi. 'Gelip program yaparım ama bir milyon 500 bin lira alırım' dedim. O ikiyüz bin lira kırmak istedi. Pazarlık yaptık. Sonra Turan Çevik aradı beni. 'Ne o ya, ikiyüz, üçyüz bin liralık bir pürüz mü oldu aranızda' dedi gülerek, 'Para problem değil Serpilciğim. Sen gel Tekirdağ'a istediğin parayı ben vereceğim sana'. Gerçekten de Tekirdağ'a o gece gittim, kapıda Turan Çevik karşıladı. Düğünün kime ait olduğunu programım bittikten sonra öğrendim. Devlet Bakanı Ahmet Karaevli'nin erkek kardeşinin düğünüymüş. Zaten sahneye çıktığımda bir grup ANAP'lıyı gördüm. İsim olarak bilmiyorum da sima olarak tanıyorum onları. Bakan Karaevli'ye mikrofon tuttum. Özel olarak 'Arım Balım Peteğim' şarkısını okuduk birlikte."</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Sayın Bakan 'Turan Çevik'le görüşmedim' diyor<span>..</span></span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Karaevli'nin oturduğu protokol masasına gidip geliyordu Turan Çevik. Ben sahnedeydim o sıra. Bakanın kulağına birşeyler söylüyordu, sonra konuşarak çıkıyorlar, tekrar geliyorlardı. Bir grup İstanbullu vardı, Turan Çevik onlarla oturuyordu.</span></p>

      <p class="MsoNormal"><span class="calibre2">-<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Ne dersiniz, bakan Karaevli ile Turan Çevik mutlaka tanışıyorlar değil mi?</span></p>

      <p class="MsoNormal"><span class="calibre2">- Herhalde çok iyi tanışıyorlar ki beni düğüne çağırdı Turan Çevik. <span>Öyle ya beni çağıran Turan Çevik, parayı veren Turan Çevik.</span> İnsan tanımadığı bir kişinin erkek kardeşinin düğününe program yapması için sanatçı çağırır mı? Turan Çevik iyi program yapmamı söyledi. 'Sana güveniyorum, yüzümü kara çıkartma' dedi. Turan Çevik'in yüzünü kara çıkartmadım, iyi bir program yaptım ve İstanbul'a döndüm."</span></p>

      <p class="MsoNormal"><span class="calibre2">Ahmet Karaevli'nin adı yıllar sonra TBMM Susurluk Ko- misyonu'nda bir kez daha geçti. Oral Çelik, Komisyon ifadesinde 1984 yılında bir devlet bakanının İsviçre'ye giderek çetenin uyuşlurucu kaçakçılığından dolayı iki ülke ilişkilerinde başgösteren gerginliği gidermeye çalıştığını iddia etti. Hatta daha da ileri giderek, Dışişleri Bakanı Mesut Yıl- maz'ın bir kumarhaneye olan borcunu kapatmak için Abdullah Çatlı'nın yardımını istediğini bile söyledi. <span>(</span>Mesut Yılmaz 1987 seçimlerinden sonra kurulan Turgut Özal Hükümeti'nde Dışişleri Bakanı oldu. O tarihte Abdullah Çatlı Fransa'da hapisteydi. Yılmaz bu iddia üzerine Oral Çelik hakkında dava açtı.<span>)</span></span></p>

      <p class="MsoNormal"><span class="calibre2">Birkaç gün sonra Komisyon'a davet edilen Hasan Celal Güzel'e sır dolu devlet bakanının ismi soruldu. Uzun yıllar Başbakanlık Müsteşarlığı yapmış olan Hasan Celal Güzel, "Bu bakan Ahmet Karaevli mi?" sorusu üzerine, bilmediğini, ancak aklına gelen ilk ismin bu olduğunu söyledi. Güzel, Karaevli'nin neden Hükümet dışında bırakıldığı sorusunu yanıtlarken, eski bakanın İsviçre'de Kemal Hozum'la buluştuğunun bilindiği ve Antalya'daki bir hayali ihracat olayını kapatmak istediği iddialarını gündeme getirdi.</span></p>

      <p class="MsoNormal"><span class="calibre2">ANAP'tan ayrıldıktan sonra Refah'a kayan ve bir süre Ankara Büyükşehir Belediye Başkanı Melih Gökçek'in danışmanlığını yürüten Ahmet Karaevli bu iddiaları kesin bir dille yalanladı. Karaevli yazılı açıklamasında İsviçre gezisinin tarihini de aktardı:</span></p>

      <p class="MsoNormal"><span class="calibre2">"İsviçre'ye 26-29 Mart 1985 tarihleri arasında OECD Çevre Bakanları toplantısı için Çevre Genel Müdürlüğü heyetiyle birlikte gittim. Toplantı Basel'de yapıldı. Yaşar Ak- türk, Mehmet Görpe ve Suphi Aşçıoğlu'nu tanımam, bu şahıslarla toplantı yapmadım."</span></p>

      <p class="MsoNormal"><span class="calibre2"><span>&nbsp;</span></span></p>
    </div>
  </div>
</body>
</html>
