<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>NedimSener</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:1fbb5704-2f02-4e00-a4dd-34545f42f839"/></head>
  <body class="calibre">
<div class="chapter">
				<h1 class="calibre4" id="calibre_toc_2"><span class="idebold">İSTİHBARAT ÇARKI YALAN İÇİN DÖNÜYOR</span></h1>
				<p class="normal">İstihbarat, devletin gizli servisler eliyle, açık yada kapalı kaynaklardan elde edilen bilgilerin sürekli olarak işlenmesiyle elde edilen üründür.</p>
				<p class="normal">İstihbarat faaliyeti kesintisiz sürdüğü için<span class="idebold"> </span>dünyanın her yerinde işleyişi “istihbarat çarkı” olarak tanımlanır. Çark, haberlerin toplanması, değerlendirilmesi,yorumlanması ve yayımlanması, yani dağıtımını kapsayan dört aşama etrafında döner.</p>
				<p class="normal"> Ama bu çarkın herhangi bir aşamasına YALAN,YANILTMA VE DELİL KARARTMA girmişse orada artık istihbarattan değil,İSTİHBARAT ENTRİKALARINDAN bahsetmek gerekir.</p>
				<p class="normal">Tıpkı gazeteci Hrant Dink Cinayeti’nin planlanması, işlenmesi,soruşturması ve yargılama aşamasında olduğu gibi.</p>
				<p class="normal">Jandarma’daki yalan düğümünü, hakkında dava açılan iki askerin ifadeleri çözdü.</p>
				<p class="normal">Ancak olayın Emniyet ayağı hala çözülmesi gereken bir düğüm olarak ortada duruyor.</p>
				<p class="normal">Başbakanlık Müfettişleri, İstihbarat Daire Başkanı’ndan İstihbarat Polisine kadar herkesin hakkında ‘yalancı’ dediği Erhan Tuncel’in Yardımcı İstihbarat Elemanlığı’ndan (YİE) çıkartılmasının başka bir nedeni olması gerektiğini belirledi.</p>
				<p class="normal">Bir müfettiş Trabzon Polisini hiç suçlamazken, İstanbul Polisi hakkında hep olumsuz rapor yazdı.Başka bir müfettiş, İstanbul’u suçlayan meslektaşının İstihbarat Daire Başkanı tarafından yanıltıldığını raporlaştırdı.</p>
				<p class="normal">Yasin Hayal ile Erhan Tuncel’in hangi sözünün gerçeği yansıttığı belli değil. Anlaşılan o ki, polis muhbiri Erhan Tuncel’in mahkemede söylediği gibi, “Bugün dava dosyasında binlerce yalan var.” </p>
				<p class="normal">Gerçek olansa yalnız ve yalnız Dink ailesinin çektiği acı.</p>
				<p class="normal">İşte bu kitap, o istihbarat yalanların neler olduğunu gözler önüne sermeye çalışıyor.Türkiye’nin faili belli,azmettiricileri meçhul bir cinayetin utancından kurtulmasına küçük bir katkı sağlamak –ki umutlanmak için fazla neden yok- için yazıldı…</p>
				<p class="normal">Bu çalışmanın ortaya çıkmasında birçok kişi yardımcı oldu.Halen çeşitli kamu görevlerinde bulunan kişilere olayların iç yüzünü anlattıkları ve gerçeğe yakınlaşmamı sağladıkları için teşekkür ediyorum.Ayrıca birçok defa yüz yüze görüştüğümüz,telefonla da sohbet ettiğimiz Hrant Dink’in kardeşi Orhan ve Levent Dink’e , avukatları Hakan Bakırcıoğlu’na, Fikret İlkiz’e, Engin Cinmen, Erdal Doğan’a,Fethiye Çetin’e de teşekkürü bir borç biliyorum. </p>
				<p class="normal"> </p>
</div>
<div class="calibre1" id="calibre_pb_8"/></body>
</html>