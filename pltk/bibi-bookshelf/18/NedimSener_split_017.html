<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>NedimSener</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:1fbb5704-2f02-4e00-a4dd-34545f42f839"/></head>
  <body class="calibre">
<h1 class="calibre4" id="calibre_toc_10"><span class="idebold">SONUÇ </span></h1>
				<p class="normal">“Hrant Dink cinayeti tam olarak aydınlatılmasa, </p>
				<p class="normal">kim bu ülkede kendisini güvende hissedebilir.”</p>
				<p class="normal">Ortada aydınlatılmayı bekleyen konular durdukça bu kitaba bir sonuç yazmak imkânsız. Ama tüm bu araştırmalardan çıkan sonuç en büyük mağduriyeti Dink ailesinin yaşadığı gerçeği. Bu durumda son sözü Dink ailesine vermek gerekiyor. Bir yıla yakın süren çalışmam sırasında zaman zaman görüştüğümüz Hrant Dink’in kardeşleri Orhan ve Levent Dink hâlâ ağabeyleri için adalet arıyor. Bunun yalnız ağabeyleri için değil tüm Türk vatandaşlarının huzuru için istiyorlar. Hep söyledikleri şu: </p>
				<p class="normal"><span class="ideitalik">“Eğer Hrant Dink Cinayeti tam olarak aydınlatılmazsa, kim bu ülkede kendisini güvende hissedebilir.”</span></p>
				<p class="normal">Kitap için verdikleri röportajda, dava dosyasındaki her kelimeyi hatta her harfi dikkatle okuduklarını gösterdiler. Orhan ve Levent Dink’in sorularımıza verdiği yanıtlar şöyle oldu.</p>
				<p class="normal"><span class="ideitalik">– Cinayetin üzerinden iki yıl geçti. Aradan geçen bu iki yıl içinde ilk bulgularınız neydi? Şimdi hangi durumdasınız?</span></p>
				<p class="normal"><span class="idebolditalik">Orhan Dink:</span> Bizim bu olayla ilgili fikrimiz bunun arkasında ciddi bir organizasyon olduğu, ama ilk günlerde Trabzon’da şahsın birisi yola çıkmış, abimi vurmuş. İşte o gün yapılan açıklamalar milliyetçi duygular. O günden bu güne geldiğimizde bu işin arkasında devletin içindeki birtakım kurumlar, insanlar, istihbaratçılar, polisler, askerler bunların büyük bir bölümü bu cinayetin içinde. Kiminin görev ihmali, kiminin iştiraki, kiminin yol açması... Bugün geldiğimiz noktada hukuksal açıdan bir şey elde etmiş değiliz.</p>
				<p class="normal"><span class="ideitalik">– O günlerde hayal edemeyeceğiniz bir şey oldu. Trabzon’da askerler hakkında dava açıldı. Bunu nasıl değerlendiriyorsunuz?</span></p>
				<p class="normal"><span class="idebolditalik">Orhan Dink: </span>İlk ortaya dökülen belgelerde jandarma hiç görünmüyordu. Ama Pelitli jandarma bölgesi tabii. İşin ilginç yanı da oydu. Çoşkun İğci ifadelerini okuduğumuzda orada görüyorduk bunu, ama bu boyuta varacağını gerçekten ummuyorduk. Kimin nerede hangi şeyde görev aldığını, bugün de daha bunlar ispatlanmış değil. Gelinen noktada daha 83. maddeyi işletemiyorlar. Görevi ihmalden yargılanıyor askerler ama ortaya çıkan sonuç şu: Görev ihmali değil, kasten bu işte ön ayak oldukları, işin içinde olduklarını gösteren belgeler var şu anda. Ama buna rağmen açılan davalar, görevi ihmalden.</p>
				<p class="normal"><span class="ideitalik">– Trabzon’da ilginç bir durum gerçekleşti. İki astsubayın yargılandığı mahkeme başkanı davanın görevi ihmal değil, TCK’nın 83. maddesine dayanarak ihmal yoluyla ölüme sebebiyet vermek olduğuna hükmetti. Dosya hakkında görevsizlik kararı verdi. Ve yargılamanın ağır cezada olması gerektiğini belirtti. Dosya bu haliyle savcının önüne geldi. Ancak savcılık dosyanın 83. madde değil, yalnızca görevi ihmalde ele alınması gerektiğini belirterek iade etti. Bunu nasıl değerlendiriyorsunuz?</span></p>
				<p class="normal"><span class="idebolditalik">Orhan Dink: </span>İşte orada o savcının profili önemli. Türkiyede adaletin nasıl işlediğini herkes görüyor. Burada hangi niyetle hangi düşünceyle bunu yapıyor. Önüne konulan belgeler hukuksal açıdan çok maddi belgeler. Çok rahat davayı 83. maddeye sokabilirdi. Ama Türkiye’deki ilişkiler ağı nereye götürüyor. Bunlar zamanla ortaya çıkacak şeyler. Tabii bunlar hepsi bizim irademiz dışında olan şeyler. Hangi çatışmanın hangi olayların delilleri ortaya çıkardığını bilmiyoruz. İnsanın doğası gereği abisi öldürülmüş, kardeşi öldürülmüş, babası öldürülmüş insanlar ne yapar iz arar, adalet arar. Size sunulan dosyalar içinden, bilgiler içinden onu yorumlamaya, bakmaya, avukatlarla beraber bunu yapıyoruz. Ama dellilerin birçoğu kendi iç çatışmalarından ortaya çıkıyor. Şahsi çatışmalar olabilir, siyasi çatışmalar olabilir. Her şey olabilir.</p>
				<p class="normal"><span class="ideitalik">– Veysel Şahin ile Okan Şimşek’in suçlanmaları söz konusu olmasaydı iş bu noktaya hiç varmayacak mıydı demek istiyorsunuz?</span></p>
				<p class="normal"><span class="idebolditalik">Orhan Dink: </span>Orada bir binbaşı var mesela ben onun ifadesinden şöyle bir şey anlıyorum. “Görev yerleri değişikliği yapıldıktan sonra ben onlara telefon açtım” diyor. “Bakın artık üzerinizden bu tehdit kalktı. Artık doğruları söyleyebilirsiniz. Siz söylemezseniz ben söyleyeceğim” diyor. Buradan mı çıktı bu itiraflar, başka bir dinamik mi bunu bu hale getiriyor. Yani nedir gerçekten biz bilmiyoruz.</p>
				<p class="normal"><span class="ideitalik">– İşin bir de polis ayağı var ki hiç dokunulmamış üstü kapatılmış. Ve kat kat üzerine beton dökülmüş bir alan orası. Özellikle Trabzon Polisi’nden başlayarak orada gördüğünüz şeyler neler?</span></p>
				<p class="normal"><span class="idebolditalik">Orhan Dink: </span>Erhan Tuncel eleman olduktan sonra ayrılmasına kadar geçen sürede ayrıldığı tarihle ilgili birisi nisan diyor, birisi kasım diyor. Sonra kasım belgesi ortaya çıkıyor. Kendisiyle ilgilenen bir sürü polis hepsi şunu söylüyor. Mesela Muhittin Zenit “Ben Erhan’ın elemanlıktan çıkarıldığını gazeteden öğrendim” diyor. </p>
				<p class="normal">Ama 19 Ocak günü şey gibi telefon görüşmeleri ortada. Madem böyle bir güvensizlik var. Bu grubu kime takip ettirdiler. Bunların cevabını Trabzon İstihbaratı hiç vermedi. Çocuğa masal anlatır gibi laflarla geçiştiriyorlar. Ama orada gerçekten sorulması gereken o kadar çok soru var ki.</p>
				<p class="normal"><span class="ideitalik">– İstihbarat Dairesi Başkanlığı’nın fonksiyonunu nasıl değerlendiriyorsunuz?</span></p>
				<p class="normal"><span class="idebolditalik">Orhan Dink: </span>Bir kere bizim olaydan önce Santoro Cinayeti var. Bizim davada ortaya çıktı ki Yasin Hayal ve Hasan Deveci diye birisi ile beraber o dönem teknik takibe alınmışlar. Hatta fiziki takip de var. Buna rağmen Santoro öldürülüyor. </p>
				<p class="normal">Ve Ramazan Akyürek orada o tarihte Emniyet Müdürü. Santaro Cinayeti’nin tam çözülmediği, Ramazan Akyürek’in orada Emniyet Müdürü olması bir kere soruları çoğaltıyor. </p>
				<p class="normal">Levent Dink: İhmalden öte suça katılma söz konusu. İhmal değil, bizzat suça katılma. </p>
				<p class="normal"><span class="idebold">– Neye göre bunu söylüyorsunuz?</span></p>
				<p class="normal"><span class="idebolditalik">Levent Dink: </span>Yol açıldı. O dönemdeki genel felsefesine bakacaksın. Kuzey hattı bu noktada tamamen istim almış durumda. Mesela bu konuyla ilgili MİT’in hâlâ hiç dosyası ortaya çıkmadı. Oysa, orası MİT’in sahada en çok olma olasılığı olan bölge. MİT’in en fazla yoğun çalıştığı saha. </p>
				<p class="normal">Ama hiçbir hadisenin içinde adı sanı geçmiyor. Engellenebilecek cinayetlerin hepsi polis denetiminde uygulandı. Hepsi dikkat edecek olursan kendi içinde bir mesaj taşıyor zaten. Papaz cinayeti niçin işlendi? O adamcağız Pontus hikâyesi ile suçlanıyor. Altı bin yıl önceki Pontus devletiyle İtalyan bir papazın ilişkisi ne? İtalyan halkından olan bir insanın Pontus’la ilişkisi ne? Anlatabiliyor muyum ya da Katolik birinin pontusla ilişkisi ne? O kilisenin Pontus’la ilişkisi ne olabilir? Ama devletin hassas uç noktasından biri bu ya kuzey bölgesinde işte Pontus devleti oluşturmak. Bunun için bir mesaj yolladılar, kime Vatikan’a bir mesaj yolladılar. Niçin Vatikan’a bir mesaj yolladılar? Papanın İslamiyetle ilgili söylediği sözler yüzünden. Yaptığı konuşmalar yüzünden. Papa cevaplanamadı. Papaz cinayetinin başka ne sebebi olabilir ama çok ciddi bir anlamda mesajdı. Dikkat ettiyseniz ailesi de papalık da olayın üzerine gitmediler zaten. Dinsel bir kavgaya dönüşmesin diye. Takip bile etmediler davayı. O papaz cinayetini yeniden aç. Her şeyi ilmek gibi çözmeye başlayacaksın yeniden. Bunun içinde bizzat ve bizzat tehdit edildiği belli, dayak yediği belli. Şu belli bu belli. Ve bu yabancı bir vatandaş ve katlediliyor. Polis denetimindeyken de şimdi polisin ihmalinden nasıl bahsedeceksin? Bölgede bilmeyen kimse yok. Bir cinayet işlenecek MİT duymaz mı bunu ya! Olacak şey mi? Kahvede konuşulan şeyler bunlar. Bunu bilmeyen insan yok. MİT bunu bilmeyecek! Bütün milletin yani sistemin bildiği Emniyetin bildiği, olacak eylem, yani devamında kalkacak yetkililer çıkacak milliyetçi duygularla işlenmiş cinayet diyecek. Samast soy isminden bahsedip bin yıllık bir isim olduğu söylenecek ve cinayet izah edilmeye çalışılacak. Bu ülkede iki nesil öncesini bilen yok. Samast’ın bin yıllık bir sülale olduğunu söylüyor. Yani milliyetçi duyguyu sağlama alıyor. Sen nasıl tespit ediyorsun Samast sülalesininin bin yıllık bir sülale olduğunu? Belli ki çok hızlı bir şekilde sistem çalışıp üstünü kapatmaya... Aydınlatmaya yönelik bir faaliyet yok. </p>
				<p class="normal">Ama hadiseye olağanüstü kamudan gelen tepki halkın ayağa kalkması, galeyana gelmesi sağdan soldan gelen baskıyla bunun böyle kapatılamayacağı ortaya çıkınca bu sefer ufak ufak yemleme başladı. İşin özeti bu. O yüzden her şey ortaya çıkmış değil.</p>
				<p class="normal"><span class="ideitalik">– İşin özü ne sizce?</span></p>
				<p class="normal"><span class="idebolditalik">Orhan Dink:</span> Cinayetin olduğu gün üç kurumdan bahsediyoruz. Trabzon Polisi, İstanbul Polisi ve Jandarma. Cinayetin olduğu gün bu üç kurum ne yapıyor? Şubat 2006’da gelen ihbarda Osman Hayal’in adı geçiyor. Ne yapar İstanbul Polisi? Yapacağı ilk şey, kendine göre ismi araştırır. Sonradan ortaya çıkıyor ki, 19 Ocak günü Osman Hayal İstanbul’da saat 11 gibi telefonu sinyal veriyor. İstanbul Polisi bu bilgiyi nedense ortaya çıkarmıyor. Trabzon Polisi’nin özellikle istahbaratı Erhan Tuncel’i alıyor o gece Muhittin Zenit, Engin Dinç, Ramazan Akyürek, Ali Fuat Yılmazer, Ercan Demir bunlar bir hareketleniyorlar. Çünkü ellerinde bilgiler var. Bu şunu gösteriyor. Ellerinde abimin öldürüleceğine dair bilgiler var. Zaten Muhittin Zenit son ifadesinde bunu itiraf ediyor. Jandarma ne yapıyor? Jandarma da kendine daha önce gelmiş bilgiyi sanki o anda gelmiş gibi belge düzenliyor. Geldiğimiz bu noktada bu üç kurumun o günlerde neler yaptığı bu işin içine ne kadar dahil olup olmadığını bugün ortaya çıkan sonuçlar bunlar. Yani burada yargı ne yapacak?</p>
				<p class="normal">Yargı ne yapacak? Ama yargı elindeki evraklara göre hareket ediyor. Ama bu sürede bu raporlara olan güveni sarsan birtakım başka raporlar çıktı. Örneğin Akif İkbal’in İstihbarat Daire Başkanlığı tarafından yanıltıldığına dair. Bu ne kadar iyi niyet taşıyor o ayrı. </p>
				<p class="normal"><span class="ideitalik">– Birçok olumsuzluğa rağmen Başbakanlık Teftiş Kurulu sizin başvurunuz üzerine bir rapor hazırladı. Burada da önemli tespitlerde bulundular. Bir alamda el değmemiş konulara girdiler. McDonald’s bombalamasından başlayarak, Erhan Tuncel’in istihbarat elamanı yapılması, Dink Cinayeti’ndeki Emniyetçilerin ihmalleri, hatta Trabzon Emniyet Müdürü olan ve daha sonra İstihbarat Dairesi Başkanı Ramazan Akyürek’in başından sonuna kadar Dink Cinayeti’yle ilgili her aşamadan haberdar olduğu ancak görevini ihmal ettiği bu nedenle de hakkında inceleme yapılması isteniyor. Bu raporu nasıl buluyorsunuz?</span></p>
				<p class="normal"><span class="idebolditalik">Orhan Dink:</span> Elbette olumlu buluyoruz. Müfettişler tarafından ortaya çıkarılan bu sonuç Erhan Tuncel ve arkadaşlarının ifadelerinde geçiyor. Trabzon’daki yetkililer hakkında yaptığımız şikâyetlerde, Başbakanlık Teftiş Kurulu’nun tespit ettiği noktalara değinmiştik. Dolayısıyla bu konular bizim açımızdan yeni değil. Ama Başbakanlık Teftiş Kurulu tarafından teyit edilmesi, bakalım savcıları ve mahkemeyi hareketlendirecek mi, yeni bir soruşturma açılacak mı?</p>
				<p class="normal"><span class="ideitalik">– Daha önce Ramazan Akyürek ve Trabzon’daki polisler ile ilgili olarak incelemeleri yapan ve onlar hakkında olumsuz görüş bildirmeyen müfettişler yine bu incelemede görev alırsa diye bir endişeniz var mı?</span></p>
				<p class="normal"><span class="idebolditalik">Orhan Dink:</span> Şimdi bu raporlar aşamasında ilginç şeyler oldu. İlk inceleme var içinde Mülkiye Müfettişleri ve Jandarma Müfettişleri vardı. Polis Müfettişleri Jandarmaya yönelik suçlamaları yoğunlaştırıyorlar, polisi koruyorlar, Jandarma Müfettişleri ise sorumluluğu polislere atıyorlar, “askerin sorumluluğu yoktur” diyorlar.</p>
				<p class="normal">Öte yandan bakıyorsunuz, Ramazan Akyürek imzalı yazı ile “log kayıtlarında inceleme yapılmamıştır” denirken, bir bakıyorsunuz İstanbul İstihbaratın bilgisayarlarında bu kayıtlar çıkıyor. Bütün bu raporlar içinde Başbakanlık Teftiş Kurulu Raporu en olumlu rapor diye değerlendiriyorum.</p>
				<p class="normal"><span class="ideitalik">– İşin özüne gelirsek, olayın bir görünen yüzü var bir de perde arkası. İki yılın sonunda hangi noktaya geldiniz; Hrant Dink, milliyetçilik duygusunun esiri birisinin yönlendirilmesi ve bazı bürokratların ihmaliyle mi öldürüldü yoksa başka bir yapılanma mı var?</span></p>
				<p class="normal"><span class="idebolditalik">Orhan Dink: </span>Tamamen devletin içindeki bir yapılanmanın bir organizasyonun sonucu öldürüldüğünü ta baştan beri inanıyorum. Geldiğimiz noktada bunun böyle olduğu, kamuoyu vicdanında da böyle olduğu görülüyor. Ama hukuken ne sonuç alırız bilmem.</p>
				<p class="normal"><span class="idebolditalik">Levent Dink:</span> Bu başından sonuna planlanmış bir hikâye. Yasin Hayal falan olayı değil. Ağabeymin davasının Yargıtay’dan temyizden dönmesi bile bunun içinde. İlk defa bir dava dokuz ay gibi kısa bir süre içinde temyizden geçiyor. Başsavcının “yapmayın etmeyin salaklık bu” dediği halde onaylanıp geçiyor.</p>
				<p class="normal"><span class="ideitalik">– Dink Cinayeti’ni takip edenler olayın Ergenekon ile bağlantısına vurgu yaptılar. Ancak herkes açısından sürpriz olan Ergenekon İddianamesi’nde Dink Cinayeti’ne, şüphe boyutundan ileriye yer verilmedi. </span></p>
				<p class="normal"><span class="idebolditalik">Orhan Dink: </span>Yer almadı ama eylemlerin içinde sayıyor. Maddi delillere ulaşamadığını söylüyor Savcılık, ama Ergenekon yapılanması da bir araya gelemeyecek insanları bir araya getiriyor. Ağabeyimin sürecine baktığınızda Ergenekon’daki bir grup insanı görüyorsunuz. Büyük Hukukçular dediğimiz Kemal Kerinçsiz ve grubu linç kampanyaları, sonra basın ayağı var bunun. Önce Vatan diye bir gazete var, ağabeyimin öldürülmesi gerektiği yazılı. Yani böyle tam hedefe konmuş durumda. Batı Trakya diye bir dergi var. Derginin yayın kurulu Veli Küçük ve grubu. Bakıyorsunuz ağabeyimin mahkemesinde Veli Küçük ortaya çıkıyor. Bu fotoğrafa baktığınızda ne düşünürsünüz?</p>
				<p class="normal">Ama şimdi şöyle bir şey söyleyebiliriz, Ergenekon’un bir grup insanı bunun içinde, ha bunun üstü mü var, yanı mı var, nasıl örgütlediler bunu adalet ortaya çıkaracak.</p>
				<p class="normal">Ama psikolojik olarak şunu söyleyebilirim, bunların içinde bir grup bu organizasyonu yapan insanlardır. </p>
				<p class="normal">Zaten diğer cinayetlere de baktığınızda bunlar devlet içinde devlet gibiler. İşlenen cinayetleri devlet için yaptıklarını söylüyorlar. Ayrıca bunun belirli bir ekonomik bedeli var. </p>
				<p class="normal"><span class="idebolditalik">Levent Dink:</span> Siyasi cinayet işleyip de bir tane yatan bir mahkûm bul bana. Son Danıştay Cinayeti ve gelecekte olacağı gibi. Yani adam müebbet de yese bir şekilde çıkacak. </p>
				<p class="normal">Orhan Dink: Elbette biz duygusal olarak bunları söyleyebiliriz ama bunları ortaya çıkarmak, adaletin işi, polisin işi. </p>
				<p class="normal"><span class="ideitalik">– Cinayetin ilk günlerinde bir şemadan söz etmiştiniz. Çünkü Dink'in organize bir yapılanma sonucu öldürüldüğü söylenmiş ve bağlantılı kişiler bu şemada gösterilmişti. Daha sonra burada varolan bazı isimlerin Ergenekon Davası sanığı olduğunu gördük. Bu şema hakkında şimdi ne yorumu yapıyorsunuz?</span></p>
				<p class="normal"><span class="idebolditalik">Orhan Dink:</span> O şema büyük ihtimalle bir istihbarat çalışmasıydı. Telefon irtibatları üzerinden bir ilişki kuruluyordu, doğrularda vardı yanlışlarda vardı. Bizim için sonuç alacak bir şema değildi, ama bugün itibariyle baktığımızda, bu şema doğrulanmış bir şema olarak ortaya çıkıyor. </p>
				<p class="normal"><span class="ideitalik">– Ergenekon İddianamesi’nde Hrant Dink Cinayeti’nden söz edilirken size davaya müdahil olmak için ipuçları veriyor mu?</span></p>
				<p class="normal"><span class="idebolditalik">Orhan Dink:</span> Ben iddianameyi okudum. Cinayet ile ilgili çok somut bir şey bulamadım tabii. Diğer suikast hazırlığında olunan Orhan Pamuk, Osman Baydemir, Ahmet Türk olayı çok rahat konuşulabiliyor, çünkü bunlarla ilgili sonuç alınamamış. Hatta bazı sanıklar bunları aralarında konuşuyorlar. Ama ağabeyimin olayını bitirdikleri için hiç konuşmuyorlar. Yani hiç mi ajandalarında ağabeyimle ilgili bir şeyler olmaz. Bu bana şunu gösteriyor, abim öldürüldükten sonra bütün delilleri yok etme yoluna gitmişler. Savcının somut delil bulamamasını buna bağlıyorum.</p>
				<p class="normal"><span class="ideitalik">– Dink Cinayeti ile ilgili olarak hakkında inceleme yapılan polislerden birisinin yine Dink Cinayeti’ni de içeren Ergenekon soruşturmasında görev yapmış olmasını nasıl değerlendiriyorsunuz?</span></p>
				<p class="normal"><span class="idebolditalik">Levent Dink:</span> Mesela onunla ilgili bir delil bulsa kendi başını yakacağı düşüncesiyle dosyaya eklemez.,</p>
				<p class="normal"><span class="ideitalik">– Var olanlar ne olmuş olabilir?</span></p>
				<p class="normal"><span class="idebolditalik">Levent Dink:</span> Üstünü kapatır çünkü o imkâna sahip.</p>
				<p class="normal"><span class="idebolditalik">Orhan Dink:</span> Orada bizim açımızdan ilginç bir şey var. Ergenekon operasyonunu yapan ekiple, Ergenekoncular, ağabeyimin öldürülmesinde ideolojik olarak aynı yerde duruyorlar. Burada çatışıyorlar ama ağabeyime karşı aynı yerde duruyorlar. Yani Ergenekon operasyonunu yapanlarla Ergenekoncular ağabeyimin öldürülmesinin doğru olduğunu düşünüyorlar.</p>
				<p class="normal"><span class="ideitalik">– Bu sonuca nasıl varıyorsunuz?</span></p>
				<p class="normal"><span class="idebolditalik">Orhan Dink:</span> Yani elimizdeki verilerle. Ergenekon’daki bir jandarma grubu var. Polis grubu var, istihbarat grubu var, İstanbul Polisi grubu var. Bizim başımıza gelen bu olayda aynı yerde duruyorlar. Ama 2001-2006’ya baktığınızda, Ergenekon bugün ortaya çıkmış bir hadise değil. Yasemin Çongar’da okudum bunu; “Biz bu operasyonu 2006 sonunda başlatsaydık, Hrant Dink öldürülmeyecekti” diyebilecek kadar cesaretli bir istihbarat, yani ileri gelen bir istihbaratçı var. </p>
				<p class="normal"><span class="ideitalik">– Bu size neyi gösteriyor? </span></p>
				<p class="normal"><span class="idebolditalik">Orhan Dink:</span> Muhittin Zenit diyor ki, biz bilmiyorduk öldürüleceğini. İstanbul’da Agos’un önüne kadar geliyorlar, “Ya sev ya terk et, Hrant Dink nefretimizin, hedefimizdesin” diyorlar. Yani bunlar bu ülkenin alışılagelmiş olayları değil. </p>
				<p class="normal"><span class="ideitalik">– 2006’da başlatamamalarının sebebi neymiş?</span></p>
				<p class="normal"><span class="idebolditalik">Orhan Dink:</span> Valla sordum yanıt alamadım.</p>
				<p class="normal"><span class="ideitalik">– Ergenekon’un kökleri 2001 yılına kadar gittiği halde neden başlatılamadı operasyon?</span></p>
				<p class="normal"><span class="idebolditalik">Orhan Dink:</span> Sonra ortaya çıkan bilgiler şunlar, Genelkurmay Başbakanlığı’na Ergenekon ile ilgili bilgiler iki kere veriliyor, 2003 ve 2006’da. Yani neden 2007 yılı Haziran’ın da başlıyor? Kamuoyu bunu tartışıyor zaten. </p>
				<p class="normal"><span class="ideitalik">– Cinayetin aydınlatılması için şahsi çabanız da var. Hatta Osman Hayal’in cinayet günü İstanbul’da olduğunu siz ortaya çıkardınız?</span></p>
				<p class="normal"><span class="idebolditalik">Orhan Dink:</span> Biz çıkarttık meselesine şöyle bakıyoruz. Biz polisin bunun farkına varamadığını sanmıyoruz. Ağustos ve Temmuz 2006’da Yasin Hayal İstanbul’da. Eğer bir-iki tane polis memuru görevini yapsa bugün çok farklı bir yerde olurduk. </p>
				<p class="normal">Burada bir bakıyorsunuz ki, baştan sona kadar bu işle ilgili olan kendi vatandaşının canını korusa, bir de dalga geçiliyor, bir sürü insan vardı hangi birini koruyacağız diye. Gazeteler manşet atıyor, herkes biliyor Hrant Dink bilmiyor diye. </p>
				<p class="normal"><span class="idebolditalik">Levent Dink: </span>Bir kişi telefon açıp da, ya insanlık adına ya, “sana yönelik böyle bir tehdit söz konusu kendini kolla” demiyor ya. Onun için ihmal miydi, suç muydu bunu çoktan aştık zaten. </p>
				<p class="normal"><span class="idebolditalik">Orhan Dink:</span> Sonuç olarak kamuoyu Hrant Dink’e karşı hazırlanmıştı ve abim televizyona çıkarak Türklüğü aşağılamam demesine rağmen yargı onu onurlandırdı. Tabii bunlar Türkiye tarihinde zamanla anlaşılacak şeyler. </p>
				<p class="normal"><span class="ideitalik">– Ayrıca TBMM Araştırma Komisyonu’na, cinayetin işlendiği yere yakın Akbank’ın güvenlik kamerasındaki, sabah saatlerindeki kayıtların silindiğini bildirdiniz. Bunu nasıl belirlediniz?</span></p>
				<p class="normal"><span class="idebolditalik">Orhan Dink:</span> Biz Akbank’ın cinayet gününü bir gün öncesine ilişkin kamera kayıtlarının büyük bir bölümünü izledik. Ağabeymin banka hesaplarıyla ilgili olarak bankaya gitmiştik. Bankada altı ya da sekiz kamera kaydı olduğunu gördük. İki kamera kaydı ile ilgili sıkıntımız oldu. Kapıyı tam içerden gören ki biz o görüntüleri hiç göremedik. Bir de katilin kaçtığı Şafak Sokak’a bakan kamera kayıtlarının cinayet gününe ait kısmının ancak 12.45’ten sonraki bölümünü izleyebildik.</p>
				<p class="normal">Ondan önceki kayıtları sorduğumuzda ellerinde olmadığını söylediler. Tabii biz bu bölümü izleyemediğimiz için ciddi bir kaygı yarattı. Ondan sonra hard diskler alındı. Silindiği için geri dönüşümü yapılamadı ve kafamızda sürekli soru işareti olarak kaldı.</p>
				<p class="normal"><span class="ideitalik">– Dilekçenizde Emniyet tarafından silindiğini söylüyorsunuz bunu neye dayandırıyorsunuz?</span></p>
				<p class="normal"><span class="idebolditalik">Orhan Dink:</span> Yani bunlar tutanaklarda var. Hard diskleri iade ettikleri zaman ortaya çıkıyor. Biz yeniden başvurduğumuzda geri dönüşümü yapılamaz biçimde silindiği söyleniyor.</p>
				<p class="normal"><span class="ideitalik">– Bunu söyleyen kim?</span></p>
				<p class="normal"><span class="idebolditalik">Orhan Dink: </span>Polis kendisi siliyor. </p>
				<p class="normal"><span class="ideitalik">– Siz bu bilgisayarları yurtdışında analiz ettirdiniz sanırım orada ne sonuç çıktı?</span></p>
				<p class="normal"><span class="idebolditalik">Orhan Dink:</span> Evet, bunu incelettik ve daha sonra geri dönüşümü olabileceği ortaya çıktı. Ama bunun için ciddi bir meblağ gerekiyor. Yaklaşık 350 bin dolar. Mahkeme kararıyla bu geri dönüşüm kararı verilirse, silinmiş bölümler geri kazanılabilecek. Ama bu mahkeme kararıyla olmalı ve giderleri mahkeme karşılamalı.</p>
			<div class="chapter">
				<p class="calibre2">(*) Dört sayfalık “Emniyet’te Fethullahçı kadro” listesinde 4 daire başkanı, 11 daire başkan yardımcısı, 32 şube müdürü, 3 başkomiser, 3 öğretim üyesinin de bulunduğu 57 kişinin adı geçiyor ve bu kişilerle ilgili bilgiler yer alıyor. İşçi Partisi adına Avukat Nusret Senem (Ergenekon operasyonunda tutuklandı), Emniyet içinde olduğu öne sürülen “yasadışı örgütlenmenin” soruşturulmasını ve faillerinin saptanıp cezalandırılması istemiyle savcılığa başvurmuştu. Ankara Cumhuriyet Savcısı Abbas Özden, suç ihbarına dayanak oluşturan belgenin genel ve soyut iddialar içerdiği, somut bir suç isnadına yönelik olmadığı gerekçesiyle başvurunun işleme konulmamasını kararlaştırdı. Listenin hazırlanmasında ise emekli olan Emniyet Genel Müdür Yardımcısı Necati Altıntaş, Personel Dairesi Başkanı İbrahim Selvi, şube müdürleri Mevlüt Demir ve Mehmet Akdeniz’in rol oynadığı iddia edilmişti.</p>
			</div>
			<div class="chapter">
				<p class="calibre2">(*) Erhan Tuncel o tarihlerdeki ilişkisini 14. Ağır Ceza Mahkemesi’ndeki yargılamasında (02.07.2008) şöyle anlatmıştı:</p>
				<p class="calibre2"><span class="ideitalik">“Benim söylemek istediğim emniyette bana planlamanın nasıl olacağını sormuşlardı. Olay açığa çıktığında başarı aldık ilk olay açığa çıktığında başarı aldık. Trabzon’dan gelip de bir suikast düzenleyen bir insanın yakalanmış olması yüzde birdir, bir ihtimaldir, çünkü hiçbir şekilde taraflar birbirlerini tanımıyorlar, bu nedenle olay ilk duyulduğunda tarafımdan takdir aldım. Eylemin büyük bir eylem olduğu ortaya çıktı. Benim dönem dönem üçer dönem halinde görüştüğüm istihbarat elemanı vardır onları hatırlamama imkân yoktur. Hemen hemen yüze yakın görüşmemiz olmuştur. Ben sadece duyduklarımı onlara söylerim. Onlar rapor hazırlar. Ben Trabzon İstihbarat’ta çalıştığım için Trabzon İstihbaratı görevlilerine söylüyorum. Ben ayrıca dava dışı olarak da söylemek istiyorum. Eğer karşı taraftan da Türkiye’yi seviyorlarsa duyarlı olmalarını istiyorum bu kişi Ermeni olduğu için vurulmadı. Ben o izlenimi edindim.”</span></p>
			</div>
			<div class="chapter">
				<p class="calibre2">(*) Bu konu <span class="ideitalik">Milliyet </span>muhabiri Erdal Kılınç tarafından 28 Mart 2007 günü “Emniyet’in şok anı” başlığıyla haberleştirildi. Haberde Agos Gazetesi Genel Yayın Yönetmeni Hrant Dink’in öldürülmesinden sonra tutuklanan ve olayda “büyük ağabey” olarak adı geçen Erhan Tuncel’in polis muhbiri olduğunu öğrenen Adalet ve İçişleri bakanlarının büyük şaşkınlık yaşadıkları anlatıldı. Habere göre İçişleri Bakanı Abdülkadir Aksu ile Adalet Bakanı Cemil Çiçek’i şoke eden gelişme, Trabzon Emniyet Müdürlüğü İstihbarat Daire Başkanı Ramazan Akyürek’in İstanbul’da, iki bakanın yanında olduğu gün yaşandı. Tuncel sorguda “Ben polis muhbiriyim. Bundan sonra konuşacaklarımın kayda geçirilmesini kabul ediyorum” dedi.</p>
				<p class="calibre2">Bu bilgiden sonra İstanbul Emniyeti, Trabzon Emniyet Müdürü’yken Ramazan Akyürek’in muhbir yaptığı kamuoyuna yansıyan Tuncel’in “polis elemanı” olup olmadığını, varsa dosyasının İstanbul’a gönderilmesini istedi. Dosya Ankara’daki Emniyet Genel Müdürlüğü (EMG) İstihbarat Daire Başkanlığı’ndan istendi, ancak Tuncel’le ilgili bilgi ulaşmadı. Bu süreç yaşanırken, bilgi vermesi beklenen EMG İstihbarat Dairesi’nin Başkanı Ramazan Akyürek de İstanbul’daydı. İçişleri Bakanı Aksu, Tuncel’in “polis muhbiri olduğunu söylediğini” öğrenince adeta şoke oldu. Durumu öğrenen Adalet Bakanı Çiçek de büyük şaşkınlık yaşarken, duyduklarına inanmakta güçlük çeken Aksu bilgilerin doğruluğunun teyit edilmesini istedi. Bu kritik süreçte iki gün İstanbul’da kalan Akyürek, Tuncel’le ilgili bir açıklama yapmadan Ankara’ya döndü.</p>
				<p class="calibre2">(*) Fatih Altaylı’nın 28 Ocak 2007 tarihli yazısı.</p>
			</div>
			<div class="chapter">
				<p class="calibre2">(*) Hürriyet Gazetesi. 27.03.2007</p>
			</div>
			<div class="chapter">
				<p class="normal">Trabzon Emniyet Müdürü </p>
				<p class="normal">(adresi İstihbarat Daire Başkanlığı-Ankara)</p>
			</div>
			<div class="chapter">
				<p class="normal">Trabzon Emniyet müdürü </p>
				<p class="normal">(Strateji Geliştirme Müdürlüğü’nde görevli)</p>
				<p class="normal">Trabzon İstihbarat Şube Müdürü (adresi Afyon İstihbarat Şube </p>
				<p class="normal">Müdürlüğü)</p>
				<p class="normal">Trabzon istihbarat Şube Müdürü -</p>
				<p class="normal">Trabzon</p>
				<p class="normal">Em. Amiri Trabzon</p>
				<p class="normal">(Polis memuru) </p>
				<p class="normal"><span class="idebold">İstihbarat Dairesi Başkanlığı </span></p>
				<p class="normal"><span class="idebold">Ankara</span></p>
				<p class="normal">Komiser Yard. Trabzon</p>
				<p class="normal">(Polis memuru) Trabzon</p>
				<p class="normal"> </p>
				<p class="normal"> </p>
			</div>
			<div class="chapter">
				 </div>
			<div class="chapter">
				<p class="calibre2">(*) Taraf Gazetesi, 2 Nisan 2008.</p>
			</div>
			<div class="chapter">
				<p class="calibre2">(*) Suçlanan Polis Ergenekon Soruşturmasında.</p>
				<p class="calibre2"><span class="ideitalik">Milliyet</span> Gökçer Tahincioğlu. 10.08.2008</p>
				<p class="calibre2">Agos Gazetesi eski Genel Yayın Yönetmeni Hrant Dink Cinayeti’ni de aydınlatacağı iddia edilen Ergenekon soruşturması için kurulan 40 kişilik polis ekibinde, Dink Cinayeti’nde ihmalle suçlanan polislerden E.D’nin de görev aldığı ortaya çıktı.</p>
				<p class="calibre2">E:D’nin, İstanbul Cumhuriyet Başsavcılığı’nın Ergenekon soruşturması için kurulacak ekibe, kritik bazı kentlerdeki polislerin de katılması isteği üzerine soruşturmada görev aldığı anlaşıldı. Ergenekon İddianamesi’nin eklerinde yer alan belgeye göre, İstanbul Savcısı Zekeriya Öz,, soruşturma devam ederken, Emniyet Genel Müdürlüğü’ne bir yazı gönderdi. Öz, soruşturma için oluşturulan 40 kişilik özel polis ekibinde, Trabzon, Malatya, İzmir gibi kentlerde görev yapan polislerin de yer alması talebinde bulundu. Öz’ün işaret ettiği kentlerden Trabzon Rahip Santoro ve Dink cinayetleri ile gündeme gelmiş, Malatya’da Zirve Yayınevi Katliamı, İzmir’de İbrahim Çiftçi cinayeti gerçekleşmişti. Emniyet, Öz’ün talebi doğrultusunda söz konusu kentlerde, ilgili birimlerde görev yapan polisleri, Ergenekon soruşturması ekibi için görevlendirdi.</p>
				<p class="calibre2">Trabzon Emniyeti’nde görev yapan ve Ergenekon soruşturma ekibine dahil edilen istihbarat polisi E.D., Dink ailesi tarafından hakkında dava açılması istenen emniyet görevlileri arasında yer alıyordu.</p>
				<p class="calibre2">Ancak E.D., hakkında açılan idari soruşturma sonunda yargılanmasına yer olmadığına karar verildiği için yargıç önüne çıkmadı.</p>
				<p class="calibre2">Dink ailesinin avukatlarının E.D.’nin yargılanması için idari yargıda açtığı dava da sonuç vermedi. Ergenekon soruşturmasında görev yapan E.D.’nin Dink Cinayeti’nde ihmali olup olmadığı yargılama süreci konusu yapılamadı.</p>
				<p class="calibre2">(*) Yasemin Çongar, <span class="ideitalik">Taraf</span> Gazetesi. 9 Ocak 2009</p>
</div>
<div class="calibre1" id="calibre_pb_19"/></body>
</html>