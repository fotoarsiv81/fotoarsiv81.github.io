<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>SOZ_BUYUGUN.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }
</style>
</head>

<body class="calibre">
  <div class="generated-style" id="soz-buyugun">
    <p class="duz-sagdan-blok-altta-bosluk" xml:lang="tr"><span class="duz">Söz büyüğün...</span></p>

    <p class="duz-ilk-paragraf-xx" xml:lang="tr"><span class="duz">Boks efsanesi Muhammed Ali, başarılarını anlatırken “Kelebek gibi uçarım, arı gibi sokarım” derdi. Yılmaz Özdil”in yazıları da öyle... Sözcükler kelebek estetiğiyle uçuşuyor, mesaj, hedefini arı gibi sokuyor.</span></p>

    <p class="duz1" xml:lang="tr"><span class="duz">Bu nedenle Yılmaz Özdil, benim gibi düşünenler için artık sadece köşe yazarı değil, “köşe efsanesi”dir.</span></p>

    <p class="duz-son-paragraf" xml:lang="tr"><span class="duz">Hayranları, sevenleri, eleştirenleri, gücün önünde eğilip bükülmemesine, yandaşlık ve yalakalık yapmamasına kızıp, nefret edenleriyle, bir efsane o.</span></p>

    <p class="duz-son-paragraf" xml:lang="tr"><span class="duz">Efsaneleşen isimleri tanımak risklidir... Çünkü yazılarına, eserlerine bakıp, hayranlık duyduğunuz o efsane isimlerle tanıştığınızda, hayal kırıklığı yaşayabilirsiniz... Gözünüzde devleştirdiğiniz insan, hiç de umduğunuz gibi biri çıkmayabilir. Hayal kırıklığı yaşar “Keşke hiç tanımasaydım da, onu sevmeye devam etseydim” dersiniz.</span></p>

    <p class="duz-son-paragraf" xml:lang="tr"><span class="duz">Bazen de hayallerinizin ötesinde, müthiş bir insan çıkar karşınıza... İşte bana göre Yılmaz Özdil “İyi ki onu çok sevmişim” dedirten, bu müthiş insanlardan...</span></p>

    <p class="duz1" xml:lang="tr"><span class="duz">Bardaktaki su gibi dupduru...</span></p>

    <p class="duz1" xml:lang="tr"><span class="duz">Mangal yürekli...</span></p>

    <p class="duz1" xml:lang="tr"><span class="duz">Eğilip bükülmez, güce tapınmaz.</span></p>

    <p class="duz1" xml:lang="tr"><span class="duz">Tam tersine, gücün ezdiği, hakkı yenilen güçsüzlerin hakkını korumak için kullanır kalemini.</span></p>

    <p class="duz1" xml:lang="tr"><span class="duz">Yazarken kafadan atmaz.</span></p>

    <p class="duz1" xml:lang="tr"><span class="duz">Araştırır, didik didik sorgular.</span></p>

    <p class="duz1" xml:lang="tr"><span class="duz">Yemek yemeyi unutacak kadar çalışır.</span></p>

    <p class="duz1" xml:lang="tr"><span class="duz">İnanılmaz derecede yaratıcıdır...</span></p>

    <p class="duz1" xml:lang="tr"><span class="duz">Özverilidir, içten paylaşmacıdır.</span></p>

    <p class="duz1" xml:lang="tr"><span class="duz">Örnek eş, örnek babadır.</span></p>

    <p class="duz1" xml:lang="tr"><span class="duz">Durun bitmedi...</span></p>

    <p class="duz1" xml:lang="tr"><span class="duz">Yılmaz Özdil, benim için çalışma arkadaşı değil, kardeştir... Hatta “öz”den öte kardeş... Senin için ne söylesem, anlatmaya yetmez kardeş... İyi ki varsın, iyi ki seni tanımışım...</span></p>

    <p class="duz1" xml:lang="tr"><span class="duz">Ne mutlu bana.</span></p>

    <p class="duz-sagdan-blok-altta-bosluk" xml:lang="tr"><span class="duz">Uğur Dündar</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt.jpeg"/></span></p>

    <p class="duz-ilk-paragraf-x" xml:lang="tr"><span class="duz">O, hep, “sıradaki gazetecidir...”</span></p>

    <p class="duz1" xml:lang="tr"><span class="duz">Ama hiç hizaya gelmez.</span></p>

    <p class="duz1" xml:lang="tr"><span class="duz">“Şimdi sıra kimde?” diye sorulduğunda, dost düşman bütün parmaklar onu işaret eder.</span></p>

    <p class="duz1" xml:lang="tr"><span class="duz">Çünkü kafalarda “sivil tasfiye” listeleri hazırlanırken, herkes kafadan onun adını yazar.</span></p>

    <p class="duz1" xml:lang="tr"><span class="duz">İktidarın “olağan şüphelisi”dir.</span></p>

    <p class="duz1" xml:lang="tr"><span class="duz">İktidarı sevmez, iktidar da onu.</span></p>

    <p class="duz1" xml:lang="tr"><span class="duz">Okuru dışında kimse ondan haz etmez.</span></p>

    <p class="duz1" xml:lang="tr"><span class="duz">Düşmanı nefret eder.</span></p>

    <p class="duz1" xml:lang="tr"><span class="duz">Yeteneksizi ifrit olur.</span></p>

    <p class="duz1" xml:lang="tr"><span class="duz">Yeteneklisi kıskanır.</span></p>

    <p class="duz1" xml:lang="tr"><span class="duz">Dostu, kıskanmamak için gıpta eder.</span></p>

    <p class="duz1" xml:lang="tr"><span class="duz">Yılmaz Özdil, hepimizi rahatsız eden yazardır.</span></p>

    <p class="duz1" xml:lang="tr"><span class="duz">Kalemi ile, zekâsı ile, mizahı ile, cesareti ile...</span></p>

    <p class="duz1" xml:lang="tr"><span class="duz">Huzursuz eder bizi.</span></p>

    <p class="duz1" xml:lang="tr"><span class="duz">Mizah duygusunu ve zekâsını kaybetmiş, gittikçe vasatlaşan mahallenin rahatını kaçırır.</span></p>

    <p class="duz1" xml:lang="tr"><span class="duz">Yani işin aslına bakarsan, hepimiz Yılmaz’ın gizli hayranıyızdır.</span></p>

    <p class="duz1" xml:lang="tr"><span class="duz">Taklit etmeye kalksak, bir türlü beceremeyiz. Becersek, o an anlarız ki, sadece mukallitiyiz.</span></p>

    <p class="duz1" xml:lang="tr"><span class="duz">Baş edemeyiz onunla.</span></p>

    <p class="duz1" xml:lang="tr"><span class="duz">Böyle bir zekâ ile aynı mahallede yaşamaksa, zor zanaattır. Görmezden geleyim deseniz, mümkün değil görürsünüz. Her sabah</span> <span class="italik">Hürriyet</span><span class="duz">’in üçüncü sayfasını açar mutlaka okursunuz.</span></p>

    <p class="duz1" xml:lang="tr"><span class="duz">Hepimizin, herkesin yaşlandığı bu mahallede, o Benjamin Button gibi her gün daha da gençleşerek, çocuklaşarak karşımıza çıkar.</span></p>

    <p class="duz1" xml:lang="tr"><span class="duz">Nereye gitseniz, size onu sorarlar, ona selam söylerler.</span></p>

    <p class="duz1" xml:lang="tr"><span class="duz">Kurtuluş yoktur, kaçamazsınız.</span></p>

    <p class="duz1" xml:lang="tr"><span class="duz">Çaresiz her gün yeniden tanışırsınız.</span></p>

    <p class="duz1" xml:lang="tr"><span class="duz">Gıpta ile kıskançlık arasındaki o incecik çizgide cambazlık bitap düşürür sizi.</span></p>

    <p class="duz1" xml:lang="tr"><span class="duz">“Onunki Allah vergisidir, ne yapalım bize vermemiş” deyip teselli ararsınız.</span></p>

    <p class="duz1" xml:lang="tr"><span class="duz">Velhasıl bu ülkede bir tane Yılmaz Özdil vardır.</span></p>

    <p class="duz1" xml:lang="tr"><span class="duz">Allah vergisidir, Allah’ın bu ülkeye hediyesidir.</span></p>

    <p class="duz1" xml:lang="tr"><span class="duz">Kâğıdın twitteridir.</span></p>

    <p class="duz1" xml:lang="tr"><span class="duz">Kâğıttan kaplan değil, kâğıdın kaplanıdır.</span></p>

    <p class="duz1" xml:lang="tr"><span class="duz">Ona düşman olmanın manası yoktur, sizi çıldırtır.</span></p>

    <p class="duz1" xml:lang="tr"><span class="duz">Kıskanmak çare değildir, sizi çatlatır.</span></p>

    <p class="duz1" xml:lang="tr"><span class="duz">En iyisi tevekküldür...</span></p>

    <p class="duz1" xml:lang="tr"><span class="duz">Kabullenmek, onunla yaşamayı öğrenmektir.</span></p>

    <p class="duz1" xml:lang="tr"><span class="duz">“Onunki Allah vergisidir” deyip geçer, geçerken de kahkahalar atarak keyif alırsınız.</span></p>

    <p class="duz1" xml:lang="tr"><span class="duz">Yılmaz, Bekir Coşkun için, “O Türkiye’nin sabah kahvesidir” demişti.</span></p>

    <p class="duz1" xml:lang="tr"><span class="duz">Yılmaz da Türkiye’nin, zekâ küpündeki rengârenk akide şekeridir.</span></p>

    <p class="duz1" xml:lang="tr"><span class="duz">İnşallah hep sırada kalır...</span></p>

    <p class="duz1" xml:lang="tr"><span class="duz">İnşallah hiç hizaya gelmez.</span></p>

    <p class="duz-son-paragraf" xml:lang="tr"><span class="duz">Çünkü, zombi münevverlerle dolu bu mezarlıkta, hâlâ ıslık çalabilecek birkaç haşarı çocuğa ihtiyaç var.</span></p>

    <p class="duz-sagdan-blok-altta-bosluk" xml:lang="tr"><span class="duz">Ertuğrul Özkök</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt1.jpeg"/></span></p>

    <p class="duz-ilk-paragraf-x" xml:lang="tr"><span class="duz">Yaşam boyu hep gözüm arkada kaldı; dut ağacındaki salıncak, üç tekerlekli bisiklet, simit kokan sabahlar, üzerinde mısır patlatılan sobamız, babamın başımdaki eli, ilk haberimin yayımlandığı gazetenin gömleğimdeki mürekkebi...</span></p>

    <p class="duz1" xml:lang="tr"><span class="duz">Bir tek şeyde gözüm arkada kalmadı; sevgili Yılmaz Özdil’in eski köşemde yazı yazmasında.</span></p>

    <p class="duz-son-paragraf" xml:lang="tr"><span class="duz">Her sabah açıp okuduğumda, içinde kendimi bulup da, bir satır arasında geçip oturduğum, her sabah yudum yudum içtiğim yazıların kitap hali bu.</span></p>

    <p class="duz-sagdan-blok-altta-bosluk" xml:lang="tr"><span class="duz">Bekir Coşkun</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt2.jpeg"/></span></p>

    <p class="duz-ilk-paragraf-x" xml:lang="tr"><span class="duz">Sevgili Yılmaz’ın yayımlanacak kitabını okudum mu desem doğru, okumadım mı, bilemiyorum. Çünkü çıkmamış kitabı okuduğumu söyleyecek değilim. Ama tam aksini de savunabilirim. Çünkü,</span> <span class="italik">Hürriyet</span><span class="duz">’te çıkan yazılarını o kitapta topladığına göre elbet okudum. Okuduğum için de rahatlıkla üzerinde konuşabilirim...</span></p>

    <p class="duz-son-paragraf" xml:lang="tr"><span class="duz">Yazılarındaki o kıvrak zekâ, o dil ve üslup zenginliği, o delici mizah, o görünen gerçeklerin gerisindeki gerçeği su yüzüne çıkarma becerisi, o sağlam mantık, o ifade gücü bir kitapta toplanınca, ona artık kitap mı demek gerekir, yoksa “nükleer enerjinin kâğıda emdirilmiş hali” diye mi tanımlamak gerekir, tayin edemiyorum. En iyisi ben bırakayım, okuyan söylesin.</span></p>

    <p class="duz-sagdan-blok-yakin" xml:lang="tr"><span class="duz">Oktay Ekşi</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt3.jpeg"/></span></p>

    <p class="duz-ilk-paragraf-x" xml:lang="tr"><span class="duz">İnsanoğlunun yazının icadından önce çok fazla ilerleme kaydedemediğini biliyoruz. Bulabildiği şeyler ancak yaşamını sürdürmeye yetecek kadardı. Önce “ateş” bulundu! Sonra bir ok, bir yay, bir mızrak, bir balta, bir çömlek, toprağı kabartacak kadar bir saban... Binlerce yılla hesaplanan bir süreç.</span></p>

    <p class="duz-ilk-paragraf" xml:lang="tr"><span class="duz">Yazının icadı ise, bugüne göre yaklaşık 5 000 yıl öncesine dayanıyor. Bilginin saklanabilir ve aktarılabilir hale gelmesi baş döndürücü gelişmeyi de beraberinde getirdi. Bütün bu süreç içinde hayretimi en çok çeken konu, insanların “gazete” isimli ürünü icat etmek için son dört yüz yılı beklemiş olmaları.</span></p>

    <p class="duz-ilk-paragraf" xml:lang="tr"><span class="duz">Ve, bir gazeteci olarak daha da heyecan duyduğum şey, insanlık bu son dört yüzyılda baş döndürücü bir şekilde ilerlerken, gazete isimli ürünün ilk günkü fonksiyonunu hâlâ sürdürüyor olması, çok fazla değişim geçirmemesi... Gazete, içimizde bazıları ona başka anlamlar da yükleseler hâlâ enformasyon taşıma özelliğini koruyor. Rakipsiz şekilde hem de... Radyonun, televizyonun rekabetini atlattı, internet haberciliği de zaten gazetenin bir başka mecra üzerinde yayımlanması demek.</span></p>

    <p class="duz-ilk-paragraf" xml:lang="tr"><span class="duz">Herkesin bildiği bu geçmişi tekrar etmemin nedeni, gazeteleri ayakta tutan şeye dikkat çekmek: Bu hiç kuşkusuz ki öncelikle “tiryakilik” ile açıklanmalı.</span></p>

    <p class="duz1" xml:lang="tr"><span class="duz">Habere ulaşabileceğiniz birçok mecra var ama sadece bir gazetenin tiryakisi olabiliyorsunuz.</span></p>

    <p class="duz1" xml:lang="tr"><span class="duz">İşte Yılmaz Özdil gibi yazarların neden öne çıktığını gösteren bir neden!</span></p>

    <p class="duz1" xml:lang="tr"><span class="duz">Yılmaz Özdil, sonradan olma bir yazar değil, mesleğe en başından girmiş bir gazeteci.</span></p>

    <p class="duz1" xml:lang="tr"><span class="duz">Bu nedenle de yazılarında gazetenin asıl fonksiyonunu hiç göz ardı etmiyor.</span></p>

    <p class="duz-son-paragraf" xml:lang="tr"><span class="duz">Yazıları bilgiyi taşıyor, gözden kaçan ayrıntıları deşifre ediyor, bir bütün olarak baktığınızda okuduğunuz haberlerin, yaşadığınız olayların anlamını çözümlüyor.</span></p>

    <p class="duz-son-paragraf" xml:lang="tr"><span class="duz">Bunu yapabilen çok yazar var kuşkusuz. Ancak Yılmaz Özdil’i bu çerçeve içinde “özel” kılan durum, bunu yaparken aynı zamanda tiryakilik yaratacak bir üsluba sahip olması... Kimi zaman ağlatabilir. Kimi zaman güldürebilir. Kimi zaman şaşırtır. Kimi zaman herkesin dilinin ucundakini pat diye söyleyebilir. Sözü dolandırmaz ama kelimelerle oynar, Türkçenin zenginliğini kullanır, okumayı bitirdiğinizde damağınızda lezzet bırakır.</span></p>

    <p class="duz-son-paragraf" xml:lang="tr"><span class="duz">O bir gazetecidir. Müdanasız, özgür ruhlu, içinden geldiği insanlara yabancılaşmamış bir gazeteci.</span></p>

    <p class="duz1" xml:lang="tr"><span class="duz">Her gün gazetede okuduğumuz, tadını aldığımız ama zamanla unuttuğumuz o güzel yazıların şimdi bir kitapta toplanıp geleceğe de topluca kalması iyi oldu diye düşünüyorum.</span></p>

    <p class="duz-son-paragraf" xml:lang="tr"><span class="duz">Yazının ve özgür gazeteciliğin değerini bir kez daha anlayabilmemiz için!</span></p>

    <p class="duz-sagdan-blok-altta-bosluk" xml:lang="tr"><span class="duz">Mehmet Y. Yılmaz</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt4.jpeg"/></span></p>

    <p class="duz-ilk-paragraf-x" xml:lang="tr"><span class="duz">Köşe yazarlığının apayrı bir sanat dalı olduğunu Yılmaz Özdil’in yazılarını izleyenler çoktan anlamıştır. O bu sanatın önde gelen ustasıdır. Cesur, kararlı, yılmaz bir ustası... Bizleri her sabah yeniden aydınlatırken hüneriyle de hayran bırakıyor... Yılmaz gazete yazarlığına özgün bir boyut eklemiştir... Hep var olacak...</span></p>

    <p class="duz-sagdan-blok-altta-bosluk" xml:lang="tr"><span class="duz">Melih Aşık</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt5.jpeg"/></span></p>

    <p class="duz-ilk-paragraf" xml:lang="tr"><span class="duz">Bir gazeteci ne ister?</span></p>

    <p class="duz1" xml:lang="tr"><span class="duz">Yazdığı okunsun...</span></p>

    <p class="duz1" xml:lang="tr"><span class="duz">Yılmaz Özdil fazlasıyla sahip.</span></p>

    <p class="duz-ilk-paragraf" xml:lang="tr"><span class="duz">“En çok okunan yazar” listesinin de başında, “tasfiye edilecek gazeteciler” listesinin de...</span></p>

    <p class="duz-ilk-paragraf" xml:lang="tr"><span class="duz">Keskin kalemiyle iğneyi yalnız siyasetçiye değil, işadamı, gazeteci, şarkıcı, tiyatrocu, vali, kaymakam, asker, müsteşar, genel müdür, kim varsa batırır. Gün gelir “çuvaldızı” okuruna da değdirir. Başbakan da ona kızar, CHP’liler de.</span></p>

    <p class="duz-ilk-paragraf" xml:lang="tr"><span class="duz">Köşe yazılarındaki detaylar ve çarpıcı bilgilerle en fazla okurunu ciddiye aldığını anlarsınız. Kısacık cümle ile uzun uzun düşünürsünüz. Bize bizi anlatır, üzülürsünüz. Öyle örnekler verir ki, yıllardır ağzınızdan düşürmediğiniz ve sahip olduğunuzu zannettiğiniz, demokrasi, eşitlik, cumhuriyet, kanun, hukuk, adalet, siyaset, asker, savaş ve barış gibi kelimelerin nasıl içi boş olduğunu kestirmeden anlatır. Sanırsınız ki babasından kalma sihirli bir sandığı var ve kelimeleri çıkarıp çıkarıp okuruna sunuyor... Aslında, kendince Türkiye tarihini tutuyor.</span></p>

    <p class="duz-ilk-paragraf" xml:lang="tr"><span class="duz">Bugünlerin tarihi ciltler dolusu yazılarak anlatılacaktır. Ama, kestirmeden “ne olduğunu anlamak isteyenler”in ilk başvuracağı eserlerden birisi Özdil’in bu kitabı olacaktır.</span></p>

    <p class="duz-ilk-paragraf" xml:lang="tr"><span class="duz">Onu tanıyanlar en çok insan ilişkilerinde başarılı olduğunu bilir. “Çalışan”ı sever, korur. Gazetecilik mesleğine başladığı o noktayı hiç unutmaz, o günlerini övünerek anlatır. Son yıllarda gazeteciler birinci tekil şahıs üzerinden kendisini anlatır oldu ve her cümle “ben” ile başlıyor... Oysa bir gazeteci üçüncü tekil şahıs olarak anlatılmalı. Yani, onu kendisi değil başkası anlatmalı... Onu tanıyanların ortak fikri şu:</span></p>

    <p class="duz1" xml:lang="tr"><span class="duz">Babam dahil hayatımda tanıdığım en dürüst adam,</span></p>

    <p class="duz1" xml:lang="tr"><span class="duz">Beraber çalıştığı herkesle kader ortağı olan adam,</span></p>

    <p class="duz1" xml:lang="tr"><span class="duz">Kendisi için değil, çalışanı için kavga eden adam,</span></p>

    <p class="duz1" xml:lang="tr"><span class="duz">Açık sözlü adam,</span></p>

    <p class="duz1" xml:lang="tr"><span class="duz">Patronunun derdinden çok matbaa işçisinin derdiyle ilgilenen adam,</span></p>

    <p class="duz1" xml:lang="tr"><span class="duz">Herkesin iyi yaşaması için uğraşan adam,</span></p>

    <p class="duz1" xml:lang="tr"><span class="duz">Güler yüzlü adam,</span></p>

    <p class="duz1" xml:lang="tr"><span class="duz">Çalışkan, yüz güldüren, derdi kederi sevince çevirmeyi başaran adam,</span></p>

    <p class="duz1" xml:lang="tr"><span class="duz">Afrikalı gibi çalışıp, İzmirli gibi yaşayan adam.</span></p>

    <p class="duz-son-paragraf" xml:lang="tr"><span class="duz">Yani, adam gibi adam.</span></p>

    <p class="duz-sagdan-blok-altta-bosluk" xml:lang="tr"><span class="duz">Nedim Şener</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt6.jpeg"/></span></p>

    <p class="duz-ilk-paragraf-x" xml:lang="tr"><span class="duz">Yılmaz’ı telefonla her arayışımda “konu” hiç değişmez:</span></p>

    <p class="duz1" xml:lang="tr"><span class="duz">“Bugünkü yazın gene çok güzeldi, seni kutlamak istedim...”</span></p>

    <p class="duz-ilk-paragraf" xml:lang="tr"><span class="duz">Kalemi keskin, yüreği sağlam, zekâ voltajı yüksek, kara mizahı damardan bir yazar o...</span></p>

    <p class="duz-ilk-paragraf" xml:lang="tr"><span class="duz">Yıllar önce Amerikalı bir gazetecinin kitabının arkasına yazılanlar arasında, şu söylem aklımda kalmıştır: “Devam et... Sana ihtiyaç var...”</span></p>

    <p class="duz-ilk-paragraf" xml:lang="tr"><span class="duz">Evet...</span></p>

    <p class="duz-son-paragraf" xml:lang="tr"><span class="duz">“Devam et Yılmaz... Sana ihtiyaç var...”</span></p>

    <p class="duz-sagdan-blok-altta-bosluk" xml:lang="tr"><span class="duz">Güneri Cıvaoğlu</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt7.jpeg"/></span></p>

    <p class="duz-ilk-paragraf-x" xml:lang="tr"><span class="duz">Onu okur okumaz sevdim.</span></p>

    <p class="duz-son-paragraf" xml:lang="tr"><span class="duz">Tanıyınca bir daha sevdim, İzmirli olduğunu öğrenince iki kat daha sevdim. Duruşunu sevdim, yazışını sevdim, eğilip bükülmemesini sevdim... Kısacası ben Yılmaz’ı sevdim.</span></p>

    <p class="duz-son-paragraf" xml:lang="tr"><span class="duz">Diyeceksiniz ki, sen zaten herkesi seviyorsun, doğrudur. İnsanın insan olması uzun asırlar aldı. O nedenle insana karşı özel duyarlılığım vardır. Ama belki insanları severim de, tümüne aynı saygıyı duymam. Bende, kendimden yaşça küçüklere saygı duyma alışkanlığı vardır. Örneğin bir öğrencimi sahnede izlerim ve ona derin sevgimin yanında saygı da duyarım. İşte Yılmaz Özdil benim sevgi yanında, saygı da duyduğum bir yazar... Her sabah onu okumadan ve çok sık telefonla sesini duymadan, onu o günkü yazısından dolayı kutlamadan edemem... Elinizdeki kitap dümdüz, riyasız ve beyaz sayfalardan oluşuyor... “Her kitap beyaz sayfadan oluşur” diyorsanız, iyi düşünün, öyle mi?</span></p>

    <p class="duz-son-paragraf" xml:lang="tr"><span class="duz">Yılmaz... Seni seviyorum kardeşim. Yolun hep açık olsun. Kapamaya çalışsalar bile.</span></p>

    <p class="duz-sagdan-blok-altta-bosluk" xml:lang="tr"><span class="duz">Müjdat Gezen</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt8.jpeg"/></span></p>

    <p class="duz-ilk-paragraf-x" xml:lang="tr"><span class="duz">Yurtdışındayım.</span></p>

    <p class="duz-son-paragraf" xml:lang="tr"><span class="duz">Ülkemdeki tutuklamalar, aramalar, medyanın yaklaşım şekli, yapay gündem yaratan ve vatandaşın enerjisini tüketen kışkırtıcılar iyice canımı sıkmış, biraz uzaklaşıp, sözde kafa dinlemeye geldim. Telefonum çaldı. Baktım, tanımadığım numara... Açtım. Yılmaz Özdil...</span></p>

    <p class="duz-son-paragraf" xml:lang="tr"><span class="duz">Kimdir Yılmaz Özdil? Kim ve neden ona saygı duyuyorum? Düşündüm... Gözümün önüne İlhan Selçuk Ağabeyim, Uğur Mumcu, Abdi İpekçi, Çetin Emeç, Turan Dursun, Musa Anter, Doğan Öz, Bedrettin Cömert, Aziz Nesin, Muammer Aksoy, Bahriye Üçok, Metin Altıok geldi... Ülkesini seven, aydın ve savaşçı ruhlu bu büyük beyinlerin önünde saygıyla eğildim ve Yılmaz Özdil’in de aynı saygıyı hak eden isimlerden biri olduğunu gördüm. Göz göze gelmesek de, omuz omuza olduğumuzu hissettim. Üstüme çöken karamsarlık dağıldı.</span></p>

    <p class="duz-son-paragraf" xml:lang="tr"><span class="duz">Sevgili Yılmaz Özdil, gönlüne sağlık, kalemine kuvvet... Ülkem için iyi ki varsın...</span></p>

    <p class="duz-sagdan-blok-altta-bosluk" xml:lang="tr"><span class="duz">Tarık Akan</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt9.jpeg"/></span></p>

    <p class="duz-ilk-paragraf-x" xml:lang="tr"><span class="duz">Derler ki bütün Rus Edebiyatı Gogol’un paltosunun cebinden çıkmıştır.</span></p>

    <p class="duz1" xml:lang="tr"><span class="duz">Yılmaz Özdil de Aziz Nesin’in gözlük cebinden çıkmıştır. Aynı keskin bakış, muhteşem bir mizah gücü... Bazen kara, bazen mavi, bazen beyaz.</span></p>

    <p class="duz1" xml:lang="tr"><span class="duz">Mizahın her rengini kullanıp yazılarıyla hal ve gidiş tabloları koyar önümüze.</span></p>

    <p class="duz-son-paragraf" xml:lang="tr"><span class="duz">Az Çoktur’un büyük ustasının bu kitabını okurken müthiş bir zihinsel yolculuk yapacaksınız.</span></p>

    <p class="duz-sagdan-blok-altta-bosluk" xml:lang="tr"><span class="duz">Ali Poyrazoğlu</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt10.jpeg"/></span></p>

    <p class="duz-ilk-paragraf-x" xml:lang="tr"><span class="duz">Halkın adamı.</span></p>

    <p class="duz1" xml:lang="tr"><span class="duz">Yürek, mangal gibi.</span></p>

    <p class="duz1" xml:lang="tr"><span class="duz">Kalem deseniz, kadife kadar yumuşak...</span></p>

    <p class="duz1" xml:lang="tr"><span class="duz">Kılıç kadar keskin.</span></p>

    <p class="duz1" xml:lang="tr"><span class="duz">Arıyor, buluyor, düşünüyor, yaratıyor, yazıyor.</span></p>

    <p class="duz1" xml:lang="tr"><span class="duz">Umutlarının, endişelerinin, sevinçlerinin, hüzünlerinin peşinden sürüklüyor.</span></p>

    <p class="duz1" xml:lang="tr"><span class="duz">O kadar sahici...</span></p>

    <p class="duz1" xml:lang="tr"><span class="duz">O kadar gerçek.</span></p>

    <p class="duz1" xml:lang="tr"><span class="duz">Mevsimsel dönemlerin öne çıkardığı  karton kalemlerden değil...</span></p>

    <p class="duz1" xml:lang="tr"><span class="duz">Halkın içinde, halkla birlikte.</span></p>

    <p class="duz1" xml:lang="tr"><span class="duz">Kalıcı, inandırıcı.</span></p>

    <p class="duz1" xml:lang="tr"><span class="duz">Ben bu Yılmaz Özdil’in neyini yazayım...</span></p>

    <p class="duz-son-paragraf" xml:lang="tr"><span class="duz">Yılmaz Özdil yazılmaz, okunur.</span></p>

    <p class="duz-sagdan-blok-altta-bosluk" xml:lang="tr"><span class="duz">Şansal Büyüka</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt11.jpeg"/></span></p>

    <p class="duz-sagdan-blok-yakin-x" xml:lang="tr"><span class="italik">Kötülüğün zaferi için gereken tek şey, iyilerin hiçbir şey yapmamasıdır...</span></p>

    <p class="duz-sagdan-blok-altta-bosluk" xml:lang="tr"><span class="italik">Edmund Burke</span></p>

    <p class="duz-sagdan-blok-yakin" xml:lang="tr"><span class="italik">Sözsüz bir yürek, yüreksiz sözden iyidir...</span></p>

    <p class="duz-sagdan-blok-altta-bosluk" xml:lang="tr"><span class="italik">Gandhi</span></p>

    <p class="duz-sagdan-blok-yakin" xml:lang="tr"><span class="italik">Alışkanlık demirden adaleleriyle bizi kavrayıp günbegün peşinden sürükler...</span></p>

    <p class="duz-sagdan-blok-altta-bosluk" xml:lang="tr"><span class="italik">Lamartine</span></p>

    <p class="duz-sagdan-blok-yakin" xml:lang="tr"><span class="italik">Tadına bakılacak kitaplar vardır, bir lokmada yutulacak kitaplar vardır, bir de iyice çiğnenip sindirilmesi gereken kitaplar...</span></p>

    <p class="duz-sagdan-blok-altta-bosluk" xml:lang="tr"><span class="italik">Sir Francis Bacon</span></p>

    <p class="duz-son-paragraf" xml:lang="tr"><span class="duz">İyilerin zaferi için, sözünü esirgemeyen yürekli dostum, alışkanlık yapan yazılarından oluşan kitabının iyice sindirilmesi dileklerimle.</span></p>

    <p class="duz-sagdan-blok-altta-bosluk" xml:lang="tr"><span class="duz">Necil Ülgen</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt12.jpeg"/></span></p>

    <p class="duz-ilk-paragraf-x" xml:lang="tr"><span class="duz">Hepimiz değişik gazetelerden gelip</span> <span class="italik">Star</span><span class="duz">’da toplanmıştık. Yazı işleri müdürüydü. Öyle başlıklar atıyordu  ki, “Bu ne biçim adam, nereden buluyor” diyorduk.</span></p>

    <p class="duz-son-paragraf" xml:lang="tr"><span class="duz">Sonra, ilk yazılarını gazetemizin spor sayfasında okur olduk... “Bu ne biçim adam, nereden buluyor” denildi... İşte o, bugün hepinizin bildiği Yılmaz Özdil’di.</span></p>

    <p class="duz-son-paragraf" xml:lang="tr"><span class="duz">Kısa ve özlü cümleleri, anlaşılması kolay bir üslubu var ustanın... Gazetelerin fotoğraf servisinin karanlık odasında, arşivinde, dizgisinde, pikajında, montajında çalışarak yetişince, işi uzun etmeden, kestirmeden kesip atma alışkanlığını oralardan kazanmış olmalı.</span></p>

    <p class="duz-son-paragraf" xml:lang="tr"><span class="duz">Gazetecilerin dakikalarla değil saniyelerle yarıştığı yılları bilen bilir... Bilmeyene anlatması boşuna.</span></p>

    <p class="duz-son-paragraf" xml:lang="tr"><span class="duz">Yılmaz Özdil’in yazdıkları sanki hepimizin bildiği şeyler, gündelik, aylık, yıllık hatta tekrar tekrar yaşadıklarımız... Sade, iddiasız ve anlaşılır. Bir akışın sonuna üç beş kelimeyle sizi arı gibi sokup canınızı acıtır cinsten... Filmlerin hiç hesapta olmayan sürpriz sonları gibi sanki.</span></p>

    <p class="duz1" xml:lang="tr"><span class="duz">Kitaba dönüştü şimdi... Okuyup bir kenara koymayacak, bir daha bir daha okuyacaksınız.</span></p>

    <p class="duz1" xml:lang="tr"><span class="duz">“Türkiye’den karikatür manzaraları” sanki.</span></p>

    <p class="duz1" xml:lang="tr"><span class="duz">Düşünecek, üzülecek, güleceksiniz...</span></p>

    <p class="duz-son-paragraf" xml:lang="tr"><span class="duz">Ülkemizin mutlu geleceği ve toplumun iyiliği için kalem tutan ellere sağlık...</span></p>

    <p class="duz-sagdan-blok-altta-bosluk" xml:lang="tr"><span class="duz">Saygı Öztürk</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt13.jpeg"/></span></p>

    <p class="duz-ilk-paragraf-x" xml:lang="tr"><span class="duz">Açıkçası çok fazla yazar okumam, yeterli zekâya, esprili üsluba ve birikime sahip yazarları okurum. Yılmaz Özdil bunların başında yer alır.</span></p>

    <p class="duz-son-paragraf" xml:lang="tr"><span class="duz">Halkın içinden gelen ve tüm kesimlerin sorunlarını bilen, “araştırmacı” özelliği yazdığı her satırda anlaşılan, “demokrasi-özgürlük-hak-hukuk” konularını popülist amaçla kullanan çoğunluğun içinde bunları gerçekten özümsemiş bir yazardır o...</span></p>

    <p class="duz-son-paragraf" xml:lang="tr"><span class="duz">“Telgraf metni kısalığı”nda yazıya koca bir olayı veya tarihi sığdıracak yeteneğe sahiptir... Okurken ona inanır ve güvenirsiniz. Yazmış olmak için değil, içinden gelerek, duygularını bire bir aktararak yazdığını hissedersiniz.</span></p>

    <p class="duz-son-paragraf" xml:lang="tr"><span class="duz">Hayranı olan gençler onun için “Türkiye’nin en zeki yazarı... Her gün bunları nasıl düşünüp ürettiğine şaşırıyoruz. Stand-up’çıların aylarca uğraşarak yazdığı metinleri her gün yazıyor. Avrupa’da olsa milyon dolarlar kazanırdı” diyorlar. Ben de aynen onlar gibi düşünüyorum.</span></p>

    <p class="duz-son-paragraf" xml:lang="tr"><span class="duz">Zeka, espri, duygu, cesaret ve deneyim... Bence Yılmaz Özdil yazıları bunların toplamıdır. Bu kitabı okurken hem “en zor dönemlerinden birini yaşamakta olan” ülkemizin gerçeklerini en doğru ve en gerçekçi haliyle öğrenecek, hem düşünecek, hem de çok güleceksiniz.</span></p>

    <p class="duz-sagdan-blok-altta-bosluk" xml:lang="tr"><span class="duz">Ruhat Mengi</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt14.jpeg"/></span></p>

    <p class="duz-ilk-paragraf-x" xml:lang="tr"><span class="duz">Yılmaz Özdil nasıl bir yazar?</span></p>

    <p class="duz1" xml:lang="tr"><span class="duz">Bir kere esprili...</span></p>

    <p class="duz1" xml:lang="tr"><span class="duz">Ayrıca, üslubu var.</span></p>

    <p class="duz1" xml:lang="tr"><span class="duz">Omurgalı, net, direkt, lafı hiç eğip bükmeyen, kolay okunan ve kolay anlaşılan.</span></p>

    <p class="duz1" xml:lang="tr"><span class="duz">Kafası ve dili genç.</span></p>

    <p class="duz1" xml:lang="tr"><span class="duz">Yazısının kendine göre matematiği, mimarisi var.</span></p>

    <p class="duz1" xml:lang="tr"><span class="duz">Zeki; insanı baştan çıkaracak, kıskandıracak kadar zekâ dolu.</span></p>

    <p class="duz-son-paragraf" xml:lang="tr"><span class="duz">Ve, durmayan bir haberci.</span></p>

    <p class="duz-son-paragraf" xml:lang="tr"><span class="duz">Bütün bunları aşağı yukarı biliyoruz... Yılmaz Özdil’in yazarlığının asıl belkemiğini oluşturan, yazılarının bu kadar ses getirmesini sağlayan güç ise “ben neden bunu düşünmedim” hissi olmalı... Her yeni yazıyla beraber aynı düşünce... Nasıl oldu da ben akıl edemedim, nasıl bu açıdan bakabilmiş, nereden akıl etmiş...</span></p>

    <p class="duz1" xml:lang="tr"><span class="duz">Yazı işinin sihirli bir formülü var: Önce merak ettirmek, sonra şaşırtmak.</span></p>

    <p class="duz1" xml:lang="tr"><span class="duz">Ama bu, sonradan edinilen, öğrenilen, üzerinde çalışılınca gelişen bir şey değil.</span></p>

    <p class="duz1" xml:lang="tr"><span class="duz">Ne yaparsanız yapın, “o” içinizde yoksa olmuyor.</span></p>

    <p class="duz1" xml:lang="tr"><span class="duz">Ama varsa da tükenmiyor, eskimiyor, bitmiyor.</span></p>

    <p class="duz1" xml:lang="tr"><span class="duz">Yılmaz Özdil’in sırrı da bu olmalı.</span></p>

    <p class="duz1" xml:lang="tr"><span class="duz">Yazıda bitmek bilmeyen elektriğin, enerjinin, dinamizmin ve yeteneğin kaynağı...</span></p>

    <p class="duz-son-paragraf" xml:lang="tr"><span class="duz">“O” her neyse işte...</span></p>

    <p class="duz-sagdan-blok-altta-bosluk" xml:lang="tr"><span class="duz">Oray Eğin</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt15.jpeg"/></span></p>

    <p class="duz-ilk-paragraf-x" xml:lang="tr"><span class="duz">Öyle zamanlar olur ki; koca ülkenin halkı, en ağırından, komalık uykulara yatar.</span></p>

    <p class="duz-ilk-paragraf" xml:lang="tr"><span class="duz">Ülkenin “aydın” sıfatı biçilmiş, okumuş takımının bir bölümü “uyutuculuk” misyonunu büyük bir iştahla ve tabii bedeli karşılığı üstlenir... Bir diğer bölümü ise, sürekli büyüttüğü korkuların kucağında “üç maymun”u oynamayı seçer; zalimi görmez, mazlumu duymaz, ateş ve ihaneti konuşmaz.</span></p>

    <p class="duz-ilk-paragraf" xml:lang="tr"><span class="duz">Bir de şövalyeler vardır...</span></p>

    <p class="duz1" xml:lang="tr"><span class="duz">İki elin parmaklarından az.</span></p>

    <p class="duz-ilk-paragraf" xml:lang="tr"><span class="duz">Onlar, o karanlık uyku sürecini anlatanlardır...</span></p>

    <p class="duz1" xml:lang="tr"><span class="duz">Uğruna savaş verdiklerince taşlananlardır...</span></p>

    <p class="duz1" xml:lang="tr"><span class="duz">Onların binlerce sayfaya sığmayacak savaşımlarının karşılığı aslında iki sözcükle anlatılabilir:</span></p>

    <p class="duz1" xml:lang="tr"><span class="duz">Vicdan ve yurtseverlik.</span></p>

    <p class="duz-ilk-paragraf" xml:lang="tr"><span class="duz">Yılmaz Özdil şövalyedir.</span></p>

    <p class="duz-son-paragraf" xml:lang="tr"><span class="duz">Elinizdeki kitap ise, işte o karanlık uyku sürecini anlatmaktadır...</span></p>

    <p class="duz-sagdan-blok-altta-bosluk" xml:lang="tr"><span class="duz">Ümit Zileli</span></p>

    <p class="duz-ilk-paragraf-xx" xml:lang="tr"><span class="duz">E başlayalım gari.</span></p>

    <p class="duz1" xml:lang="tr"><span class="duz">Hadi bismillah...</span></p>
  </div>
</body>
</html>