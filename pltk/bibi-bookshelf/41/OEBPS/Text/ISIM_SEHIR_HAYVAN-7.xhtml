<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ISIM_SEHIR_HAYVAN-7.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }
</style>
</head>

<body class="calibre">
  <div class="generated-style" id="isim-sehir-hayvan">
    <div class="calibre2" id="calibre_pb_0"></div>

    <h1 class="foto-altta-bosluk" id="toc-anchor" xml:lang="tr"><span><img alt="239.jpg" class="generated-style1" src="../Images/239_fmt.jpeg"/></span></h1>

    <p class="bold-ortali-2-x" xml:lang="tr"><span class="duz">Teşhisim şu: İdrak yolları enfeksiyonu!</span></p>

    <p class="duz-ilk-paragraf-xx" xml:lang="tr"><span class="yazar-ismi1">Eczane</span></p>

    <p class="duz-son-paragraf" xml:lang="tr"><span class="duz">Size bi reçete yazayım...</span></p>

    <p class="duz-son-paragraf" xml:lang="tr"><span class="duz">10 kuruşa satılan ilacı 3 kuruşa alacağız ama bunun karşılığında, 10 eczanenin 3’ü kapanacak, hangisini tercih edersiniz?</span></p>

    <p class="duz-son-paragraf" xml:lang="tr"><span class="duz">Eczaneler kapanır.</span></p>

    <p class="duz-son-paragraf" xml:lang="tr"><span class="duz">Çünkü, bırakın yıllardır mahallenizde “en faydalı komşu” bildiğiniz eczacının iflas etmesini, 3 kuruşluk şahsi menfaat için babasını bile satan bir toplum haline getirildik.</span></p>

    <p class="duz1" xml:lang="tr"><span class="duz">Hiç çevirme suratını...</span></p>

    <p class="duz1" xml:lang="tr"><span class="duz">Sana soruyorum:</span></p>

    <p class="duz-son-paragraf" xml:lang="tr"><span class="duz">Dünyanın en pahalı benzinini, dünyanın en pahalı elektriğini, dünyanın en pahalı doğalgazını kullanan, dünyanın en yüksek vergisini ödeyen ülke... Nasıl olur da, Avrupa’nın en ucuz ilacını kullanır? Hiç merak etmiyor musun kardeşim, nereden gelir bu değirmenin suyu?</span></p>

    <p class="duz-son-paragraf" xml:lang="tr"><span class="duz">Avrupa’da 5 ülke seçiyorlar, o 5 ülkenin ilaç fiyatlarından yola çıkarak, bizim ilaçların fiyatını belirliyorlar. Ancak, ne sihirdir ne keramet, işte burada maharet...</span></p>

    <p class="duz-son-paragraf" xml:lang="tr"><span class="duz">Mesela, kalp ilacı... Bakıyor, en ucuz Portekiz’de, Portekiz’in fiyatını seçiyor. Romatizma ilacı, bakıyor, en ucuz Yunanistan’da, Yunanistan’ın fiyatını seçiyor. O romatizma ilacı, İspanya’da daha pahalıymış, ilgilenmiyor, işine neresi gelirse, orayı seçiyor.</span></p>

    <p class="duz-son-paragraf" xml:lang="tr"><span class="duz">Mesela, aspirin... Bakıyor, en ucuz Fransa’da, şak, Fransa’nın fiyatını seçiyor. Halbuki, Fransa eczacısını kolluyor, sübvanse ediyor, ciro düştüğünde Fransız eczacısı çökmüyor. Vatandaşının sağlığını düşünen Fransa, eczacısının da “vatandaş” olduğunu unutmuyor.</span></p>

    <p class="duz1" xml:lang="tr"><span class="duz">Üstelik...</span></p>

    <p class="duz-son-paragraf" xml:lang="tr"><span class="duz">Zurnanın asıl zırt dediği yer.</span></p>

    <p class="duz1" xml:lang="tr"><span class="duz">Dün yaşanan bir vaka...</span></p>

    <p class="duz-son-paragraf" xml:lang="tr"><span class="duz">Tansiyon hastasına ilaç yazmış doktor... Hasta, en yüksek risk grubunda, ilacın dozu en yüksek doz, raporunda yazıyor. Hasta eczaneye geliyor, sistemi açıyor eczacı, bakıyor, o ilacı alırsa hasta, 61 lira fark ödemek zorunda... Ödeyemiyor. Tekrar sistemi açıyor eczacı, en ucuz eşdeğerini tıklıyor. En ucuzu alırsa hasta, hiç fark ödemeyecek ama o en ucuz ilaç, en düşük doz... Yani, hiç fark ödemeyecek ama büyük ihtimalle yakında ölecek.</span></p>

    <p class="duz1" xml:lang="tr"><span class="duz">Ekmek var, 400 gram...</span></p>

    <p class="duz1" xml:lang="tr"><span class="duz">Ekmek var, 100 gram...</span></p>

    <p class="duz1" xml:lang="tr"><span class="duz">İkisi de ekmek mi?</span></p>

    <p class="duz1" xml:lang="tr"><span class="duz">Ekmek.</span></p>

    <p class="duz-son-paragraf" xml:lang="tr"><span class="duz">Doy da göreyim!</span></p>

    <p class="duz-son-paragraf" xml:lang="tr"><span class="duz">Sen, ilaç fiyatları ucuzladığı için eczacının isyan ettiğini sanıyorsun ama o eczacı, aslında senin için kavga veriyor, senin için çırpınıyor. Mecbur kalırsa, gözlük satacak, vitamin satacak, bi şekilde hayatını devam ettirecek elbet... Sana şimdiden Allah rahmet eylesin.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt142.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Doktor</span></p>

    <p class="duz1" xml:lang="tr"><span class="duz">Kız verirken...</span></p>

    <p class="duz1" xml:lang="tr"><span class="duz">Kocaya varırken...</span></p>

    <p class="duz1" xml:lang="tr"><span class="duz">Otomobil alırken...</span></p>

    <p class="duz-son-paragraf" xml:lang="tr"><span class="duz">“Doktor Civanım.”</span></p>

    <p class="duz1" xml:lang="tr"><span class="duz">Muayene ücretine gelince...</span></p>

    <p class="duz1" xml:lang="tr"><span class="duz">“Hepsi şerefsiz!</span></p>

    <p class="duz-son-paragraf" xml:lang="tr"><span class="duz">(Harala gürele yüzünden yazmaya fırsat bulamadık, şu Tam Gün Yasası’nı... Hazır, yeni bir darbe planı çıkmadan, fırsat bu fırsat, aradan çıkarıvereyim bari.)</span></p>

    <p class="duz1" xml:lang="tr"><span class="duz">Deniyor ki:</span></p>

    <p class="duz-son-paragraf" xml:lang="tr"><span class="duz">“Başbakan kadar maaş alacaklar.”</span></p>

    <p class="duz1" xml:lang="tr"><span class="duz">Safrakesesi ameliyatı yapabilir mi Başbakan?</span></p>

    <p class="duz1" xml:lang="tr"><span class="duz">Böbrek nakli?</span></p>

    <p class="duz1" xml:lang="tr"><span class="duz">Pansuman bile yapamaz...</span></p>

    <p class="duz-son-paragraf" xml:lang="tr"><span class="duz">Ama, çok sıradan bademcik ameliyatını yapabilen bir hekim, gayet güzel başbakanlık yapabilir. Refik Saydam mesela, hekimdi.</span></p>

    <p class="duz-son-paragraf" xml:lang="tr"><span class="duz">O halde, hekimlerin maaşını siyasilerin maaşıyla niye kıyaslayalım ki?</span></p>

    <p class="duz-son-paragraf" xml:lang="tr"><span class="duz">Komada geliyorsun, bacağını kesiyor, damar çıkarıp, kalbine bağlıyor, gebermekten kurtuluyorsun. Sonra “Çok para aldı” diyorsun. Kaç para ki senin hayat? O kadar etmez mi?</span></p>

    <p class="duz-son-paragraf" xml:lang="tr"><span class="duz">Gece yarısı ateşi 40’a vuran evladını Azrail’in elinden almanın, hızara kaptırdığın parmağını yerine dikmenin, görmeyen gözünü gördürmenin, kanserini erken yakalamanın fiyatı nedir?</span></p>

    <p class="duz-son-paragraf" xml:lang="tr"><span class="duz">12 sene üniversite okuyor. Boru değil. 18 yaşında girdi, geldi 30’una, hâlâ kafa patlatıyor. İki kapılı handa, yolun yarısı eder... Lütfedip, müsaade edelim de, biraz para kazansın bu ülkede.</span></p>

    <p class="duz-son-paragraf" xml:lang="tr"><span class="duz">Karaktersiz hekim yok mu? Var elbette... Ne kadar karaktersiz gazeteci, ne kadar karaktersiz avukat, ne kadar karaktersiz esnaf varsa, o kadar karaktersiz hekim var... Ama, Rabbim herkese “Cleveland” demiyor... Parası olmayana bakan vicdanlı hekim de var bu ülkede.</span></p>

    <p class="duz-son-paragraf" xml:lang="tr"><span class="duz">Tahmininizden çok.</span></p>

    <p class="duz-son-paragraf" xml:lang="tr"><span class="duz">Üstelik, silah zoruyla ameliyata alınan hastayı hiç duymadım ben... Yeşil kartlı bile olsan, seçme şansın var. Paragöze gitme, öbürüne git.</span></p>

    <p class="duz1" xml:lang="tr"><span class="duz">Diyeceksiniz ki:</span></p>

    <p class="duz1" xml:lang="tr"><span class="duz">“Kuyruk oluyor, yeterli hastane yok...”</span></p>

    <p class="duz1" xml:lang="tr"><span class="duz">Binayı da mı o yapsın?</span></p>

    <p class="duz-son-paragraf" xml:lang="tr"><span class="duz">Müteahhit midir hekim?</span></p>

    <p class="duz1" xml:lang="tr"><span class="duz">Peki nedir?</span></p>

    <p class="duz1" xml:lang="tr"><span class="duz">Aslanı kediye...</span></p>

    <p class="duz-son-paragraf" xml:lang="tr"><span class="duz">Eğitimliyi cahile kırdırma projesidir bu.</span></p>

    <p class="duz-son-paragraf" xml:lang="tr"><span class="duz">Hakkını alamayanlar kendisinden hesap sormasın diye, “Bak şunlar senden fazla alıyor” diye hedef göstermektir... “Sen az kazandığına itiraz etme, onunkini de indirelim” demektir... Refahı paylaştıracağına, yoksulluğu paylaşmayı doğruymuş gibi göstermektir.</span></p>

    <p class="duz1" xml:lang="tr"><span class="duz">Kendi suçunu örtbas etmek için, suçlu yaratma projesidir...</span></p>

    <p class="duz1" xml:lang="tr"><span class="duz">Hekimlerin durup dururken başına gelen budur.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt143.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">İlaç</span></p>

    <p class="duz1" xml:lang="tr"><span class="duz">Borç, 350 milyar dolar.</span></p>

    <p class="duz-son-paragraf" xml:lang="tr"><span class="duz">Cari açık, 50 milyar dolar.</span></p>

    <p class="duz-son-paragraf" xml:lang="tr"><span class="duz">Ve hükümet, devleti bu hale getirenlerin kim olduğunu buldu...</span></p>

    <p class="duz1" xml:lang="tr"><span class="duz">Kemik erimesi olan vatandaşlar.</span></p>

    <p class="duz-son-paragraf" xml:lang="tr"><span class="duz">Ülseri olan vatandaşlar.</span></p>

    <p class="duz-son-paragraf" xml:lang="tr"><span class="duz">Evet, bütün suç onlarınmış.</span></p>

    <p class="duz-son-paragraf" xml:lang="tr"><span class="duz">Ekonomiyi rayına oturtabilmek için, kemik erimesi olan vatandaşların ilacını kestiler. Maliye Bakanlığı’nın tebliğine göre, öyle her “Kemiğim eriyor” diyen ilaç alamayacak artık...</span></p>

    <p class="duz1" xml:lang="tr"><span class="duz">Ne zaman alacak?</span></p>

    <p class="duz1" xml:lang="tr"><span class="duz">Kemikleri kırıldığı zaman...</span></p>

    <p class="duz1" xml:lang="tr"><span class="duz">“Belgelendirmesi” gerekiyor.</span></p>

    <p class="duz1" xml:lang="tr"><span class="duz">Getir kırığı, al ilacı kardeşim...</span></p>

    <p class="duz1" xml:lang="tr"><span class="duz">Kırık yoksa, ilaç da yok.</span></p>

    <p class="duz1" xml:lang="tr"><span class="duz">Hükümete mi sordun, kemiğini eritirken?</span></p>

    <p class="duz-son-paragraf" xml:lang="tr"><span class="duz">Ekonominin dengelerini altüst ettiği saptanan diğer grup da, ülseri ve gastriti olan vatandaşlar... Onlara da, yok artık ilaç milaç... Hortumları kesildi! Ne yapmaları lazım illa ilaç almak istiyorlarsa? Hortum sokturmaları... Ucunda kamera olan hortumu midelerine sokturup, delik olup olmadığını kanıtlamaları gerekiyor.</span></p>

    <p class="duz1" xml:lang="tr"><span class="duz">Dedim ya, “belge şart...”</span></p>

    <p class="duz1" xml:lang="tr"><span class="duz">Del mideyi, al ilacı.</span></p>

    <p class="duz-son-paragraf" xml:lang="tr"><span class="duz">Delik yoksa, ilaç da yok.</span></p>

    <p class="duz1" xml:lang="tr"><span class="duz">İspiyonlamış gibi olmayayım ama...</span></p>

    <p class="duz1" xml:lang="tr"><span class="duz">Bana sorarsanız, “kendi keyfi için” devleti batıran “şımarık” bir grup vatandaş daha var.</span></p>

    <p class="duz1" xml:lang="tr"><span class="duz">Kalp hastaları...</span></p>

    <p class="duz1" xml:lang="tr"><span class="duz">Onların da ilacının kesilmesi lazım mutlaka.</span></p>

    <p class="duz1" xml:lang="tr"><span class="duz">Veriyorsun ilacı, yaşıyorlar...</span></p>

    <p class="duz1" xml:lang="tr"><span class="duz">Kes ilacı, tam tasarruf.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt144.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Profesör doktorna</span></p>

    <p class="duz-son-paragraf" xml:lang="tr"><span class="duz">Kalçası kırılan hastalara taktığı platinleri, tornacıda yaptırmış profesör.</span></p>

    <p class="duz1" xml:lang="tr"><span class="duz">Buna şükür aslında...</span></p>

    <p class="duz-son-paragraf" xml:lang="tr"><span class="duz">Marangoza da yaptırabilirdi.</span></p>

    <p class="duz1" xml:lang="tr"><span class="duz">Bilirim çünkü bu arkadaşı...</span></p>

    <p class="duz1" xml:lang="tr"><span class="duz">Ege Üniversitesi’ndeydi.</span></p>

    <p class="duz1" xml:lang="tr"><span class="duz">Doçentti.</span></p>

    <p class="duz-son-paragraf" xml:lang="tr"><span class="duz">Muayenehanesi Alsancak’taydı. Namuslu hekimlerden ihbar yağıyordu, torna mevzuu yoktu ama fatura dümeni yapıldığı iddia ediliyordu. Ensesine binmeye hazırlanıyorduk ki, araziye uydu, taşındı İzmir’den... Hatta, beraber iş tuttuğu tıbbi malzeme deposunun sahibi kadın da huylandı, Almanya’ya kaçtı. Ayyuka çıkmıştı. Maalesef, değerli yetkililerimizden kılını bile kıpırtadan olmadı...</span></p>

    <p class="duz1" xml:lang="tr"><span class="duz">Netice?</span></p>

    <p class="duz1" xml:lang="tr"><span class="duz">Meğer, profesör olmuş bizimki.</span></p>

    <p class="duz-son-paragraf" xml:lang="tr"><span class="duz">Konya’ya gitmiş.</span></p>

    <p class="duz-son-paragraf" xml:lang="tr"><span class="duz">(Allah’tan sanayi sitesi olan bi şehre gitmiş... Dedim ya, tornacı bulamasa, kayın’dan da kestirebilirdi! Çam biraz yumuşak düşer kalçaya, daha ziyade menisküse tavsiye edebilirim.)</span></p>

    <p class="duz1" xml:lang="tr"><span class="duz">Gülmeyin.</span></p>

    <p class="duz1" xml:lang="tr"><span class="duz">Olacağı budur.</span></p>

    <p class="duz1" xml:lang="tr"><span class="duz">Niye derseniz...</span></p>

    <p class="duz-son-paragraf" xml:lang="tr"><span class="duz">Bakın, sanayi sitesi dedim, hekim olmayanların da anlayacağı dille anlatmaya gayret edeyim.</span></p>

    <p class="duz-son-paragraf" xml:lang="tr"><span class="duz">Eskiden kaportayı dağıtıyordun, yedek parça lazım, gidiyordun devlet hastanesine, hekim açıyordu bagajı, en güzelinden Mercedes yedek parçasını takıyordu kalçana... Sen de, nüfus kâğıdı modelin kaç olursa olsun, gıcır gıcır kaportayla dönüyordun pistlere, gazlıyordun.</span></p>

    <p class="duz-son-paragraf" xml:lang="tr"><span class="duz">Çünkü, yedek parçanın fiyatı ne olursa olsun, yeter ki kaliteli olsun, tıkır tıkır ödüyordu devletimiz.</span></p>

    <p class="duz-son-paragraf" xml:lang="tr"><span class="duz">3-5 sene önce... Sağlıkta reform yapan hükümetimiz, “Hastaneler bundan böyle ihaleyle yedek parça alacak, ben bi tavan fiyat veririm, mesela 10 lira, bunun altında fiyatla kim getirirse, ihaleyi o kazanır” dedi... Böylece, yedek parçayı 10 liradan getirenler ihaleyi kaybetti, yedek parçayı 8 liradan getirip “Bu da aynı işi görür” diyenler, ihaleyi kazandı.</span></p>

    <p class="duz-son-paragraf" xml:lang="tr"><span class="duz">Kazanınca ne oldu? Kaportayı dağıtıp hastaneye gittiğinde, Mercedes yedek parçası yerine, Lada yedek parçası takmaya başladılar kalçana... E baktılar Lada’yla da gidiyor... Bu sefer, Çin’den Hindistan’dan adını sanını bilmediğimiz yedek parçaları getirmeye başladılar. Rakamlar öylesine düştü ki, Lada getirenler bile ihaleyi kazanamaz hale geldi.</span></p>

    <p class="duz1" xml:lang="tr"><span class="duz">Ve, tabii Konya’daki gibi, paraya doymayan profesör kılıklı arkadaşlar devreye girdi...</span></p>

    <p class="duz-son-paragraf" xml:lang="tr"><span class="duz">“Cheng Yaouv yapar da, Yaşar Usta yapamaz mı yauv?” deyip, doooğru tornacıya...</span></p>

    <p class="duz-son-paragraf" xml:lang="tr"><span class="duz">İşin ekstra matrak tarafı, profesör ve tayfası içerde, tornacı dışarda... İfadesini alıp, serbest bıraktılar, morali bozuk, dükkânı açmadı dün... Oğluna sordurdum, çırağıdır aynı zamanda, “Örnek parça getirdiler, aynısını yapabilir misin dediler, biz de yaptık abi, ne bilelim biz” dedi.</span></p>

    <p class="duz1" xml:lang="tr"><span class="duz">Dolayısıyla, iki önerim var...</span></p>

    <p class="duz1" xml:lang="tr"><span class="duz">Profesör meslekten atılsın.</span></p>

    <p class="duz-son-paragraf" xml:lang="tr"><span class="duz">Ortopedide çığır açan Yaşar Usta ise, Nobel’e aday gösterilsin.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt145.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Otopsi</span></p>

    <p class="duz1" xml:lang="tr"><span class="duz">“Seks kölesi”ni biliyordum da...</span></p>

    <p class="duz-son-paragraf" xml:lang="tr"><span class="duz">“Seks kenesi”ni ilk kez duydum.</span></p>

    <p class="duz-son-paragraf" xml:lang="tr"><span class="duz">Karabük’te kene ısırması sonucu hayatını kaybeden 75 yaşındaki talihsiz kadının cenaze namazını kıldıran imam açıkladı: “Fuhuştan oluyor...”</span></p>

    <p class="duz-son-paragraf" xml:lang="tr"><span class="duz">Fuhuş artınca bu tür şeyler olurmuş.</span></p>

    <p class="duz-son-paragraf" xml:lang="tr"><span class="duz">Geçenlerde de, Türkiye Büyük Millet Meclisi’nde bir dergi dağıtıldı... İmam Hatip Liseleri Mezunları Derneği’nin dergisi... Orada da yaz aylarında plajlarımızda sık sık görülen boğulma vakalarına bilimsel açıklama getirilmişti: “Herhangi bir kişi, denizde boğulmak üzereyken, samimi şekilde dua ederse, kurtulur.”</span></p>

    <p class="duz1" xml:lang="tr"><span class="duz">Kanıt?</span></p>

    <p class="duz-son-paragraf" xml:lang="tr"><span class="duz">Titanik...</span></p>

    <p class="duz-son-paragraf" xml:lang="tr"><span class="duz">Dergiye göre, “Titanik’ten kurtulanlar bu şekilde kurtuldu.”</span></p>

    <p class="duz1" xml:lang="tr"><span class="duz">İstanbul’da Tıp Festivali başladı.</span></p>

    <p class="duz1" xml:lang="tr"><span class="duz">Camide.</span></p>

    <p class="duz-son-paragraf" xml:lang="tr"><span class="duz">Büyükşehir Belediye Başkanı –ki muhallebici mimardır– “şifa olsun” diyerek, “mesir macunu” dağıttı.</span></p>

    <p class="duz1" xml:lang="tr"><span class="duz">Netice itibariyle...</span></p>

    <p class="duz1" xml:lang="tr"><span class="duz">Gerek yok otopsiye.</span></p>

    <p class="duz1" xml:lang="tr"><span class="duz">– Rahmetli TC’yi nasıl bilirdiniz?</span></p>

    <p class="duz1" xml:lang="tr"><span class="duz">– İyi bilirdik.</span></p>

    <p class="duz1" xml:lang="tr"><span class="duz">– Hakkınızı helal edin.</span></p>

    <p class="duz1" xml:lang="tr"><span class="duz">– Helal olsun.</span></p>

    <p class="duz-son-paragraf" xml:lang="tr"><span class="duz">– Gömün.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt146.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Mehmet Öz</span></p>

    <p class="duz1" xml:lang="tr"><span class="duz">Mübarek diyet ayları geldi...</span></p>

    <p class="duz1" xml:lang="tr"><span class="duz">Havada peeling kokusu var.</span></p>

    <p class="duz1" xml:lang="tr"><span class="duz">Hanımlarda bir tatlı telaş.</span></p>

    <p class="duz1" xml:lang="tr"><span class="duz">Keyifle soyuluyorlar...</span></p>

    <p class="duz-son-paragraf" xml:lang="tr"><span class="duz">Hem ciltten... Hem cepten.</span></p>

    <p class="duz1" xml:lang="tr"><span class="duz">Halbuki, ne güzel mevsimdi eskiden...</span></p>

    <p class="duz1" xml:lang="tr"><span class="duz">Kiraz çıkardı.</span></p>

    <p class="duz1" xml:lang="tr"><span class="duz">Karpuz çıkardı.</span></p>

    <p class="duz1" xml:lang="tr"><span class="duz">Ya şimdi?</span></p>

    <p class="duz-son-paragraf" xml:lang="tr"><span class="duz">Mehmet Öz çıkıyor!</span></p>

    <p class="duz1" xml:lang="tr"><span class="duz">Profesör Öz’den anlıyoruz artık, yazın geldiğini...</span></p>

    <p class="duz1" xml:lang="tr"><span class="duz">Her yaz başı geliyor, elinde tuğla gibi kitap.</span></p>

    <p class="duz1" xml:lang="tr"><span class="duz">Gelsin tabii.</span></p>

    <p class="duz1" xml:lang="tr"><span class="duz">Memleketidir.</span></p>

    <p class="duz-son-paragraf" xml:lang="tr"><span class="duz">Ama ne zaman gelse Amerika’dan, bizim evin huzuru kaçıyor birader.</span></p>

    <p class="duz1" xml:lang="tr"><span class="duz">Geçen akşam gittim eve, mesela...</span></p>

    <p class="duz1" xml:lang="tr"><span class="duz">Değerli eşim, kapıda bekliyor.</span></p>

    <p class="duz1" xml:lang="tr"><span class="duz">Elinde mezura...</span></p>

    <p class="duz1" xml:lang="tr"><span class="duz">– Bu ne?</span></p>

    <p class="duz1" xml:lang="tr"><span class="duz">– Belini ölçeceğim...</span></p>

    <p class="duz1" xml:lang="tr"><span class="duz">– Niye?</span></p>

    <p class="duz1" xml:lang="tr"><span class="duz">– Mehmet Öz söyledi.</span></p>

    <p class="duz1" xml:lang="tr"><span class="duz">– İllallah be kardeşim, gene ne dedi?</span></p>

    <p class="duz1" xml:lang="tr"><span class="duz">– Çok konuşma, dur şöyle!</span></p>

    <p class="duz1" xml:lang="tr"><span class="duz">Durduk mecburen...</span></p>

    <p class="duz1" xml:lang="tr"><span class="duz">Eşim de terzi gibi belimi ölçtü.</span></p>

    <p class="duz1" xml:lang="tr"><span class="duz">Zannedersin pantolon diktireceğiz...</span></p>

    <p class="duz1" xml:lang="tr"><span class="duz">Meğer, bu seneki yeni kitabın bombası buymuş... Belinin çevresini ölçüyorsun, belinin çevresi, boyunun yarısından az edecek... Eğer belinin çevresi, boyunun yarısından fazlaysa, kalpten ölüyorsun... Benim anladığım bu.</span></p>

    <p class="duz1" xml:lang="tr"><span class="duz">Ölçtük.</span></p>

    <p class="duz1" xml:lang="tr"><span class="duz">Belim, boyumdan uzun çıktı.</span></p>

    <p class="duz1" xml:lang="tr"><span class="duz">E tabii, hır çıktı.</span></p>

    <p class="duz1" xml:lang="tr"><span class="duz">O yasak, bu yasak.</span></p>

    <p class="duz1" xml:lang="tr"><span class="duz">Onu yeme, bunu yeme.</span></p>

    <p class="duz-son-paragraf" xml:lang="tr"><span class="duz">Çünkü, Mehmet Öz’ün hesabına göre, bugüne kadar yaşıyor olmam, doğanın mucizesi!</span></p>

    <p class="duz1" xml:lang="tr"><span class="duz">Geçen sene de yaşamıştık, aynı krizi.</span></p>

    <p class="duz1" xml:lang="tr"><span class="duz">Geldi...</span></p>

    <p class="duz1" xml:lang="tr"><span class="duz">Bir elinde kitap, bir elinde fındık.</span></p>

    <p class="duz1" xml:lang="tr"><span class="duz">Bunu oku, bunu ye.</span></p>

    <p class="duz1" xml:lang="tr"><span class="duz">İtiraf edeyim, okumadım...</span></p>

    <p class="duz1" xml:lang="tr"><span class="duz">Ama yedim.</span></p>

    <p class="duz1" xml:lang="tr"><span class="duz">Hem de, ne yemek...</span></p>

    <p class="duz1" xml:lang="tr"><span class="duz">Ayıptır söylemesi, ben fındığı kuru kuruya yiyemem, prensip olarak...</span></p>

    <p class="duz1" xml:lang="tr"><span class="duz">Rakıyla fındık, viskiyle fındık, birayla fındık...</span></p>

    <p class="duz1" xml:lang="tr"><span class="duz">Zayıflamak için fındık yedik, 20 kilo aldık!</span></p>

    <p class="duz1" xml:lang="tr"><span class="duz">Eşim isyan...</span></p>

    <p class="duz1" xml:lang="tr"><span class="duz">– 2-3 tane yiyeceksin, 2-3 kilo değil!</span></p>

    <p class="duz1" xml:lang="tr"><span class="duz">– Ben anlamam.</span></p>

    <p class="duz1" xml:lang="tr"><span class="duz">– Nasıl anlamazsın?</span></p>

    <p class="duz1" xml:lang="tr"><span class="duz">– Ye dedi, yedim.</span></p>

    <p class="duz1" xml:lang="tr"><span class="duz">– Yarın doooğru doktora gidiyoruz...</span></p>

    <p class="duz1" xml:lang="tr"><span class="duz">– Mehmet Öz’ün gelişini bekleseydik...</span></p>

    <p class="duz1" xml:lang="tr"><span class="duz">– Cıvıtma, yarın gidiyoruz!</span></p>

    <p class="duz1" xml:lang="tr"><span class="duz">Sert erkek olduğumuz için, bizim evde emirleri hanım verir, gördüğünüz gibi...</span></p>

    <p class="duz1" xml:lang="tr"><span class="duz">Gittik, tıpış tıpış...</span></p>

    <p class="duz1" xml:lang="tr"><span class="duz">Cihaza mihaza girdik...</span></p>

    <p class="duz1" xml:lang="tr"><span class="duz">Damarlar olmuş, kablo!</span></p>

    <p class="duz1" xml:lang="tr"><span class="duz">Allah sizi inandırsın, 220 volt elektrik geçer ama kan geçer mi, orası şüpheli.</span></p>

    <p class="duz1" xml:lang="tr"><span class="duz">Kolesterol desen...</span></p>

    <p class="duz1" xml:lang="tr"><span class="duz">Çift sarılı yumurta bile, benim kolesterolün yanında “light” kalıyor.</span></p>

    <p class="duz1" xml:lang="tr"><span class="duz">Netice?</span></p>

    <p class="duz1" xml:lang="tr"><span class="duz">O yasak, bu yasak.</span></p>

    <p class="duz1" xml:lang="tr"><span class="duz">Fındığa dokunmam bile yasak!</span></p>

    <p class="duz1" xml:lang="tr"><span class="duz">Fındık dediğin de öyle ha deyince, bırakılmıyor ki...</span></p>

    <p class="duz1" xml:lang="tr"><span class="duz">Bağımlılık yapıyor.</span></p>

    <p class="duz1" xml:lang="tr"><span class="duz">Neyse...</span></p>

    <p class="duz1" xml:lang="tr"><span class="duz">“Ağız tadıyla” ölmemize izin verilmediği için bir senedir “ot”luyorduk...</span></p>

    <p class="duz1" xml:lang="tr"><span class="duz">Tam geviş getirmeyi öğrenmiştik ki...</span></p>

    <p class="duz-son-paragraf" xml:lang="tr"><span class="duz">Başımıza “mezura” çıktı.</span></p>

    <p class="duz1" xml:lang="tr"><span class="duz">Bugünlerde, her akşam aynı terane.</span></p>

    <p class="duz1" xml:lang="tr"><span class="duz">Annesi talimat vermiş, sevgili kızım, düzenli olarak belimi ölçüyor, halime kıkırdayarak.</span></p>

    <p class="duz-son-paragraf" xml:lang="tr"><span class="duz">Tek iyi tarafı var... Her şey yasak. Göbeğini içine çekebiliyorsun ölçerken... O serbest.</span></p>

    <p class="duz-son-paragraf" xml:lang="tr"><span class="duz">Şimdiden kara kara düşünüyorum, gelecek yazı... Ve dua ediyorum, “Allahım lütfen, Mehmet Öz seneye Türkiye’ye gelmesin, tatile Japonya’ya falan gitsin...”</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt147.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Mehmet Öz’ü kınıyorum</span></p>

    <p class="duz1" xml:lang="tr"><span class="duz">Havalar ısındı.</span></p>

    <p class="duz1" xml:lang="tr"><span class="duz">Mehmet Öz geldi gene.</span></p>

    <p class="duz1" xml:lang="tr"><span class="duz">Gençlik iksiri getirmiş bu sefer.</span></p>

    <p class="duz1" xml:lang="tr"><span class="duz">Yeşil, iğrenç bi sıvı.</span></p>

    <p class="duz-son-paragraf" xml:lang="tr"><span class="duz">Kereviz, kabak, salatalık, maydanoz, zencefil kökü, limon falan galiba... Sıkıp, içiyorsun.</span></p>

    <p class="duz-son-paragraf" xml:lang="tr"><span class="duz">Birincisi, kabak güzel bi şey olsaydı, kabak demezlerdi... İkincisi, madem kerevizle maydanozu karıştırıp suyunu içecektik, o kadar fındığı niye yedirdin?</span></p>

    <p class="duz1" xml:lang="tr"><span class="duz">Üstelik...</span></p>

    <p class="duz-son-paragraf" xml:lang="tr"><span class="duz">Milletçe bunalıma girdik, yeşil halıya bile basmıyoruz, kene çıkar diye... Çiğköftenin yanındaki marula bile şüpheyle bakıyoruz... Hâlâ “Yeşil gördün mü, dal” diyor.</span></p>

    <p class="duz1" xml:lang="tr"><span class="duz">Amerika değil ki burası birader...</span></p>

    <p class="duz-son-paragraf" xml:lang="tr"><span class="duz">Kırım Kongo Turko!</span></p>

    <p class="duz1" xml:lang="tr"><span class="duz">Önceki seneler iyiydi...</span></p>

    <p class="duz1" xml:lang="tr"><span class="duz">“Fındık yiyin” dedi.</span></p>

    <p class="duz1" xml:lang="tr"><span class="duz">Viskiyle, birayla tıkır tıkır yedik.</span></p>

    <p class="duz1" xml:lang="tr"><span class="duz">“Belinizi ölçün, belinizin çevresi boyunuzun yarısından az olmalı” dedi.</span></p>

    <p class="duz1" xml:lang="tr"><span class="duz">Göbeği içeri çektik...</span></p>

    <p class="duz1" xml:lang="tr"><span class="duz">Onu da hallettik.</span></p>

    <p class="duz1" xml:lang="tr"><span class="duz">Ama bu sene başka...</span></p>

    <p class="duz1" xml:lang="tr"><span class="duz">Hem bu yeşil sıvıyı içeceksin, hem de 60 tane barfiks, 120 tane mekik çekeceksin.</span></p>

    <p class="duz1" xml:lang="tr"><span class="duz">Kekik yemeye razıyız da, mekik zor...</span></p>

    <p class="duz-son-paragraf" xml:lang="tr"><span class="duz">Hem zaten bu kadar barfiks çekebilsek, gençleşmek için iksire ne gerek var?</span></p>

    <p class="duz1" xml:lang="tr"><span class="duz">Yeşil bulamaç iç.</span></p>

    <p class="duz1" xml:lang="tr"><span class="duz">Tavuklu salata ye.</span></p>

    <p class="duz1" xml:lang="tr"><span class="duz">Erken yat, 5’te kalk.</span></p>

    <p class="duz1" xml:lang="tr"><span class="duz">Yoga yap.</span></p>

    <p class="duz-son-paragraf" xml:lang="tr"><span class="duz">Komando taburu daha rahat!</span></p>

    <p class="duz1" xml:lang="tr"><span class="duz">Özetle...</span></p>

    <p class="duz1" xml:lang="tr"><span class="duz">Mehmet Öz’le olmuyor bu iş.</span></p>

    <p class="duz1" xml:lang="tr"><span class="duz">Bize şöyle, Zekeriya Beyaz gibi bir hoca lazım, sağlık alanında...</span></p>

    <p class="duz1" xml:lang="tr"><span class="duz">Kafamıza göre...</span></p>

    <p class="duz-son-paragraf" xml:lang="tr"><span class="duz">“Yiyelim, içelim, güzelleşelim, Allah affeder” diyecek bir hoca.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt148.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Estetik cerrahi</span></p>

    <p class="duz1" xml:lang="tr"><span class="duz">Bülent Arınç, “kozmik” odaya “kozmetik” oda demeye başladı... O işten iyi anlarlar.</span></p>

    <p class="duz1" xml:lang="tr"><span class="duz">Olduğu gibi değil...</span></p>

    <p class="duz-son-paragraf" xml:lang="tr"><span class="duz">Göründüğü gibi olmayı severler.</span></p>

    <p class="duz1" xml:lang="tr"><span class="duz">İşsizlik rakamları mesela.</span></p>

    <p class="duz1" xml:lang="tr"><span class="duz">Baktın ki çok...</span></p>

    <p class="duz1" xml:lang="tr"><span class="duz">“Umudum kalmadı, iş aramıyorum artık” diyenleri çıkarırsın.</span></p>

    <p class="duz-son-paragraf" xml:lang="tr"><span class="duz">Olur sana mis gibi liposuction.</span></p>

    <p class="duz1" xml:lang="tr"><span class="duz">Baktın ki, istenmeyen kıllar var medyada...</span></p>

    <p class="duz-son-paragraf" xml:lang="tr"><span class="duz">Komple lazer epilasyon.</span></p>

    <p class="duz1" xml:lang="tr"><span class="duz">Milli gelire takarsın silikonu, şişirirsin...</span></p>

    <p class="duz-son-paragraf" xml:lang="tr"><span class="duz">Kıçımız açıkta ama Pamela Anderson gibi göğsümüzü gere gere gezeriz hiç olmazsa.</span></p>

    <p class="duz1" xml:lang="tr"><span class="duz">Farz edelim, dolar...</span></p>

    <p class="duz1" xml:lang="tr"><span class="duz">1,5 milyon lira.</span></p>

    <p class="duz1" xml:lang="tr"><span class="duz">Sıyır 6 sıfırı.</span></p>

    <p class="duz1" xml:lang="tr"><span class="duz">1,5 lira.</span></p>

    <p class="duz1" xml:lang="tr"><span class="duz">İnceldi mi?</span></p>

    <p class="duz-son-paragraf" xml:lang="tr"><span class="duz">İnceldi.</span></p>

    <p class="duz1" xml:lang="tr"><span class="duz">Enflasyon?</span></p>

    <p class="duz1" xml:lang="tr"><span class="duz">Tek haneli...</span></p>

    <p class="duz1" xml:lang="tr"><span class="duz">Peruk’tur bu.</span></p>

    <p class="duz-son-paragraf" xml:lang="tr"><span class="duz">Çünkü, hane halkı yöneten herkes biliyor ki, temel ihtiyaç maddelerinde durum kel!</span></p>

    <p class="duz1" xml:lang="tr"><span class="duz">Emekliler zaten botokslu...</span></p>

    <p class="duz-son-paragraf" xml:lang="tr"><span class="duz">Çakarsın alnının ortasına elektrik, su, doğalgaz, kira şırıngasını, kırışıklık mırışıklık kalmaz; en az 75’e kadar çalışır!</span></p>

    <p class="duz1" xml:lang="tr"><span class="duz">Siz zam zannediyorsunuz...</span></p>

    <p class="duz1" xml:lang="tr"><span class="duz">Peeling o.</span></p>

    <p class="duz-son-paragraf" xml:lang="tr"><span class="duz">İnce ince soyma yöntemi.</span></p>

    <p class="duz1" xml:lang="tr"><span class="duz">Bürokraside dolaşımı engelleyen Atatürkçü toksinlere karşı, tek çare, lenf drenaj...</span></p>

    <p class="duz-son-paragraf" xml:lang="tr"><span class="duz">Basınçlı makineyle yaparsın masajı, usul usul, hissettirmeden atarsın vücuttan.</span></p>

    <p class="duz1" xml:lang="tr"><span class="duz">Kamuda biriken selülite karşı da, tabii ki, karboksiterapi...</span></p>

    <p class="duz1" xml:lang="tr"><span class="duz">Dünyada, cilt altına karbondioksit gazı enjekte edilerek uygulanıyor; bizde ise, cilt altına değil, direkt insanların suratına gaz püskürtme yöntemiyle daha iyi neticeler elde ediliyor.</span></p>

    <p class="duz-son-paragraf" xml:lang="tr"><span class="duz">(Tekel işçileri mesela... Otura otura obez olmuşlardı, havuzda yüzmeye filan başladılar!)</span></p>

    <p class="duz-son-paragraf" xml:lang="tr"><span class="duz">Ve bakıyorsun, bunca estetik operasyona rağmen, memlekette her şey aslında olduğu gibi “yamuk” mu duruyor? Kolayı var kardeşim, rinoplasti... Zorla güzellik yani!</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt149.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Nobel</span></p>

    <p class="duz-son-paragraf" xml:lang="tr"><span class="duz">Doğada bulunmayan ve ışığın ters yönde kırılmasını sağlayan “meta malzeme”yi üreterek, cep telefonu, bilgisayar çipleri ve mikroskopların etkinliğinin artırılmasına katkı sağladığı için, Londra’daki Kraliyet Bilim Topluluğu’nda düzenlenen törenle Descartes Ödülü’nü alan tek Türk, saygın Fizik Profesörü Ekmel Özbay’ın danışmanlığında, TÜBİTAK tarafından desteklenen Nanoteknoloji Araştırma Merkezi’nde, Avrupa Birliği Çerçeve Programı kapsamında çalışmalarını sürdüren Bilkent Üniversitesi Elektrik Elektronik Mühendisliği Bölümü doktora öğrencisi Bayram Tütün’ün, organik kimya ve sentetik polimerler kullanarak ürettiği organik lazer teknolojisiyle, yara iyileştirme, böbrek taşı tedavisi, göz ve diş hekimliği teşhislerindeki yüksek çözünürlüklü projeksiyon ve hologram ekranlarına sahip görüntüleme cihazlarını, milyonlarca renk, yüksek kalite ve çok daha ucuza elde edilebilir hale getirip, dünya yeni nesil optoelektronik teknolojisinde çığır açtığı gün... Sağlık Bakanı, “Keneye karşı pantolon paçalarını çorabın içine sokun, ishal olanlar da, ellerini sabunlasın” dedi.</span></p>

    <p class="duz-son-paragraf" xml:lang="tr"><span class="duz">Daha fazla devam edemeyeceğim.</span></p>
  </div>
</body>
</html>