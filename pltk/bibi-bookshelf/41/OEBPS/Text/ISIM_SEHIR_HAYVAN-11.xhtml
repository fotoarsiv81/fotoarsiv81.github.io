<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ISIM_SEHIR_HAYVAN-11.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }
</style>
</head>

<body class="calibre">
  <div class="generated-style" id="isim-sehir-hayvan">
    <div class="calibre2" id="calibre_pb_0"></div>

    <h1 class="foto-altta-bosluk" id="toc-anchor" xml:lang="tr"><span><img alt="383.jpg" class="generated-style1" src="../Images/383_fmt.jpeg"/></span></h1>

    <p class="bold-ortali-2-x" xml:lang="tr"><span class="duz">Mustafa Kemal’e rakı içiyordu diye “sarhoş” demeye getiriyorsan eğer, “sarhoş kafayla kurup yücelttiği memleketi, ayık kafayla niye yönetemiyorsun?” diye sorarlar adama...</span></p>

    <p class="duz-ilk-paragraf-xx" xml:lang="tr"><span class="yazar-ismi1">Dönülmez akşamın ufkundayız azizim...</span></p>

    <p class="duz1" xml:lang="tr"><span class="duz">İçki yasaklanabilir.</span></p>

    <p class="duz1" xml:lang="tr"><span class="duz">Açık söyleyeyim...</span></p>

    <p class="duz1" xml:lang="tr"><span class="duz">Bence mahsuru yok.</span></p>

    <p class="duz-son-paragraf" xml:lang="tr"><span class="duz">Ama, rakı asla!</span></p>

    <p class="duz-son-paragraf" xml:lang="tr"><span class="duz">Çünkü, takunyalılar öyle zanneder ama “içki” değildir rakı.</span></p>

    <p class="duz1" xml:lang="tr"><span class="duz">Arap aklıyla bize akıl vermeye kalkıyorlar.</span></p>

    <p class="duz-son-paragraf" xml:lang="tr"><span class="duz">Halbuki, “alkol” kelimesinin kökeni Arapça.</span></p>

    <p class="duz-son-paragraf" xml:lang="tr"><span class="duz">Rakı ise, özbeöz Türk’tür.</span></p>

    <p class="duz1" xml:lang="tr"><span class="duz">“Ne malum?” derseniz.</span></p>

    <p class="duz-son-paragraf" xml:lang="tr"><span class="duz">Nerede, ne zaman ve kim tarafından icat edildiği bilinmiyor. Oradan malum. Eğer, biz Türklerden başka bi milletin icadı olsaydı, yazılı tarihi olurdu, şeceresini bilirdik!</span></p>

    <p class="duz-son-paragraf" xml:lang="tr"><span class="duz">Şampanyanın mucidi Fransız keşiş, Dom Pérignon, 1638’de dünyaya gelmiş mesela. Evliya Çelebi’nin 1635 tarihli seyahatnamesinde “rakı” geçtiğine göre, şampanyadan eski demek ki.</span></p>

    <p class="duz1" xml:lang="tr"><span class="duz">Yani?</span></p>

    <p class="duz-son-paragraf" xml:lang="tr"><span class="duz">Şampanyayı icat eden Dom Pérignon, kundakta ana sütü içerken, biz aslan sütü içiyorduk.</span></p>

    <p class="duz1" xml:lang="tr"><span class="duz">Başka “aydınlatıcı” veri var mı?</span></p>

    <p class="duz1" xml:lang="tr"><span class="duz">Var.</span></p>

    <p class="duz-son-paragraf" xml:lang="tr"><span class="duz">Memleketi “ampul” yönetiyor ama elektriğin ampulden önce rakıya faydası olmuştu. Çünkü, elektriğin icadıyla birlikte “buz” üretildi. Buz üretilince, “rakıya niye buz koymuyoruz azizim?” keşfi yapıldı. Bu tarihi keşif neticesinde, rakının üstüne buz koymak için daha uzun bardağa ihtiyaç oldu. Zahmet edip özel bardak icat etmek zor geldiği için, pratik Türk zekâsı devreye girdi, “limonata bardağı ne güne duruyor muhterem” keşfi yapıldı.</span></p>

    <p class="duz-son-paragraf" xml:lang="tr"><span class="duz">“Asil”dir rakı...</span></p>

    <p class="duz-son-paragraf" xml:lang="tr"><span class="duz">Bakın, 1900’lü yıllardan davetiye aktarayım size: “Muhterem efendim, teşrin’i saninin 21’inci gününe müsadif Cuma akşamı, Hristo’nun Meyhanesi’nde taam eylemek ve hususi bir eğlence tertip ederek vakit geçirmek istiyoruz. Sizi pek seven cümle dostlarımız teşrif edeceklerdir. Binaenaleyh, icabetiniz bizim içün mücib-i şeref olacaktır. Bu lütfu bizden esirgemeyeceğiniz ümidi ile takdim-i ihtiram eyleriz efendim. Pera sahaflarından Şener Efendi.”</span></p>

    <p class="duz1" xml:lang="tr"><span class="duz">Nezakettir, zarafettir.</span></p>

    <p class="duz-son-paragraf" xml:lang="tr"><span class="duz">Adab-ı muaşerettir.</span></p>

    <p class="duz1" xml:lang="tr"><span class="duz">“Milli”dir.</span></p>

    <p class="duz1" xml:lang="tr"><span class="duz">Üstelik, AKP’nin “milli”sidir.</span></p>

    <p class="duz1" xml:lang="tr"><span class="duz">Bu arkadaşların döneminde “milli” oldu.</span></p>

    <p class="duz-son-paragraf" xml:lang="tr"><span class="duz">Rakıyı “milli içki” olarak tescilleyen Türk Patent Enstitüsü Başkanı, o makama AKP tarafından atandı... Eşi de, AKP milletvekili... Ki o milletvekili, Suudi Arabistan Riyad Eğitim Fakültesi İslami İlimler mezunudur iyi mi... Dolayısıyla, “rakı balık Ayvalık” gibi, zincirleme reaksiyonla, AKP’nin “milli”sidir!</span></p>

    <p class="duz-son-paragraf" xml:lang="tr"><span class="duz">“Rakı içeceğinize meyve yiyin, kavunun yanına 35’lik salkım açın” filan gibi gayriciddi yaklaşılamaz ona... Ciddiyet ister. Fava, pilaki, memleket “meze”lesidir.</span></p>

    <p class="duz1" xml:lang="tr"><span class="duz">Yurtseverdir.</span></p>

    <p class="duz-son-paragraf" xml:lang="tr"><span class="duz">İki tek attın mı “n’olacak bu memleketin hali?” diye endişelenmezdin aksi olsa.</span></p>

    <p class="duz1" xml:lang="tr"><span class="duz">Evrim Teorisi’nin kanıtıdır, fazla kaçırırsan, özüne dönersin, maymun olursun. Bilimdir.</span></p>

    <p class="duz-son-paragraf" xml:lang="tr"><span class="duz">Maymun değilsek bile; ne anlamı var onsuz, radika’nın cibes’in turpotu’nun, inek miyiz biz? Madem gıcıksın rakıya, niye balık avlıyorsun boşu boşuna? Şerbetle mi yiyeceksin lüferi?</span></p>

    <p class="duz1" xml:lang="tr"><span class="duz">“Fevkalade”dir.</span></p>

    <p class="duz1" xml:lang="tr"><span class="duz">“Aliyül’ala”dır.</span></p>

    <p class="duz-son-paragraf" xml:lang="tr"><span class="duz">1926’da üretime başladığında, rakılarına bu isimleri koymuştu Tekel.</span></p>

    <p class="duz-son-paragraf" xml:lang="tr"><span class="duz">Kadındır. Cumhuriyet’in ilk yıllarında “Sevim, Elif, Hanım, Denizkızı, Üzümkızı, Jale” isimlerini taşırlardı. Botoks’tur aynı zamanda. Çirkin kadın yoktur, az rakı vardır, en kaknemi bile bir başka görünür gözüne, içilir, güzelleşilir.</span></p>

    <p class="duz-son-paragraf" xml:lang="tr"><span class="duz">Hayatın anahtarıdır. Büst gibi oturan adamın bile çenesini açar. “Çilingir” sofrası denmesi, ondan... Kontörsüz muhabbettir. Kahkahadır.</span></p>

    <p class="duz-son-paragraf" xml:lang="tr"><span class="duz">İçki içen, neler yaptığını hatırlamaz; rakı içen hatırlar. Acısıyla tatlısıyla hatıraları kaydeden hard disk’tir çünkü... Tıp bazen çaresizdir. O ilaçtır. Gurbete bile iyi gelir.</span></p>

    <p class="duz-son-paragraf" xml:lang="tr"><span class="duz">Herkesin gençlik hatası olabilir, bira içersin... Sonradan para kazanınca, şarap içmeyi matah zannedersin... Amerika’da kamyon şoförlerinin içtiği viskiye Etiler’de, Reina’da kamyon parası ödersin, ayrı... Kürkçü dükkânıdır. Döner dolaşır, gelirsin.</span></p>

    <p class="duz-son-paragraf" xml:lang="tr"><span class="duz">Çocuktur. Ağlarsın.</span></p>

    <p class="duz1" xml:lang="tr"><span class="duz">Orhan Gencebay’dır.</span></p>

    <p class="duz-son-paragraf" xml:lang="tr"><span class="duz">Entel dantel barlarda dinlemeye utanırsın. Ama hepimiz biliriz ki, ezbere bilirsin.</span></p>

    <p class="duz-son-paragraf" xml:lang="tr"><span class="duz">Tatlıses’tir. Realite’dir.</span></p>

    <p class="duz-son-paragraf" xml:lang="tr"><span class="duz">Peynir, Rakı, Kavun, örgüttür, PRK... Ama, bölücü değil, birleştirici örgüt. Türk’ü de içer, Kürt’ü de, Laz’ı da, Çerkez’i de, Ermeni’si de, Yahudi’si de. Rumlar öyle meze yapar ki, AB’ye almasalar da helali hoş olsun, Kıbrıs’ı veresin gelir.</span></p>

    <p class="duz1" xml:lang="tr"><span class="duz">Orhan Veli’dir.</span></p>

    <p class="duz1" xml:lang="tr"><span class="duz">“Şiir yazıyorum, şiir yazıp eskiler alıyorum, eskiler verip musikiler alıyorum, bir de rakı şişesinde balık olsam”dır. Dönülmez akşamın ufkudur aynı zamanda.</span></p>

    <p class="duz-son-paragraf" xml:lang="tr"><span class="duz">Şarkıdır. Türküdür.</span></p>

    <p class="duz-son-paragraf" xml:lang="tr"><span class="duz">Ve, Mustafa Kemal’dir.</span></p>

    <p class="duz-son-paragraf" xml:lang="tr"><span class="duz">Rakı içiyordu diye “sarhoş” demeye getiriyorsan eğer, “sarhoş kafayla kurup yücelttiği memleketi, ayık kafayla niye yönetemiyorsun?” diye sorarlar adama!</span></p>

    <p class="duz-son-paragraf" xml:lang="tr"><span class="duz">Oof, çok uzattım... Vakit tamam, güneş batmak üzere, bana müsaade, cümleten şerefe.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt219.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Çılgın Türk</span></p>

    <p class="duz1" xml:lang="tr"><span class="duz">Tarih, 14 Ekim 1987.</span></p>

    <p class="duz1" xml:lang="tr"><span class="duz">Saat, 11.05.</span></p>

    <p class="duz-son-paragraf" xml:lang="tr"><span class="duz">Yer, Ankara Mürted.</span></p>

    <p class="duz-son-paragraf" xml:lang="tr"><span class="duz">4’üncü Ana Jet Üssü’nün pistindeki F16 frenlerini bırakmış, kulakları âdeta sağır eden gümbürtüyle hızlanıyordu. Nefesler tutulmuştu. Çünkü 86-0068 kuyruk numaralı o F16, tarihimizde yeni bir sayfa açıyordu. Türkiye’de üretilen ilk savaş uçağıydı.</span></p>

    <p class="duz1" xml:lang="tr"><span class="duz">İlk kez test ediliyordu.</span></p>

    <p class="duz1" xml:lang="tr"><span class="duz">Haliyle, düşme ihtimali yüksekti.</span></p>

    <p class="duz1" xml:lang="tr"><span class="duz">Pilot, 36 yaşında bir binbaşıydı.</span></p>

    <p class="duz-son-paragraf" xml:lang="tr"><span class="duz">Şener Koltuk.</span></p>

    <p class="duz-son-paragraf" xml:lang="tr"><span class="duz">“Kelle Koltuk” diyorlardı ona.</span></p>

    <p class="duz1" xml:lang="tr"><span class="duz">Haklıydılar... Çünkü bu işi yapabilmek için hakikaten kelleyi koltuğa almak gerekiyordu. Havalanacak, bütün manevraları deneyecek, kelimenin tam manasıyla “canını çıkaracaktı” hiç uçmamış uçağın... Kalktı, daldı, çıktı, yattı, döndü, indi. “Tamam” dedi, “Bu uçar...”</span></p>

    <p class="duz1" xml:lang="tr"><span class="duz">Gözü karaydı.</span></p>

    <p class="duz1" xml:lang="tr"><span class="duz">Mangal yürekli...</span></p>

    <p class="duz-son-paragraf" xml:lang="tr"><span class="duz">Tam çılgın Türk!</span></p>

    <p class="duz1" xml:lang="tr"><span class="duz">Kıbrıs’ta savaştı.</span></p>

    <p class="duz1" xml:lang="tr"><span class="duz">F100’le...</span></p>

    <p class="duz1" xml:lang="tr"><span class="duz">Bu F100 dedikleri, hesapta avcı bombardıman uçağı ama aslında soba borusu gibi bi şey...</span></p>

    <p class="duz1" xml:lang="tr"><span class="duz">ABD’nin bize kakaladığı uçaklardan...</span></p>

    <p class="duz1" xml:lang="tr"><span class="duz">1953 model!</span></p>

    <p class="duz-son-paragraf" xml:lang="tr"><span class="duz">Onunla dağıttı Yunan’ı.</span></p>

    <p class="duz1" xml:lang="tr"><span class="duz">F104 macerası var bir de...</span></p>

    <p class="duz-son-paragraf" xml:lang="tr"><span class="duz">Bandırma’ya inecek, basıyor düğmeye, sol iniş takımı açılmıyor. Komutan, Cumhur Asparuk Paşa... “Atla” diyor, “Uçağın canı cehenneme, pilotumdan kıymetli değil” diye bağırıyor... Atlasa, rutin kontrol için hastaneye gidecek, 28 gün uçuştan men edilecek, kural bu... Uçak arızalı ama pilot daha arızalı! “Çorbayı akşam evde içeceğim komutanım” diyor, atlamıyor. Gövde üstü indiriyor uçağı... Hem de öyle indiriyor ki, tereyağından kıl çeker gibi, tekerlekle inse bu kadar olur... Aynı uçağı, 27 gün sonra “kendisi” test ediyor ve yeniden Hava Kuvvetleri’ne dahil ediyor.</span></p>

    <p class="duz1" xml:lang="tr"><span class="duz">521 uçağın test uçuşunu yaptı.</span></p>

    <p class="duz1" xml:lang="tr"><span class="duz">521 kez “maksimum” riske attı hayatını...</span></p>

    <p class="duz1" xml:lang="tr"><span class="duz">Bu bir dünya rekoru.</span></p>

    <p class="duz-son-paragraf" xml:lang="tr"><span class="duz">Çünkü, binlerce parça ve milyonlarca hesaptan oluşan “sıfır kilometre” 521 uçağı, düşürmeden indiren başka bir pilot yok dünyada!</span></p>

    <p class="duz1" xml:lang="tr"><span class="duz">Emekli oldu sonra...</span></p>

    <p class="duz1" xml:lang="tr"><span class="duz">ABD’den iş teklifi aldı.</span></p>

    <p class="duz1" xml:lang="tr"><span class="duz">Acayip paralar teklif edildi.</span></p>

    <p class="duz1" xml:lang="tr"><span class="duz">Gitmedi.</span></p>

    <p class="duz-son-paragraf" xml:lang="tr"><span class="duz">“Ben bu işi para için yapmadım, bu vatanın ne toprağını terk edebilirim, ne gökyüzünü” dedi.</span></p>

    <p class="duz-son-paragraf" xml:lang="tr"><span class="duz">Restoran açtı.</span></p>

    <p class="duz1" xml:lang="tr"><span class="duz">“Ticaret yapmak F16 uçurmaktan zor” diyordu arkadaşlarına: “Buzda kayıyorsun, suya yazı yazıyorlar, dürüstlük yok... Böyle ortamda uçmak mı kolay, ticaret yapmak mı?”</span></p>

    <p class="duz1" xml:lang="tr"><span class="duz">Ve tarih, 13 Haziran 2008.</span></p>

    <p class="duz1" xml:lang="tr"><span class="duz">Yer, Ankara Kocatepe Camii.</span></p>

    <p class="duz1" xml:lang="tr"><span class="duz">Musalla taşında ay-yıldızlı tabut.</span></p>

    <p class="duz-son-paragraf" xml:lang="tr"><span class="duz">Şener Koltuk...</span></p>

    <p class="duz1" xml:lang="tr"><span class="duz">Henüz 57 yaşında kalp krizinden vefat etti. Türbana mürbana kafa yorduğunuz için haberinizin olduğunu sanmıyorum, yazayım dedim...</span></p>

    <p class="duz-son-paragraf" xml:lang="tr"><span class="duz">Türkiye, hakkı ödenmez bir kahramanını sessiz sedasız toprağa verdi. Allah rahmet eylesin.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt220.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Karun</span></p>

    <p class="duz-son-paragraf" xml:lang="tr"><span class="duz">Kültür Bakanımız, “Bu toprakların çocuklarıyla bu toprakların şarkısını söyleyelim” diyerek, Şivan Perver’i sahneye davet etti ve “Bir Başkadır Benim Memleketim”i söylediler.</span></p>

    <p class="duz-son-paragraf" xml:lang="tr"><span class="duz">Halbuki, o şarkı bu toprakların şarkısı değildir maalesef, İsrail ilahisidir... Rabi Elmelek, 14’üncü yüzyılda bestelenmiş İbrani ezgisi... Çakmadır yani.</span></p>

    <p class="duz-son-paragraf" xml:lang="tr"><span class="duz">Aslına bakarsanız, Kültür Bakanımız da, çakma AKP’lidir, orijinal değildir. Silahlı kuvvetler hakkında atıp tutuyor ama eskiden Ordu’da avukattı kendisi... Sanatla manatla pek alakası yoktu. Kendisinden önceki Kültür Bakanımız da “emniyet müdürü”ydü zaten.</span></p>

    <p class="duz1" xml:lang="tr"><span class="duz">E haliyle...</span></p>

    <p class="duz-son-paragraf" xml:lang="tr"><span class="duz">Çakma sağcı kültür bakanımızın, çakma Memleketim’i söylediği dakikalarda, Devlet Resim Heykel Müzesi’ndeki tabloların araklanarak, yerlerine çakmalarının konduğu ortaya çıktı!</span></p>

    <p class="duz1" xml:lang="tr"><span class="duz">Böylece...</span></p>

    <p class="duz1" xml:lang="tr"><span class="duz">Karşısına geçip, sağ elini çenesine, işaret parmağını yanağına koyarak “hımmm, sürrealist” diye ahkam kesen avangard arkadaşların, yıllardır, çakma tablolara yorum yaptığı anlaşıldı.</span></p>

    <p class="duz1" xml:lang="tr"><span class="duz">Peki, “Kültürümüze kim sahip çıkacak, o tablolar nasıl bulunacak?” derseniz... Anlatayım.</span></p>

    <p class="duz-son-paragraf" xml:lang="tr"><span class="duz">Hadise, Uşak’ta geçiyor...</span></p>

    <p class="duz-son-paragraf" xml:lang="tr"><span class="duz">Soyguncu köylüler, Karun Hazinesi’ni kaçak kazıyla soyuyor. Satıyor. Devletin haberi yok. Ama, gel gör ki, soyguncu köylüler soygun parasını kırışırken, kavga çıkıyor. Soyguncu köylüler tarafından “mağdur” edilen soyguncu köylü, devlete ihbar mektubu yazıyor, “Soyuldum” diyor. Kendisi gibi soyguncu olan köylüleri ispiyonluyor. Böylece, hazine sahibi olduğunu bilmeyen devlet, hazinesinin soyulduğunu öğreniyor. Soyguncu köylüler içeri giriyor, hazine buhar... Gel zaman git zaman, soyulan hazinenin New York’ta satılmak üzere sergilendiği anlaşılıyor. Devlet, Amerikalılara başvuruyor, “Bizden soyuldu” diyor. Amerikalılar da, “Bi daha soydurtmayın” diye tembihleyerek, hazineyi devlete veriyor. Soyulan hazine, soyulduğu yere, Uşak’a getiriliyor, müzeye konuyor... Gel zaman git zaman, tarladan soyulan hazine, bu sefer müzeden soyuluyor. Devletin gene haberi yok. Hazineyi müzeden soyanlar, yerine çakmasını bırakıp, orijinal parçayı İstanbul’da satmaya çalışıyor. Gel gör ki, alıcı kılığındaki alıcılar, soyguncu çıkıyor... Hazineyi müzeden soyanları soyuyor. Hazineyi müzeden soyanlar soyulunca, tırıs tırıs Uşak’a dönüyor, tanıdık bir polise haber veriyor, “Soyulduk” diyor. Polis de soyguncu çıkıyor iyi mi... Hazinenin soyulduğunu devlete haber vereceğine, alıcı kılığındaki soyguncuların peşine düşüyor. Bulamıyor. Uşak’a geri dönüyor, hazineyi soyanlarla buluşup, “Soyguncular kaçmış” diyor. Aralarında kavga çıkıyor. Hazineyi müzeden soyanlardan biri, devlete ihbar mektubu yazıyor, alayını ispiyonluyor. “Bunlar hem soydu, hem soyuldu, arada ben mağdur oldum” diyor... Böylece, hazine sahibi olduğunu zanneden devlet, hazinesinin soyulduğu öğreniyor. Birileri içeri giriyor, hazine buhar... Amerikalılarla iade görüşmeleri sürüyor.</span></p>

    <p class="duz1" xml:lang="tr"><span class="duz">Dolayısıyla.</span></p>

    <p class="duz-son-paragraf" xml:lang="tr"><span class="duz">Devlet Resim Heykel Müzesi’ni soyan arkadaşlar, eli kulağındadır, bugün yarın birbirini ispiyonlar... Kültürümüzde sadece soygun yok çünkü, Allah’a şükür ki, ispiyon da var... Tabloları bulamasak bile, en azından akıbetini öğreniriz. Sıkmayın canınızı.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt221.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Korsan</span></p>

    <p class="duz1" xml:lang="tr"><span class="duz">Kaçırılan uçak nereden geldi?</span></p>

    <p class="duz1" xml:lang="tr"><span class="duz">Kıbrıs’tan.</span></p>

    <p class="duz1" xml:lang="tr"><span class="duz">Kıbrıs denince akla ilk kim gelir?</span></p>

    <p class="duz1" xml:lang="tr"><span class="duz">Bülent Ecevit.</span></p>

    <p class="duz1" xml:lang="tr"><span class="duz">NTV’nin uçak Antalya’ya iner inmez, bilirse o bilir diye, telefonla bağlandığı gazetecinin ismi neydi?</span></p>

    <p class="duz-son-paragraf" xml:lang="tr"><span class="duz">Bülent Ecevit!</span></p>

    <p class="duz-son-paragraf" xml:lang="tr"><span class="duz">Enteresan ülkedir burası... En gergin hadiselerin matrağa dönüşmesi an meselesidir.</span></p>

    <p class="duz-son-paragraf" xml:lang="tr"><span class="duz">Zaten bana sorarsanız, bu hava korsanlarında hiç kafa çalışmıyor kardeşim... Dünyada kaçırılacak en son uçak, Türk uçağıdır.</span></p>

    <p class="duz1" xml:lang="tr"><span class="duz">Bak kaçırdın...</span></p>

    <p class="duz-son-paragraf" xml:lang="tr"><span class="duz">Sen daha “bomba momba” diyene kadar, pilotlar camdan kaçtı... Pilotları tutayım derken, yolcular kapıdan kaçtı... Kaldın mı uçağın içinde tek başına! Söyledik sana...</span></p>

    <p class="duz-son-paragraf" xml:lang="tr"><span class="duz">İddia ediyorum, son saniyeye kadar kaçmayıp, içerde en son kalan iki üç yolcu da, ya meraktan kalmıştır, ya da operasyon yapmak için... Çünkü yabancılar anlamakta güçlük çekebilir ama dünyada korsanı tekme tokat döven tek millet, bu millettir... Havacılık tarihinde örneği yok!</span></p>

    <p class="duz1" xml:lang="tr"><span class="duz">Hatırlayın...</span></p>

    <p class="duz-son-paragraf" xml:lang="tr"><span class="duz">Korsanın biri, “oyuncak ayımın içinde bomba var” diyerek, gene bu arkadaşlar gibi, İran’a kaçırmak istemişti Türk uçağını... Diyarbakır’a inmişlerdi. Yarım saat geçti geçmedi... Galiba avukat bi abi vardı, iri kıyım... Korsanın ağzını burnunu kırıp, polislere teslim etmişti.</span></p>

    <p class="duz1" xml:lang="tr"><span class="duz">Dün gibi gözümün önünde...</span></p>

    <p class="duz1" xml:lang="tr"><span class="duz">“Sinirlendim biraz” demişti.</span></p>

    <p class="duz1" xml:lang="tr"><span class="duz">Sonra da anlatmıştı...</span></p>

    <p class="duz1" xml:lang="tr"><span class="duz">Korsan uçağı kaçırınca, bu avukat abi, tuvalete gidiyor, oradan yengeyi arıyor cep telefonuyla, diyor ki, “bizi kaçırdılar, aç da seyret bak televizyonu...”</span></p>

    <p class="duz1" xml:lang="tr"><span class="duz">Yenge malını biliyor tabii...</span></p>

    <p class="duz-son-paragraf" xml:lang="tr"><span class="duz">“Aman bey” diyor, “sen asabisin, gözünü seveyim karışma...”</span></p>

    <p class="duz-son-paragraf" xml:lang="tr"><span class="duz">Abinin zaten kafası bozuk, kaçırılmış, bi de üstüne dırdır... Dayanamıyor, kapatıyor telefonu, tuvaletten çıkar çıkmaz girişiyor korsana... 23 yıllık meslek hayatımda, ağzı burnu kan içinde, kafasında bandajla uçaktan inen korsanı, ilk o gün görmüştüm... Yanında avukat abi, “in ulan aşağı yavşak” diye bağırıyordu. Kulakları çınlasın... Asabiydi hakikaten.</span></p>

    <p class="duz-son-paragraf" xml:lang="tr"><span class="duz">Başka?</span></p>

    <p class="duz-son-paragraf" xml:lang="tr"><span class="duz">Bir başka uçağımızı kaçırmışlardı... Hangi yıldı, karıştırıyorum, zırt pırt kaçırıyorlar... “Çek Sofya’ya” demişti korsan... Saftorik bi arkadaştı. Havada turlayıp, “Sofya’ya geldik” diye Ankara’ya indirdiler. Esenboğa’nın bütün ışıklarını söndürmüşlerdi, ki, korsan sağda solda Türkçe yazı görüp, uyanmasın diye.</span></p>

    <p class="duz1" xml:lang="tr"><span class="duz">10 dakika sonra...</span></p>

    <p class="duz-son-paragraf" xml:lang="tr"><span class="duz">Yolcuların neredeyse tamamı, ana haber bültenlerine canlı bağlantıya geçmişti! “Korsan koridorda yürüyor”, “korsan hostesten su istedi”, “arkadan beşinci pencereye zoom yapın, el sallıyorum”, “korsan fena çocuk değil”, “biraz sonra dövücez” falan.</span></p>

    <p class="duz-son-paragraf" xml:lang="tr"><span class="duz">Az daha pahalıya mal oluyordu bu cep telefonu merakı... Çünkü korsanın arkadaşları da, korsanı aramıştı cep telefonundan, “oğlum seni ayakta yiyorlar, orası Sofya değil” diye.</span></p>

    <p class="duz-son-paragraf" xml:lang="tr"><span class="duz">Allah sizi inandırsın, “müsaitse, korsanı telefona rica edebilir miyim” diyen spiker biliyorum ben.</span></p>

    <p class="duz1" xml:lang="tr"><span class="duz">Neyse.</span></p>

    <p class="duz1" xml:lang="tr"><span class="duz">Dönelim dünkü hadiseye...</span></p>

    <p class="duz1" xml:lang="tr"><span class="duz">Kaçırılan yolculardan biri sanatçıydı...</span></p>

    <p class="duz1" xml:lang="tr"><span class="duz">Neler “gördüğünü” anlattı.</span></p>

    <p class="duz1" xml:lang="tr"><span class="duz">Kimdi o?</span></p>

    <p class="duz-son-paragraf" xml:lang="tr"><span class="duz">Mithat Körler!</span></p>
  </div>
</body>
</html>