<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ISIM_SEHIR_HAYVAN-5.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }
</style>
</head>

<body class="calibre">
  <div class="generated-style" id="isim-sehir-hayvan">
    <div class="calibre2" id="calibre_pb_0"></div>

    <h1 class="foto-altta-bosluk" id="toc-anchor" xml:lang="tr"><span><img alt="191.jpg" class="generated-style1" src="../Images/191_fmt.jpeg"/></span></h1>

    <p class="bold-ortali-2-x" xml:lang="tr"><span class="duz">“İşsizlik var” diyen yalan söylüyor... Buyrun size gazetelerden iş reklamı: “Külotta çalışacak bayan aranıyor!”</span></p>

    <p class="duz-ilk-paragraf-xx" xml:lang="tr"><span class="yazar-ismi1">Sosyete hidayete erdi</span></p>

    <p class="duz-son-paragraf" xml:lang="tr"><span class="duz">Sosyetik hanımlar, Umre’den sonra kutsal mekânları görmek için Kudüs’e de geçmişler.</span></p>

    <p class="duz-son-paragraf" xml:lang="tr"><span class="duz">Amin falan oldum yani.</span></p>

    <p class="duz1" xml:lang="tr"><span class="duz">Kâbe yüzlerce yıldır kıble...</span></p>

    <p class="duz1" xml:lang="tr"><span class="duz">Kudüs 6 bin yıldır orada...</span></p>

    <p class="duz-son-paragraf" xml:lang="tr"><span class="duz">Anca merak etmişler demek ki.</span></p>

    <p class="duz-son-paragraf" xml:lang="tr"><span class="duz">“Bana iktidarda kim olduğunu söyle, sana sosyetik hanımların nereye gideceğini söyleyeyim” derler bizim oralarda!</span></p>

    <p class="duz-son-paragraf" xml:lang="tr"><span class="duz">Direksiyonda Özal varken “Semranım nereye, onlar oraya”ydı, papatya tayfasıydı... “Light darbe” sırasında Mustafa Kemal’e merak sardılar aniden, hepsinin göğsünde ay yıldız broş, Atatürkçü Düşüncesi filan oldular... Sonra? MHP geldi, Taşkent Buhara Aşkabat minibüs seferleri başladı. Durumu abartıp çocuklarına Yırtcan, Kopartcan isimleri koyan bile oldu. Sonra? Tek başına selamünaleyküm.</span></p>

    <p class="duz-son-paragraf" xml:lang="tr"><span class="duz">Bağdat Caddesi’ne Nişantaşı’na bakıyorum... AKP öncesinde olmayan bir müşteri kitlesi var. En kazık mağazalarda türbanlı hanımlar dolaşıyor. İsteyen takar, isteyen takmaz, hiç itirazım yok... Ama bu türbanlılar biraz enteresan...</span></p>

    <p class="duz1" xml:lang="tr"><span class="duz">Altlarında en baba jipler...</span></p>

    <p class="duz1" xml:lang="tr"><span class="duz">Kupon otomobiller...</span></p>

    <p class="duz1" xml:lang="tr"><span class="duz">Ayakkabılar Prada.</span></p>

    <p class="duz1" xml:lang="tr"><span class="duz">Türbanlar Hermes.</span></p>

    <p class="duz1" xml:lang="tr"><span class="duz">Çantalar tabii ki Louis Vuitton.</span></p>

    <p class="duz1" xml:lang="tr"><span class="duz">Makyajlar kalıcı, ojeler kan kırmızı...</span></p>

    <p class="duz-son-paragraf" xml:lang="tr"><span class="duz">Allah sizi inandırsın, ayak bileğinde dövmesi olan da var, kaşında piercing izi olan da.</span></p>

    <p class="duz-son-paragraf" xml:lang="tr"><span class="duz">Ama kafalar sarılı!</span></p>

    <p class="duz1" xml:lang="tr"><span class="duz">Bazen düşünüyorum da...</span></p>

    <p class="duz1" xml:lang="tr"><span class="duz">Ne iyi etti de AKP iktidara geldi.</span></p>

    <p class="duz-son-paragraf" xml:lang="tr"><span class="duz">Sosyete hidayete erdi.</span></p>

    <p class="duz-son-paragraf" xml:lang="tr"><span class="duz">Aniden türbana bürünen tüm sosyetik hanımların değerli işadamı kocalarına “kamu” ve “belediye” ihalelerinde hayırlı işler dilerim...</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt115.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Teğet</span></p>

    <p class="duz1" xml:lang="tr"><span class="duz">Kırmızı ışık yanar.</span></p>

    <p class="duz1" xml:lang="tr"><span class="duz">Acemi şoför, öndekine patlatır.</span></p>

    <p class="duz1" xml:lang="tr"><span class="duz">İnerler.</span></p>

    <p class="duz1" xml:lang="tr"><span class="duz">Vuran, başlar ağlamaya...</span></p>

    <p class="duz-son-paragraf" xml:lang="tr"><span class="duz">“Abi garibanım, benzini zor koydum, arabanın sigortası yok, polis gelirse yanarım, gözünü seveyim bi babalık yap, idare et.”</span></p>

    <p class="duz1" xml:lang="tr"><span class="duz">Öndeki acır, affeder.</span></p>

    <p class="duz1" xml:lang="tr"><span class="duz">Devam ederler...</span></p>

    <p class="duz1" xml:lang="tr"><span class="duz">Öbür kırmızı ışıkta, haşırt!</span></p>

    <p class="duz1" xml:lang="tr"><span class="duz">Gene aynı ağlama sızlama...</span></p>

    <p class="duz1" xml:lang="tr"><span class="duz">“Ayağını öpeyim” filan.</span></p>

    <p class="duz1" xml:lang="tr"><span class="duz">“Ya sabır” çeker öndeki...</span></p>

    <p class="duz-son-paragraf" xml:lang="tr"><span class="duz">Gene devam ederler...</span></p>

    <p class="duz1" xml:lang="tr"><span class="duz">Bir sonraki ışık, gene gacırt!</span></p>

    <p class="duz1" xml:lang="tr"><span class="duz">Öndeki levyeyi kapıp inerken...</span></p>

    <p class="duz1" xml:lang="tr"><span class="duz">Arkadaki camdan bağırır:</span></p>

    <p class="duz1" xml:lang="tr"><span class="duz">“Benim abi, ben, devam et.”</span></p>

    <p class="duz1" xml:lang="tr"><span class="duz">Nedendir bilmem...</span></p>

    <p class="duz-son-paragraf" xml:lang="tr"><span class="duz">Bizim Başbakan “Teğet geçecek ama hafif sürtecek” dediğinde, bu fıkra geliverdi aklıma.</span></p>

    <p class="duz-son-paragraf" xml:lang="tr"><span class="duz">Durmak yok, yola devam yani.</span></p>

    <p class="duz-son-paragraf" xml:lang="tr"><span class="duz">Hasar az olacakmış...</span></p>

    <p class="duz-son-paragraf" xml:lang="tr"><span class="duz">Belediye otobüsçüsü kökenli olduğu için ekonomik yaklaşımları da, sanayi sitesindeki kaportacı Veysel Usta’nın çözümlerine benziyor Başbakan’ın... Götürüyorsun mesela arabayı, haşat, kamyon girmiş yandan, Veysel Usta “Toplarız abi” diyor, “Sıkma canını, tamponu doğrulturuz, kapıyı kaynakla tutturup macunlarız, çıkma koltuk takıp boyarız, pasta cila da yaptık mı, çiçek gibi olur...”</span></p>

    <p class="duz-son-paragraf" xml:lang="tr"><span class="duz">Fatura istemezsen, 10 bine olur.</span></p>

    <p class="duz-son-paragraf" xml:lang="tr"><span class="duz">Veya ne bileyim, İstanbul’a aldıkları metrobüsler gibi bunların ekonomi politikası... Düz yolda gidiyor, yokuşta stop ediyor... Herkes şoföre bakıyor “napçaz” diye, şoför istifini bile bozmadan bağırıyor, “Hadi beyler, bi el atın da, durağa kadar itelim.”</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt116.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Bufalo</span></p>

    <p class="duz-son-paragraf" xml:lang="tr"><span class="duz">Asya’dan Avrupa’ya geçiyorum. İşe... Trafik fena değil. Akıyor. Derken... Zınk! Neredeyse patlatıyordum önümdekine... “Niye tıkandı aniden” demeye kalmadan, anlaşılıyor. İntihar var. Gene... Köprüye çıkmış biri.</span></p>

    <p class="duz-son-paragraf" xml:lang="tr"><span class="duz">Kısa boylu. Kazaklı. Mont yok. Sakalı uzamış. Surat harita... Kederin bütün çizgileri çakıyla kazınmış âdeta. Yaşını çıkaramıyorum bu yüzden... 30 desen olur, 50 desen de... Bir eliyle tutunmuş korkuluklara, öbür eliyle derdini anlatmaya çalışıyor, dil döken polislere. Kaysa eli... Ya da ayağı. Gitti. 60 metre.</span></p>

    <p class="duz1" xml:lang="tr"><span class="duz">Âdettir İstanbul’da...</span></p>

    <p class="duz-son-paragraf" xml:lang="tr"><span class="duz">Köprüde intihar varsa, trafik durur. Seyredecekler illa. Milim milim giderler... Ki, atlarsa, kaçırmasın. Görsün o anı. Malum, herkese nasip olmaz!</span></p>

    <p class="duz1" xml:lang="tr"><span class="duz">Bakıyorum etrafıma...</span></p>

    <p class="duz1" xml:lang="tr"><span class="duz">Sağımdaki otomobilde iki kişi, sağ koltukta bir kadın. Camı indirdi. Direksiyondaki adam cep telefonunu çıkardı, basıyor şakır şakır. İstanbul hatırası bir nevi. Arkadaşlarına gösterecek. İnanmazlar yoksa.</span></p>

    <p class="duz1" xml:lang="tr"><span class="duz">Solumda belediye otobüsü...</span></p>

    <p class="duz-son-paragraf" xml:lang="tr"><span class="duz">Bir teyze, 60’ında filan. Öğreten ebeveyn olmanın gururuyla gösteriyor intiharcıyı kucağındaki küçük kıza... Torunu herhalde. 5 ya da 6 yaşında. N’apsın çocuk. El sallıyor.</span></p>

    <p class="duz-son-paragraf" xml:lang="tr"><span class="duz">(Bana değil. İntiharcıya.)</span></p>

    <p class="duz-son-paragraf" xml:lang="tr"><span class="duz">İki üç koltuk arkalarında, bir genç kız. Üniversiteli muhtemelen. Kulağında iPod. Çıkarıyor. Şöyle bir bakıyor. 5-6 saniye. Tekrar takıyor kulaklığını. Gömülüyor koltuğuna. Dönüyor önüne. Adam sende. Ona ne. Hiç tanımıyorum bu genç kızı. Ama bu tavrı çok iyi tanıyorum. Çocuklarımızda, kardeşlerimizde görmeye alıştığımız bir tavır... Öyle öğrettik çünkü. Elâlemin derdi, seni mi gerdi? Germiyor doğal olarak.</span></p>

    <p class="duz-son-paragraf" xml:lang="tr"><span class="duz">Arkamdaki, korna çalıyor. Ama öyle böyle değil. Bas bas... Bakıyorum dikize. Bana bakmıyor. Gözü intiharcıda. Ona çalıyor. Artık bilemiyorum... “Hazır ben buradayken atla” mı demek istiyor, yoksa “aman sakın birader” demek mi... Bilemiyorum.</span></p>

    <p class="duz-son-paragraf" xml:lang="tr"><span class="duz">Önümdeki taksici dayanamıyor, iniyor hışımla... Bağırıyor. “Trafiği mahvettin ulan, git başka yerde geber...” Şeytan diyor, git taksiciye giriş... E haklı şeytan. Çekiyorum el frenini... Tam ineceğim. Fırsat kalmıyor. Açılıyor trafik. Gazlıyoruz mecburen. Hep beraber.</span></p>

    <p class="duz1" xml:lang="tr"><span class="duz">Böyle bu işler çünkü...</span></p>

    <p class="duz1" xml:lang="tr"><span class="duz">Parayla değil. Sırayla.</span></p>

    <p class="duz-son-paragraf" xml:lang="tr"><span class="duz">Yerimizi yeni meraklılara, yeni meraksızlara, yeni teyzelere, yeni gençlere, yeni çocuklara, yeni taksicilere bırakmamız lazım. Seyretme sırası onlarda...</span></p>

    <p class="duz1" xml:lang="tr"><span class="duz">Gazeteye geldim. Soru, beynimi kemiriyor. Çınlıyor. Atladı mı acaba? Oraya telefon, buraya telefon. Öğreniyorum nihayet. Atlamamış... Şükür. Uzatmış sonunda elini, babacan bir komisere... Bu sefer ikinci soru. Kimmiş? Nedenmiş? İşsizmiş meğer. Ayakkabı boyacılığı yapıyormuş, Beyoğlu’nda.</span></p>

    <p class="duz1" xml:lang="tr"><span class="duz">33 yaşında. 3 evlat babası. Köprünün korkuluklarından önce, kredi kartına tutunmuş... Sonrası ortada. Borç. Faiz.</span></p>

    <p class="duz1" xml:lang="tr"><span class="duz">Ayvayı yemiş. “Yetti” demiş, “yaşamak buysa, benden bu kadar...”</span></p>

    <p class="duz-son-paragraf" xml:lang="tr"><span class="duz">Soyadı bende saklı. İsmini sorarsanız.... İki gözüm önüme aksın, Yaşar’mış. Yaşar.</span></p>

    <p class="duz-son-paragraf" xml:lang="tr"><span class="duz">Sonra oturdum ekran başına... Bırak, dünyayı başkaları kurtarsın. Sen, Yaşar’ı yaz... Yaşadığını zanneden öbürlerini yaz. Şöyle başla mesela...</span></p>

    <p class="duz-son-paragraf" xml:lang="tr"><span class="duz">“Vahşi Batı filmlerindeki bufalolara benziyoruz artık. Yanımızdaki vurulup, düşüyor. Gözucuyla bakıp, yolumuza devam ediyoruz... Ruhsuz... Duygusuz...”</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt117.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Büyük Türkiye</span></p>

    <p class="duz-son-paragraf" xml:lang="tr"><span class="duz">Ayşe Arman’la yaptığımız röportajda, “Tercih şansım olsaydı, küçük ilanlarda yazmak isterdim” dedim...</span></p>

    <p class="duz-son-paragraf" xml:lang="tr"><span class="duz">Merak etmişsiniz: “Niye?”</span></p>

    <p class="duz-son-paragraf" xml:lang="tr"><span class="duz">Bi tanesi “70 yaşındaki annemizin bakımını üstlenecek, geçim sıkıntısı çeken orta yaşlı bayan arıyoruz” demiş mesela... Aman diim, Güler Sabancı filan başvurmasın yani... Biri de, “Emlak bürosunda telefonlara bakacak bekâr bayan” arıyor... Evliler telefona bakamıyor çünkü.</span></p>

    <p class="duz1" xml:lang="tr"><span class="duz">İhracatçı firmaya lazımmış:</span></p>

    <p class="duz1" xml:lang="tr"><span class="duz">“Külotta çalışacak bayan...”</span></p>

    <p class="duz-son-paragraf" xml:lang="tr"><span class="duz">Oha!</span></p>

    <p class="duz-son-paragraf" xml:lang="tr"><span class="duz">“Hastanemize KBB, göz, üroloji, kardiyoloji, radyoloji, plastik cerrahi, gastroenteroloji uzmanları, anestezi teknisyeni, diyetisyen, fizyoterapist, eczacı, hemşire aranıyor” demiş biri... Bina var, bunları da bulsun, hasta kolay.</span></p>

    <p class="duz1" xml:lang="tr"><span class="duz">“Kebaptan anlayan tecrübeli garson aranıyor...”</span></p>

    <p class="duz1" xml:lang="tr"><span class="duz">Ki, çiğköfte diye brokoli götürmesin.</span></p>

    <p class="duz1" xml:lang="tr"><span class="duz">“Marketimize tecrübeli manav...”</span></p>

    <p class="duz1" xml:lang="tr"><span class="duz">Ki, hıyarı görünce tanısın.</span></p>

    <p class="duz1" xml:lang="tr"><span class="duz">“Fönü kuvvetli kalfa aranıyor...”</span></p>

    <p class="duz1" xml:lang="tr"><span class="duz">Makine yok, üfleyeceksin.</span></p>

    <p class="duz1" xml:lang="tr"><span class="duz">“Başıbüyük’te devren kuaför...”</span></p>

    <p class="duz1" xml:lang="tr"><span class="duz">Oooo, çok iş vardır orda.</span></p>

    <p class="duz1" xml:lang="tr"><span class="duz">“Marangozlu nakliyeci...”</span></p>

    <p class="duz1" xml:lang="tr"><span class="duz">Kıracak herif, belli.</span></p>

    <p class="duz1" xml:lang="tr"><span class="duz">“Kişilikli eleman alınacaktır...”</span></p>

    <p class="duz-son-paragraf" xml:lang="tr"><span class="duz">Yavşaklar meşgul etmesin lütfen.</span></p>

    <p class="duz-son-paragraf" xml:lang="tr"><span class="duz">“Emekli asker idare amiri aranıyor”u görünce, üşenmedim, telefon ettim, ben emekli pilot korgeneralim, maaş ne kadar diye sordum, nutku tutuldu karşımdakinin, 20 saniye filan sessizlik oldu, en fazla albay arıyorlarmış, anlaşamadık maalesef.</span></p>

    <p class="duz-son-paragraf" xml:lang="tr"><span class="duz">“Konusunda deneyimli, insan ilişkilerinde başarılı, dış görünümüne önem veren, dinamik kişiliğe sahip, diksiyonu düzgün, ekip çalışmasına inanan elemanlar alınacaktır...”</span></p>

    <p class="duz-son-paragraf" xml:lang="tr"><span class="duz">Utanmasa, yanağında bir beni olsun diyecek... İş ne biliyor musunuz?</span></p>

    <p class="duz-son-paragraf" xml:lang="tr"><span class="duz">Mobiletle su dağıtacak.</span></p>

    <p class="duz1" xml:lang="tr"><span class="duz">“Şarkütör aranıyor...”</span></p>

    <p class="duz-son-paragraf" xml:lang="tr"><span class="duz">Entel şarküteri.</span></p>

    <p class="duz-son-paragraf" xml:lang="tr"><span class="duz">“20 dönüm koru içinde, müstakil, şömineli, saunalı, Amerikan barlı, spor salonlu, oyun bahçeli, çift yüzme havuzlu, açık-kapalı garajlı, 24 saat güvenlikli villa, 5 milyon dolar...”</span></p>

    <p class="duz1" xml:lang="tr"><span class="duz">Kelimesi 4 liradan...</span></p>

    <p class="duz-son-paragraf" xml:lang="tr"><span class="duz">Küçük ilanla satıyor!</span></p>

    <p class="duz1" xml:lang="tr"><span class="duz">“Evlere kadın gönderilir.”</span></p>

    <p class="duz1" xml:lang="tr"><span class="duz">Harbi harbi...</span></p>

    <p class="duz1" xml:lang="tr"><span class="duz">Bildiğin pezo.</span></p>

    <p class="duz1" xml:lang="tr"><span class="duz">“Hortumcuya vasıflı eleman aranıyor...”</span></p>

    <p class="duz1" xml:lang="tr"><span class="duz">Bizim eski bankacılar gene şirket kurmuş herhalde...</span></p>

    <p class="duz1" xml:lang="tr"><span class="duz">“750 bin dolar sermaye koyacak, ortak aranıyor...”</span></p>

    <p class="duz1" xml:lang="tr"><span class="duz">E, keriz aranıyor diyemeyeceğine göre...</span></p>

    <p class="duz1" xml:lang="tr"><span class="duz">“Altılı ganyan sistemlerimi finanse edecek yatırımcı aranıyor...”</span></p>

    <p class="duz-son-paragraf" xml:lang="tr"><span class="duz">Keriz arıyorum denebiliyormuş demek ki.</span></p>

    <p class="duz1" xml:lang="tr"><span class="duz">“Marketlerde tattırma yapabilecek bayan...”</span></p>

    <p class="duz1" xml:lang="tr"><span class="duz">Tövbe tövbe!</span></p>

    <p class="duz-son-paragraf" xml:lang="tr"><span class="duz">Dondurma satsa, ne arayacak acaba?</span></p>

    <p class="duz-son-paragraf" xml:lang="tr"><span class="duz">“Etiler civarında şoförlük arayan” var... Müşkülpesent bir arkadaş, Florya’ya gitmez, oralarda gezeceksen, ara... “Üç lisan bilen, piyano öğretmeni mürebbiyeyim, elit aile arıyorum” diyen de var... Ümraniye’deki gecekonduna viyolonselci arıyorsan, başka kapıya.</span></p>

    <p class="duz-son-paragraf" xml:lang="tr"><span class="duz">“Boğaziçi mezunundan evlerinizde 25 liraya ders verilir...” Ki, o dersi alıp Boğaziçi’ni kazan, 5 sene dirsek çürüt ve sonra evlere gidip 25 liraya ders verebil.</span></p>

    <p class="duz1" xml:lang="tr"><span class="duz">İşte bu nedenle, tercih şansım olsaydı, “küçük” ilanlarda yazmak isterdim...</span></p>

    <p class="duz-son-paragraf" xml:lang="tr"><span class="duz">“Büyük Türkiye” denilen ülkeyi, oradan iyi hiçbir sayfa anlatamaz çünkü.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt118.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">İşsiz...</span></p>

    <p class="duz1" xml:lang="tr"><span class="duz">Ne arayan olur, ne de soran, böyle günlerde...</span></p>

    <p class="duz1" xml:lang="tr"><span class="duz">Telefonun çalmaz.</span></p>

    <p class="duz1" xml:lang="tr"><span class="duz">Faturası gelir ama.</span></p>

    <p class="duz1" xml:lang="tr"><span class="duz">O hiç sekmez.</span></p>

    <p class="duz1" xml:lang="tr"><span class="duz">Unutmak istersin her şeyi...</span></p>

    <p class="duz1" xml:lang="tr"><span class="duz">Devlet seni unutmaz.</span></p>

    <p class="duz1" xml:lang="tr"><span class="duz">Belediye de.</span></p>

    <p class="duz1" xml:lang="tr"><span class="duz">Dayarlar devamlı doğalgaz faturasını, elektrik faturasını, su faturasını... Salvo.</span></p>

    <p class="duz1" xml:lang="tr"><span class="duz">Kafanı çıkaramazsın valla.</span></p>

    <p class="duz1" xml:lang="tr"><span class="duz">Şarapnel yağmuru gibi gelir üstüne üstüne.</span></p>

    <p class="duz1" xml:lang="tr"><span class="duz">Ev sahibi var bi de.</span></p>

    <p class="duz1" xml:lang="tr"><span class="duz">Onu atlatsan, apartman yöneticisi var.</span></p>

    <p class="duz1" xml:lang="tr"><span class="duz">Çünkü aidat diye bir şey var.</span></p>

    <p class="duz1" xml:lang="tr"><span class="duz">Çadırda yaşamıyorsun.</span></p>

    <p class="duz1" xml:lang="tr"><span class="duz">Şunu fark edersin aniden...</span></p>

    <p class="duz1" xml:lang="tr"><span class="duz">Çalışırken, bir ay 30 gündür.</span></p>

    <p class="duz1" xml:lang="tr"><span class="duz">İşsizken, bir ay âdeta 3 gün.</span></p>

    <p class="duz1" xml:lang="tr"><span class="duz">O kadar çabuk gelir faturalar.</span></p>

    <p class="duz1" xml:lang="tr"><span class="duz">Ya da sana öyle gelir.</span></p>

    <p class="duz1" xml:lang="tr"><span class="duz">Ve bir de şunu fark edersin...</span></p>

    <p class="duz1" xml:lang="tr"><span class="duz">Bir toplum var, bir de sen.</span></p>

    <p class="duz1" xml:lang="tr"><span class="duz">Sen dışardasın.</span></p>

    <p class="duz1" xml:lang="tr"><span class="duz">Sana ihtiyaç yok!</span></p>

    <p class="duz1" xml:lang="tr"><span class="duz">Baksana, sen olmadan da devam ediyor hayat.</span></p>

    <p class="duz1" xml:lang="tr"><span class="duz">Neyse, abartma, yemek ye...</span></p>

    <p class="duz1" xml:lang="tr"><span class="duz">Lokmaları kolay yuttuğun söylenemese de, ye... Yaşadığını hissedersin en azından... Aslına bakarsan, işsiz güçsüzken daha çok acıkıyor sanki insan. Veya ne bileyim, yemek yemek bile iş oluyor, oyalanıyorsun... Belki de ondan.</span></p>

    <p class="duz1" xml:lang="tr"><span class="duz">Kalkarsın mesela yataktan...</span></p>

    <p class="duz1" xml:lang="tr"><span class="duz">Vay anasını!</span></p>

    <p class="duz1" xml:lang="tr"><span class="duz">24 saat var daha!</span></p>

    <p class="duz1" xml:lang="tr"><span class="duz">24 saat!</span></p>

    <p class="duz1" xml:lang="tr"><span class="duz">Bu kadar uzun muydu bu 24 saat denilen hadise? Öyleymiş meğer...</span></p>

    <p class="duz1" xml:lang="tr"><span class="duz">Geçir, geçirebilirsen.</span></p>

    <p class="duz1" xml:lang="tr"><span class="duz">Neden bilmem, dilini falan çıkarıp bakarsın, aynada... Ulan, dil gri! Hasta mıyız yoksa? Yok yok... Gereğinden fazla kendini dinlemeye başladın. Moralin bozuk diye hastalık hastası olma. Tıraş ol. Çalışan erkek olmayı beceremedin, bakımlı ev kadını ol bari...</span></p>

    <p class="duz1" xml:lang="tr"><span class="duz">Televizyonu aç.</span></p>

    <p class="duz1" xml:lang="tr"><span class="duz">Kadın programları seyret.</span></p>

    <p class="duz1" xml:lang="tr"><span class="duz">Kadın programı dedim, aklıma geldi...</span></p>

    <p class="duz1" xml:lang="tr"><span class="duz">Deli ediyor bu yemek programları beni... Bilene anlatıyorlar. İşi bilmiyorsan, işe yaramıyor. Sen yumurtayı kırana kadar, o hamuru tutuyor bile... Şeker ne kadar konacaktı? Bir çay bardağı mı, bir su bardağı mı? Ya tuz? Hangi ebattı kaşık? Allah’ın cezası, car car konuşacağına, versene şunu tekrar... Vermez. Ee-eeh! Kapat, çık dışarı.</span></p>

    <p class="duz1" xml:lang="tr"><span class="duz">Arabayı alma. Suyla çalışmıyor. Para yok. Hem biliyorsun ki, ne zaman parasız kalsan, o zaman bozulur şanzıman denilen meret... İnadına masraf çıkarır... Zaten, hanım ses çıkarmıyor ama bulaşık makinesi de bozuk. Sen istediğin kadar salağa yat. Bozuk işte.</span></p>

    <p class="duz1" xml:lang="tr"><span class="duz">Neyse, yürü... Gez biraz.</span></p>

    <p class="duz1" xml:lang="tr"><span class="duz">Elin cebinde, açılırsın.</span></p>

    <p class="duz1" xml:lang="tr"><span class="duz">Bak millet işe gidiyor...</span></p>

    <p class="duz1" xml:lang="tr"><span class="duz">Bey gibi direksiyonda elâlem.</span></p>

    <p class="duz1" xml:lang="tr"><span class="duz">Medeniyet denilen bu artık zaten...</span></p>

    <p class="duz1" xml:lang="tr"><span class="duz">Otomobillerde yaşayan insanlar topluluğu! Sabah git, akşam dön. Günde 2 saat, yılda 1 ay... Her yıl ömrünün 1 ayını yaşamadığın için mutlusun! İşe gidiyorsun çünkü... Kunta Kinte bile kaçmaya çalışıyordu en azından... Biz ise, gönüllü olarak girmeye çalışıyoruz düzene...</span></p>

    <p class="duz1" xml:lang="tr"><span class="duz">Vay be, lafa bak, lafa...</span></p>

    <p class="duz1" xml:lang="tr"><span class="duz">Düşüne düşüne filozof mu oldun birader... Sana ne? Bana ne ama... Öyle.</span></p>

    <p class="duz1" xml:lang="tr"><span class="duz">İyi iyi, uzatma, kaç oldu saat?</span></p>

    <p class="duz1" xml:lang="tr"><span class="duz">Daha 14.00...</span></p>

    <p class="duz1" xml:lang="tr"><span class="duz">Akşama yıllar var.</span></p>

    <p class="duz1" xml:lang="tr"><span class="duz">Sakın gitme eve...</span></p>

    <p class="duz1" xml:lang="tr"><span class="duz">Çocuk okuldan geldiğinde, seni otururken görmesin. Belli etmiyor ama kahroluyor. Arkadaşları sorsa, “Senin baban çalışmıyor mu” diye? Ne cevap verecek? Havanın kararmasını bekle, en iyisi... Herkesin babası ne zaman geliyorsa, o zaman...</span></p>

    <p class="duz1" xml:lang="tr"><span class="duz">O zamana kadar?</span></p>

    <p class="duz1" xml:lang="tr"><span class="duz">Taksim’e git bari.</span></p>

    <p class="duz1" xml:lang="tr"><span class="duz">Gitmem kardeşim... Çok genç işsiz var orada. Senin saçın başın ağarmış, hâlâ iş arıyorsun, garip bir duygu, olmuyor, eziyor insanı... Gitmem. Boğaz’a git... E dün de gittik. Gemileri sayarsın... Saydık ya! Hem zaten, sayıyoruz sayıyoruz, gemi gidiyor, sen kalıyorsun. O fena. Bir de şurası çok matrak... Dikkat ettim, işi olanlar restorana oturuyor, sırtı Boğaz’a dönük... İşsiz olanlar banka oturuyor, yüzü Boğaz’a dönük... Ben Boğaz’ın yerinde olsam, sırtını dönenlerin yüzüne bile bakmam.</span></p>

    <p class="duz1" xml:lang="tr"><span class="duz">Anlaşıldı...</span></p>

    <p class="duz-son-paragraf" xml:lang="tr"><span class="duz">Kendi kendine konuşmaya başladığına göre, kafayı yiyorsun galiba... Gir bir kahveye, haber maber seyredersin... Ne diyor bak spiker? “İşsizlik geriledi sayın seyirciler... Yüzde 11,4 düzeyindeki işsizlik oranı, yüzde 10,4’e düştü.”</span></p>

    <p class="duz1" xml:lang="tr"><span class="duz">Şahane yahu!</span></p>

    <p class="duz1" xml:lang="tr"><span class="duz">Aslında not alsan bunları fena olmaz...</span></p>

    <p class="duz-son-paragraf" xml:lang="tr"><span class="duz">Yarın öbür gün gazetede mazetede işe girersen, yazarsın belki.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt119.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">TUFA endeksi</span></p>

    <p class="duz1" xml:lang="tr"><span class="duz">İşsizlik büyümüş.</span></p>

    <p class="duz-son-paragraf" xml:lang="tr"><span class="duz">Gene.</span></p>

    <p class="duz1" xml:lang="tr"><span class="duz">Bütçe açığı desen...</span></p>

    <p class="duz1" xml:lang="tr"><span class="duz">34 kat büyümüş.</span></p>

    <p class="duz-son-paragraf" xml:lang="tr"><span class="duz">1 senede.</span></p>

    <p class="duz-son-paragraf" xml:lang="tr"><span class="duz">Haliyle merak ediyorsunuz, nasıl oluyor da büyüyor, kriz teğet geçtiğine göre? Şöyle...</span></p>

    <p class="duz1" xml:lang="tr"><span class="duz">TEFE.</span></p>

    <p class="duz-son-paragraf" xml:lang="tr"><span class="duz">TÜFE.</span></p>

    <p class="duz1" xml:lang="tr"><span class="duz">Sizinki, TUFA.</span></p>

    <p class="duz-son-paragraf" xml:lang="tr"><span class="duz">Tufaya gelenler endeksi.</span></p>

    <p class="duz1" xml:lang="tr"><span class="duz">“Nasıl hesaplanıyor?” dersen...</span></p>

    <p class="duz1" xml:lang="tr"><span class="duz">– Memur musun?</span></p>

    <p class="duz1" xml:lang="tr"><span class="duz">– Memurum.</span></p>

    <p class="duz1" xml:lang="tr"><span class="duz">– Paran var mı?</span></p>

    <p class="duz1" xml:lang="tr"><span class="duz">– Yok.</span></p>

    <p class="duz1" xml:lang="tr"><span class="duz">– Alışveriş yapabiliyor musun?</span></p>

    <p class="duz1" xml:lang="tr"><span class="duz">– Yapamıyorum.</span></p>

    <p class="duz1" xml:lang="tr"><span class="duz">– Enflasyona etkin yok yani...</span></p>

    <p class="duz1" xml:lang="tr"><span class="duz">– Yok.</span></p>

    <p class="duz-son-paragraf" xml:lang="tr"><span class="duz">– E senle alakası olmayan enflasyonun farkını sana niye verelim birader?</span></p>

    <p class="duz-son-paragraf" xml:lang="tr"><span class="duz">Budur TUFA.</span></p>

    <p class="duz-son-paragraf" xml:lang="tr"><span class="duz">Bilimsel literatürde “toptan ufalama endeksi” olarak da bilinir.</span></p>

    <p class="duz-son-paragraf" xml:lang="tr"><span class="duz">Matematiksel olarak açıklarsak mesela... Rekor kıran borsayı, sıçrama yapan milli gelire bölüp, patlama yapan ihracatla çarpıyorsun, bulduğun rakama memleketin bütün fabrikalarını, bankalarını, telefonlarını satarak elde ettiğin geliri ekleyip, TUFA’dan düşüyorsun... Ne etti canım kardeşim? Metrobüs zammı.</span></p>

    <p class="duz-son-paragraf" xml:lang="tr"><span class="duz">Veya, emekliler... Malum, her gün düzenli olarak tenis oynarlar... Enflasyon hesaplama sepetine, yazın soba borusunu, kışın mayoyu koyuyorsun, tenis topu fiyatlarındaki 12 aylık dalgalanmayı ekleyip, endeksliyorsun... Neye denk geliyor emekli maaşı? TUFA’ya.</span></p>

    <p class="duz1" xml:lang="tr"><span class="duz">Ekonomide reformdur TUFA endeksi, reform...</span></p>

    <p class="duz-son-paragraf" xml:lang="tr"><span class="duz">Uyusun da “büyü”sün reformu.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt120.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">De Beers sizinle gurur duyuyor</span></p>

    <p class="duz1" xml:lang="tr"><span class="duz">De Beers, malum...</span></p>

    <p class="duz1" xml:lang="tr"><span class="duz">Mücevherci.</span></p>

    <p class="duz1" xml:lang="tr"><span class="duz">Demiş ki başındaki arkadaş:</span></p>

    <p class="duz-son-paragraf" xml:lang="tr"><span class="duz">“Ekonominiz iyiye gidiyor... Burada en az Dubai’deki kadar pırlanta satışı yaparız.”</span></p>

    <p class="duz-son-paragraf" xml:lang="tr"><span class="duz">İyi haber di mi?</span></p>

    <p class="duz1" xml:lang="tr"><span class="duz">Devamını okuyoruz...</span></p>

    <p class="duz1" xml:lang="tr"><span class="duz">Şunu da demiş satır aralarında...</span></p>

    <p class="duz-son-paragraf" xml:lang="tr"><span class="duz">“Ekonomik kriz bizim için iyi haberdir; çünkü insanlar krizde daha fazla pırlanta alıyor...”</span></p>

    <p class="duz1" xml:lang="tr"><span class="duz">Hem diyor ki, ekonominiz iyi, çok pırlanta alıyorsunuz...</span></p>

    <p class="duz-son-paragraf" xml:lang="tr"><span class="duz">Hem diyor ki, ekonomik kriz olduğunda çok pırlanta satılır.</span></p>

    <p class="duz-son-paragraf" xml:lang="tr"><span class="duz">Bana kalsa, De Beers’in başındaki arkadaşı, önce Elvan Abeylegesse gibi Türk vatandaşı yaparım, sonra da Başbakan yaparım... Çünkü “ayvayı yediniz”i bu kadar şık söyleyen birini görmedim bugüne kadar!</span></p>

    <p class="duz1" xml:lang="tr"><span class="duz">Bakın, Şükrü Kızılot yazdı...</span></p>

    <p class="duz1" xml:lang="tr"><span class="duz">Ekmeğin, peynirin KDV’si var.</span></p>

    <p class="duz1" xml:lang="tr"><span class="duz">Pırlantanın yok.</span></p>

    <p class="duz1" xml:lang="tr"><span class="duz">Süte, yumurtaya KDV ödüyoruz.</span></p>

    <p class="duz-son-paragraf" xml:lang="tr"><span class="duz">Elmasa ödemiyoruz.</span></p>

    <p class="duz1" xml:lang="tr"><span class="duz">Niye birader?</span></p>

    <p class="duz1" xml:lang="tr"><span class="duz">Niye olacak...</span></p>

    <p class="duz-son-paragraf" xml:lang="tr"><span class="duz">“Kimsesizlerin kimiyiz” diyerek, Anadolu’nun bağrından çıkan halk çocukları, pırlantanın-elmasın yüzde 18 olan KDV’sini sıfıra indirdi de, ondan.</span></p>

    <p class="duz-son-paragraf" xml:lang="tr"><span class="duz">(Elit şehir çocukları anlamaz... Anadolu’da öyledir. Ekmek almaz, tek taş alır!)</span></p>

    <p class="duz1" xml:lang="tr"><span class="duz">Ve, zaten aslına bakarsanız...</span></p>

    <p class="duz1" xml:lang="tr"><span class="duz">Nihayetinde “karbon”dur.</span></p>

    <p class="duz1" xml:lang="tr"><span class="duz">Kömür türevi garibana.</span></p>

    <p class="duz-son-paragraf" xml:lang="tr"><span class="duz">Elmas türevi kodamana.</span></p>

    <p class="duz-son-paragraf" xml:lang="tr"><span class="duz">Hadi cümleten hayırlı “adalet”li “kalkınma”lar... Anca gidersiniz.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt121.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Grev</span></p>

    <p class="duz1" xml:lang="tr"><span class="duz">Trenler grev yaptı.</span></p>

    <p class="duz1" xml:lang="tr"><span class="duz">Ahali makinisti dövdü.</span></p>

    <p class="duz-son-paragraf" xml:lang="tr"><span class="duz">Raylarda sürüklediler adamı.</span></p>

    <p class="duz1" xml:lang="tr"><span class="duz">Bu ülkede grevle mrevle netice alamaz memur...</span></p>

    <p class="duz1" xml:lang="tr"><span class="duz">Çünkü memurun sorunudur.</span></p>

    <p class="duz-son-paragraf" xml:lang="tr"><span class="duz">Ahaliyi ırgalamaz.</span></p>

    <p class="duz-son-paragraf" xml:lang="tr"><span class="duz">Hakkını ararken polis tarafından haşat edilen işçilere, esnafın tekme tokat girişmesi de ondan zaten... İşçinin derdi, sadece işçinin derdidir, işçi olmayanı ilgilendirmez, elâlemi germez.</span></p>

    <p class="duz1" xml:lang="tr"><span class="duz">Doktor mesela...</span></p>

    <p class="duz1" xml:lang="tr"><span class="duz">İdeal damattır,</span></p>

    <p class="duz-son-paragraf" xml:lang="tr"><span class="duz">Herkes kızını doktora vermek ister, beni ne doktorlar istedi filan, herkes çocuğunu büyüyünce doktor yapmak ister, herkes otomobilini doktordan almak ister, herkes evini-dükkânını doktora vermek ister... Kız verirken, kocaya varırken, meslek seçerken, otomobil alırken, ev kiralarken, canımdır cicimdir. 6 saat grev yapsın, haysiyetsizdir.</span></p>

    <p class="duz-son-paragraf" xml:lang="tr"><span class="duz">Miting yapmaya hazırlanan eczacıların mitingine de, sadece eczacılar katılacak o yüzden... Doktorlar bile katılmayacak... Öğretmenlerin mitingine, öğrenci velilerinin katılmadığı gibi.</span></p>

    <p class="duz-son-paragraf" xml:lang="tr"><span class="duz">(Aktütün’ü basmışlardı, 15 şehit var, memlekette yer yerinden oynuyor, ağlamaktan gözümüze kan oturmuş, şak, bi faks geldi, isim, adres, şu şu sokaktaki kaldırımları sökmüş belediye, tam evinin önüymüş, böyle devlet olur muymuş, “Yazın bu sorunları” diyordu.)</span></p>

    <p class="duz-son-paragraf" xml:lang="tr"><span class="duz">“Her koyun kendi bacağından asılır”ın atasözü olduğu ülkede, grev mrev beyhudedir... “Nerde çokluk, orda bokluk” lafına sırıtan toplumda, “toplu” sözleşme yapılamaz.</span></p>

    <p class="duz-son-paragraf" xml:lang="tr"><span class="duz">Emekliler miting yapsa, ben iddia ediyorum, çocukları bile gelmez... Veya, garibim çiftçilerin eylemine sadece burnundan çeke çeke zorla getirdikleri ineklerin, öküzlerin katılması gibi.</span></p>

    <p class="duz-son-paragraf" xml:lang="tr"><span class="duz">Aslına bakarsanız, çiftçiler dün eylem yapmaya kalksaydı, öküzler de katılmazdı... Tren durduğu için, makinisti dövenlere bakmaya giderlerdi çünkü.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt122.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Deniz Feneri</span></p>

    <p class="duz-son-paragraf" xml:lang="tr"><span class="duz">Almanya’daki Deniz Feneri, bizim ahaliyi 41 milyon Euro tokatlamış ya...</span></p>

    <p class="duz1" xml:lang="tr"><span class="duz">Aklıma geliverdi...</span></p>

    <p class="duz-son-paragraf" xml:lang="tr"><span class="duz">Mübarek ramazan günü bağış yapayım dedim, Türkiye’deki Deniz Feneri’ni aradım.</span></p>

    <p class="duz1" xml:lang="tr"><span class="duz">Karşıma çıkan telesekreter, beni telefonda uzuuun uzun bekletirken, fonda devamlı ne çalıyor biliyor musunuz?</span></p>

    <p class="duz-son-paragraf" xml:lang="tr"><span class="duz">“Dümbeleği çala çala yoruldu bileklerim...”</span></p>

    <p class="duz-son-paragraf" xml:lang="tr"><span class="duz">Mesajı aldım.</span></p>

    <p class="duz1" xml:lang="tr"><span class="duz">E çal çal, aynı nakarat...</span></p>

    <p class="duz1" xml:lang="tr"><span class="duz">Duymaktan yoruluyor insan.</span></p>

    <p class="duz-son-paragraf" xml:lang="tr"><span class="duz">Kapattım.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt123.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Fener baba!</span></p>

    <p class="duz1" xml:lang="tr"><span class="duz">Koca isteyen nereye gider?</span></p>

    <p class="duz1" xml:lang="tr"><span class="duz">Telli Baba.</span></p>

    <p class="duz1" xml:lang="tr"><span class="duz">İş isteyen nereye gider?</span></p>

    <p class="duz1" xml:lang="tr"><span class="duz">Bardakçı Baba.</span></p>

    <p class="duz1" xml:lang="tr"><span class="duz">Ev isteyen?</span></p>

    <p class="duz-son-paragraf" xml:lang="tr"><span class="duz">Zuhurat Baba.</span></p>

    <p class="duz1" xml:lang="tr"><span class="duz">Peki ya, Deniz Feneri?</span></p>

    <p class="duz1" xml:lang="tr"><span class="duz">Makarna bulgur gibi hediyeler getirdiğine göre...</span></p>

    <p class="duz-son-paragraf" xml:lang="tr"><span class="duz">Noel Baba!</span></p>

    <p class="duz1" xml:lang="tr"><span class="duz">Gördük mü Noel Baba’yı?</span></p>

    <p class="duz1" xml:lang="tr"><span class="duz">Gördük.</span></p>

    <p class="duz-son-paragraf" xml:lang="tr"><span class="duz">Şimdi bunu görün o zaman...</span></p>

    <p class="duz1" xml:lang="tr"><span class="duz">İstanbul Boğazı’nın Avrupa yakasında, tam Karadeniz’le birleştiği noktada ne var?</span></p>

    <p class="duz-son-paragraf" xml:lang="tr"><span class="duz">Deniz feneri.</span></p>

    <p class="duz-son-paragraf" xml:lang="tr"><span class="duz">Rumelifeneri yani.</span></p>

    <p class="duz1" xml:lang="tr"><span class="duz">İçinde ne var biliyor musunuz?</span></p>

    <p class="duz-son-paragraf" xml:lang="tr"><span class="duz">Yatır!</span></p>

    <p class="duz1" xml:lang="tr"><span class="duz">Koskoca dünyada, içinde yatır bulunan tek deniz feneri kimde?</span></p>

    <p class="duz-son-paragraf" xml:lang="tr"><span class="duz">Bizde.</span></p>

    <p class="duz-son-paragraf" xml:lang="tr"><span class="duz">İnanmayan gitsin, kendi gözleriyle görsün, denemesi bedava... 1856’da Fransızlar inşa ederken, duvarı çökmüş... Yaşlı bir teyze demiş ki, “Orada yatır var, onun için çöküyor...” Ahali de “He valla” diye tasdik etmiş... Fransızlar bakmış ki olacak gibi değil, önce mezarı türbe haline getirmişler, sonra da etrafını örerek, deniz fenerini öyle yapmışlar.</span></p>

    <p class="duz1" xml:lang="tr"><span class="duz">Özetle.</span></p>

    <p class="duz1" xml:lang="tr"><span class="duz">Boş verin Noel Baba’yı...</span></p>

    <p class="duz-son-paragraf" xml:lang="tr"><span class="duz">Alın size, Fener Baba!</span></p>

    <p class="duz1" xml:lang="tr"><span class="duz">Bu iyiliğimi de unutmayın.</span></p>

    <p class="duz1" xml:lang="tr"><span class="duz">Yazın dileklerinizi bir kâğıda...</span></p>

    <p class="duz1" xml:lang="tr"><span class="duz">İliştirin paracıklarınızı...</span></p>

    <p class="duz-son-paragraf" xml:lang="tr"><span class="duz">Ben müsait zamanda uğrar, alırım.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt124.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Hacı Osman</span></p>

    <p class="duz-son-paragraf" xml:lang="tr"><span class="duz">Biri çıkıp, “Şahane otomobiller üreteceğim” demişti, Almanya’daki dini bütün vatandaşlardan bavul bavul “ortaklık parası” toplarken.</span></p>

    <p class="duz1" xml:lang="tr"><span class="duz">Merak edip sormuştuk...</span></p>

    <p class="duz1" xml:lang="tr"><span class="duz">– Fabrika nerede?</span></p>

    <p class="duz1" xml:lang="tr"><span class="duz">– Henüz yok.</span></p>

    <p class="duz1" xml:lang="tr"><span class="duz">– Nereye kuracaksınız?</span></p>

    <p class="duz1" xml:lang="tr"><span class="duz">– Şu şu isimli şehre.</span></p>

    <p class="duz1" xml:lang="tr"><span class="duz">– Adresi?</span></p>

    <p class="duz-son-paragraf" xml:lang="tr"><span class="duz">– Havaalanı caddesi üzerinde.</span></p>

    <p class="duz-son-paragraf" xml:lang="tr"><span class="duz">Verdiği adrese gitmeye gerek görmedik. Çünkü, havaalanı mavaalanı bile yoktu o zamanlar o şehirde... Kelimenin tam manasıyla, davul tozu, minare gölgesi.</span></p>

    <p class="duz1" xml:lang="tr"><span class="duz">Yazdık tabii.</span></p>

    <p class="duz1" xml:lang="tr"><span class="duz">Dava açtı.</span></p>

    <p class="duz-son-paragraf" xml:lang="tr"><span class="duz">Kaybettik iyi mi!</span></p>

    <p class="duz1" xml:lang="tr"><span class="duz">Yanlış okumadınız, kaybettik.</span></p>

    <p class="duz1" xml:lang="tr"><span class="duz">Bizden tazminat aldı.</span></p>

    <p class="duz1" xml:lang="tr"><span class="duz">Birkaç ay sonra da kaçtı.</span></p>

    <p class="duz1" xml:lang="tr"><span class="duz">Bakın, Almanya’da faiz yüzde 5.</span></p>

    <p class="duz1" xml:lang="tr"><span class="duz">Demişler ki...</span></p>

    <p class="duz1" xml:lang="tr"><span class="duz">“Yüzde 30 veriyoruz.”</span></p>

    <p class="duz1" xml:lang="tr"><span class="duz">2 milyar Euro’yu bastırmış bizim millet.</span></p>

    <p class="duz1" xml:lang="tr"><span class="duz">Hem de nerede?</span></p>

    <p class="duz-son-paragraf" xml:lang="tr"><span class="duz">Camide.</span></p>

    <p class="duz-son-paragraf" xml:lang="tr"><span class="duz">Faizin 5 olduğu yerde, 30 veriyorsa adam... Buna faiz denemez. Rulet denir. Kumara girer.</span></p>

    <p class="duz1" xml:lang="tr"><span class="duz">Anlatıyoruz dilimiz döndüğünce...</span></p>

    <p class="duz-son-paragraf" xml:lang="tr"><span class="duz">Anlatıyoruz ama kime.</span></p>

    <p class="duz1" xml:lang="tr"><span class="duz">Bir örnek vereyim size...</span></p>

    <p class="duz-son-paragraf" xml:lang="tr"><span class="duz">atv Haber’i yönetirken röportaj yaptırmıştım.</span></p>

    <p class="duz1" xml:lang="tr"><span class="duz">İsmi, Osman Kalın.</span></p>

    <p class="duz1" xml:lang="tr"><span class="duz">Yaş, 81.</span></p>

    <p class="duz1" xml:lang="tr"><span class="duz">Hacı.</span></p>

    <p class="duz1" xml:lang="tr"><span class="duz">Berlin’in göbeğine, gecekondu kurmuş, bahçesi de bildiğin tarla... Kabak, karpuz falan ekiyor.</span></p>

    <p class="duz1" xml:lang="tr"><span class="duz">Hatta, biz de o habere, “Berlin’e ektim soğan” başlığını atmıştık.</span></p>

    <p class="duz1" xml:lang="tr"><span class="duz">Elektriği yok. Papazı kafalamış, suyu, hemen yanı başındaki kiliseden alıyor, kaçak olarak...</span></p>

    <p class="duz1" xml:lang="tr"><span class="duz">“Almanya’da olur mu böyle şey” demeyin. Olmuş.</span></p>

    <p class="duz1" xml:lang="tr"><span class="duz">İsteyen gitsin, baksın.</span></p>

    <p class="duz1" xml:lang="tr"><span class="duz">Hâlâ orada.</span></p>

    <p class="duz1" xml:lang="tr"><span class="duz">Çünkü, belediye ekipleri geldiğinde, kazmayı kapıyor, mahallenin Türk gençlerini topluyor, “Bunların hepsi Nazi... Türk düşmanları, din düşmanları” diye bağırarak, hadise çıkarıyor.</span></p>

    <p class="duz-son-paragraf" xml:lang="tr"><span class="duz">Almanlar “illallah” demiş... “Ölse de, kurtulsak” diye ses çıkaramıyorlar.</span></p>

    <p class="duz1" xml:lang="tr"><span class="duz">Sorduk Hacı Osman’a...</span></p>

    <p class="duz1" xml:lang="tr"><span class="duz">– Kime oy verdin?</span></p>

    <p class="duz1" xml:lang="tr"><span class="duz">– Hırıstiyan Demokratlara.</span></p>

    <p class="duz1" xml:lang="tr"><span class="duz">– Neden?</span></p>

    <p class="duz1" xml:lang="tr"><span class="duz">– Elektrik, su bağlayacaklar da...</span></p>

    <p class="duz1" xml:lang="tr"><span class="duz">– E baba, sen nasıl hacısın?</span></p>

    <p class="duz1" xml:lang="tr"><span class="duz">– Orasını karıştırma... Önce can, sonra canan. Menfaat dünyası oğlum.</span></p>

    <p class="duz1" xml:lang="tr"><span class="duz">Unutmadan ekleyeyim...</span></p>

    <p class="duz1" xml:lang="tr"><span class="duz">Röportajı yapmak için bizden 200 Euro istedi...</span></p>

    <p class="duz-son-paragraf" xml:lang="tr"><span class="duz">20 Euro’ya bağladık.</span></p>

    <p class="duz1" xml:lang="tr"><span class="duz">Uzun lafın kısası...</span></p>

    <p class="duz1" xml:lang="tr"><span class="duz">“Aman dikkat” dediği için tazminat kaybetmiş biri olarak söylüyorum...</span></p>

    <p class="duz1" xml:lang="tr"><span class="duz">İslam’ı böyle anlıyorsa hacı.</span></p>

    <p class="duz1" xml:lang="tr"><span class="duz">Bırakın dolandırsınlar.</span></p>

    <p class="duz-son-paragraf" xml:lang="tr"><span class="duz">Sevaptır bi nevi, sevap.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt125.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">İftarı brokoliyle açmak caiz mi?</span></p>

    <p class="duz-son-paragraf" xml:lang="tr"><span class="duz">Medya fırını, 11 aydır kimsenin arayıp sormadığı ilahiyat profesörlerini “ramazan pidesi” gibi piyasaya çıkardı gene...</span></p>

    <p class="duz1" xml:lang="tr"><span class="duz">Ahali de, bulmuşken soruyor:</span></p>

    <p class="duz1" xml:lang="tr"><span class="duz">“İftardan önce sevişebilir miyim?”</span></p>

    <p class="duz1" xml:lang="tr"><span class="duz">“Memesini elleyebilir miyim?”</span></p>

    <p class="duz-son-paragraf" xml:lang="tr"><span class="duz">“Fransız öpücüğü oruç bozar mı?”</span></p>

    <p class="duz1" xml:lang="tr"><span class="duz">Kardeşim, kama sutra profesörü değil ki bunlar, ilahiyat profesörü...</span></p>

    <p class="duz-son-paragraf" xml:lang="tr"><span class="duz">Ne desin yani, “Dilini yutmazsa bozmaz” mı desin?</span></p>

    <p class="duz1" xml:lang="tr"><span class="duz">Şu da yeni moda mesela...</span></p>

    <p class="duz-son-paragraf" xml:lang="tr"><span class="duz">“Ramazanda diyet caiz mi?”</span></p>

    <p class="duz1" xml:lang="tr"><span class="duz">Biri liste vermiş ciddi ciddi...</span></p>

    <p class="duz-son-paragraf" xml:lang="tr"><span class="duz">“İftarda; brokoli çorbası, iki parça baget kepek ekmeği arasında marine edilmiş jülyen dana bonfile, yanında sote mantar ve graten soslu küp patatesler, üstüne, ıspanaklı fıstıklı kek veya hindistan cevizli koko... Sahurda; kuşkonmaz çorbası, zeytinyağlı brüksellahanası, iceberg yapraklı ızgara fileto balık veya tavuk göğsü, yarım su bardağı light yoğurt, ananas kompostosu.”</span></p>

    <p class="duz1" xml:lang="tr"><span class="duz">Zannedersin...</span></p>

    <p class="duz1" xml:lang="tr"><span class="duz">Kraliçe Elizabeth oruç tutacak!</span></p>

    <p class="duz1" xml:lang="tr"><span class="duz">Şaka bir yana...</span></p>

    <p class="duz1" xml:lang="tr"><span class="duz">Her yıl aynı terane.</span></p>

    <p class="duz1" xml:lang="tr"><span class="duz">“Lens taksam, orucu bozar mı?”</span></p>

    <p class="duz1" xml:lang="tr"><span class="duz">“Ağda yaptırsam bozulur mu?”</span></p>

    <p class="duz1" xml:lang="tr"><span class="duz">“Oruçluyken güneş kremi caiz mi?”</span></p>

    <p class="duz1" xml:lang="tr"><span class="duz">“Nikotin bandı bozar mı?”</span></p>

    <p class="duz-son-paragraf" xml:lang="tr"><span class="duz">“İftardan önce kulağıma pamuklu çubuk sokmamda mahzur var mı? Hamamda subuharı teneffüs ettim, orucum sakatlanmış olabilir mi? Eve haşere ilacı sıktım, yanlışlıkla kokusunu içime çektim... Koltukaltıma deodorant sıkabilir miyim? Saçıma jöle sürebilir miyim? Oruçlu oruçlu iğne yaptırabilir miyim?”</span></p>

    <p class="duz-son-paragraf" xml:lang="tr"><span class="duz">Sevgili halkımız, “Kalp ameliyatı olacağım, kan verilirse orucum bozulur mu”dan tutun da, “Yanlışlıkla madeni para yuttum, kefaret gerekir mi”ye kadar, aklınıza gelen gelmeyen her türlü soruyu soracak bir ay boyunca.</span></p>

    <p class="duz1" xml:lang="tr"><span class="duz">Bi tek neyi sormayacak...</span></p>

    <p class="duz-son-paragraf" xml:lang="tr"><span class="duz">N’oldu şu Deniz Feneri davası?</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt126.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">General Motors batıyormuş...</span></p>

    <p class="duz1" xml:lang="tr"><span class="duz">Başbakan, Mercedes’e biniyor.</span></p>

    <p class="duz1" xml:lang="tr"><span class="duz">Meclis Başkanı, BMW’ye biniyor.</span></p>

    <p class="duz-son-paragraf" xml:lang="tr"><span class="duz">Sivilanıt’a Audi aldılar.</span></p>

    <p class="duz1" xml:lang="tr"><span class="duz">Cumhurbaşkanı, Mercedes’e biniyor.</span></p>

    <p class="duz1" xml:lang="tr"><span class="duz">(Biri limuzin.)</span></p>

    <p class="duz1" xml:lang="tr"><span class="duz">Başbakan Yardımcıları, Mercedes.</span></p>

    <p class="duz1" xml:lang="tr"><span class="duz">Maliye Bakanı, Mercedes.</span></p>

    <p class="duz1" xml:lang="tr"><span class="duz">Ekonomi Bakanı, Mercedes.</span></p>

    <p class="duz1" xml:lang="tr"><span class="duz">Savunma Bakanı, Mercedes.</span></p>

    <p class="duz1" xml:lang="tr"><span class="duz">Enerji Bakanı, Mercedes.</span></p>

    <p class="duz1" xml:lang="tr"><span class="duz">Bayındırlık Bakanı, Mercedes.</span></p>

    <p class="duz1" xml:lang="tr"><span class="duz">Ulaştırma Bakanı, Mercedes.</span></p>

    <p class="duz1" xml:lang="tr"><span class="duz">Kültür Bakanı, Mercedes.</span></p>

    <p class="duz1" xml:lang="tr"><span class="duz">Sanayi Bakanı, Mercedes.</span></p>

    <p class="duz1" xml:lang="tr"><span class="duz">İçişleri Bakanı, Mercedes.</span></p>

    <p class="duz1" xml:lang="tr"><span class="duz">Dışişleri Bakanı, Mercedes.</span></p>

    <p class="duz1" xml:lang="tr"><span class="duz">Milli Eğitim Bakanı, Mercedes.</span></p>

    <p class="duz1" xml:lang="tr"><span class="duz">Sağlık Bakanı, Mercedes.</span></p>

    <p class="duz1" xml:lang="tr"><span class="duz">Tarım Bakanı, Mercedes.</span></p>

    <p class="duz1" xml:lang="tr"><span class="duz">Orman Bakanı, Mercedes.</span></p>

    <p class="duz1" xml:lang="tr"><span class="duz">Adalet Bakanı, Mercedes.</span></p>

    <p class="duz1" xml:lang="tr"><span class="duz">Devlet bakanları, Mercedes.</span></p>

    <p class="duz1" xml:lang="tr"><span class="duz">Aile Bakanı, Mercedes.</span></p>

    <p class="duz1" xml:lang="tr"><span class="duz">Avrupa Birliği Bakanı, Mercedes.</span></p>

    <p class="duz1" xml:lang="tr"><span class="duz">Spor Bakanı, Mercedes.</span></p>

    <p class="duz-son-paragraf" xml:lang="tr"><span class="duz">Diyanet Bakanı, Mercedes.</span></p>

    <p class="duz1" xml:lang="tr"><span class="duz">Tunceli Valisi mesela...</span></p>

    <p class="duz1" xml:lang="tr"><span class="duz">Mercedes’i yetmedi, sıfır Volvo geldi, bi de Hyundai cipi var, 4 çarpı 4.</span></p>

    <p class="duz1" xml:lang="tr"><span class="duz">Ahaliye çekyat dağıtıyorlar bu arada...</span></p>

    <p class="duz-son-paragraf" xml:lang="tr"><span class="duz">Vali, Tunceli’ye 4 çeker yani!</span></p>

    <p class="duz-son-paragraf" xml:lang="tr"><span class="duz">General Motors batıyor, bizim bütün generaller Mercedes’e biniyor.</span></p>

    <p class="duz-son-paragraf" xml:lang="tr"><span class="duz">Anayasa Mahkemesi Başkanı Mercedes’e biniyor, Yargıtay Başkanı Mercedes’e biniyor, Danıştay Başkanı Mercedes’e biniyor, daha sayayım mı, Sayıştay Başkanı Mercedes’e biniyor.</span></p>

    <p class="duz1" xml:lang="tr"><span class="duz">Meclis Başkanvekilleri, Passat.</span></p>

    <p class="duz1" xml:lang="tr"><span class="duz">YÖK Başkanı, Mercedes.</span></p>

    <p class="duz-son-paragraf" xml:lang="tr"><span class="duz">RTÜK Başkanı, Audi.</span></p>

    <p class="duz1" xml:lang="tr"><span class="duz">Dolayısıyla...</span></p>

    <p class="duz1" xml:lang="tr"><span class="duz">General Motors batarsa batsın.</span></p>

    <p class="duz1" xml:lang="tr"><span class="duz">Bizi bozmaz...</span></p>

    <p class="duz-son-paragraf" xml:lang="tr"><span class="duz">Rabbim Alman otomotivini korusun!</span></p>

    <p class="duz-son-paragraf" xml:lang="tr"><span class="duz">Not: Bildiğim kadarıyla, General Motors’un ürettiği Chevrolet’ye (1979 model) bi tek Perinçek biniyordu... Onu da “aykırı davranış”larla “devleti yıkmaya çalışmak”tan içeri attılar zaten.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt127.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Nevzat</span></p>

    <p class="duz1" xml:lang="tr"><span class="duz">Bugün size çok önemli birini tanıştıracağım...</span></p>

    <p class="duz-son-paragraf" xml:lang="tr"><span class="duz">Nevzat.</span></p>

    <p class="duz1" xml:lang="tr"><span class="duz">Kim o derseniz...</span></p>

    <p class="duz1" xml:lang="tr"><span class="duz">Tanımak lazım.</span></p>

    <p class="duz-son-paragraf" xml:lang="tr"><span class="duz">Çünkü, herkesin bir oy hakkının bulunduğu demokrasi denilen kavramı, sadece siyasetçi-asker boyutunda ele almak çok güdük kalıyor da... Ondan.</span></p>

    <p class="duz1" xml:lang="tr"><span class="duz">Hadise Muş’ta geçiyor.</span></p>

    <p class="duz1" xml:lang="tr"><span class="duz">Avrupa Birliği’nin “Üreme Sağlığı” diye bi projesi var. Bu projenin, takibini yürüten bi de komiseri var. Bu komiser, Muş’a geliyor. Bakacak, uygun bulursa, Türkiye’ye “hibe” yapacak.</span></p>

    <p class="duz-son-paragraf" xml:lang="tr"><span class="duz">Ki, sağlıklı üreyelim.</span></p>

    <p class="duz1" xml:lang="tr"><span class="duz">Bu komiser arkadaşı, Nevzat’la tanıştırıyorlar.</span></p>

    <p class="duz1" xml:lang="tr"><span class="duz">Adamcağız, Nevzat’ı dinliyor...</span></p>

    <p class="duz-son-paragraf" xml:lang="tr"><span class="duz">Sonra da, “Şoktayım, tarihi bir gün yaşıyorum, gördüklerime inanamıyorum, biraz yalnız kalmam lazım” diyor... Sandalyeye çöküyor. Ayran falan veriyorlar kendine gelsin diye.</span></p>

    <p class="duz1" xml:lang="tr"><span class="duz">Çünkü...</span></p>

    <p class="duz1" xml:lang="tr"><span class="duz">Nevzat’ın 4 eşi...</span></p>

    <p class="duz-son-paragraf" xml:lang="tr"><span class="duz">42 çocuğu var.</span></p>

    <p class="duz1" xml:lang="tr"><span class="duz">63 yaşında.</span></p>

    <p class="duz1" xml:lang="tr"><span class="duz">12 yaşında evlenmiş.</span></p>

    <p class="duz1" xml:lang="tr"><span class="duz">Eşlerinin isimleri sırasıyla...</span></p>

    <p class="duz1" xml:lang="tr"><span class="duz">Hediye, Rahime, Hayriye, Halime.</span></p>

    <p class="duz1" xml:lang="tr"><span class="duz">Kafiyeyi tutturmuş.</span></p>

    <p class="duz1" xml:lang="tr"><span class="duz">Üstelik, tornavida gibi maaşallah...</span></p>

    <p class="duz1" xml:lang="tr"><span class="duz">“Maddi durumum iyi olsa, beşinciyi de alırım” diyor.</span></p>

    <p class="duz1" xml:lang="tr"><span class="duz">Tahminim...</span></p>

    <p class="duz-son-paragraf" xml:lang="tr"><span class="duz">Ya Raziye, ya Şaziye.</span></p>

    <p class="duz1" xml:lang="tr"><span class="duz">Hediye’den 11 çocuğu olmuş.</span></p>

    <p class="duz1" xml:lang="tr"><span class="duz">Hayriye’den 13.</span></p>

    <p class="duz1" xml:lang="tr"><span class="duz">Halime en taze... Henüz 4.</span></p>

    <p class="duz1" xml:lang="tr"><span class="duz">Rekor, Rahime’de...</span></p>

    <p class="duz1" xml:lang="tr"><span class="duz">Yenge, komple bir futbol takımı doğurmuş, yanına üç tane de hakem doğurmuş... 14.</span></p>

    <p class="duz1" xml:lang="tr"><span class="duz">Ve şu anda hamile.</span></p>

    <p class="duz-son-paragraf" xml:lang="tr"><span class="duz">Allah izin verirse, 3 ay sonra kendisinin 15’inci, takımının 43’üncü golüne imza atacak.</span></p>

    <p class="duz1" xml:lang="tr"><span class="duz">Çocukların 19’u erkek. 23’ü kız.</span></p>

    <p class="duz1" xml:lang="tr"><span class="duz">En büyüğü, erkek... 45 yaşında.</span></p>

    <p class="duz1" xml:lang="tr"><span class="duz">En küçüğü, kız... 1 yaşında.</span></p>

    <p class="duz-son-paragraf" xml:lang="tr"><span class="duz">Eğer çocuklar da Nevzat’ın izinden giderse... Yani, erkekler, babaları kadar çocuk yaparsa... Kızlar, anneleri kadar doğurursa... 40 sene sonra, kaba hesap, 1 100 kişi olacaklar.</span></p>

    <p class="duz1" xml:lang="tr"><span class="duz">Peki isimleri?</span></p>

    <p class="duz1" xml:lang="tr"><span class="duz">Burası en önemli yeri...</span></p>

    <p class="duz-son-paragraf" xml:lang="tr"><span class="duz">Çünkü biz bir tanesinin bile ismini koyarken, dokuz doğuruyoruz... Onu mu koyalım, bunu mu koyalım diye... Nevzat nasıl çıkmış bu işin içinden?</span></p>

    <p class="duz1" xml:lang="tr"><span class="duz">Sordurdum...</span></p>

    <p class="duz1" xml:lang="tr"><span class="duz">Tam olarak hatırlayamadı.</span></p>

    <p class="duz1" xml:lang="tr"><span class="duz">20’sini çıkarabildi.</span></p>

    <p class="duz1" xml:lang="tr"><span class="duz">Haklı.</span></p>

    <p class="duz-son-paragraf" xml:lang="tr"><span class="duz">Muhtara sorduk.</span></p>

    <p class="duz-son-paragraf" xml:lang="tr"><span class="duz">İşte, Avrupa Birliği tarihine geçen 42 çocuğun ismi... Kerem, Cevdet, Ekrem, Zozan, Kemal, Raif, İbrahim, Celal, Ömer, Kader, Nezahat, Şakir, Gönül, Aliye, Levent, Gülbahar, Mizgin, Harika, Gurbet, Sevda, Devrim, Tuba, İsmail, Şenol, Fatma, Kudbettin, Bilal, Nazime, Şengül, Güven, Pervin, Türkan, Barış, Emrah, Servet, Fadime, Sezer, Seher, Yusuf, Filiz, Cemile, Arzu.</span></p>
  </div>
</body>
</html>