<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ISIM_SEHIR_HAYVAN-4.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }

</style>
</head>

<body class="calibre">
  <div class="generated-style" id="isim-sehir-hayvan">
    <div class="calibre2" id="calibre_pb_0"></div>

    <h1 class="foto-altta-bosluk" id="toc-anchor" xml:lang="tr"><span><img alt="173.jpg" class="generated-style1" src="../Images/173_fmt.jpeg"/></span></h1>

    <p class="bold-ortali-2-x" xml:lang="tr"><span class="duz">Evindeki boş vita tenekesini bile atmaz, memleketini satarlar, gıkı çıkmaz...</span></p>

    <p class="duz-ilk-paragraf-xx" xml:lang="tr"><span class="yazar-ismi1">Liman von Sanders</span></p>

    <p class="duz-son-paragraf" xml:lang="tr"><span class="duz">Mustafa Kemal’in Bandırma vapuruyla Samsun’a gitmek üzere yola çıktığı gün, yani 16 Mayıs’ta, Bandırma limanı ile Samsun limanı satıldı!</span></p>

    <p class="duz1" xml:lang="tr"><span class="duz">Samsun’a bi varacak ki...</span></p>

    <p class="duz1" xml:lang="tr"><span class="duz">Liman satılmış.</span></p>

    <p class="duz1" xml:lang="tr"><span class="duz">“Ordu limanına yanaşalım” dese...</span></p>

    <p class="duz1" xml:lang="tr"><span class="duz">Satıldı.</span></p>

    <p class="duz1" xml:lang="tr"><span class="duz">“Çek Trabzon’a” dese...</span></p>

    <p class="duz1" xml:lang="tr"><span class="duz">O da satıldı.</span></p>

    <p class="duz1" xml:lang="tr"><span class="duz">“Rize?”</span></p>

    <p class="duz1" xml:lang="tr"><span class="duz">Satıldı.</span></p>

    <p class="duz1" xml:lang="tr"><span class="duz">“Bari Hopa’ya gidelim...”</span></p>

    <p class="duz1" xml:lang="tr"><span class="duz">O da satıldı.</span></p>

    <p class="duz1" xml:lang="tr"><span class="duz">“Dönün kardeşim Sinop’a!”</span></p>

    <p class="duz1" xml:lang="tr"><span class="duz">Satıldı.</span></p>

    <p class="duz1" xml:lang="tr"><span class="duz">“Ereğli limanı?”</span></p>

    <p class="duz1" xml:lang="tr"><span class="duz">Satıldı.</span></p>

    <p class="duz1" xml:lang="tr"><span class="duz">“Yarımca limanına gitsek...”</span></p>

    <p class="duz-son-paragraf" xml:lang="tr"><span class="duz">Satıldı.</span></p>

    <p class="duz-son-paragraf" xml:lang="tr"><span class="duz">“Bana satılmayan liman bulun” dese, dün itibarıyla, memleketi Karadeniz üzerinden kurtarması mümkün değil.</span></p>

    <p class="duz-son-paragraf" xml:lang="tr"><span class="duz">“Tekirdağ limanına çıkayım, oradan yüze yüze karşıya geçerim” dese... Satıldı.</span></p>

    <p class="duz1" xml:lang="tr"><span class="duz">“Dümeni Ege’ye kır” dese...</span></p>

    <p class="duz1" xml:lang="tr"><span class="duz">Dikili limanı satıldı.</span></p>

    <p class="duz1" xml:lang="tr"><span class="duz">İzmir limanı satıldı.</span></p>

    <p class="duz1" xml:lang="tr"><span class="duz">Kuşadası limanı satıldı.</span></p>

    <p class="duz1" xml:lang="tr"><span class="duz">Marmaris limanı?</span></p>

    <p class="duz-son-paragraf" xml:lang="tr"><span class="duz">Satıldı.</span></p>

    <p class="duz1" xml:lang="tr"><span class="duz">“Madem öyle Akdeniz’den girelim” dese...</span></p>

    <p class="duz1" xml:lang="tr"><span class="duz">Antalya limanı satıldı.</span></p>

    <p class="duz1" xml:lang="tr"><span class="duz">Alanya limanı satıldı.</span></p>

    <p class="duz1" xml:lang="tr"><span class="duz">Mersin limanı satıldı.</span></p>

    <p class="duz-son-paragraf" xml:lang="tr"><span class="duz">İskenderun limanı satıldı.</span></p>

    <p class="duz-son-paragraf" xml:lang="tr"><span class="duz">“İtalya’ya gidelim, oradan uçakla gelelim” dese... Havalimanları zaten satıldı.</span></p>

    <p class="duz-son-paragraf" xml:lang="tr"><span class="duz">Bakın “İtalya” dedim, aklıma geldi... Mustafa Kemal’in henüz haberi yok ama İstanbul âşığı İtalyan ressam Zonaro, şahane bir tablo yapmıştı,</span> <span class="italik">Galata Limanı</span><span class="duz">...</span></p>

    <p class="duz-son-paragraf" xml:lang="tr"><span class="duz">O da satıldı.</span></p>

    <p class="duz-son-paragraf" xml:lang="tr"><span class="duz">Birileri araya girip “satılmama koşulu”ndan vazgeçirmezse... Mustafa Kemal’in işi zor!</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt106.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Mayın’lı arazi...</span></p>

    <p class="duz1" xml:lang="tr"><span class="duz">Okurlar sipariş veriyor:</span></p>

    <p class="duz-son-paragraf" xml:lang="tr"><span class="duz">“Mayın konusunu yaz.”</span></p>

    <p class="duz-son-paragraf" xml:lang="tr"><span class="duz">Aslına bakarsanız, pek “üzerinde durulmaması gereken” bir konu bu...</span></p>

    <p class="duz-son-paragraf" xml:lang="tr"><span class="duz">Denk gelirseniz bas’mayın!</span></p>

    <p class="duz1" xml:lang="tr"><span class="duz">Ama gene de yazayım...</span></p>

    <p class="duz1" xml:lang="tr"><span class="duz">Sat’mayın.</span></p>

    <p class="duz-son-paragraf" xml:lang="tr"><span class="duz">Sattır’mayın.</span></p>

    <p class="duz1" xml:lang="tr"><span class="duz">Sus’mayın...</span></p>

    <p class="duz1" xml:lang="tr"><span class="duz">İş işten geçtikten sonra ağla’mayın.</span></p>

    <p class="duz1" xml:lang="tr"><span class="duz">Savunma Bakanı diyor ki:</span></p>

    <p class="duz-son-paragraf" xml:lang="tr"><span class="duz">“Kıbrıs büyüklüğünde arazi deniyor, değil, abartıyorlar.”</span></p>

    <p class="duz-son-paragraf" xml:lang="tr"><span class="duz">Siz Bakan’a bak’mayın...</span></p>

    <p class="duz1" xml:lang="tr"><span class="duz">Sakın ola kan’mayın.</span></p>

    <p class="duz-son-paragraf" xml:lang="tr"><span class="duz">Keriz yerine kon’mayın.</span></p>

    <p class="duz1" xml:lang="tr"><span class="duz">Evet, Kıbrıs büyüklüğünde değil.</span></p>

    <p class="duz1" xml:lang="tr"><span class="duz">Ama, İstanbullular kıyaslasın:</span></p>

    <p class="duz1" xml:lang="tr"><span class="duz">Üsküdar...</span></p>

    <p class="duz1" xml:lang="tr"><span class="duz">Kadıköy...</span></p>

    <p class="duz1" xml:lang="tr"><span class="duz">Kartal...</span></p>

    <p class="duz1" xml:lang="tr"><span class="duz">Maltepe’nin yüzölçümünü topla...</span></p>

    <p class="duz1" xml:lang="tr"><span class="duz">Dördünü birden.</span></p>

    <p class="duz-son-paragraf" xml:lang="tr"><span class="duz">O büyüklükte.</span></p>

    <p class="duz-son-paragraf" xml:lang="tr"><span class="duz">Uyu’mayın.</span></p>

    <p class="duz1" xml:lang="tr"><span class="duz">Ankaralılar, unut’mayın...</span></p>

    <p class="duz-son-paragraf" xml:lang="tr"><span class="duz">Keçiören’den büyük!</span></p>

    <p class="duz1" xml:lang="tr"><span class="duz">İzmirliler, aldan’mayın...</span></p>

    <p class="duz1" xml:lang="tr"><span class="duz">Karşıyaka’nın üç misli.</span></p>

    <p class="duz-son-paragraf" xml:lang="tr"><span class="duz">Konak artı Buca kadar.</span></p>

    <p class="duz-son-paragraf" xml:lang="tr"><span class="duz">Komple Türkiye’nin 4 500’de 1’i kadar bu arazi... 300 milyon dolar verecek, mayınları temizleyecek, sonra da bu araziyi 49 yıllığına tepe tepe kullanacak.</span></p>

    <p class="duz1" xml:lang="tr"><span class="duz">O halde şunu diyebiliriz:</span></p>

    <p class="duz1" xml:lang="tr"><span class="duz">Komple Türkiye topraklarının 49 yıllık fiyatı ne eder?</span></p>

    <p class="duz1" xml:lang="tr"><span class="duz">1,3 trilyon dolar...</span></p>

    <p class="duz1" xml:lang="tr"><span class="duz">Yıllık kirası kaça geliyor?</span></p>

    <p class="duz-son-paragraf" xml:lang="tr"><span class="duz">27 milyar dolar.</span></p>

    <p class="duz1" xml:lang="tr"><span class="duz">Hiç kafayı yor’mayın...</span></p>

    <p class="duz1" xml:lang="tr"><span class="duz">Bastırsın biri 27 milyar doları...</span></p>

    <p class="duz-son-paragraf" xml:lang="tr"><span class="duz">Bitsin bu aşkın ıstırabı.</span></p>

    <p class="duz-son-paragraf" xml:lang="tr"><span class="duz">Adamın asabını boz’mayın.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt107.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Küre’selleşme...</span></p>

    <p class="duz1" xml:lang="tr"><span class="duz">Belediye başkanı açıkladı:</span></p>

    <p class="duz-son-paragraf" xml:lang="tr"><span class="duz">“Spreyler ozonu deliyor, ondan.”</span></p>

    <p class="duz-son-paragraf" xml:lang="tr"><span class="duz">Hugo Boss istifa etsin kardeşim!</span></p>

    <p class="duz1" xml:lang="tr"><span class="duz">Calvin Klein gözaltına alınsın.</span></p>

    <p class="duz-son-paragraf" xml:lang="tr"><span class="duz">Ralph Lauren tutuklansın.</span></p>

    <p class="duz-son-paragraf" xml:lang="tr"><span class="duz">Rüşveti alıp, kaçak binalara ruhsatı veren Christian Dior değil mi sahi? Dere yataklarını ıslah etmeyen Dolce Gabbana değil de, kim? Gözümüzün içine baka baka, “Parolamız 3Ç... Çöpü, çukuru, çamuru yok etmeyen belediye, işini yapmayan belediyedir” demedi mi, Emporio Armani? “Çevrecinin daniskası” değil mi, Elizabeth Arden? “Sele sebep olan binaları istimlak edeceğiz ama elimizi kolumuzu bağlıyorlar, mağduruz” deyip, öbür taraftan, işine gelmeyen haberleri yapıyorlar diye çatır çatır yıkmadı mı güzelim okulu, Jean Paul Gaultier? Hayatında kürek bile görmemiş eşine dostuna, ihaleleri dağıtmıyor mu babasının malı gibi, Issey Miyake?</span></p>

    <p class="duz-son-paragraf" xml:lang="tr"><span class="duz">Bu ülkenin namuslu insanları içeri tıkılırken, vicdanını kaleme alan gazetecilerin tasfiye listeleri havada uçuşurken, “Ben işadamıyım, bana ne, ben cebime bakarım arkadaş” demiyor mu, Donna Karan?</span></p>

    <p class="duz-son-paragraf" xml:lang="tr"><span class="duz">Yves Saint Laurent değil mi, avanta kömürü makarnayı kapıp, hür iradesini satan?</span></p>

    <p class="duz1" xml:lang="tr"><span class="duz">Güya mübarek ramazan.</span></p>

    <p class="duz1" xml:lang="tr"><span class="duz">Kimdir bir yandan oruç tutan...</span></p>

    <p class="duz-son-paragraf" xml:lang="tr"><span class="duz">Bir yandan soyan?</span></p>

    <p class="duz-son-paragraf" xml:lang="tr"><span class="duz">Sizler, naklen seyrederken yağmacıları, boğularak ölenlerin altın dişlerini sökmediklerine dua ederken... Kimdir Allah aşkına, “Yok öyle yağma mağma” diye fırçalayan?</span></p>

    <p class="duz1" xml:lang="tr"><span class="duz">E haliyle...</span></p>

    <p class="duz1" xml:lang="tr"><span class="duz">“Bunlar ozonu deldi” diyor.</span></p>

    <p class="duz1" xml:lang="tr"><span class="duz">Haklı adam.</span></p>

    <p class="duz-son-paragraf" xml:lang="tr"><span class="duz">Küre“sel”leşmedir...</span></p>

    <p class="duz-son-paragraf" xml:lang="tr"><span class="duz">İtiraz edilmeyen, aksine, alkışlanan bir zihniyettir aslında memleketi basan.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt108.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Pirinç</span></p>

    <p class="duz1" xml:lang="tr"><span class="duz">Pirinç bitti, fiyat uçtu.</span></p>

    <p class="duz1" xml:lang="tr"><span class="duz">Yetkili arkadaşlar kampanya başlattı:</span></p>

    <p class="duz-son-paragraf" xml:lang="tr"><span class="duz">“Pirinç almayın!”</span></p>

    <p class="duz-son-paragraf" xml:lang="tr"><span class="duz">Peki ne alalım?</span></p>

    <p class="duz1" xml:lang="tr"><span class="duz">Buğdayı ABD’den getiriyoruz.</span></p>

    <p class="duz1" xml:lang="tr"><span class="duz">Mercimeği Kanada’dan...</span></p>

    <p class="duz1" xml:lang="tr"><span class="duz">Mısırı Arjantin’den getiriyoruz.</span></p>

    <p class="duz1" xml:lang="tr"><span class="duz">Susamı Sudan’dan...</span></p>

    <p class="duz1" xml:lang="tr"><span class="duz">Arpayı Ukrayna’dan.</span></p>

    <p class="duz1" xml:lang="tr"><span class="duz">Baklayı İtalya’dan.</span></p>

    <p class="duz1" xml:lang="tr"><span class="duz">Sarmısağı Çin’den.</span></p>

    <p class="duz1" xml:lang="tr"><span class="duz">Anadolu’da gezerken çekirdeğini yanlışlıkla elinden düşür, ayçiçeği fışkırır...</span></p>

    <p class="duz1" xml:lang="tr"><span class="duz">Rusya’dan getiriyoruz.</span></p>

    <p class="duz1" xml:lang="tr"><span class="duz">Pamuk Yunanistan’dan.</span></p>

    <p class="duz1" xml:lang="tr"><span class="duz">Elma Şili’den.</span></p>

    <p class="duz1" xml:lang="tr"><span class="duz">Portakal Brezilya’dan.</span></p>

    <p class="duz1" xml:lang="tr"><span class="duz">Muz Panama’dan.</span></p>

    <p class="duz1" xml:lang="tr"><span class="duz">Vişne Almanya’dan.</span></p>

    <p class="duz1" xml:lang="tr"><span class="duz">Ceviz Çin’den.</span></p>

    <p class="duz1" xml:lang="tr"><span class="duz">Hesapta milli yemeğimiz...</span></p>

    <p class="duz1" xml:lang="tr"><span class="duz">Fasulye İran’dan.</span></p>

    <p class="duz1" xml:lang="tr"><span class="duz">Barbunya ABD’den.</span></p>

    <p class="duz1" xml:lang="tr"><span class="duz">Soya Arjantin’den.</span></p>

    <p class="duz1" xml:lang="tr"><span class="duz">Pirinç Avustralya’dan.</span></p>

    <p class="duz1" xml:lang="tr"><span class="duz">Nohut Meksika’dan.</span></p>

    <p class="duz1" xml:lang="tr"><span class="duz">En cüzel çay?</span></p>

    <p class="duz1" xml:lang="tr"><span class="duz">İngiltere’den.</span></p>

    <p class="duz1" xml:lang="tr"><span class="duz">İneklere yem olarak döktüğümüz kepeği bile utanmadan ABD’den getiriyoruz...</span></p>

    <p class="duz1" xml:lang="tr"><span class="duz">İnekler Uruguay’dan.</span></p>

    <p class="duz-son-paragraf" xml:lang="tr"><span class="duz">Koyunlar Avustralya’dan.</span></p>

    <p class="duz-son-paragraf" xml:lang="tr"><span class="duz">Kendi kendine yeten 7 ülkeden biriydi memleketim... Memleketimi IMF’ye satan arkadaşlar sayesinde, bugün, Mali, Kamerun, Peru, Suriye, Ekvador, Mısır, Hindistan, Burkina Faso’nun da aralarında bulunduğu 103 ülkeden ithalat yapıyor, karnını doyurabilmek için.</span></p>

    <p class="duz-son-paragraf" xml:lang="tr"><span class="duz">ÖSS’ye giren çocuklarımızın “Allah zihin açıklığı versin” diye yuttuğu üç adet okunmuş pirinç tanesi bile, ithal... Sen hangi ulusal bilinçten bahsediyorsun?</span></p>

    <p class="duz1" xml:lang="tr"><span class="duz">Dolayısıyla, önerim şu...</span></p>

    <p class="duz1" xml:lang="tr"><span class="duz">Mazot 20 YTL olsun.</span></p>

    <p class="duz1" xml:lang="tr"><span class="duz">Çobanları bakan yapın.</span></p>

    <p class="duz-son-paragraf" xml:lang="tr"><span class="duz">Doğurun.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt109.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Tablo</span></p>

    <p class="duz1" xml:lang="tr"><span class="duz">Bir tablo hayal edin...</span></p>

    <p class="duz1" xml:lang="tr"><span class="duz">Sanat eseri.</span></p>

    <p class="duz1" xml:lang="tr"><span class="duz">Miras... Size ait.</span></p>

    <p class="duz1" xml:lang="tr"><span class="duz">Tuvali, Türkiye coğrafyası.</span></p>

    <p class="duz1" xml:lang="tr"><span class="duz">Boyası, şehit kanı, alın teri.</span></p>

    <p class="duz1" xml:lang="tr"><span class="duz">Her sabah uyanıyorsunuz...</span></p>

    <p class="duz1" xml:lang="tr"><span class="duz">Gururla seyrediyorsunuz...</span></p>

    <p class="duz1" xml:lang="tr"><span class="duz">Ama birileri, her sabah sizden önce uyanıp, o tablonun başına geçiyor ve orasına burasına, minik minik fırça darbeleri atıyor... Her sabah, bir minik fırça darbesi.</span></p>

    <p class="duz1" xml:lang="tr"><span class="duz">Usta işi.</span></p>

    <p class="duz1" xml:lang="tr"><span class="duz">Küçük küçük değişiyor tablo.</span></p>

    <p class="duz1" xml:lang="tr"><span class="duz">Aniden değil.</span></p>

    <p class="duz1" xml:lang="tr"><span class="duz">Milim milim.</span></p>

    <p class="duz1" xml:lang="tr"><span class="duz">Alıştıra alıştıra.</span></p>

    <p class="duz1" xml:lang="tr"><span class="duz">Yedire yedire.</span></p>

    <p class="duz1" xml:lang="tr"><span class="duz">Aradan yıllar geçiyor...</span></p>

    <p class="duz1" xml:lang="tr"><span class="duz">Tablo, o tablo olmaktan çıkmış!</span></p>

    <p class="duz1" xml:lang="tr"><span class="duz">Komple değişmiş.</span></p>

    <p class="duz1" xml:lang="tr"><span class="duz">Ama dedim ya...</span></p>

    <p class="duz1" xml:lang="tr"><span class="duz">Kanıksamışsınız.</span></p>

    <p class="duz-son-paragraf" xml:lang="tr"><span class="duz">Bakıyorsunuz bakıyorsunuz, o tablo, hâlâ aynı tablo zannediyorsunuz.</span></p>

    <p class="duz1" xml:lang="tr"><span class="duz">Peki, fark, nasıl fark edilebilir?</span></p>

    <p class="duz-son-paragraf" xml:lang="tr"><span class="duz">“Orijinal”in aslında ne kadar değiştiği, ne hale getirildiği, “şak diye” nasıl anlaşılabilir?</span></p>

    <p class="duz-son-paragraf" xml:lang="tr"><span class="duz">Tek çare var: Kıyas.</span></p>

    <p class="duz1" xml:lang="tr"><span class="duz">Tablonun ilk haliyle...</span></p>

    <p class="duz-son-paragraf" xml:lang="tr"><span class="duz">Son halini yan yana koymalı.</span></p>

    <p class="duz1" xml:lang="tr"><span class="duz">Ev telefonu, Arap’ın.</span></p>

    <p class="duz1" xml:lang="tr"><span class="duz">Bi cep telefonu, İngiliz’in.</span></p>

    <p class="duz1" xml:lang="tr"><span class="duz">Bi cep telefonu, Lübnanlının.</span></p>

    <p class="duz1" xml:lang="tr"><span class="duz">Limanlar, elâlemin.</span></p>

    <p class="duz1" xml:lang="tr"><span class="duz">Marketler, komple.</span></p>

    <p class="duz1" xml:lang="tr"><span class="duz">Araç muayene Alman’ın.</span></p>

    <p class="duz1" xml:lang="tr"><span class="duz">Sigorta Fransız’ın, Amerikalının.</span></p>

    <p class="duz1" xml:lang="tr"><span class="duz">Banka?</span></p>

    <p class="duz1" xml:lang="tr"><span class="duz">Yunanlının, Kuveytlinin...</span></p>

    <p class="duz1" xml:lang="tr"><span class="duz">Hollandalının, Fransız’ın...</span></p>

    <p class="duz1" xml:lang="tr"><span class="duz">Amerikalının, Belçikalının...</span></p>

    <p class="duz1" xml:lang="tr"><span class="duz">İsraillinin, İtalyan’ın...</span></p>

    <p class="duz1" xml:lang="tr"><span class="duz">İETT Garajı Dubailinin.</span></p>

    <p class="duz1" xml:lang="tr"><span class="duz">PETKİM?</span></p>

    <p class="duz-son-paragraf" xml:lang="tr"><span class="duz">Kazak’ın, Ermeni’nin.</span></p>

    <p class="duz1" xml:lang="tr"><span class="duz">N’olacak bu memleketin hali?</span></p>

    <p class="duz-son-paragraf" xml:lang="tr"><span class="duz">Rakı, Amerikalının.</span></p>

    <p class="duz1" xml:lang="tr"><span class="duz">Sigara, İngiliz-Amerikan...</span></p>

    <p class="duz1" xml:lang="tr"><span class="duz">Beymen’in yarısı Amerikalının.</span></p>

    <p class="duz1" xml:lang="tr"><span class="duz">Enerjisa’nın yarısı Avusturyalının.</span></p>

    <p class="duz1" xml:lang="tr"><span class="duz">Eczacıbaşı İlaç, Çek’in.</span></p>

    <p class="duz1" xml:lang="tr"><span class="duz">İzocam, Fransız’ın.</span></p>

    <p class="duz1" xml:lang="tr"><span class="duz">Demirdöküm, Alman’ın.</span></p>

    <p class="duz1" xml:lang="tr"><span class="duz">Döktaş, Fransız’ın.</span></p>

    <p class="duz1" xml:lang="tr"><span class="duz">Televizyon-radyo...</span></p>

    <p class="duz-son-paragraf" xml:lang="tr"><span class="duz">Avustralyalının Kanadalının.</span></p>

    <p class="duz1" xml:lang="tr"><span class="duz">Hepsi Türk’tü.</span></p>

    <p class="duz-son-paragraf" xml:lang="tr"><span class="duz">Sadece bi kaç yıl önce.</span></p>

    <p class="duz1" xml:lang="tr"><span class="duz">Ya, sattılar.</span></p>

    <p class="duz1" xml:lang="tr"><span class="duz">Ya, satışa teşvik ettiler.</span></p>

    <p class="duz-son-paragraf" xml:lang="tr"><span class="duz">Ya da, kasıtlı IMF politikalarıyla söke söke satışa mecbur ettiler.</span></p>

    <p class="duz1" xml:lang="tr"><span class="duz">Taş üstüne taş koyanı, iyi kötü görmüştük de...</span></p>

    <p class="duz-son-paragraf" xml:lang="tr"><span class="duz">Taş üstünde taş bırakmayanı, ilk defa görüyoruz.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt110.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Ofans...</span></p>

    <p class="duz-son-paragraf" xml:lang="tr"><span class="duz">“Yabancıya sınır koymalı... Yabancıya sınır koymazsak, serbest bırakırsak, ülkemiz ithal mezarlığına döner.”</span></p>

    <p class="duz1" xml:lang="tr"><span class="duz">Bu lafı kim söylemiş olabilir?</span></p>

    <p class="duz1" xml:lang="tr"><span class="duz">a) Lenin.</span></p>

    <p class="duz1" xml:lang="tr"><span class="duz">b) Castro.</span></p>

    <p class="duz1" xml:lang="tr"><span class="duz">c) Mao.</span></p>

    <p class="duz1" xml:lang="tr"><span class="duz">d) Chavez.</span></p>

    <p class="duz-son-paragraf" xml:lang="tr"><span class="duz">e) Hiçbiri.</span></p>

    <p class="duz-son-paragraf" xml:lang="tr"><span class="duz">“Kendi değerlerimize sahip çıkmalıyız... Yabancıyı serbest bırakırsak, parası olan, getirir... Bu durumda, milli kaliteyi yakalayamayız...”</span></p>

    <p class="duz1" xml:lang="tr"><span class="duz">Bu laf kime ait?</span></p>

    <p class="duz1" xml:lang="tr"><span class="duz">a) Deniz Baykal.</span></p>

    <p class="duz1" xml:lang="tr"><span class="duz">b) Devlet Bahçeli.</span></p>

    <p class="duz1" xml:lang="tr"><span class="duz">c) Necmettin Erbakan.</span></p>

    <p class="duz1" xml:lang="tr"><span class="duz">d) Doğu Perinçek.</span></p>

    <p class="duz1" xml:lang="tr"><span class="duz">e) Hiçbiri.</span></p>

    <p class="duz1" xml:lang="tr"><span class="duz">Cevap?</span></p>

    <p class="duz-son-paragraf" xml:lang="tr"><span class="duz">e)</span></p>

    <p class="duz1" xml:lang="tr"><span class="duz">Çünkü bu laflar, Tayyip Erdoğan’a ait.</span></p>

    <p class="duz-son-paragraf" xml:lang="tr"><span class="duz">Hem vallahi, hem billahi...</span></p>

    <p class="duz1" xml:lang="tr"><span class="duz">Hiç boşuna, ekonomi sayfalarında aramayın.</span></p>

    <p class="duz-son-paragraf" xml:lang="tr"><span class="duz">Spor sayfasına bakın, orada.</span></p>

    <p class="duz-son-paragraf" xml:lang="tr"><span class="duz">Gençlerbirliği Oftaşspor’u makamında kabul eden Başbakan, aynen şöyle dedi: “Sınırsız yabancı futbolcu transferine katılmıyorum... Eğer sınır koymazsak, parası olan kulüp, yabancı getirir, Türkiye’yi ithal mezarlığına çevirir. Aslolan, kendi altyapımızdır. Yoksa, milli takımda kaliteyi yakalayamayız...”</span></p>

    <p class="duz-son-paragraf" xml:lang="tr"><span class="duz">Bankalar gitmiş, borsa gitmiş, sigorta şirketleri gitmiş, fabrikalar gitmiş, telefonlar gitmiş, arsalar gitmiş, ithalat dünya rekoru... Tık yok.</span></p>

    <p class="duz1" xml:lang="tr"><span class="duz">Yabancı futbolcu geliyor...</span></p>

    <p class="duz-son-paragraf" xml:lang="tr"><span class="duz">İtiraz.</span></p>

    <p class="duz1" xml:lang="tr"><span class="duz">Limana sokarız...</span></p>

    <p class="duz-son-paragraf" xml:lang="tr"><span class="duz">Ceza sahasına asla!</span></p>

    <p class="duz1" xml:lang="tr"><span class="duz">Hep söylerim...</span></p>

    <p class="duz-son-paragraf" xml:lang="tr"><span class="duz">Herkes tuttuğu takım kadar düşünse bu vatanı, sorun kalmayacak aslında.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt111.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">İtalyan-Fransız...</span></p>

    <p class="duz-son-paragraf" xml:lang="tr"><span class="duz">Soykırım moykırım dalgasına Fransız mallarını boykot başlayınca, markalarında Fransız esintileri taşıyan firmalar, tutuştu. Gazetelere ilan veriyorlar: “Aman ha, valla Türk’üz!”</span></p>

    <p class="duz-son-paragraf" xml:lang="tr"><span class="duz">Apo yüzünden İtalya’yı boykot ederken de, aynı durum yaşanmıştı. Hatırlayın...</span></p>

    <p class="duz-son-paragraf" xml:lang="tr"><span class="duz">Ahali makarnaya bile PKK’lı muamelesi yapıyor, spagetti yemiyordu... E haliyle, isimlerinde “ellona, mellona” takıları bulunanlar, yandım Allah diyerek, reklama sarılmıştı. Vatandaşın yıllarca “İtalyan” zannettiği firmalar, sayfa sayfa ilan veriyordu: “Ekmek çarpsın Türk’üz!”</span></p>

    <p class="duz-son-paragraf" xml:lang="tr"><span class="duz">Enteresan bi ülke burası.</span></p>

    <p class="duz1" xml:lang="tr"><span class="duz">İtalyan markaları, Türk.</span></p>

    <p class="duz1" xml:lang="tr"><span class="duz">Fransız markaları, Türk.</span></p>

    <p class="duz1" xml:lang="tr"><span class="duz">Hacı Şakir, Amerikan.</span></p>

    <p class="duz1" xml:lang="tr"><span class="duz">Yumoş, Hollandalı.</span></p>

    <p class="duz1" xml:lang="tr"><span class="duz">Topitop, İngiliz.</span></p>

    <p class="duz-son-paragraf" xml:lang="tr"><span class="duz">Türk Telekom, Arap.</span></p>

    <p class="duz1" xml:lang="tr"><span class="duz">Siz “yiyin gari” tabii ki...</span></p>

    <p class="duz-son-paragraf" xml:lang="tr"><span class="duz">Ama, o Amerikalı.</span></p>

    <p class="duz1" xml:lang="tr"><span class="duz">Yabancılar, Türk ismi seviyor.</span></p>

    <p class="duz-son-paragraf" xml:lang="tr"><span class="duz">Bizimkiler, yabancı.</span></p>

    <p class="duz1" xml:lang="tr"><span class="duz">Bazen de tersine karışıklık oluyor...</span></p>

    <p class="duz1" xml:lang="tr"><span class="duz">Adam “kendi markası” ile geliyor.</span></p>

    <p class="duz1" xml:lang="tr"><span class="duz">O marka, aynı zamanda Türkçe...</span></p>

    <p class="duz-son-paragraf" xml:lang="tr"><span class="duz">Mesela, Matiz!</span></p>

    <p class="duz-son-paragraf" xml:lang="tr"><span class="duz">Ne bilsin ki, “matiz” halde otomobil kullanmak yasaktır Türkçede...</span></p>

    <p class="duz-son-paragraf" xml:lang="tr"><span class="duz">Dedim ya, enteresan bi ülke burası... Yabancı hayranı ahaliyi kafalamak için, yabancı isim kullanmak güzel fikir de... Sağı solu belli olmaz o ahalinin. Bedeli de var bu işin.</span></p>

    <p class="duz-son-paragraf" xml:lang="tr"><span class="duz">Hani demiş ya padişah, öfkelendiği iki kişiyi gösterip, “Bunu asın, şunu da becerin” diye... Becerilecek olan kurban, infaza giderken, cellata ha bire hatırlatıyormuş: “Aman ha kardeş... Bi karışıklık olmasın, onu asacaksınız, beni...”</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt112.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Datçalı Hatça</span></p>

    <p class="duz1" xml:lang="tr"><span class="duz">Ben her yaz, üşenmem, yüzlerce kilometre yapar, Datça’ya bir uğrar, bakarım...</span></p>

    <p class="duz-son-paragraf" xml:lang="tr"><span class="duz">Bozulmuş mu diye.</span></p>

    <p class="duz1" xml:lang="tr"><span class="duz">Çünkü malum...</span></p>

    <p class="duz1" xml:lang="tr"><span class="duz">Bodrum’un Marmaris’in Kuşadası’nın Çeşme’nin Ayvalık’ın içine etmeyi başardık.</span></p>

    <p class="duz-son-paragraf" xml:lang="tr"><span class="duz">Bi Datça kaldı.</span></p>

    <p class="duz1" xml:lang="tr"><span class="duz">Tek katlı taş evleriyle...</span></p>

    <p class="duz1" xml:lang="tr"><span class="duz">Temiz kalpli köylüleriyle...</span></p>

    <p class="duz1" xml:lang="tr"><span class="duz">Henüz “kazık” kavramıyla tanışmamış esnafıyla...</span></p>

    <p class="duz1" xml:lang="tr"><span class="duz">Beş dakika sohbet etsen, “suşi”nin aslında saçmalık olduğunu anlayacağın “diplomasız gastronomi profesörü” balıkçılarıyla...</span></p>

    <p class="duz1" xml:lang="tr"><span class="duz">Irzına beton dikilmemiş, bakir doğasıyla...</span></p>

    <p class="duz1" xml:lang="tr"><span class="duz">Kedileriyle...</span></p>

    <p class="duz-son-paragraf" xml:lang="tr"><span class="duz">Bi Datça kaldı.</span></p>

    <p class="duz1" xml:lang="tr"><span class="duz">Onun için üzerine titrerim.</span></p>

    <p class="duz-son-paragraf" xml:lang="tr"><span class="duz">Kontrol ederim her yaz, bozulmuş mu diye.</span></p>

    <p class="duz1" xml:lang="tr"><span class="duz">Şirin mi şirin bir pazarı vardır Datça’nın... Oradayım. Hemen girişte, ayağında şalvarı, saçında yemenisi... Yüzünde hayatın, ellerinde toprağın izlerini taşıyan 60-65 yaşlarında bir teyze.</span></p>

    <p class="duz1" xml:lang="tr"><span class="duz">Adı, Hatice.</span></p>

    <p class="duz1" xml:lang="tr"><span class="duz">O, Hatça diyor.</span></p>

    <p class="duz1" xml:lang="tr"><span class="duz">Kadınların kızların, kavurucu güneşte tiril tiril giyebileceği elbiseler satıyor.</span></p>

    <p class="duz1" xml:lang="tr"><span class="duz">Tanesi 10 lira.</span></p>

    <p class="duz-son-paragraf" xml:lang="tr"><span class="duz">Sokuluyorum yanına...</span></p>

    <p class="duz1" xml:lang="tr"><span class="duz">– Anacığım nedir bu?</span></p>

    <p class="duz1" xml:lang="tr"><span class="duz">– Buldan bezi yavrum.</span></p>

    <p class="duz1" xml:lang="tr"><span class="duz">– Sen mi diktin bunları?</span></p>

    <p class="duz1" xml:lang="tr"><span class="duz">– Yok... Bizim kızlar.</span></p>

    <p class="duz1" xml:lang="tr"><span class="duz">– Okuma yazma biliyor musun anacığım?</span></p>

    <p class="duz-son-paragraf" xml:lang="tr"><span class="duz">– Yok.</span></p>

    <p class="duz1" xml:lang="tr"><span class="duz">Son soru, size biraz garip gelebilir.</span></p>

    <p class="duz1" xml:lang="tr"><span class="duz">Gelmesin.</span></p>

    <p class="duz1" xml:lang="tr"><span class="duz">Çünkü, benim temiz kalpli, saf Datça köylüsü Hatça Teyzemin sattığı ve “Bizim kızlar dikti” dediği Buldan bezi elbiselerin ensesinde “Made in China” yazıyor.</span></p>

    <p class="duz-son-paragraf" xml:lang="tr"><span class="duz">Hem, Datça’da satılacak mal kalmamış gibi Çin malı satmayı öğrenmiş benim anacığım, hem de yaşına başına bakmadan palavra atmayı... Üstelik, Bodrum’da Marmaris’te Kuşadası’nda olduğu gibi, kendi vatandaşını keriz yerine koymayı da öğrenmiş.</span></p>

    <p class="duz1" xml:lang="tr"><span class="duz">Seneye Datça’ya gelip, kontrol etmeme gerek kalmadı böylece.</span></p>

    <p class="duz1" xml:lang="tr"><span class="duz">Virüs, oraya da girmiş.</span></p>

    <p class="duz-son-paragraf" xml:lang="tr"><span class="duz">Seneye... Olmadı, öbür seneye, ne olacağı belli.</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt113.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Morgıç</span></p>

    <p class="duz1" xml:lang="tr"><span class="duz">Delirmek işten değil.</span></p>

    <p class="duz-son-paragraf" xml:lang="tr"><span class="duz">Villalar baraka fiyatına satılırken, millet yüzüne bile bakmıyordu... Barakalar villa fiyatı oldu, millet birbirini eziyor, “aman önce ben alayım” diye.</span></p>

    <p class="duz-son-paragraf" xml:lang="tr"><span class="duz">Üç kuruşken, bin bir naz... “Bunun duvar kâğıdı çirkin, şunun yer karolarını beğenmedim.”</span></p>

    <p class="duz-son-paragraf" xml:lang="tr"><span class="duz">Fiyatlar bi roket... Vazgeçtik bitmiş evlerden, maketten kapış kapış ev satılıyor, maketten...</span></p>

    <p class="duz-son-paragraf" xml:lang="tr"><span class="duz">Sefertası gibi üst üste konulmuş kutucukları inceleyen bir hanımefendiye mikrofon uzaktık, “Hayırlı olsun, hangisi sizin?” diye... “Ay vallahi bilmiyorum... Ama iki oda bir salon” dedi... Metrekaresinden zaten haberi yok.</span></p>

    <p class="duz1" xml:lang="tr"><span class="duz">Bir başkası...</span></p>

    <p class="duz1" xml:lang="tr"><span class="duz">– Sizin maket kaç oda bi salon?</span></p>

    <p class="duz1" xml:lang="tr"><span class="duz">– Dört oda, bi salon.</span></p>

    <p class="duz1" xml:lang="tr"><span class="duz">– Kaç para?</span></p>

    <p class="duz-son-paragraf" xml:lang="tr"><span class="duz">– 700 bin dolar.</span></p>

    <p class="duz-son-paragraf" xml:lang="tr"><span class="duz">E güle otur kardeş... Aman bahçeyi fazla sulama da, kartonu bozulmasın!</span></p>

    <p class="duz1" xml:lang="tr"><span class="duz">İki metreye iki metre masanın üzerine kurulmuş maketi göstererek, yetkiliye soruyoruz:</span></p>

    <p class="duz1" xml:lang="tr"><span class="duz">– Bu ne?</span></p>

    <p class="duz-son-paragraf" xml:lang="tr"><span class="duz">– Şehir... Ama biraz dikkat edin lütfen, mikrofonu uzatırken B bloğu yıktınız...</span></p>

    <p class="duz1" xml:lang="tr"><span class="duz">– Bu ne?</span></p>

    <p class="duz1" xml:lang="tr"><span class="duz">– Site.</span></p>

    <p class="duz1" xml:lang="tr"><span class="duz">– Bu?</span></p>

    <p class="duz1" xml:lang="tr"><span class="duz">– Spor sahası.</span></p>

    <p class="duz1" xml:lang="tr"><span class="duz">– Şurası?</span></p>

    <p class="duz1" xml:lang="tr"><span class="duz">– Alışveriş merkezi.</span></p>

    <p class="duz1" xml:lang="tr"><span class="duz">– Bu nazar boncuğu mu?</span></p>

    <p class="duz-son-paragraf" xml:lang="tr"><span class="duz">– Hayır, göl...</span></p>

    <p class="duz-son-paragraf" xml:lang="tr"><span class="duz">Gazetelerde sayfa sayfa ilanlar... Kuşlar cıvıl cıvıl uçuyor, çocuklar palmiye gölgesindeki havuzlarda yüzüyor, hanımlar neşeyle köpek gezdiriyor, şehir gürültüsünden uzak dubleksler rengârenk... Ama bunlar henüz maket bile değil... Resim.</span></p>

    <p class="duz1" xml:lang="tr"><span class="duz">Sulu boya siteleri, 250 bin ila 500 bin dolar.</span></p>

    <p class="duz-son-paragraf" xml:lang="tr"><span class="duz">Yağlı boya siteleri, 750 binden başlıyor.</span></p>

    <p class="duz1" xml:lang="tr"><span class="duz">Halkımız morgıç’ı bekliyor.</span></p>

    <p class="duz-son-paragraf" xml:lang="tr"><span class="duz">Henüz var olmayan evlere, henüz kazanmadıkları maaşlarından borçlanıyorlar.</span></p>

    <p class="duz1" xml:lang="tr"><span class="duz">Kimi maket alıyor, kimi resim.</span></p>

    <p class="duz-son-paragraf" xml:lang="tr"><span class="duz">Allah sonumuzu hayır etsin...</span></p>

    <p class="foto-ustten-bosluklu" xml:lang="tr"><span><img alt="000.jpg" class="generated-style1" src="../Images/000_fmt114.jpeg"/></span></p>

    <p class="duz-ilk-paragraf-x" xml:lang="tr"><span class="yazar-ismi1">Burkina Faso fiso...</span></p>

    <p class="duz1" xml:lang="tr"><span class="duz">“Bhutan” diye bir yer duydunuz mu?</span></p>

    <p class="duz-son-paragraf" xml:lang="tr"><span class="duz">Hindistan ile Çin arasında Himalaya Dağları’nda dandik bir ülke... Para birimi, Ngultrum. Dili, Dzongkha.</span></p>

    <p class="duz1" xml:lang="tr"><span class="duz">Cape Verde?</span></p>

    <p class="duz1" xml:lang="tr"><span class="duz">Atlas Okyanusu’nda. Senegal açıklarında takımada. En önemli “köle” merkeziydi. Zamanında “kunta kinte”leri ilk buraya getirirlerdi.</span></p>

    <p class="duz1" xml:lang="tr"><span class="duz">Peki Kribati?</span></p>

    <p class="duz-son-paragraf" xml:lang="tr"><span class="duz">Pasifik Okyanusu’nda. En büyük dağı, 81 metre... Sabancı Kuleleri’nin yarısı kadar.</span></p>

    <p class="duz1" xml:lang="tr"><span class="duz">Saint Kitts ve Nevis...</span></p>

    <p class="duz-son-paragraf" xml:lang="tr"><span class="duz">Ben hiç duymamıştım doğrusu, Karayip Denizi’nde adaymış, enflasyonu yüzde 3.</span></p>

    <p class="duz-son-paragraf" xml:lang="tr"><span class="duz">Şimdi sıkı durun...</span></p>

    <p class="duz-son-paragraf" xml:lang="tr"><span class="duz">Afganistan, Almanya, ABD, Andorra, Angola, Antigua ve Barbuda,  Arjantin, Arnavutluk, Avustralya, Avusturya, Azerbaycan, Bahama,  Bahreyn, Bangladeş, Barbados, Batı Sahra, Belçika, Belize, Benin,  Beyaz Rusya, Bhutan, Birleşik Arap Emirlikleri, Bolivya, Bosna Hersek,  Botsvana, Brezilya, Brunei, Bulgaristan, Burkina Faso, Brundi, Cape  Verde, Cezayir, Cibuti, Cook Adaları, Çad, Çek Cumhuriyeti, Çin,  Danimarka, Doğu Timor, Dominika, Dominik  Cumhuriyeti, Ekvador, Ekvador Ginesi, El Salvador, Endonezya, Eritre,  Ermenistan, Estonya, Etiyopya, Faroe Adaları, Fas, Fiji, Fildişi Sahilleri, Filipinler, Filistin, Finlandiya, Fransa, Gabon, Gambiya,  Gana, Gine, Gine Bissau, Grenada, Guatemala, Guyana, Güney Afrika  Cumhuriyeti, Güney Kıbrıs Rum Yönetimi, Güney Kore, Gürcistan, Haiti,  Hırvatistan, Hindistan, Hollanda, Honduras, Hong Kong, Irak,  İngiltere, İran, İrlanda, İspanya, İsrail, İsveç, İsviçre, İtalya,  İzlanda, Jamaika, Japonya, Kamboçya, Kamerun, Kanada, Karadağ, Katar,  Kazakistan, Kenya, Kırgızistan, Kribati, Kolombiya, Komor, Kongo,  Kosta Rika, Kuveyt, Kuzey Kıbrıs Türk Cumhuriyeti, Kuzey Kore, Küba,  Laos, Letonya, Lesoto, Liberya, Libya, Liechtenstein, Litvanya, Lübnan, Lüksemburg, Macaristan, Makedonya, Madagaskar, Malavi,  Maldivler, Malezya, Mali, Malta, Mauritius, Marshall Adaları, Meksika,  Mısır, Mikronezya, Moldova, Moğolistan, Monako, Moritanya, Mozambik,  Myanmar, Namibya, Nauru, Nepal, Nikaragua, Nijer, Nijerya, Niue,  Norveç, Orta Afrika Cumhuriyeti, Özbekistan, Pakistan, Palau, Panama  Papua Yeni Gine, Paraguay, Peru, Polonya, Portekiz, Porto Riko, Romanya, Rusya, Ruanda, Saint Kitts ve Nevis, Saint Lucia, Saint Vincent ve Granada, Samoa,  San Marino, Sao Tome ve Principe, Senegal, Sırbistan, Seyşeller,  Sierra Leone, Singapur, Slovakya, Slovenya, Solomon Adaları, Somali,  Sri Lanka, Sudan, Surinam, Suriye, Suudi Arabistan, Svaziland, Şili,  Tacikistan, Tanzanya, Tataristan, Tayland, Tayvan, Togo, Tonga, Trinidad Tobago, Tunus, Tuvalu, Türkmenistan, Uganda, Ukrayna, Umman, Uruguay, Ürdün, Vanuatu, Vatikan, Venezüella, Vietnam, Yemen, Yeni Zelanda, Yunanistan, Zambiya, Zimbabve.</span></p>

    <p class="duz-son-paragraf" xml:lang="tr"><span class="duz">Liste bitti.</span></p>

    <p class="duz-son-paragraf" xml:lang="tr"><span class="duz">Çünkü dünya bitti.</span></p>

    <p class="duz1" xml:lang="tr"><span class="duz">Türkiye’de “benzin” işte bunların hepsinden daha pahalı...</span></p>

    <p class="duz1" xml:lang="tr"><span class="duz">Hepsinden.</span></p>

    <p class="duz-son-paragraf" xml:lang="tr"><span class="duz">Hayırlara vesile olan AKP hükümetini tebrik ediyorum.</span></p>
  </div>
</body>
</html>