<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>ÖNSÖZ</h2>

  <p><i>İstanbul Barosu Başkanı Orhan Apaydın, 21 Mayıs 1960; 12 Mart 1971 ve 12 Eylül 1980 dönemlerinde avukat olarak görev yaptı. 12 Eylül döneminde DİSK davasının avukatlığını yaparken Barış Derneği soruşturması nedeniyle tutuklandı; uzun süre askeri ve sivil cezaevlerinde kaldı.</i></p>

  <p><i>Orhan Apaydın, cezaevindeyken ölümcül bir hastalığın pençesine düşmüştü. Ağabeyi Burhan Apaydın, bir gün bana telefon ederek, Orhan Apaydın’ın sağlık durumu hakkında bilgi verdi ve benden, durumun Genelkurmay Başkanı Necdet Üruğ‘a aktarılmasını rica etti.</i></p>

  <p><i>Orgeneral Üruğ‘a başvurarak, Apaydın’ın hastalığı hakkında bilgi verdim. Üruğ, İstanbul Sıkıyönetim Komutanı Orgeneral Necdet Öztorun’u arayarak, Apaydın’ın hastaneye kaldırılmasını ve tutukluluk süresini hastanede geçirmesini isteyeceğini bildirdi.</i></p>

  <p><i>Üruğ ile görüşmemizi, Avukat Burhan Apaydın’a anlattım, Burhan Apaydın, hemen o gün Sağmalcılar Cezaevi’ne giderek, kardeşi Orhan Apaydın’dan “hastaneye kaldırılması” için sıkıyönetim komutanına başvurmasını istedi. Avukat Orhan Apaydın, ağabeyi Burhan Apaydın’a teşekkür ettikten sonra şunları söyledi:</i></p>

  <p><i>“Hayır başvurmam. Değil mi ki, beni, ellerimi arkadan kelepçeleyerek hastaneye götürecekler… Hayır gitmiyorum. Burada ölmeyi tercih ederim.”</i></p>

  <p><i>Orhan Apaydın bu başvuruyu yapmadı. Bir süre sonra salıverildiğinde artık ecel ile yarışı yitirmek üzereydi. Pasaport da verilmediğinden Orhan Apaydın’ın yurt dışında bakım görmesi olanağı da yoktu. Bu hukuk adamına, bütün hukuk yolları tek tek kapatılmıştı.</i></p>

  <p><i>Aynı günlerde “liberal” olduğunu ileri süren ANAP, Avukatlık Yasası‘nı değiştirerek, Orhan Apaydın’ın avukatlık yapmasını yasaklıyordu. Ağabeyi Burhan Apaydın, kardeşi ecel ile boğuşurken Başbakan Özal’a başvurmuş ve Özal’dan Orhan Apaydın’a pasaport sağlanmasını istemişti. Apaydın’a pasaport verilmesi için Özal yasa gücünde kararname çıkardı. Apaydın’ın pasaportu hazırlanmıştı.</i></p>

  <p><i>Ama artık çok geçti! Apaydın, pasaportun hazırlandığı saatlerde son yolculuğuna çıkmıştı.</i></p>

  <p><i>Ankara Sıkıyönetim Askeri Savcısı Nurettin Soyer’in anlatımları, olağanüstü dönemin adalet anlayışını sergiliyor. Bu olayların arkasında binlerce kişinin acıları ve gözyaşları gizlidir.</i></p>

  <p><i>Bu kitabı, her üç askeri dönemde avukat cübbesi ile bir hukuk savaşı veren büyük hukukçu, özgürlük, demokrasi ve barış savaşçısı Avukat Orhan Apaydın’ın unutulmaz anısına adıyorum.</i></p>

  <p style="text-align: right;"><i>Uğur MUMCU</i></p>
</body>
</html>
