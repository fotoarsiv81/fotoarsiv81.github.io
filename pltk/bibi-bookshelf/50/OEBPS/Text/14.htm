<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    14
  </div>
  <hr />

  <h1 class="chapter">EL-KAİDE VEYA YENİ RADİKALİZMLERİN<br />
  KÜMELENMESİ</h1>

  <p class="nonindent"><span class="dropcaps">11</span> Eylül 2001 saldırıları 19 genç Arabın eseridir; içlerinden 15’i Suudidir ve hepsi de kendi kuşaklarının en zenginlerindendir. Üyeleri çok yüksek bir eğitim düzeyinde olan El-Kaide örgütü, anlaşılan en yetkin adamlarını bu eylemde feda etmiştir.<a class="noteref" href="../Text/notlar.htm#f14n1" id="ref1">1</a> Bin Ladin’in zenginlerinin, o kadar korkulan yoksulların öfkesinin yerini almayıp, hem ideolojik hem de değersel olarak ona eklenen radikalizmi New York’ta 2.978 kişinin ölümüne yol açacaktı.</p>

  <p>Seyyid Kutb’a<a class="noteref" href="../Text/notlar.htm#f14n2" id="ref2">2</a> veya “İslam’daki siyasal bölünmeler”den<a class="noteref" href="../Text/notlar.htm#f14n3" id="ref3">3</a> birine kadar uzanan bir silsileden söz etmek mümkün olsa da, El-Kaide’nin kendi tarihi dikkate alınmadıkça ona bir anlam verilemez; çünkü bu tarih eski stil İslamcılıklarla arz ettiği köklü kopuklukla ayırt edilmektedir.<a class="noteref" href="../Text/notlar.htm#f14n4" id="ref4">4</a></p>

  <h2 class="sigil_not_in_toc">“Aslan Yelesi”</h2>

  <p class="nonindent">Örgütün hem gerçek hem de mitsel kökeninde Arap Afganların bir muharebesi ve bunun sonucunda <em>el-Kaide el-Askeriyye</em>’nin kurulması vardır. “1987’deki “Aslan Yelesi” [<em>masadah</em>, Bin Ladin askerî mevziine bu ismi vermişti] muharebesi söz konusudur: Birkaç yüz kişilik bir gönüllü grubu bir hafta boyunca bir Sovyet saldırısına direnmiş, sonra da mevzilerinden geri çekilmek zorunda kalmıştır. Bu grubun içinde Hattab<a class="noteref" href="../Text/notlar.htm#f14n5" id="ref5">5</a> ve Bin Ladin’in yanı sıra, Ebu Zübeyr Madani (1992’de Bosna’da öldürülmüştür), Şeyh Tamim Adnani ve Suudi Sarahi de vardır.”<a class="noteref" href="../Text/notlar.htm#f14n6" id="ref6">6</a> Bu “üs” (<em>kaide</em>) 1988’de, <em>el-kaide</em> kelimesinin çokanlamlılığından hareketle, belli bir programı olan siyasal bir örgüte dönüşür. Din eğitimi niteliğinde bir belge olan bu program, “İslam’ın öncü kuvveti olan dindar bir grubun” ahlaki kurallarını,<a class="noteref" href="../Text/notlar.htm#f14n7" id="ref7">7</a> etkili bir bürokrasinin ilkelerini ve bir ideolojik referanslar aygıtını, kurucu mitleri ve Filistinli Abdullah Azzam (1941-1989)<a class="noteref" href="../Text/notlar.htm#f14n8" id="ref8">8</a> ve daha birçokları gibi “şehitler”ini saptamaktadır.<a class="noteref" href="../Text/notlar.htm#f14n9" id="ref9">9</a></p>

  <p>Bu özel tarihsellik içinde, kahramanlar, daha doğrusu bir kahraman üretilmesi gündemdedir: Bin Ladin insan olarak cömerttir ve kendisini icazet sahibi bir makam gibi dayatacağına büyük ulemanın fetvalarına başvurmaktadır – çok erken bir dönemde, Seyyid’in kardeşi Muhammed Kutb’un hutbelerinin tesirinde kalmıştır. Zamanını, eksik olduğunu bildiği eğitimini tamamlamak için Kur’an’ı ve teolojik eserleri incelemekle geçirmektedir. Yiğittir, her türlü kişisel riski göze alabilir, ama zaaflarını da asla gizlemez: Çelimsiz olduğu için, gücünü Allah’tan almaya çalışır. Hem Kutb’un hem de 1980’li yılların İslamcı edebiyatının, her türlü kuramsal yakıtı kullanan ve her siyasal, ekonomik, toplumsal veya kültürel mesele hakkında bir şeyler söyleyen karmaşık üslubunun aksine, Bin Ladin üslubunu çok yalınlaştırır, kutsal referanslara geri döner, hatta hem kutsal metne bağlı kalan hem de eskatolojik bir mantıkla yorumlanan birkaç Kur’an suresiyle sınırlı kalır.</p>

  <p>Biyografisi hakkında bilinen öğelerin ötesinde (bir dönem Suudi Arabistan İmar Bakanlığı yapan, iş hacmi 31 milyar doları bulan Saudi Binladin Group’u ve bir finans imparatorluğunu kuran Muhammed Bin Ladin’in oğludur)<a class="noteref" href="../Text/notlar.htm#f14n10" id="ref10">10</a> bu insan gerçek bir karizmatik kurgulamaya konu olmuştur. Bir yandan geleneklere yaslanırken, diğer yandan da “kendi kişiliği ve aurası” sayesinde, kendini yeni bir silsilenin kurucusu olarak kabul ettirebilmiştir.<a class="noteref" href="../Text/notlar.htm#f14n11" id="ref11">11</a></p>

  <p>Bu karizmatik kurgulamanın bir bölümü, <em>Jihad Magazine</em>’in Celalabad muharebesini (1989) konu ettiği anlatısında görülmektedir; bu çatışmada Bin Ladin’in birçok silah arkadaşı –Ebu Kuteybe de içlerindedir– can vermiştir:</p>

  <div class="block">
    <p class="bl_nonindent">“Abd Ebu Abdullah [Bin Ladin] konuşurken, birden Ebu Kuteybe’nin adı geçince gırtlağı düğümlendi, gözleri yaşardı. Söyleyecek söz bulamadı. Yeniden konuşmaya çalıştı, ama gırtlağı hâlâ düğümlü, gözleri hâlâ ıslaktı. Üçüncü kez de konuşmayı deneyip yapamayınca, orada bulunan herkes suskunluğa gömüldü.”</p>

    <p class="bl_nonindent">“Celalabad’da sert çatışmalar yeniden başladı ve Ebu Abdullah cephede düşmanın en yakınındaki mevzilere gitti; Allah’ın ona bahşettiği kahramanlardan her biriyle birlikte düşmana saldırmak istiyordu. Celalabad’ı Usame Bin Ladin kumandasında kurtarma işine katılma istekleri oranında sayıları da arttı. Arap mücahitleri içlerinden 80 kişiyi kaybettiler ve 100’den fazlası da yaralandı.”<a class="noteref" href="../Text/notlar.htm#f14n12" id="ref12">12</a></p>
  </div>

  <p>Cihatçı mesaj ve mücadele açısından tam bir “yeniden kökenlenme”ye sahne olan Afgan savaşı,<a class="noteref" href="../Text/notlar.htm#f14n13" id="ref13">13</a> Bin Ladin ve El-Kaide’nin gelişiminde belirleyici bir yere sahiptir; bir yandan Muhammed Arif, Ebu Hafs el-Mesri veya Ebu Ubadiye el-Benşiri gibi figürlerin<a class="noteref" href="../Text/notlar.htm#f14n14" id="ref14">14</a> etrafında bir başlangıç cemaati kurar; diğer yandan, tek bir toprağın ve tek bir savaşın ötesine geçen uzun bir süreç olarak algılanan bir cihat anlayışının modelini oluşturur. Şehitlerin kendilerini kurban etmelerinin içerdiği zafer vaadinin, saf değerlerin ve ıstırapların yorum anahtarını bu savaş verir. Ayman ez-Zevahiri’nin de vurguladığı gibi, 20. yüzyılın Arap ve Müslüman direnişleriyle nihai kopuşma anı da budur. Nitekim ilk kez, “Afganistan’daki Müslüman gençliği Müslüman toprağını sadece İslami sloganların sancağı altında kurtarmak için savaştı. Bu nokta can alıcı öneme sahiptir, çünkü Müslüman dünyasında verilmiş birçok kurtuluş savaşında milliyetçilikle İslam’ın hatta İslam’la komünist sol sloganların karışımı olan sloganlar kullanılmıştır.”<a class="noteref" href="../Text/notlar.htm#f14n15" id="ref15">15</a> Ama, direnişçi hizipler birbirleriyle cihatla hiç alakası olmayan bir savaşa tutuştukları için karışık bir bilançoyla noktalanan Afgan deneyimi de kendi içinde bir amaç değildir. El-Kaide, özellikle 1991 Körfez Savaşı vesilesiyle, giderek ilerleyen bir radikalleşmeden geçer; bu savaşta Suudi Krallığı, Amerikan yardımına başvurmak zorunda kalmasın diye, kendisini “100.000 adam”la savunmayı öneren Bin Ladin’in önerisini reddeder. Turki el-Faysal’ın belirttiği gibi, “önceleri [Bin Ladin] Saddam’ın birliklerine karşı koyabilecek bir ordu toplayabileceğine inanıyordu. Sonra, krallığın müttefik kuvvetlere çağrı yapma kararına karşı çıktı. Bunu yaparak krala itaatsizlik ediyor ve bu projeyi haksızlık ve saldırganlıkla savaşmak için önemli bir eylem olarak görerek destek veren saygıdeğer Müslüman ulemanın fetvalarını ihlal ediyordu.”<a class="noteref" href="../Text/notlar.htm#f14n16" id="ref16">16</a> Bin Ladin’i 1998’den beri iyi tanıyan birine, <em>The International Islamic Resistance Call</em> adlı kitabın yazarı Abou Moussab al-Suri’ye göre, 1991’den önce Bin Ladin ve mücahitler Suudi rejimini baskıcı bir rejim olarak görseler bile, “ahlaki bozukluğuna ve baskısına karşın, Suudi hükümetini meşru kabul ediyor, Kral Fahd ve Suud ailesini Müslüman ve meşru yöneticiler olarak görüyorlardı. Suudi ulemaya derin bir hürmet duyuyor ve fetvalarını benimsiyorlardı.”<a class="noteref" href="../Text/notlar.htm#f14n17" id="ref17">17</a> 1991 savaşından sonra Bin Ladin’in Suudi Arabistan hakkındaki görüşü köklü eleştirel bir boyuta gelmekle kalmadı, “geriye dönük” eleştirellik de kazandı; çünkü kraliyet ailesi 1936’dan, Filistin’deki cihadı durdurmak ve İslam’ın “ilk Kâbe”si olan el-Aksa’yı siyonistlere armağan etmek için İngilizler adına müdahale ettiği tarihten itibaren “içeriden ihanet”le suçlanıyordu.<a class="noteref" href="../Text/notlar.htm#f14n18" id="ref18">18</a> 1991’deki kopuşmayı 1995’teki “açık bildirge” izledi; Bin Ladin’in Kral Fahd’a gönderdiği suçlama ve hakaretlerle dolu, Suudi hanedanının her türlü meşruiyetini reddettiği bir mektup söz konusuydu.</p>

  <h2 class="sigil_not_in_toc">Akılcılık ve eskatolojik ufuk</h2>

  <p class="nonindent">Yeryüzünün akılcılığını eskatolojik kurtuluş beklentisiyle karşı karşıya koyan çift bölümlü bir modelden hareketle El-Kaide anlaşılamaz. Bu örnekte de, meşruiyeti dinsel referansta arayan diğer radikal başkaldırılarda olduğu gibi,<a class="noteref" href="../Text/notlar.htm#f14n19" id="ref19">19</a> bu kategoriler bir arada var olur ve birbirlerine karşılıklı olarak anlam yüklerler. Gerçekten de, bu dünyadaki akılcı bir girişimin dinsel veya seküler nitelikli eskatolojik bir erekselliğe tabi kılınmasını engelleyen hiçbir şey yoktur.</p>

  <p>El-Kaide’nin akılcılığı siyaseti savaşçı bir zeminde tanımlar. Örgüt 1996’da “iki kutsal mekânı işgal eden Amerikan kuvvetlerine karşı savaş” ilan eder ve 1998’de “haçlılara ve Yahudilere karşı” bir cephenin kuruluşuyla birlikte bu savaş ilanını yeniler. Sırasıyla Filistin sorununa, Afgan cihadına, “kutsal yerler”deki Amerikan varlığına, Müslüman yöneticilerin “ihanetine” veya Mısır’daki baskıya, Bosna ve Çeçenistan’daki savaşlara ya da şeref ve adalet kavramına değinen örgüt,<a class="noteref" href="../Text/notlar.htm#f14n20" id="ref20">20</a> “medeniyetler savaşı” kuramını sahiplenir,<a class="noteref" href="../Text/notlar.htm#f14n21" id="ref21">21</a> ayrıca bunu teolojik kanıtlarla da meşrulaştırır<a class="noteref" href="../Text/notlar.htm#f14n22" id="ref22">22</a> ve <em>darü’l-İslam</em>’daki çeşitli çatışmaları haçlı seferleriyle başlamış bir mücadelenin farklı yüzleri olarak yorumlar.</p>

  <p>El-Kaide’nin 1990’lı yıllardan itibaren etkili bir askerî örgüte de sahip olduğu<a class="noteref" href="../Text/notlar.htm#f14n23" id="ref23">23</a> düşmanlarıyla çatışmalarını konvansiyonel olmayan bir savaş şeklinde kuramlaştırdığı, bunu “güçler arasındaki dengesizlik nedeniyle” benimsediği bilinmektedir. Onlarca yıldır özellikle de Pentagon tarafından geliştirilmiş “asimetrik savaşlar” doktrini, El-Kaide’nin gözünde, <em>darü’l-İslam</em>’ı <em>darü’l-harbe</em> karşı savunmak için,<a class="noteref" href="../Text/notlar.htm#f14n24" id="ref24">24</a> hem insani hem de ekonomik açılardan “terör dengesi”ni oluşturma gereğini kanıtlamaktadır.<a class="noteref" href="../Text/notlar.htm#f14n25" id="ref25">25</a> Kendini kurban edici eylem tarzlarının özgüllüğüne karşın, polemolojik (savaşların toplumbilim ve bilim açısından incelenmesi) kuramları, 20. yüzyıl gerillalarınınkinden temelde farklı değildir. Örgüt sorumlularından Ebu Ubeyd el-Kureyşi’ye göre, Batılı strateji uzmanları “dördüncü kuşak savaşların taktik açıdan küçük ölçekli olacaklarını, gezegenin farklı köşelerinde hayalet gibi bir belirip bir kaybolan bir düşmana karşı verileceklerini iddia etmişlerdi. Bunların düğüm noktası siyasal, toplumsal, ekonomik ve askerî olacaktır. [Bu savaşlar] uluslararası, ulusal, aşiretler arası olacak, hatta örgütler bile bunlara katılabilecektir. [Fiilen bakıldığında] dördüncü kuşak savaşlar zaten başlamış, kağıt üzerinde zayıf olan tarafın üstünlüğü zaten tasdik edilmiş durumdadır.”<a class="noteref" href="../Text/notlar.htm#f14n26" id="ref26">26</a></p>

  <p>Örgütün, “Amerikan halkı tavrını değiştirmediği ve hükümetini tavır değiştirmeye zorlamadığı” sürece geçerliliğini koruyacak askerî doktrini, en gelişkin ifadesini <em>Cihad Ansiklopedisi</em>’nde bulmuştur.<a class="noteref" href="../Text/notlar.htm#f14n27" id="ref27">27</a> Bin Ladin, “Amerika’nın Rusya’dan çok daha zayıf olduğuna inanıyoruz” yorumunu yapar ve ekler: “Somali’de cihadı yürüten kardeşlerimizden Amerikan askerlerinin inanılmaz zayıflığını öğrendik.”<a class="noteref" href="../Text/notlar.htm#f14n28" id="ref28">28</a> Ama örgüt, “yeni Romalılara”<a class="noteref" href="../Text/notlar.htm#f14n29" id="ref29">29</a> karşı diğer meşru “davalara”, özellikle Vietnam’daki gibi, Müslüman dünyanın dışındaki gerilla hareketlerine de gönderme yapar:<a class="noteref" href="../Text/notlar.htm#f14n30" id="ref30">30</a> “Amerika binlerce kilometre uzaktaki Vietnam’a gitti ve orayı bombalamaya başladı. Amerikalılar pek çok kayıp vermeden Vietnam’dan ayrılmadılar. Ancak 60.000 Amerikan askeri öldükten sonra Amerikan halkı sokaklara indi. Amerikalılar, birçok kayıp vermezlerse, Filistin’de Yahudileri desteklemekten vazgeçmezler. Cihadı onlara karşı yönlendirmediğimiz sürece durmayacaklardır.”<a class="noteref" href="../Text/notlar.htm#f14n31" id="ref31">31</a></p>

  <p>Seyyid Kutb gibi, Bin Ladin de bir savunma zorunluluğu olarak anlaşılan “cihattan başka seçeneğimiz yok” kanısındadır.<a class="noteref" href="../Text/notlar.htm#f14n32" id="ref32">32</a> Bununla birlikte, onun <em>jus ad bellum</em>u Kutb’dan ayrışır ve mütekabiliyet esası adına, askerî ve sivil hedefler arasındaki ayrımı ortadan kaldırır. 1998’de Irak’a uygulanan ambargonun sonuçlarına değinirken şunları yazar: “Bizim sivillerimizin ve çocuklarımızın masum olmadığını ve onların kanlarının dökülebileceğini kim söyledi? Bizimkinin değil kendilerininkinin kan sayıldığını kim söyledi?” Aynı şekilde, 11 Eylül 2001 saldırılarından sonra, el-Cezire televizyonuna şu açıklamayı yapar: “Öldürdükleri çocuklarımıza misilleme olarak, kâfirlerin krallarını, haçlıların krallarını ve kâfir sivilleri öldüreceğiz. Bu, hukuken de, entelektüel olarak da caizdir. [...] Kuleler bir anaokulu değildi, ekonomik bir kudret oluşturuyorlardı. Orada bulunanlar, dünyanın en büyük ekonomik gücünü destekleyen insanlardı. Ders kitaplarını açıp baksınlar. Biz de onlar gibi yapacağız. Eğer kadınlarımızı ve masum insanlarımızı öldürürlerse, biz de onların kadınlarını ve masum insanlarını öldüreceğiz. Her türlü terörizmin lanetlenmesine gerek yoktur, bazı terörizmler kutsaldır. Amerika ve İsrail mahkûm edilmesi gereken bir terörizm uyguluyorlar, biz ise onların Filistin’de ve başka yerlerde çocuklarımızı öldürmelerini engelleyen iyi terörizmi uyguluyoruz.”<a class="noteref" href="../Text/notlar.htm#f14n33" id="ref33">33</a></p>

  <p>Bu gerekçenin devamında, Müslümanların öldürülmesi de kaçınılmaz bir felaket olarak haklı gösterilebilir: “Amerikalıların Müslüman bir ülkeye saldırıp kalkan olarak kullanmak üzere benim çocuklarımı, Usame Bin Ladin’in çocuklarını kaçırdıklarını, sonra Lübnan’da, Filistin’de ve Irak’ta yaptıkları gibi, geçmişte Bosna’da Müslümanları katleden Sırpları destekledikleri zaman olduğu gibi Müslümanları öldürmeye başladıklarını varsayalım. İslami içtihata göre, [rehin olarak tutulan] Müslümanların ölümüne neden olabileceği korkusuyla Amerikalılara ateş açmaktan kaçınılırsa, Müslümanların bütünü içinde uğrayacakları zarar kalkan olarak kullanılanların kurtarılmasının temsil edeceği kazançtan fazla olacaktır.”<a class="noteref" href="../Text/notlar.htm#f14n34" id="ref34">34</a></p>

  <p>Örgütün stratejisinin anlaşılması açısından merkezî öneme sahip olan bu akılcılık, kurtuluş beklentisiyle asla çelişmez. Tamamen bu dünyanın akılcılığı içinde yer alan El-Kaide, bu anlamda teolojik akıldan eskatolojik akla geçişin de işaretlerini verir; bu ikinci tür akıl, potansiyel olarak diğerlerinden ayrışır ve “dünyanın [can sıkıcı] düş kırıklığı”ndan bir kaçış yolu oluşturur.<a class="noteref" href="../Text/notlar.htm#f14n35" id="ref35">35</a> Dünyadan, aynı zamanda da İslamcılığın onlarca yıldır süren mücadelesinden kopuş olarak dile getirilebilmesi için kurtuluşun derhal ve doğrudan gelmesi gerekir. Bunun derindeki nedenleri kuşkusuz toplumsal alandadır, ama insanı vahiye ve kurtuluş vaadine sevk eden “dünyanın yozlaşması”na karşı bir cevap olarak yükseltilmiştir.</p>

  <h2 class="sigil_not_in_toc">Kendini kurban etme değerbilimi ve<br />
  dünyadan milenyumcu çıkış</h2>

  <p class="nonindent">El-Kaide’nin kendini kurban etme değerbilimine ilişkin birçok ipucunun daha incelenmesi gerekiyor. “Kurban” teriminin, İbrahim’le ilgili anlatılan rivayete göre, hem bir başkasını kurban etme fiili, hem de bir “baba” tarafından kurban edilmeyi kabullenme anlamına geldiği görülüyor. Baba, adı ister Şeyh Yasin ister Bin Ladin olsun, en sevgili varlığını, yani en iyi oğullarını daha küçük bir kurbanla yetinemeyecek üstün bir akla kurban etmektedir. Kurbanın bedeni kozmik bir varoluş kazanırken, kurban edici ise çifte beklentiye, hem kurtuluşu sağlama, hem de şefaat beklentisine cevap vermektedir.<a class="noteref" href="../Text/notlar.htm#f14n36" id="ref36">36</a> “Varlıkları öldürmekten çok, hayatı öldürmek”<a class="noteref" href="../Text/notlar.htm#f14n37" id="ref37">37</a> anlamına gelen kurban, bununla birlikte bu işe adına razı olunan topluluğu kozmik, ebedi yaşama yüceltir.</p>

  <p>Sık sık zikredilen Haşşaşinler örneğine rağmen,<a class="noteref" href="../Text/notlar.htm#f14n38" id="ref38">38</a> aslında İslam tarihinde daha önce eşine rastlanmayan bu kurban pratiği, bugün İslam’ın din olarak karşı karşıya kaldığı ikilemleri de ortaya koymaktadır. Hıristiyanlık gibi, İslam da “siyasal-dinsel bir ütopya” geliştirebilir; bu ütopyanın “yaratıcı gücü [...] hem imgesel hem de toplumsal bir dinamik olmasından ve somut gruplar tarafından taşınan kolektif çıkarlar ve simgeler alemini iletebilmesinden kaynaklanmaktadır.”<a class="noteref" href="../Text/notlar.htm#f14n39" id="ref39">39</a> Ama nasıl ki Hıristiyanlık artık Hıristiyanlık-sonrası olarak nitelenen bir dünyaya “bellek olarak” bir anlam katıyorsa, İslam hayatta kalışını ancak “kendi evi”nin fiilen bir Müslümanlık-sonrası uzam haline gelmesini kabul etme koşuluyla sağlayabilir; bu uzamda din, geçmişin ve çağdaş çoğul pratiklerin mirası olarak yeniden tanımlanacaktır. Bu dönüşüm, inancın bütünsel ve disiplin koyucu vasfı olan kolektif yönünden arınıp bireyselleşmesi ve isteğe göre sürekli olarak yeniden icat edilmesine izin verilmesi anlamına gelir. Marcel Gauchet’nin Katolisizmi tanımlarken söylediği gibi, din aracılığıyla “dinden böyle bir çıkışı” sadece kozmik bir çıkış yolu bertaraf edebilir.<a class="noteref" href="../Text/notlar.htm#f14n40" id="ref40">40</a></p>

  <p>Hem sekülerliği “Batı” komplosuyla eştözlü ve “yabancılaşma”nın savaş atı olarak yorumlayan tarihsel imgelemler, hem de 20. yüzyılın radikalleşmiş anıları günümüzde bile böyle bir “büyü bozumu” perspektifini güçleştirmekte, ama onu tam anlamıyla bertaraf da edememektedirler. Tam da “İslam’ın yeni düşünürleri”nin metinlerarası, dinlerarası ve yorumbilimsel okumalarıyla İslamcılığın teolojik ve siyasal temellerini sarstıkları bir anda, Müslüman iktidarların ve fakihlerin on dört yüzyıldır savaştıkları mehdiciliğin dünyanın yozlaşmasından, dinin arındırılmasından çıkış ve bir beklenti ufku olarak kendini kabul ettirmesi belki de rastlantı değildir.</p>

  <p>Müslümanlık tarihinde ara ara yeniden canlandırılan mehdici düşünce, haklarında yapılan yorumlarla sürekli değiştirilen birkaç hadise dayanmaktadır; bu hadislere göre, “Müslüman kentinin kurucu kuralları” sarsıldığında Hıristiyanlar “bir süre İslam’a karşı” galip geleceklerdir.<a class="noteref" href="../Text/notlar.htm#f14n41" id="ref41">41</a> Günümüzde Batı’nın dünyadaki ve İslam topraklarındaki zaferi birçok Müslümanı eskatolojik aklın sağlam temellere dayandığı konusunda ikna etmektedir. Diğer akılların, yani Batılılaşma dönemine damgasını vuran pozitivist aklın, 1950-1970 arasının coşkulu yıllarına hakim olan Marksist aklın, hatta 1980-1990 arasında hegemonya kuran İslamcı aklın uğradıkları yenilginin taklit modellerin sınırını gösterip dünyevinin yerine kozmik olanı ikame etme gereğini hatırlattığı düşünülmektedir.</p>

  <p>Bu “çağın havası”<a class="noteref" href="../Text/notlar.htm#f14n42" id="ref42">42</a> olmadan –bunun değersel akılcılığı asla dışlamadığını bir kez daha vurgulayalım– kendini kurban etmeyi ve yüzyıllar boyunca çokanlamlı kalan şehit teriminin Kutbcu bir tekil yorumdan hareketle ölüm değil, “basit bir yaşam değişimi” olarak yeniden tanımlanışını anlayamayız.<a class="noteref" href="../Text/notlar.htm#f14n43" id="ref43">43</a> Bir anlamda, El-Kaide’nin klasik İslamcı gelenekten kopuşmasına yol açan şey, Kutb radikalliğinin sürdürülmesidir. Seyyid Kutb da dahil olmak üzere, radikal İslamcı muhalefet her zaman “ontolojik bir zaman” içinde yer almakta, “geçmişi, tamamlanmış gelecek ve geleceği, yeniden beyan edilen geçmiş” olarak tasarlamaktadır.<a class="noteref" href="../Text/notlar.htm#f14n44" id="ref44">44</a> Ama El-Kaide’nin yaptığı gibi, İslamcı radikallik yoluyla “İslamcılıktan çıkış”, Peygamber’in ve onun ilk dört halifesinin “ontolojik zamanı”na geri dönmek için gereken her türlü reform veya şiddet yoluyla toplumsal ve siyasal dönüşümü imkânsız kılmaktadır.</p>

  <h2 class="sigil_not_in_toc">Silahlı muhalif olmak</h2>

  <p class="nonindent">Şu ana dek daha çok Bin Ladin’in karizmatik kişiliği üzerinde durdum; oysa El-Kaide ve bunun da ötesinde Müslüman toplumların uç bölgelerinden türeyen yeni radikalizm üzerinde iz bırakan sadece o değildir. Artık genel kamuoyu tarafından en az Bin Ladin kadar tanınan başkaları da birçok militan açısından temsilî değer taşıyan, ideal tiplere yakın güzergâhlar izlemişlerdir.</p>

  <p>Birinci sima, Ahmed Fadıl el-Haleyle, nam-ı diğer Muhammed el-Garip veya Ebu Mussab ez-Zerkavi’dir; Bin Ladin’e ancak 2004’te, yani 7 Haziran 2006’da Irak’ta ölmeden kısa bir süre önce biat etmiştir. 1966’da Ürdün’de doğan Zerkavi ancak sefaletin, okulda başarısızlığın, “sefahat”in ve küçük suçlardan dolayı hapiste yatmasının ardından radikalleşmiştir. Serbest bırakıldıktan sonra Afgan romantizminin ve <em>hicret</em>i,<a class="noteref" href="../Text/notlar.htm#f14n45" id="ref45">45</a> Arap Afganların mücadelesini ve fedakârlıklarını tek başına özetleyen mitsel Azzam figürünün cazibesine kapılmıştır. Bu arayışı onu Amman’ın izniyle işleyen fedai toplama ağları için kolay bir av haline getirmiştir.<a class="noteref" href="../Text/notlar.htm#f14n46" id="ref46">46</a></p>

  <p>Katledilen Azzam’ın yokluğunda, Afganistan’da Muhammed el-Makdisi’nin kanatları altına girer. İslamcı çevrelerin iyi tanıdığı entelektüel bir kişilik olan Makdisi, Cuheyman el-Uteybi’nin <em>ihvan</em> hareketinin ve bu hareketten sağ kalanların –onlarla 1981-1982’de tanışmıştır– etkisindedir.<a class="noteref" href="../Text/notlar.htm#f14n47" id="ref47">47</a> Zerkavi’den yedi yaş büyük olan Makdisi, önce 1967’de, henüz çocukken Filistin’i terk ederek, sonra da 1980’de ilk Arap Afgan savaşçılarına katılarak <em>hicret</em> görevini iki kez yerine getirdiği için kahraman statüsüne sahiptir. Diğer birçokları gibi, bu cihat alanında “dini savaşın hizmetine sokmuş, bunun tersini yapmamıştır.”<a class="noteref" href="../Text/notlar.htm#f14n48" id="ref48">48</a> Zerkavi bu sürgün sırasında kendini bir mit olarak inşa eder; özellikle de kız kardeşini harp malulü bir Ürdünlüye, Saleh el-Hami’ye vererek her noktada Peygamber’in öğretisine uygun, hem gerçek hem simgesel bir akrabalık kurarak bunu destekler. Afganistan’dan döndüğünde, İsrail’in Ürdün tarafından tanınmasına şiddetle karşı çıkışı yüzünden 1995’te ikinci kez hapis cezasına çarptırılır. İşkenceye direndiği ve İslamcı olmayanlar da dahil, diğer tutuklularla dayanışma içine girdiği bu dönemde, onunla aynı sırada hapse atılan mürşidi Makdisi’yi ikinci plana iterek kendini emir olarak kabul ettirmeyi başarır. Hapisten çıktıktan kısa bir süre sonra yeniden Afganistan’a giderek, orada kendi siyasi ve askerî grubunu oluşturur. 2001 yılında Tora Bora dağlarından çıkışı miti tamamlar. Bombalara, başka bir deyişle insanların adaletsizliğine karşı elinden bir şey gelmeyince, günlerce ağlar ve kendine güç vermesi için Allah’a dua eder. Menkıbesini yazana göre, bu isteği yerine getirilir, çünkü yüzlerce araçtan oluşan konvoyu bir kez bile vurulmadan Afganistan’dan çıkar. O zaman önce Irak Kürdistanı’na yerleşir ve orada Kürt İslamcı örgütü <em>Ensar el-İslâm</em> tarafından ağırlanır, sonra Irak’ın Arap bölgesine geçer. Orada Bin Ladin’e biat eder ve hem anti-Amerikan hem de anti-Şii nitelikli sınırsız bir terörün başlıca mimarlarından biri olur.<a class="noteref" href="../Text/notlar.htm#f14n49" id="ref49">49</a></p>

  <p>İlk hapisliğinin ardından “yabancı” Afgan topraklarına, ikinci hapishane tecrübesinin ardından da doğduğu kent olan Zarka’ya yerleşen Zerkavi, Ürdün’ün Müslüman bir devlet olarak meşruiyetine iki kez meydan okumuş olur: yukarıdan (ümmet) ve aşağıdan (doğduğu yer tarafından belirlenen tabanda dayanışma).</p>

  <p>İkinci biyografi, Dr. Ayman ez-Zevahiri’ninkidir.<a class="noteref" href="../Text/notlar.htm#f14n50" id="ref50">50</a> 1952’de doğan ve El-Kaide’nin iki numarası olarak kabul edilen Zevahiri Kahire’nin en büyük eşraf hanedanlarından birindendir (üç göbek akrabaları içinde en az otuz iki doktor ve bir millet meclisi başkanı bulunmaktadır). Zerkavi’nin aksine, radikalizme sefalet üzerinden değil, zengin püritanizmine eşlik eden ve ergenliğinde yaşadığı gizli örgüt deneyimi ile birlikte varmıştır. Ailesi, eşraf etiğinden dinsel püritanizmi de dışlamayan bir Batılılaşma örneğidir.</p>

  <p>Kutb idam edildikten sonra, Zevahiri henüz on dört yaşındayken ilk gizli örgütünü kurar – bu örgüt 1980’lere kadar etkinliğini koruyacaktır. Afganistan Savaşı’na da katılan Zevahiri (orada ilk kez 1980’de bulunmuştur) “zenginlerin radikalizmi”nin hem simgesi hem de en önemli simasıdır. Zerkavi’nin aksine, ne “yabancılığa” ne de Kahire’nin zengin bir mahallesine (el-Maadi) sığınır; onun sığınağı, savaş ismi olan Abd el-Muizz’in de gösterdiği gibi, “izzet ve ikram edici” olan Allah’tır. Hapishane ve işkence deneyimini, ayrıca kendi “hükümeti”nden nefret etmeyi Zerkavi ile paylaşır. Birçok insan açısından temsilî değer taşıyan bu iki figür taban tabana zıt olmalarına rağmen, hapishane, <em>hicret</em> ve eğitim kamplarında paralel toplumlar kurma tecrübeleriyle Arap ve Müslüman toplumların uç bölgelerinin oluşumuna birlikte katılmışlardır.</p>

  <p>Zevahiri radikal akımın içinde ilimcilikle kurtuluş beklentisi arasında bir sentezi temsil eder. Zerkavi gibi o da hem güçten (gerektiğinde sertlik ve zalimlik, şahsiyet ve dayanıklılık) hem zaaftan (açıkça ağlamak, itiraf edilen utançlar, insanların “adaletsizliği” karşısında Allah’a yakarmak) beslenir. Ama Zerkavi’nin aksine, soyut ilke konumuna yükseltilmiş çifte vazife duygusu tarafından yönlendirilir. Birincisi, çocukluğunun Mısırlı “şehidi” Kutb’un öcünü almaktır;<a class="noteref" href="../Text/notlar.htm#f14n51" id="ref51">51</a> ikincisi, 1980’li yılların başında işkence altında bir dostunun, Essam el-Kamarey’in adını vermesine neden olan kendi zaafının kefaretini ödemektir.<a class="noteref" href="../Text/notlar.htm#f14n52" id="ref52">52</a> Hücresini onunla paylaşan el Cemaat el İslamiye üyesi Usame Rüşd’ün dediği gibi, “Zevahiri hapiste üç yıl kaldı. Onu içeride mahvettiler. Çok ağır bir işkenceden geçti. Onu dostlarından birinin aleyhine tanıklık etmeye zorladılar. [...] Bin Ladin cephesinin [Haçlılara ve Yahudilere karşı 1998’de kurulan cephe) kurulmasının en ağır sorumluluğunun kime ait olduğunu arıyorsanız, bu kişi Mübarek’tir.”<a class="noteref" href="../Text/notlar.htm#f14n53" id="ref53">53</a> Bizzat Zevahiri de anılarında, “tutsaklıkta en ağır şeyin bir mücahidi işkenceyle kendi arkadaşları aleyhinde itiraflarda bulunmaya, örgütünü kendi elleriyle yıkmaya, kendisinin ve dostlarının sırlarını düşmana vermeye zorlamak olduğunu” belirtir.<a class="noteref" href="../Text/notlar.htm#f14n54" id="ref54">54</a></p>

  <p>Zevahiri Mısır’la ve onun “İslamcı devrimi”yle ilgisini tamamen kesmez, yerel ölçekte belli bir pragmatizmi de korur. Ama hızla, dünyanın dört bir köşesindeki (ABD, Bosna, İsviçre, Asya, Kafkasya) radikal İslamcı çevreler nezdinde uluslararası bir konum kazanır. Haziran 2000’e kadar El-Kaide karşısında belli bir özerkliği korur; 1990’lı yıllarda Sudan’da yüzlerce Araptan oluşan –çoğu yüksek bir entelektüel düzeydedir– bir kampı yönetir ve Mısır hükümeti tarafından gönderilmiş “casus”lara çok acımasız davranır. Bazıları çoluk çocuklarıyla birlikte gelmiş yol arkadaşlarının<a class="noteref" href="../Text/notlar.htm#f14n55" id="ref55">55</a> hepsi bu dünyanın yozluğunu ve Körfez’deki şirketler tarafından vaat edilen baş döndürücü maaşlar biçimindeki konforunu reddetmişlerdir.</p>

  <p>En az bu saydıklarımız kadar simgeleşmiş başka figürler de hicret deneyimiyle bağlantılıdır ve hemen hemen ideal-tip denebilecek özellikler gösterirler. Bazı örneklerde, çok alışılmış bir şemayla karşılaşılır: “Politize bir sorumlu [...] genellikle küçük sabıkaları olan gençleri toplar; bu gençlerin seçiminde etnik kökenlerinden çok, toplumsal açıdan marjinalleşmiş olmaları ve daha sonra tamamen İslami bir kimlikte buluşmaları önem taşır; halbuki daha önceden hiçbir gerçek dinsel bilgileri veya pratikleri yoktur.”<a class="noteref" href="../Text/notlar.htm#f14n56" id="ref56">56</a></p>

  <p>El-Kaide’yle (11 Eylül saldırılarında olduğundan daha fazla) ilişkili olan Zekeriya Musavi bu profile tamamen uymaktadır. Otoritesi ve nirengi noktası bulunmayan göçmen bir aile içinde, mahallede sözünü dinletmek için kullanılan <em>kaid</em> şiddetinin evdeki şiddete eşlik ettiği bir çevrede büyümüştür. Kendi kendini yetiştiren Musavi “biraya, bilardoya ve gece kulüpleri”ne düşkündür, 1991 Körfez Savaşı’nın etkisiyle politize olmuş, “beyaz Fransızlar”a karşı “siyahlar”ın tarafıyla özdeşleşmiş ve Montpellier Üniversitesi’nde İslamcılık ve Kutb’un eserleriyle tanışmıştır. Londra’da, “International Business” mastırına yazıldığı South Bank University’de, dinin temel kaidelerini öğrenmek için Kur’an ve sünnetin yeterli olduğunu keşfetmiştir.<a class="noteref" href="../Text/notlar.htm#f14n57" id="ref57">57</a></p>

  <p>En az bunun kadar bilinen ikinci bir örnek, Muhammed Atta’dır. 1969’da Mısır deltasında, Kafr eş-Şeyh vilayetinde doğmuştur; orta sınıftan püriten bir ailenin çocuğudur, ergenliği hatta ilk üniversite yılları boyunca siyasete hiç bulaşmamıştır. “Sistem”le ve hemen ardından “dünya”yla kopuşması, 1991 Körfez Savaşı’nın ardından Alman hükümetinden burslu öğrenci olarak yerleştiği Almanya’da gerçekleşir. Körfez Savaşı, bu genç mühendisin Batı ile olan ötekilik ilişkilerinin “bilincine varması”nda hatırı sayılır bir rol oynar. Geç dönem üçüncü dünyacılığından belirli bir panarabizme, oradan da radikalizme kayar. Şiddete yönelmesi bir “düşman”la doğrudan çatışma ortamı içinde değil, “sevgi dolu ve dingin bir çevre”de<a class="noteref" href="../Text/notlar.htm#f14n58" id="ref58">58</a> ve kendisine tanınan imtiyazları geri ödeyemediği bir “bağış ekonomisi krizi”nden sonra olur; bu da onun “gözlerindeki bağı çözer.”<a class="noteref" href="../Text/notlar.htm#f14n59" id="ref59">59</a> “Batı” tarafından yapılan “bağış” ona, bağıştan yararlanan/kurban “Arap” veya “Müslüman”ların rıza gösterdiği aşağılamanın son noktası olarak gözükür.</p>

  <p>Bosna’daki savaştan da etkilenen Atta, adım adım, ama çok sınırlı bir zaman-mekân içinde, mistik bir dinsellik geliştirir; yaşamöyküsünün yazarına göre, bu gelişme sayesinde kendini iyi hissetmeyen genç bir Alman kızını, bazı Kur’an surelerini okumasını tavsiye ederek iyileştirir. El-Kuds camiine gidip gelse de, çok geçmeden ileride “Hamburg grubu” diye anılacak grubun içine kapanır; bu grup, benzer güzergâhları paylaşan birkaç genç Araptan oluşmuştur. Bu parlak öğrencinin ruhani arayışı onu Mekke’ye hacca gitmeye yöneltir. Sonra Mısır’a bir veda ziyareti yapar ve bitirme tezinin konusu olarak Suriye’nin dinsel açıdan en karma kenti olan Halep’i seçer.<a class="noteref" href="../Text/notlar.htm#f14n60" id="ref60">60</a></p>

  <p>1995’te vasiyetini yazar; cenaze törenine kadınların katılmasını ve yas tutulmasını yasaklar; şehit bedenlerine ilişkin iyi bilinen kurallara karşıt olarak, naaşının kolonya ile yıkanmasını ister. Altı yıl boyunca onu hâlâ bu dünyaya, özellikle de öğrenimine bağlayan işi tamamlamaya uğraşır, ama artık bir <em>Dead Man Walking</em>’dir.<a class="noteref" href="../Text/notlar.htm#f14n61" id="ref61">61</a> Kasım 1999’da Hamburg hücresinin diğer üç üyesiyle birlikte (Remzi bin eş-Şib, Mervan eş-Şohi, Ziyad Cerrah) Afganistan’daki Keldan kampında eğitim görmeye gider; Hamburg’a geri döndüğünde onu 11 Eylül 2001 saldırılarını düzenlemeye götürecek yola girer.</p>

  <p>Ahmed Ömer Saad Şeyh bir diğer önemli figürdür. Atta’nın gözünde Avrupa yabancılık anlamına gelirken, Şeyh’in doğum yeridir. 1973’te İngiltere’de, Pakistan’ın standartlarına göre çok zengin, İngiltere ölçülerinde de hali vakti yerinde sayılabilecek Pakistanlı bir ailede dünyaya gelen, Şeyh’in örnek bir güzergahı vardır; prestijli London School of Economics’in öğrencisi, başarılı bir sporcu, İngiliz ortamına tamamen uyum sağlayıp sosyalleşmiş bir gençtir; ayrıca cömertliği ve fedakârlığıyla da tanınmıştır. Örneğin, kendini Londra metrosunun raylarına atarak intihar etmek isteyen bir adamı, kendi canını tehlikeye atarak kurtarır.</p>

  <p>Görüldüğü kadarıyla, Şeyh ne 1980’li yıllardaki Afganistan Savaşı’ndan, ne de 1991 Körfez Savaşı’ndan etkilenmiştir. Onda radikalleşme sürecini, tarihsel bağlamı dışına çekilerek ve Hıristiyanların Avrupalı Müslümanlara karşı açtığı bir savaş olarak yorumlanan Balkanlar’daki çatışmalar tetikler. Bosna hakkındaki belgeselleri izledikten sonra, Boşnaklar için “<em>fund rising</em>”e ve birçok komiteye katılır. O sırada, Jeanne Favret Saada’nın terimi kullandığı anlamda bir haberci olan Abdürrauf diye biriyle tanışır;<a class="noteref" href="../Text/notlar.htm#f14n62" id="ref62">62</a> bu adam ona yaşadığı krizler hakkında açıklamalar yapar ve sorunlarını yeniden dile getirip dünyayı <em>darü’l-İslam</em> ve <em>darü’l-harb</em> arasında bölünmüş olarak görmenin yolunu gösterir. Kilometre taşlarını adam kaçırmaların, bir uçak kaçırma hadisesinin, son olarak da 1 Şubat 2002’de Karaçi’de <em>Wall Street Journal</em> muhabiri Daniel Pearl’ün öldürülmesinin –bu cinayette merkezî rol Ömer Şeyh’tedir– oluşturduğu baş döndürücü bir süreç böyle başlar.<a class="noteref" href="../Text/notlar.htm#f14n63" id="ref63">63</a></p>

  <p>Son olarak da, Molla Krekar, nam-ı diğer Fateh Necmeddin Ferec veya Necmeddin Ferec Ahmed’den söz edelim. Onun örgütü olan <em>Ensar el-İslâm</em> 2002’de Colin Powell tarafından El-Kaide ile Irak rejimi arasındaki bağlantının kanıtı olarak gösterilmişti. Takma adı olan Molla Krekar (Molla İşçi) 1970’li yıllar solunun izlekleriyle olan yakınlığını göstermektedir. 1956’da Süleymaniye’de doğan bu Kürt militan Pakistan’da Abdullah Azzam’ın yönetimi altında fıkıh ve içtihat okur. Tezinin başlığı, <em>Musa’nın Tarihinde Dava Metodolojisi</em>’dir. Dört çocuğuna da, Kutb’un mirasıyla bağlantılı isimler koymuştur: Seyyid Kutb, Ma’alim (<em>Nişaneler</em>, Kutb’un eserinin adından hareketle), Zilal (ikinci büyük eserinin adı) ve İbn Teymiyye (Kutb’un uzaktan mürşidi). Radikal İslamcı çevrelerin içine girer ve 1991’de uzaktan radikalizmin vatanı Norveç’e sığınır; orada radikal İslamcı <em>Ensar el-İslâm</em> örgütünün kurulmasına katkı yapar.<a class="noteref" href="../Text/notlar.htm#f14n64" id="ref64">64</a></p>

  <p>Dominique Thomas ve Aminah Mohammed-Aref’in incelemeleri,<a class="noteref" href="../Text/notlar.htm#f14n65" id="ref65">65</a> sayılan örnekler ne kadar sıradışı olursa olsun, Avrupa’dan yürütülen radikal militanlığın kolaylıkla şiddet olaylarına dahil olma sonucuna yol açabileceğini göstermektedir.</p>

  <h2 class="sigil_not_in_toc">1990’lı yılların hicreti</h2>

  <p class="nonindent">1990’lı yıllarda El-Kaide yörüngesindeki çevreleri izlemeye çalışan bir okuyucu baş dönmesi duygusuna kapılmaktan kendini alamaz. Amerikan haber alma servislerinin 2001’deki verilerine göre, Afganistan’daki El-Kaide çevreleri Arap dünyasından gelmiş 2.830 kişiden oluşuyordu: 594 Mısırlı, 401 Ürdünlü, 291 Yemenli, 255 Iraklı, 162 Suriyeli, 177 Cezayirli, 111 Sudanlı, 63 Tunuslu, 53 Faslı, 32 Filistinli ve birkaç düzine Suudi.<a class="noteref" href="../Text/notlar.htm#f14n66" id="ref66">66</a> Bu konuda 2006’da toplanan bir konferansa katılanların tahminlerine göre, “Bugünkü cihatçıların %87’si cihada kendi memleketleri olmayan bir ülkede katılmaktadırlar.”<a class="noteref" href="../Text/notlar.htm#f14n67" id="ref67">67</a></p>

  <p>Nitekim, gezegenin haritası her an yeniden oluşmaktadır ve bu sadece “sibernetik hicret” aracılığıyla gerçekleşmemektedir;<a class="noteref" href="../Text/notlar.htm#f14n68" id="ref68">68</a> bireysel güzergâhlar kâh Asya, kâh Afrika’da sonlanmakta, bazen de Avrupa veya ABD’ye de uğramaktadır.<a class="noteref" href="../Text/notlar.htm#f14n69" id="ref69">69</a> Zerkavi veya Zevahiri gibi başka bir ülkede üslenerek kendi rejimlerini yıkmak için savaşan “uluslararası” militanlar ile yerlerinde kalan “ulusal” militanlar arasında yeni akrabalık ve yükümlülük bağları etkileyici bir hızla kurulup bozulmaktadır.<a class="noteref" href="../Text/notlar.htm#f14n70" id="ref70">70</a></p>

  <p>Güvenlik mensuplarına göre “terör ağları” olan bu gruplaşma ve yeniden gruplaşmalar, araştırmacıların ilgisini Müslüman dünyadaki toplumların uç bölgeleri hakkında verdikleri bilgiler açısından çekmektedir. Bu uç bölgelerdeki yeni öznellikler kanla imzalanıp gizlilik yasasıyla mühürlenen yeni “paktlar” kurulmasına yol açmaktadır; 11 Eylül’deki on dokuz hava korsanının korumayı bildikleri sır da bunlardan biridir. Birbirine benzemeyen ama yine de iç içe geçmiş bu bireysel güzergahlar, kendini kurban etme potansiyelini taşıyan bir bağlılık mantığıyla –El-Kaide örneğinde gözlemlenen– soğuk bir bürokrasi tarafından şiddetin sorumluluğunun üstlenilmesi arasındaki eklemlenmenin anlaşılmasını sağlamaktadır. Bu uç bölgelerini, gönüllü itaat veya zor altında şekillenen ve daha sonra kendilerinden önceki bir dayanışma zeminine bağlanabilen yeni biatların ortaya çıktığı,<a class="noteref" href="../Text/notlar.htm#f14n71" id="ref71">71</a> hem kelimenin gerçek anlamında (ez-Zerkavi’nin kız kardeşini iktidarsız bir mücahide “sunması”) hem de simgesel anlamında (Usame Bin Ladin ile Afganistan’ın Molla Ömer’i arasındaki kardeşlik) başka akrabalık biçimlerinin icat edildiği yerler olarak görmek gerekir. Devletlerin gözünü korkutan yeni “kurucu şiddetler”in doğduğu yerler<a class="noteref" href="../Text/notlar.htm#f14n72" id="ref72">72</a> ve tarihsel anlatılar halinde kodlanmaya hazır kökenler söz konusudur.</p>

  <p>Bu sınır ötesi yapılanmanın karşısında, ama onu organik olarak tamamlayan bir radikalleşme sahası daha ortaya çıkar: Bu saha, kuşatılmış bölgeler, hapishane veya eğitim kamplarından oluşmuştur. Hapishane koşullarında yeni bir <em>ethos</em>, farklı silsileler ve karizmatik otoriteler, o güne dek görülmemiş siyasal ve ideolojik söylemler oluşur ve kurumsallaşır. Hapishanede, başka bir deyişle özgürlüğün yadsındığı ve bedenin işkenceye maruz kaldığı koşullarda, Zerkavi ve mürşidi Makdisi veya Zevahiri, geçmişte Kutb’un yaptığı gibi, eylem özgürlüğünde sınır tanımayan bir imgelem geliştirmişlerdir.</p>

  <p>Kamplarda da aynı şey söz konusudur. Bernard Rougier imzalı çarpıcı bir monografi, Lübnan’daki 35.000 nüfuslu bir Filistin gecekondu mahallesi-kampının, eskiden FKÖ hâkimiyetinde olan, sonra geniş ölçüde Şii radikalizminin (el-Fetih Güney Lübnan’da meşruiyet kazanabilmek için bu akıma yağ çekmektedir) etkisine giren Ayn el-Helve’nin nasıl “cihatçı militanların toplumsal ve ideolojik âlemi içine gömüldüğünü” göstermektedir. Sınır dışı konumu kampın her türlü devlet denetiminin dışında kalmasını sağlarken,<a class="noteref" href="../Text/notlar.htm#f14n73" id="ref73">73</a> onu cihatçı Selefilik tarafından belirlenen bir Filistin kimliğine taşımakta, “Peşaver’de uluslararası cihatçıların ortamında doğmuş ve daha sonra kendilerini İslam’ın öncü kuvvetleri olarak gören gruplar tarafından özerk bir biçimde geliştirilmiş” bir ideolojiyle donatmaktadır.<a class="noteref" href="../Text/notlar.htm#f14n74" id="ref74">74</a> Filistinli ve Afgan direnişçisi simge isim Abdullah Azzam, onu mana ve meşruiyet açısından beslemektedir. Daha 1980’li yılların sonunda, “Peşaver ile Ayn el-Helve arasında öyle bir iletişim ağı” kurulmuştu ki, “Ayn el-Helve’deki mültecilerin bir bölümü Afganistan’daki cihada katılan Arap gönüllülerin askerî üs olarak kullandıkları Pakistan kenti Peşaver’in imgelemini sahiplenmişlerdi.”<a class="noteref" href="../Text/notlar.htm#f14n75" id="ref75">75</a></p>

  <p>11 Eylül dönemecinde El-Kaide’nin piramit tarzı bir yapılanması vardı; başında değersel akılcılığın ve eskatolojik kurtuluş beklentisinin teminatı olan Bin Ladin yer alıyordu; Bin Ladin siyasal yönetici ve onca beklenen mehdi rolleri arasında kalmıştı; kıyafet alışkanlıkları da bu durumu yansıtıyordu. Piramidin orta katlarında etkili, akılcı, hem kazançlı ekonomik yatırımlar yapmayı hem de titizlikle hazırlanmış askerî operasyonlar düzenlemeyi becerebilen bir bürokrasi çalışıyordu. Son olarak, piramidin tabanı davanın kutsallığını doğrulamak için kurban edilmeye layık tek mülk olarak kendi bedenlerini görebilecek ölçüde bağlı militanlardan oluşuyordu. Kurban edilmeye gösterdikleri rıza, onları ruhani rehberler ve Peygamber sahabesi konumuna yükseltiyordu. Bin Ladin’e göre, 11 Eylül saldırılarını yapanlar “terimin kabul edilmiş manasında bir fıkıh bilgisine sahip değillerdi. Ama [çağrıyı duyurmak için] kendini kurban etmeyi vazeden Muhammed’in [SAV] geleneği çizgisinde bir fıkıhları vardı: Allah’tan başka tapılacak ilah yoktur.”<a class="noteref" href="../Text/notlar.htm#f14n76" id="ref76">76</a></p>

  <p>Nitekim El-Kaide’nin gücü kendini kurban etmeyi iki çelişkili çerçeve tarafından meşrulaştırılan bir eylem tarzı olarak kabul ettirebilmesinden kaynaklanmaktadır: yükümlülük ve irade. Müslüman ümmetinin tamamına düşen kolektif bir yükümlülük, birey tarafından gönüllü olarak sahiplenilmektedir.<a class="noteref" href="../Text/notlar.htm#f14n77" id="ref77">77</a> Böylelikle “kültürlerötesi bir kimlik” oluşmaktadır; kesinlikle kuşaklarötesi ve sınıflarötesi de olan bu kimlik, kendini kurban etme şiddetinin yeniden üretimini sağlamaktadır.</p>

  <h2 class="sigil_not_in_toc">11 Eylül’den sonra</h2>

  <p class="nonindent">Kolektif bir yükümlülüğün yüzlerce, hatta binlerce genç tarafından gönüllü olarak kabul edilmesi, 11 Eylül’ü esas olarak bedenin silah olarak kullanılmasıyla süregiden yeni bir şiddet olayları döngüsünün başlangıç noktası haline getirmiştir:<a class="noteref" href="../Text/notlar.htm#f14n78" id="ref78">78</a> Cerba (11 Nisan 2002, 21 ölü), Mombasa (28 Kasım 2002, 18 ölü), Bali (12 Ekim 2002, 202 ölü; 10 Ekim 2005, 23 ölü), Riyad (12 Mayıs 2003, 35 ölü), Casablanca (16 Mayıs 2003, 45 ölü), İstanbul (16 ve 20 Kasım 2003, 43 ölü), Erbil (2 Mart 2002, 204 ölü), Madrid (11 Mart 2004, 191 ölü),<a class="noteref" href="../Text/notlar.htm#f14n79" id="ref79">79</a> Sina (8 Ekim 2004, 34 ölü), Londra (7 Temmuz 2005, 56 ölü), Şarmeşşeyh (23 Temmuz 2005, 60 ölü), Amman (9 Kasım 2005, 60 ölü), Dahob (26 Nisan 2006, 20 ölü), Cezayir (11 Nisan 2007, 33 ölü), Sincar (Irak Kürdistanı, 500’den fazla Yezidi öldü, 16 Ağustos 2007). Bu listeye İslamabad’daki Lal Mescidi’nde rehin alınanları ve özellikle Pakistan ordusuna karşı girişilen intihar saldırılarını (yaklaşık 1.000 ölü) veya bazı başarısız eylemleri de (Casablanca,<a class="noteref" href="../Text/notlar.htm#f14n80" id="ref80">80</a> Londra ve Glasgow) eklemek gerekir.</p>

  <p>“Terörizme karşı mücadele” sınırlar ötesine taşınır ve “şehit-partizan” figürü gezegen ölçeğinde bir kaygı kaynağı haline gelirken,<a class="noteref" href="../Text/notlar.htm#f14n81" id="ref81">81</a> ölümcül kaid romantizmi de evrenselleşerek, 1980’li yıllardakinden çok daha büyüleyici yeni bir şiddet “estetiği”<a class="noteref" href="../Text/notlar.htm#f14n82" id="ref82">82</a> yaratır; öyle ki hemen her yerde El-Kaide’yi sahiplenen “kendiliğinden” kuşaklar bu şiddetin cazibesine kapılırlar. Çok sayıda vaka bulunması, bu kuşaklar hakkında ayrıntılı bilgiler vermemizi engelliyor. Bu nedenle birkaç örnekle yetinelim: Suudi Arabistan’da polis tarafından aranan on sekiz ile yirmi beş yaş arasındaki 26 “terörist”in listesinde, poliste veya orduda kurumsal mevkilerde bulunmuş kişiler yer almaktadır. Aralarında eski dinî polis üyeleri ve Riyad’daki el-İmam Muhammed İbn Suud Üniversitesinin öğrencileri de vardır.<a class="noteref" href="../Text/notlar.htm#f14n83" id="ref83">83</a> Bu ülkedeki El-Kaide’nin başı olduğu iddia edilen kişi, Abdülaziz el-Mukrin, düzenli orduda görev yapmış Suudi bir subaydır. Onun halefi olduğu düşünülen Salih el-Avfi, eski Cidde polis komiserlerindendir.<a class="noteref" href="../Text/notlar.htm#f14n84" id="ref84">84</a></p>

  <p>Müslüman dünyanın diğer ucunda, 29 Nisan 2006’da Cava’da öldürülen, “bomba imalatçısı”, yirmi yedi yaşındaki Gempur Budi Angkori, nam-ı diğer Cabir farklı bir profil çizmektedir. Çok sevdiği ailesinden kopan Angkori, Müslüman dünyanın “kâfirlerin, siyonistlerin ve döneklerin hedefi haline geldiği” kanaatindedir: “Müslümanların toprakları ve şerefleri Filistin’de, Afganistan’da, Kaşmir’de ve Çeçenistan’da tecavüze uğradığından beri, tüm müminler cihada çıkmak zorundadır.”<a class="noteref" href="../Text/notlar.htm#f14n85" id="ref85">85</a></p>

  <p>11 Eylül 2001’den bu yana, El-Kaide hem eski şefleri, hem de fazla görünürlüğü olmayan yeni figürler (<em>New York Times</em>’a göre, bunların arasında Mısırlı Ebu Cihad el-Mısri ve Ebu Ubeyde el-Mısri, Libyalı Atiye Abdurrahman, Faslı Halid Habib ve Iraklı Abdülhadi el-Iraki gibi isimler vardır) etrafında yeniden yapılanmış gibi gözüküyor.<a class="noteref" href="../Text/notlar.htm#f14n86" id="ref86">86</a> Daha da önemlisi, Irak’taki Zerkavi<a class="noteref" href="../Text/notlar.htm#f14n87" id="ref87">87</a> veya özellikle Cezayir’de faal olan Selefi Vaaz ve Savaş Grubu’nun şefi Abdülmalik Drucai gibi<a class="noteref" href="../Text/notlar.htm#f14n88" id="ref88">88</a> birçok isyancı ya El-Kaide’yi sahiplenmekte, ya da Bin Ladin’e biat etmektedirler. Bu çeşitli teşebbüslerin aralarında bağlantı olduğunu gösteren hiçbir ipucu yoktur; biatın “ana yapı” tarafından kabul edilmesinin eylem veya örgütlenme bakımından büyük bir önemi olup olmadığı da belli değildir. Bununla birlikte, önemli olan, El-Kaide’nin onu sahiplenen her grubun kendi referansını yaratan bir marka haline gelmesidir. Müslüman dünyadaki toplumların uç bölgelerindeki radikal imgelem anlaşıldığı kadarıyla sürekli mikro yer sarsıntılarına yol açarak, yeni oluşumların doğmasını sağlamakta, bunlar da kendilerini El-Kaide evreninde tarif ederek bu örgüte kurucularının beklentilerinin çok ötesinde bir kalıcılık kazandırmaktadırlar.</p>

  <p>11 Eylül 2001’in Müslüman dünyada uyandırdığı öfkenin bu yeni şiddet döngüsüyle atbaşı ilerlemesi nasıl açıklanabilir? Olgulara bakıldığında, 11 Eylül eşzamanlı olarak teritoryal ve teritoryalötesi çifte bir savaşı tetikleyen hadise olmuştur: Radikal İslamcıların komut almadan <em>darü’l-harbe</em> ve onun Müslüman “cürüm ortakları”na karşı giriştikleri savaş ve esas olarak İngiliz-Amerikan güdümünde “terörizme karşı” yürütülen savaş.</p>

  <p>İlan edilen hedefleri nedeniyle sonu gelmeyecek gibi gözüken bu ikinci savaş, radikal İslamcı çevreler tarafından kendi sonucuna indirgenmiş bir postulata dayandırılan, kendi kendine yeterli bir yorum çerçevesi aracılığıyla okunmaktadır. Postulat şudur: “İslam’a karşı yürütülen süresiz haçlı seferine ancak şiddetle cevap verilebilir.” Günümüzdeki çatışmaları, bu dünyanın ve şimdiki zamanın mantıklarının dışında kalan ve hem ezelden beri hem de her yerde süregelmiş bir mantığa uyan bir üst-çatışma olarak yorumlamakla, iyilikle kötülük arasındaki mücadele ve eskatolojik bağlam arasında çoğunlukla sadece bir adım vardır ve birçok militan bu tek adımı bazen birkaç haftaya sıkıştırılmış bir zaman-mekân içinde atıvermektedirler.</p>

  <p>Ama kötülüğe karşı ve iyilik adına mücadele çifte bir bağlama, umutsuzluk ve umut bağlamına gönderme yapar; her ikisi de bireyi uçurumun kenarına yerleştirir; birey kişisel olarak hem umutsuzluğun hesabını tutar hem de nihai direniş, dolayısıyla umut kalesidir. 2000’li yılların bireyi aşırı oranda sorumlu kılan karanlık öznellik rejimi, giderek en uç noktalara savrulan ve süreç içinde kendi dinamiklerini yeniden ürete ürete sıradanlaşan bir şiddete bağlılığın koşullarını yaratmıştır.</p>
</body>
</html>
