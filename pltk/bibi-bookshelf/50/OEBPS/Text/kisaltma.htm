<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>KISALTMALAR VE ÖRGÜTLER</h1>

  <p class="hangindent"><strong>ISO (İslami Selamet Ordusu):</strong> Cezayir’de İslami Selamet Cephesi’nin (İSC) askerî kolu; 1997’de tek taraflı ateşkes ilan eder, sonra 2000’de gerilla savaşına nihai olarak son verir.</p>

  <p class="hangindent"><strong>Emel <em>Efvac el-Mukavemet el-Lübnaniyye</em> (Emel - Lübnan Direniş Tugayları):</strong> Lübnan Şii cemaatinin yeniden yapılanmasının ardından 1975’te kurulur; 1975-1989 arasındaki iç savaşın aktörlerinden biridir; aynı zamanda parlamento başkanı olan Nebih Beri (1938-) tarafından yönetilir.</p>

  <p class="hangindent"><strong><em>Ensar el-İslâm</em> (İslam Partizanları/Koruyucuları):</strong> Radikal İslamcı Kürt örgütü; 2001’de, <em>Cünd el-İslâm</em> (İslam’ın Askerleri) bölündükten sonra, muhtemelen Molla Krekar tarafından kurulmuştur. Irak Kürdistanı’ndaki birçok şiddet olayına imza atmıştır.</p>

  <p class="hangindent"><strong><em>Ensar es-Sünnet:</em></strong> Varlığını 20 Eylül 2003’te ilan eden, Ebu Abdullah el-Hasan el-Mahmud yönetimindeki bu örgüt Irak’ta birçok intihar saldırısı yapmıştır.</p>

  <p class="hangindent"><strong>Mehdi Ordusu:</strong> Haziran 2003’te Mukteda el-Sadr tarafından kurulan bu milis gücü, Amerikan ordusuyla çeşitli çatışmalara girmiştir ve Sünnilere karşı çeşitli şiddet eylemleri tertiplemiştir.</p>

  <p class="hangindent"><strong>Baas (Diriliş):</strong> 1947’de Mişel Eflak ve Salaheddin el-Baytar tarafından kurulan Baas o tarihten sonra birçok iç bölünme yaşamıştır; Suriye’de 1966’dan beri, Irak’ta da 1968-2003 arasında fiilen tek parti olmuştur.</p>

  <p class="hangindent"><strong>IİDYM (Irak İslam Devrimi Yüksek Meclisi/<em>el-Meclis el-Ala el-İslâmiyye el-Iraki</em>):</strong> Ayetullah Muhammed Bekr el-Hakim tarafından 1982’te kurulmuş ve yönetilmiş, o öldürüldükten sonra kardeşi Abdülaziz el-Hakim liderliği almıştır. Irak’taki belli başlı siyasal oluşumlardan biridir ve aynı adı taşıyan savaştan (Bedir Savaşı, 17 Mart 624) hareketle Bedir adı verilen bir milis gücü de vardır.</p>

  <p class="hangindent"><strong>Taşnaksütyun:</strong> Ermeni devrimci federasyonu; 1890’da Osmanlı İmparatorluğu’nun Doğu vilayetlerinde reform yapılmasını hedefleyen birçok entelektüel tarafından kurulmuştur.</p>

  <p class="hangindent"><strong>Dava:</strong> 1950’li yıllarda Büyük Ayetullah Muhammed Bekr el-Sadr tarafından kurulan Irak Şii partisi. Günümüzde İbrahim el-Caferi (1947-) ve Cevad el-Maliki (1950-) tarafından yönetilmektedir.</p>

  <p class="hangindent"><strong>İslami Cihat (<em>Hareket el-Cihad el-İslâmî el-Filistini</em>):</strong> Malta’da muhtemelen İsrail ajanları tarafından öldürülen Fethi Şakaki (1951-1995) tarafından kurulmuştur.</p>

  <p class="hangindent"><strong>el-Fetih:</strong> 1959’da Yaser Arafat tarafından kurulan ve 2005’ten beri Mahmud Abbas tarafından yönetilen Filistin örgütü.</p>

  <p class="hangindent"><strong>İran Halkın Fedaileri Örgütü:</strong> 1971’de Bican Cezani etrafında kurulan Marksist-Leninist İranlı örgüt.</p>

  <p class="hangindent"><strong>Lübnan Kuvvetleri (LK):</strong> 1976’da Beşir Cemayel tarafından kurulan Lübnan Cephesi’nin askeri kanadı. Önde gelen ismi Samir Geagaa olan LK 2005’teki Suriye karşıtı kitle seferberliğinde yer almışlardır.</p>

  <p class="hangindent"><strong>İSC (İslami Selamet Cephesi):</strong> Şubat 1989’da Abbas Madani tarafından kurulmuş ve Mart 1992’de Cezayir İdare Mahkemesi tarafından kapatılmıştır.</p>

  <p class="hangindent"><strong>Müslüman Kardeşler (<em>Cemiyyet el-ihvan el-Müslimin</em>):</strong> Hasan el-Benna tarafından 1928’de kurulan bu örgüt 1952 Mısır Devrimi’nde önemli bir rol oynamış, ama sonra Nâsır tarafından yasaklanmıştır. Muhammed Mehdi Akif yönetimindeki örgüt, Meclis’te bağımsız aday olarak seçilen 88 milletvekiline sahiptir. Müslüman Kardeşler’in diğer Ortadoğu ülkelerinde de kolları bulunmaktadır.</p>

  <p class="hangindent"><strong><em>El Cemaat El İslâmiye</em>:</strong> 1970’li yıllarda Şeyh Ömer Abdurrahman’ın manevi otoritesi altında kurulan bu örgüt, 1990’lı yılların başlıca İslamcı gerilla kuvvetidir.</p>

  <p class="hangindent"><strong>SİG (Silahlı İslami Gruplar):</strong> İSC içindeki bir bölünme sonucu doğmuştur; 1990’lı yıllarda Cezayir’deki İslamcı gerilla savaşının başlıca aktörlerinden biridir.</p>

  <p class="hangindent"><strong>Hamas (<em>Hareket el-Mukavemet el-İslâmiye</em>):</strong> 1987’de Şeyh Ahmed Yasin tarafından kurulmuş, sonra Abdülaziz Rantissi tarafından yönetilmiş, her iki lider de 2004’te öldürülmüştür. Yeni lideri Halid Meşal Şam’da yaşamaktadır.</p>

  <p class="hangindent"><strong>Hınçaksütyun, Ermeni Hınçak Sosyalist Partisi:</strong> 1887’de Ermenistan’ın bağımsızlığı için mücadele eden Ermeni entelektüeller tarafından kurulmuştur.</p>

  <p class="hangindent"><strong>Hizbullah (Türkiye):</strong> Türkiye’de İslamcı Kürt öğrenciler –içlerinde 1952 doğumlu, 2000’de öldürülen Hüseyin Velioğlu da vardır– tarafından kurulan gizli örgüt.</p>

  <p class="hangindent"><strong>Hizbullah (Lübnan):</strong> 1982’de Muhammed Hüseyin Fadlallah tarafından ve 1991’den beri Hasan Nasrallah tarafından yönetilen Lübnan Şii parti-milisi.</p>

  <p class="hangindent"><strong><em>Kataib</em> (Falanjistler):</strong> Pierre Cemayel tarafından 1936’da, Avrupa’daki faşist partiler örnek alınarak kurulmuş, kendi milisleri olan ve Lübnan’ın “Hıristiyan kimliği”ni savunan radikal sağ parti. İsrail tarafından desteklenen Falanjistler Lübnan İç Savaşı’nın baş aktörleri arasındadır.</p>

  <p class="hangindent"><strong><em>Komala</em> (“Toplum”):</strong> Birçok öğrenci ve entelektüel tarafından 1967’de kurulan radikal sol parti, 1980’li yıllarda İran’da Kürt gerilla hareketini oluşturan güçlerden biri.</p>

  <p class="hangindent"><strong>KUK (Kürdistan Ulusal Kurtuluşçuları):</strong> 1977’de Türkiye’deki Kürt gençleri tarafından kurulan örgüt, “şiddet dönemi” boyunca (1975-1980) etkin olmuştur.</p>

  <p class="hangindent"><strong>IKP (Irak Komünist Partisi):</strong> 1934’te kurulmuştur, muhtemelen 1950’lerde Ortadoğu’nun güçlü partilerindendir, 1980-1990 yıllarında Baasçı baskı tarafından ezilmiştir. Günümüzde Hamid Mecid Musa tarafından yönetilmektedir.</p>

  <p class="hangindent"><strong>KDP (Kürdistan Demokratik Partisi):</strong> 1946’da Mustafa Barzani tarafından kurulmuştur ve günümüzde onun oğlu Mesud (1946-) tarafından yönetilmektedir. Irak Kürdistanı’nın en büyük iki siyasi oluşumundan biridir.</p>

  <p class="hangindent"><strong>İran KDP’si/KDP’nin İran kolu:</strong> İki genel sekreteri Abdurrahman Kasımlo ve Sadık Şerefkandi öldürüldükten sonra, Mustafa Hicri (1945-) tarafından yönetilmektedir.</p>

  <p class="hangindent"><strong><em>Sazman-e Mücahidin-e Halk</em> (Halkın Mücahitleri Hareketi):</strong> 1965’te kurulmuş, İran Devrimi ve İran-Irak Savaşı sırasında etkin olmuştur; Mesud Recavi tarafından yönetilmektedir.</p>

  <p class="hangindent"><strong>İslami Eğilim Hareketi:</strong> 1981’de Raşid Gannuşi’nin (1941-) başkanlığında kurulan Tunus örgütü.</p>

  <p class="hangindent"><strong>FKÖ (Filistin Kurtuluş Örgütü):</strong> 1964’te Mısır Başkanı Nâsır’ın talebi üzerine, Arap Birliği tarafından kurulmuş, önce Lübnan’da, sonra Tunus’ta uzun süre sürgünde kalmıştır. Sırasıyla Ahmed Şukeyri, Yaser Arafat ve Mahmud Abbas tarafından yönetilmiştir.</p>

  <p class="hangindent"><strong><em>Rastahiz</em> (Diriliş):</strong> İran Şahı tarafından kurulan ve Başbakan Amir Abbas Huveyda’nın yönetimine verilen devlet partisi.</p>

  <p class="hangindent"><strong>Tudeh (<em>Hizb-i Tudeh İran</em>, İran Kitle Partisi):</strong> 1941’de kurulan, 1950’li yıllarda çok etkin olan bu parti 1980’li yıllarda İslami rejim altında ezilmiştir.</p>

  <p class="hangindent"><strong>KYB (Kürdistan Yurtseverler Birliği):</strong> 1975’te kurulan ve o zamandan beri Celal Talabani (1933-) tarafından yönetilen bu örgüt, Irak Kürdistanı’nın belli başlı iki siyasal oluşumundan biridir.</p>

  <p class="hangindent"><strong><em>Vefd</em> Partisi:</strong> 1919 Mısır isyanında önemli bir rol oynayan Saad Zaglul tarafından kurulmuş muhalefet partisi; 1952 devriminden sonra kapatılmıştır.</p>
</body>
</html>
