<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    7
  </div>
  <hr />

  <h1 class="chapter">1980 SAVAŞLARI: ŞEHİT, MÜCAHİT VE MİLİS</h1>

  <p class="nonindent"><span class="dropcaps">B</span>u büyük sarsıntılar yılını izleyen on yıla üç uzun savaş damgasını vurur: İran-Irak Savaşı, Afganistan Savaşı ve Lübnan Savaşı. Bunların her biri yeni bir simge üretir. İran Devrimi’nin devamında yer alan İran-Irak Savaşı, şehitliği Müslüman savaşçının nihai hedefi durumuna getirirken, Afganistan Savaşı mücahit figürünü Müslüman dünyada sahnenin önüne çıkarır. Ortadoğu’daki cemaat çatışmalarını anlamak açısından paradigma değeri taşıdığı için burada ayrıntılarıyla tahlil edilecek olan Lübnan İç Savaşı ise özellikle kentlerde milis eylemine sahne olur.</p>

  <h2 class="sigil_not_in_toc">İran-Irak Savaşı</h2>

  <p class="nonindent">17 Eylül 1980’de, devrim sonrası temizliklerden dolayı çok yıpranmış durumdaki İran ordusunun zayıflığından istifade eden Saddam Hüseyin, iki ülke arasındaki toprak ihtilaflarını bir çözüme bağlayan ve 1975’te kendi elleriyle imzaladığı antlaşmanın yok hükmünde olduğunu ilan eder. Altı gün sonra Irak ordusu İran’a saldırır.</p>

  <p>Fiilen nüfusun çoğunluğunu Arapların oluşturduğu Kuzistan’ı ele geçirmeyi hedefleyen bu savaşın bahanesi, İran’ın devrimini komşusuna ihraç etme girişimleri ve sınır ihtilaflarıdır. Bağdat, “cihat” veya “<em>hadissiyyet saddam</em>”<a class="noteref" href="../Text/notlar.htm#f07n0" id="ref0">*</a> adını verdiği eylemini Kur’an’a ve “militan partimizin [Baas] ve büyük Temmuz devriminin [1968] ilkeleri”ne dayandırmaktadır.<a class="noteref" href="../Text/notlar.htm#f07n1" id="ref1">1</a> İran’da da çatışma, bir milli mücadele ve cihat olarak görülecektir. İslamcı rejim gönüllü askerliği hem devrimci enerjileri kanalize etmek, hem de ordu üzerindeki hâkimiyetini pekiştirmek amacıyla teşvik eder. 1982’de darbe söylentilerinin ardından 12.000 subay ordudan uzaklaştırılacak ve ordu yeni bir askerî güç, <em>Sipah-i Pasdaran-i İnkılab-ı İslâmî</em> (İslam Devrimi’nin Muhafızları Ordusu) tarafından giderek marjinalleştirilecektir. Kısaca <em>pasdaran</em> adıyla tanınan bu yeni güç Muhsin Rıza’nın komutasındadır.</p>

  <p>Bu birinci Körfez Savaşı devletlerin artık çok sayıda ekonomik kaynağa ve eylem bağımsızlığına sahip olduklarını, bu nedenle sınırların kutsallığına ve etnik ya da dinsel azınlıkların “ayaklanmalarına” karşı ortak mücadeleye dayanan kolektif güvenlik sisteminin sınırlamalarından kurtulup bölgesel hegemonya arayışına girebileceklerini göstermektedir.<a class="noteref" href="../Text/notlar.htm#f07n2" id="ref2">2</a> Bu amaçtan güç alan devletler, rakiplerinin içindeki muhalif hareketleri askerî açıdan destekleme riskini göze almakta, örneğin Irak, İran Kürtlerini ve Halkın Mücahitleri’ni desteklerken, Tahran da Irak’taki Kürt ve Şii örgütlerine kucak açmaktadır.</p>

  <p>Birinci Dünya Savaşı’ndaki gibi geleneksel siperlerde cereyan eden bu uzun savaş, o güne dek Ortadoğu’nun içine hapsolduğu “Doğu-Batı” bölünmesinde de bir kırılma noktasına işaret eder. O zamana dek, iki blok arasındaki sürtüşmeyle <em>a priori</em> hiçbir bağlantısı olmayan çatışmalar bile soğuk savaşın dayatmalarının ve sınırlamalarının ipoteği altına giriyorlardı. Ama artık İran Amerikan boyunduruğundan çıkmakta ve Sovyetler Birliği’ne de karşı hiçbir bağımlılık ilişkisine girmemekte; iki bloktan hiçbirine bağlı olmayan Irak ise sadece İslam Devrimi’ne olan düşmanlığı sayesinde Batı’dan destek görmektedir.</p>

  <p>Devletlerin güçlendiğinin işareti olan bu çatışma aynı zamanda klasik bir savaşın iki taraftan birinin zaferiyle sonuçlanmasının imkânsızlığının da kusursuz bir kanıtını sunmaktadır. Irak’ın yıldırım taarruzu kalıcı bir zafer getirmez. 1982’den itibaren İran peş peşe karşı-saldırılara girişir, ama hiçbirinden sonuç alamaz. Ne Irak tarafından 1983’ten itibaren kimyasal silahlar kullanılması,<a class="noteref" href="../Text/notlar.htm#f07n3" id="ref3">3</a> ne kent merkezlerine yönelik füze saldırıları ne de ham petrol nakliyesini hedef alan “tanker savaşları” iki ülke arasındaki güç dengesini değiştirebilir. Avrupa ve Amerika’nın Bağdat rejimine verdiği destek,<a class="noteref" href="../Text/notlar.htm#f07n4" id="ref4">4</a> hatta olaya askerî açıdan müdahil olmaları da –1988’de Fao’da bir Amerikan zırhlısı bir İran mayınına çarpıp hasar görünce, Amerika şiddetli bir misillemeye girişip İran’ın birçok savaş gemisini yok eder– batağa saplanıp kalan savaştan çıkılmasını sağlamaz.</p>

  <p>Askerî tarihi ilgilendiren bu yönlerinin dışında, savaş ve beraberindeki ölüler korteji (800.000 kurban) zihinlerde özellikle o sırada ortaya çıkan şehitlik hadisesiyle iz bırakır. On binlerce genç İranlı gönüllü olarak <em>besic</em> (“ezilenler”) milisine yazılır ve savaş alanlarında, çoğunlukla ellerine silah bile almadan kendilerini feda ederler. Devrim sırasında ölmüş arkadaşlarından veya ağabeylerinden nöbeti devralan bu yeni yetmeler, “dinginci ıstırapçılık”<a class="noteref" href="../Text/notlar.htm#f07n5" id="ref5">5</a> üzerine kurulu ve acı çekmeyi öteki dünyanın gerektirdiği bir sınav olarak gören Şii şehitlik geleneğinin sona erişini haber vermektedirler. İçlerinden en genci olan ve Ayetullah Humeyni tarafından “rehberimiz” diye takdim edilen Muhammed Hüseyin Fahmideh, henüz on iki yaşındadır. Tahran’da kendilerine bir müze ayrılmış şehitlerin arasında altmış dokuz da kadın vardır.<a class="noteref" href="../Text/notlar.htm#f07n6" id="ref6">6</a></p>

  <p>Bu şehitler bir anlamda devrimin taçlandırılması ve uğradığı başarısızlığa verilmiş bir yanıttır. Taçlandırma söz konusudur, çünkü “<em>besic</em>, birkaç yıl boyunca devletin ve toplumun söylemlerinin iç içe geçtiği bir pota oluşturur. Devletten kaynaklanan edimlerin bir şiddet ve korku mantığıyla özdeşleştirildiği geleneksel Şii cemaati içinde böyle bir şey tasavvur edilemezdi.”<a class="noteref" href="../Text/notlar.htm#f07n7" id="ref7">7</a> Şehadet ile davanın kaynaştığı potayı oluşturan Humeyni, her ikisini de yeni bir zeminde yeniden tanımlar. On iki ila on yedi yaş arasındaki gençler kahramanlıklarıyla merkezî bir yer işgal ederler ve hiyerarşileri değiştirebileceklerini, bazı durumlarda “yetişkin-üstü” davranışlar sergileyebileceklerini ispat ederler.<a class="noteref" href="../Text/notlar.htm#f07n8" id="ref8">8</a> Ama bu taçlandırma aynı zamanda bir başarısızlıktır, çünkü bu şehitler Ali Şeriati’nin bir zamanlar önerdiği tasnifin epey geç bir dönemde gelen yankısı gibidirler: “Mücahit felsefesiyle şehit felsefesi aynı şey değildir (...) Şehit, terimin dar anlamında, cihattan sonra gelen bir buyruktur. Mücahidin düştüğü noktada devreye girer.”<a class="noteref" href="../Text/notlar.htm#f07n9" id="ref9">9</a> Mücahidin “devrimin vatanı”nın savunmasını sağlamak konusundaki yetersizliği gençlerin bu vatan adına kendilerini kurban etmesine yol açmakta, ama bu fedakârlığın da zaferi sağlayacağı kesin gözükmemektedir. İran şehidi bu bakımdan devrimci fedakârlık zihniyetinin simgesi haline gelir. Bu simge, tüm savaş boyunca kitlesel olarak Irak’ı destekleyen Sünni Arap dünyasında bile kendine yer bulur.<a class="noteref" href="../Text/notlar.htm#f07n10" id="ref10">10</a></p>

  <h2 class="sigil_not_in_toc">Afgan cihadı ve mücahitlerin öne çıkışı</h2>

  <p class="nonindent">İkinci savaş Afganistan’da cereyan eder ve ABD’nin resmî desteğiyle, Suudi Arabistan direnişçiler tarafından Sovyetler Birliği’ne karşı başlatılan cihadı finanse eder; Pakistan ise cihadın koordinasyonunu sağlar ve lojistik destek verir.</p>

  <p>1980’lerin ortalarından itibaren Kızıl Ordu’nun baskıcı politikasının Afgan direnişini kıramayacağı açıkça anlaşılır. Aynı zamanda, Perestroyka sürecine giren Sovyetler Birliği’ndeki dönüşümler Sovyet kuvvetlerinin geri çekilmesini zorunlu hale getirir. 1986’da Babrak Karmal sağlık nedenleriyle iktidardan resmen ayrılır; yerine geçen Necibullah Muhammed işgalden çıkılmasını sağlar. Kızıl Ordu’nun tamamen çekildiği tarih olan 1989’da, kurban sayısının 100.000’i aştığı tahmin edilmektedir; bu sayıya, Pakistan ve İran’daki kamplarda yaşayan yüz binlerce mülteciyi de eklemek gerekir.</p>

  <p>Tüm beklentilere karşın, komutanlar arasındaki aşırı bölünmüşlükten ve iç çatışmalardan istifade eden Necibullah birkaç yıl daha iktidarda tutunmayı başarır. Ama, esas olarak medrese öğrencilerinin silahlı milislere dönüşmesiyle oluşturulmuş yeni bir güç olan Taliban tarafından 1996’da kardeşiyle birlikte öldürülür. Pakistan tarafından desteklenen, ama bağımsızlıkları konusunda da kıskanç olan Taliban, Herat (1995), Kâbil (1996) ve Mezar-ı Şerif (1997) kentlerini hızla ele geçirir. Çoğunluğu Şiilerin oluşturduğu bu son kentte günlerce süren ve 5.000’den fazla kişinin can verdiği katliamlara girişirler. Hızla kazandıkları başarı, rehberleri olan Molla Ömer’in karizması, cihada “esas itibariyle siyasi olmayan”,<a class="noteref" href="../Text/notlar.htm#f07n11" id="ref11">11</a> güvenlik sağlayıcı ve püriten bir ifade biçimi verme becerileri, kendilerini 1989-1996 yıllarında eski direnişçiler arasındaki kanlı çatışmaların pençesine düşen ülkeye hakim olan istikrarsızlığa tek çözüm olarak kabul ettirme hünerleri gibi birçok etkenle açıklanabilir. Washington, bazı çekincelerine karşın, onların hareketini, sonra da rejimini destekleyecektir; bunun bir nedeni de, başka bir seçenek bulunmamasıdır: 1990’lı yıllarda bir Amerikan sözcüsü, “Siyasi meşruiyetlerinin bulunup bulunmadığı konusunda Taliban’la hiçbir ihtilafımız yok”<a class="noteref" href="../Text/notlar.htm#f07n12" id="ref12">12</a> yorumunda bulunacaktır.<a class="noteref" href="../Text/notlar.htm#f07n13" id="ref13">13</a></p>

  <p>Hem bir gerilla savaşı, hem milis şiddeti hem de özelleşmiş şiddet niteliğini taşıyan ve dokuz yıl süren çatışmalar boyunca soğuk savaş mantıkları içinde yer alan Afgan savaşı, aynı zamanda on binlerce Arap veya çeşitli milliyetlerden militanın da ateşle sınavı olmuştur (içlerinde Orta Asyalılar ve Türkler de vardır). Bu savaşta, tıpkı Irak-İran Savaşı’nda olduğu gibi, mücahit imgesi hem Afgan hem de Afgan olmayan savaşçıların meşruiyet referansı ve eylem ufku bakımından merkezî bir rol oynar.<a class="noteref" href="../Text/notlar.htm#f07n14" id="ref14">14</a> 1989’dan itibaren bu savaşa katılan Suudiler, Mısırlılar, Cezayirliler veya Ürdünlüler ve Filistinliler inkâr edilmez bir askerî tecrübe ve muzaffer mücahitlere ait bir prestijin sahibi olarak kendi ülkelerine dönerler. Savaşta yaşadıkları sosyalleşme konusunda da birçok tanıklık bırakmışlardır; ABD’ye göç eden Suriyeli Mohammad Loay Baizid’inki bunlara bir örnektir. Kendini “Amerikan orta sınıfı”nın üyesi olarak tanımlayan bu genç Afganistan’a gitmeden önce inançlı biri değildi. “Afganistan’a, özel bir görüşüm olmadan, sadece iyi duygularla gittim. [...]. Her şey çok tuhaftı. Sanki yeni doğmuş, her şeyi öğrenmesi gereken bir çocuk gibiydim. Bu tecrübeden sonra, oradan ayrılmak ve normal bir hayata dönmek kolay değildi.” Savaş ismi Ebu Rida es-Suri’ydi.<a class="noteref" href="../Text/notlar.htm#f07n15" id="ref15">15</a></p>

  <p>Radikalizmlerin bu şekilde uzak bir cepheye “ihraç edilmeleri” Arap devletlerinin olduğu kadar, Kutb’un kuşağından “yaşlı” İslamcı militanların da işine gelir. Devletler bu savaşı kurtarıcı bir çıkış kapısı olarak görmektedir: Gençlerin kendi yurtlarında eyleme geçmesindense, savaşçı bir romantizmin çağrılarına yanıt vererek başka yerlerde savaşmasına izin vermek yeğlenir. İslamcılığın yaşlı ileri gelenleri ise, kimi zaman adı konmuş örgütleyicileri oldukları bu uzak angajman sayesinde kendi iktidarları nezdinde bir nebze dokunulmazlık kazanmanın, bu arada da mücahitlerin şanından kendilerine vekaleten pay çıkarmanın hesabındadırlar.</p>

  <p>Afgan savaşı en başta Usame bin Ladin gelmek üzere, birçok Arabın yenilmezlik efsanesinin doğumuna tanık olur. Gerçekten de teritoryal olmaktan çıkmış bu alanda birçok kahraman sivrilir; “cihat halkı kurtarmak ve ona İslam adaletini ve dinin korumasını sağlamak amacıyla her ümmete düşen dinsel bir vazifedir” diyen çok meşhur Abdullah Azzam da bunlardan biridir. İslam’ın tüm dünyaya yayılması gerektiğini vazeden Azzam, cihadın “Allah adına kafirleri öldürmek ve Allah’ın adının sancağını yükseltmek” anlamına geldiğini açıklar. “Biz bu büyük cihadı sadece kürsülerde söylenen sözlerle veya gazetelerde yazılan makalelerle yürütmek istemiyoruz. Allah’ın iradesine uygun cihat, ancak kafirlere karşı kılıçla ve onlar boyun eğinceye kadar savaşılırsa gerçekleştirilmiş olur.”<a class="noteref" href="../Text/notlar.htm#f07n16" id="ref16">16</a></p>

  <p>Zorunluluktan ötürü anti-Sovyetik olan Afgan cihadı yine de ilkesel olarak anti-Amerikandır. Bin Ladin’in mürşitlerinden olan Salman el-Evda şöyle der: “Zalimler Allah’ın yeryüzündeki kılıçlarıdır. Allah önce onlar aracılığıyla, sonra da onlardan intikam alır. Müslümanların gözünde, aynı Allah Sovyetler Birliği’ni yok etmek için ABD’yi kullanmıştır. Ve [şimdi] onları da yok ederek onlardan da intikamını alacaktır.”<a class="noteref" href="../Text/notlar.htm#f07n17" id="ref17">17</a></p>

  <h2 class="sigil_not_in_toc">1958-1975: Lübnan krizi</h2>

  <p class="nonindent">Resmen 1975’te, gayriresmî olarak ise 1958’de başlayan Lübnan İç Savaşı, aktörlerin ve gözlemcilerin bu ülkeyi anlatırken kullandıkları politik ve analitik kategorilerin hepsini birkaç yıl içinde karmakarışık eder. Çatışma içindeki güçler ister “ilerici” ister “gerici”, ister Hıristiyan ister Müslüman olsunlar,<a class="noteref" href="../Text/notlar.htm#f07n18" id="ref18">18</a> sonuçta benzer bir kalıba göre şekillenirler. Hepsi aynı şiddet tekniklerine başvurur (sivillere karşı keskin nişancıların kullanılması, ahalinin ulaşım özgürlüğünü engellemek için kurulan seyyar barikatlar, ağır topçuyla sivil hedeflerin yoğun bir biçimde bombalanması, bomba yüklü arabalar) ve çatışmayı “medya organlarının tarif etmekten çok hoşlandıkları gibi cemaatler arası bir savaşa değil, tüm cemaatlerin sivil nüfusuna karşı milisler düzeyinde yürütülen” bir savaşa dönüştürürler.<a class="noteref" href="../Text/notlar.htm#f07n19" id="ref19">19</a></p>

  <p>Uzun ve çelişkili bir siyasal ve kültürel tarih içinde yer alan Lübnan krizi, klanlar, zaimler, bağlılıklar ve şiddet üreten “dağ kültürü”nden, Arap dünyasının hem en Batılılaşmış, hem en “Osmanlı” hem de en “cemaatçi” ülkesi olan Lübnan’ın kendine has güzergâhına kadar uzanan bir dizi etkenle açıklanır.<a class="noteref" href="../Text/notlar.htm#f07n20" id="ref20">20</a></p>

  <p>Anayasa ile hem meclisteki hem de devletin zirvesindeki (cumhurbaşkanlığı ve başbakanlık) aslan payının verildiği Marunileri ve Sünni Müslümanları açıkça kayıran cemaat bölünmesi, 1943’te kazanılan bağımsızlıktan beri Lübnan’ın siyasal yaşamını ipotek altına almıştır. Gerçi her iki cemaat içinde de Arap milliyetçiliğinin taraftarları vardır, bu da cemaatler arası bölünmenin ağırlığını azaltmaktadır. Yine de ilk şiddet dalgasına yol açan, gazeteci Nabib el-Metni’nin 8 Mayıs 1958’de öldürülmesi olur. Faşist eğilimli Hıristiyan parti, bu suikaste cevap olarak özellikle Sünniler arasında yayılan grev hareketini kaba kuvvetle kırmaya çalışır, sonra da güçsüz kaldığını görünce Washington’dan destek ister; ABD 15 Temmuz 1958’den başlayarak bölgeye 10.000 asker gönderir.</p>

  <p>Bu hadise, Lübnan dış politikasının artık içeride bir çatışma kaynağı olduğunun göstergesidir; çünkü geniş ölçüde Nâsırcılığı ve Filistin davasını benimseyen Sünni muhalefete karşı, Cumhurbaşkanı Kâmil Şamun Lübnan’ı Batı kampına bağlamaya çalışmaktadır.<a class="noteref" href="../Text/notlar.htm#f07n21" id="ref21">21</a> 1943 ulusal paktıyla çelişen bir tarzda, Lübnan dışındaki kuvvetlerle yapılan ittifaklar siyaset sahnesinde bir koz haline gelir; bu da, yerel aktörlerin artık kendi iç dinamikleriyle yönetemedikleri silahlı çatışmalara veya ablukalara yol açar.</p>

  <p>1958’deki baskı ve çatışmalarda yaklaşık 4.000 kişi hayatını kaybeder ve daha sonra kriz, ordunun başkomutanı Fuad Şibab’ın cumhurbaşkanlığına atanmasıyla sona erer. O zaman hem bir ekonomik refah, hem de belirsizlikler dönemi başlar; çünkü krizin kaynaklandığı derindeki sorunlar askıda bırakılmıştır. 1960’lı yıllara siyasal istikrarsızlık damgasını vurur, Filistin sorununun Lübnan’a yansımaları da bu durumu iyice ağırlaştırır. Daha 1966’da Filistinli militanlar ile Lübnan ordusunun bir bölümü arasındaki çatışmalar, Kataib milisleri [falanjistler] ile fedaileri karşı karşıya getiren açık bir savaş görünümüne bürünür. 1968-1969’da Lübnan’ın hükümranlığını korumak isteyen Cumhurbaşkanı Charles Helou ile Filistinlilerin İsrail’e karşı direnme hakkının avukatlığını yapan Başbakan Raşid Karame arasında ayrılıklar baş gösterir, bu da sistemi iyice zayıflatır. İki taraf arasındaki Kahire antlaşmaları (3 Kasım 1969) Lübnan silahlı kuvvetlerinin Filistin kamplarına girmesini yasaklamaktadır, ama sorunlar fiilen sürmektedir. Ordunun Mayıs 1973’te Beyrut’a yakın Filistin kamplarını yeniden denetimi altına almak için yaptığı girişim, başkentte olduğu kadar Trablusşam ve Sayda’da da Sünni kitlelerin gösterilerine yol açar. Gösterilerin bastırılması sırasında yüz kadar insan ölür. Temmuz 1974’te, sonra da Nisan 1975’te Kataib ile Fedailer arasındaki çatışmalar yeniden alevlenir.<a class="noteref" href="../Text/notlar.htm#f07n22" id="ref22">22</a></p>

  <p>Ama tek istikrarsızlık etkeni Filistin sorunu değildir; iç siyaset sahnesinde, özellikle de Kataibler ile Cumhurbaşkanı Süleyman Franjiye arasında bölünmüş durumdaki Maruni cemaati içinde, gerilim genellikle had safhadadır; öyle ki Lübnan ordusu parçalanma noktasına gelir. Cumhurbaşkanı İsrail yanlısı tavrından uzaklaşınca, oğlu Tony ve ailesi Hıristiyan hasımları tarafından katledilir; “Franjiye ailesi” buna 1982’de Beşir Cemayel’in kızını öldürerek cevap verecektir.</p>

  <p>27 Şubat 1975’te balıkçılar tarafından düzenlenen bir gösteri, böyle ağırlaşmış bir ortam içinde, birçok kişinin hayatına mal olan bir çatışmaya dönüşür; Nâsırcı Sünni politikacı Maruf Saad da ölenlerin arasındadır. Sonra, FKÖ militanlarını taşıyan bir otobüs 13 Nisan 1975’te Ayn el-Rammana Maruni kilisesinin yakınında otomatik silahlarla taranır. Aralık 1975’te, falanjistlerin simge haline gelmiş siması Joseph Saada’nın oğlu Roland Saada’nın ve daha birçok Maruninin öldürülmesi Müslümanlara karşı girişilen kitle katliamlarını başlatır (“Kara Cuma” ve “Kara Cumartesi”). Çoğu işçi yüzlerce Müslüman sivil sokak ortasında kaçırılıp öldürülür. Sadece göze göz, dişe diş diyen klasik kan davası mantığı geride kalmıştır artık: Joseph Saada “oğlunun tabutu başında 1’e karşı 15, sonra da 1’e karşı 50 can alacağına yemin eder. 6 Aralık 1975’te Doğu Beyrut’ta tek başına 75 Müslüman öldürerek, Kara Cumartesi ‘kasabı’ olarak anılacaktır.”<a class="noteref" href="../Text/notlar.htm#f07n23" id="ref23">23</a></p>

  <p>İlk bakışta müttefikleri arasında yer alması gereken Filistin güçlerine karşı “ilerici” Suriye’nin yaptığı ve şiddet dozajı giderek artan müdahalelerle, çatışma yeni bir boyut kazanır. 1975-1976’da Filistinlilerin Tel el-Zaatar kampının kuşatılması iç savaşa giden süreci hızlandırır. Falanjistler tarafından gerçekleştirilen, ama Şam’ın izni, hatta desteğiyle yapılan kuşatmada Filistinli ve Lübnanlı 4.280 kişi ölür.<a class="noteref" href="../Text/notlar.htm#f07n24" id="ref24">24</a> Zaten 31 Mayıs 1976’yı 1 Haziran’a bağlayan gece Suriye ordusu Marunilerin yanında askerî olarak da duruma müdahale eder; Lübnan solu bunu bir “ihanet” olarak kabul edecektir. Hafız el-Esad suçlamalara “tarihlerinde ilk kez kurtuluşlarını sağlamak adına yüzlerini bir Arap ülkesine dönen Marunileri asla yalnız bırakmayacağı” vaadiyle cevap verir.<a class="noteref" href="../Text/notlar.htm#f07n25" id="ref25">25</a> “Lübnan-Filistin krizi Lübnan’daki iç bölünmeyi ortaya çıkarıp hızlandırmıştır”,<a class="noteref" href="../Text/notlar.htm#f07n26" id="ref26">26</a> ama tek neden bu değildir. 16 Mart 1977’de Dürzi cemaatinin lideri Kemal Cambulat’ın öldürülmesi ve cinayetin Şam’a mal edilmesi, iç bölünmeler arasındaki uçurumları derinleştirir. Ama çatışma ancak İsrail ordusu ülkenin tamamını işgal etmeye karar verince –aslında daha önceden de İsrail kuvvetleri Filistinli sorumlulara karşı Beyrut’un göbeğinde hemen hiçbir büyük kayıp vermeden (Nisan 1973’teki gibi) sansasyonel operasyonlar yürütebiliyorlardı– tam anlamıyla büyük çaplı bir savaş boyutunu alır.</p>

  <p>6 Haziran 1982’de başlayan işgal, sınıra yönelik Filistin saldırıları ve İsrail’in Londra Büyükelçisi Şlomo Argov’un Ebu Nidal grubu tarafından öldürülmesiyle gerekçelendirilir (Bağdat’a yakın bu Filistinli militan Yaser Arafat’a da suikast girişiminde bulunmuştu ve FKÖ’den tamamen bağımsız olarak hareket ediyordu). Filistinlilerin Lübnan’dan hareket ederek yaptıkları silahlı saldırılar ne kadar münferit olurlarsa olsunlar, İsrail kamuoyunu ve karar alıcıları kızdırmaktadır (1960-1990 arasında 150 kişi ölür). Ama İsrail’in yaklaşık üç yıl süren işgalinin bilançosu her iki ülke açısından da çok daha ağır olur. Haziran 1982’den çekildiği tarih olan Ocak 1985’e kadar İsrail ordusu 654 kayıp verir, 3.890 askeri yaralanır, 4’ü kaybolur ve 20 asker de intihar eder. Ayrıca bu savaş İbrani devletine 3,5 milyar dolara mal olur.<a class="noteref" href="../Text/notlar.htm#f07n27" id="ref27">27</a> Lübnan tarafındaysa ölü sayısı en az 29.000’dir.<a class="noteref" href="../Text/notlar.htm#f07n28" id="ref28">28</a></p>

  <p>İsrail işgali Lübnan’ın iki baş belası komşusu arasında dengeyi koruyamayacak hale geldiğini göstermekte, bu komşular arasındaki çatışma artık Lübnan topraklarında sürmektedir. Georges Corm şu değerlendirmeyi yapar: “1976’da Suriye terörize edilmiş bir millet meclisine Raymond Edde’nin yerine zayıf Elias Sarkis’i cumhurbaşkanı seçtirebilirken, İsrail de 1982’de Lübnan’ı işgal ederek (Amerika’nın desteği ve ılımlı Arap rejimlerinin suskunluğu sayesinde) en ağır kaba kuvvete başvurarak, ülkeye Falanjist partinin sekter iktidarını dayatmış, Cemayel kardeşlerin ikisini de peşpeşe ve zorla cumhurbaşkanı seçtirmiştir.”<a class="noteref" href="../Text/notlar.htm#f07n29" id="ref29">29</a></p>

  <p>İki kardeşten ilki olan Beşir, 14 Eylül 1982’de, cumhurbaşkanı seçildikten üç hafta sonra öldürülür (yerini kardeşi Amin alacaktır). Buna cevap olarak Falanjistler de –Filistinli militanların önceden terk etmeye zorlandıkları– Sabra ve Şatila kamplarında sistemli bir katliama girişirler. 16-19 Eylül tarihleri arasında “mutlak bir özgürlük”ten yararlanan, karşısında “yenilmesi gereken” ne bir karşı çıkış ne de bir direniş bulunan<a class="noteref" href="../Text/notlar.htm#f07n30" id="ref30">30</a> Falanjist şiddeti en az bin kişinin canını alır. İsrailli yargıç Yitzhak Kahan tarafından hazırlanan ve 1983 yılının ilkbaharında kamuoyuna açıklanan rapor, birkaç adım ileriye mevzilenmiş İsrail birliklerini Falanjistlerin bu davranışını seyretmekle suçlar. Bu belgeye göre, olay hakkında “kişisel sorumluluk” taşıyan Savunma Bakanı Ariel Şaron görevinden istifa etmek zorunda kalır.<a class="noteref" href="../Text/notlar.htm#f07n31" id="ref31">31</a></p>

  <p>İsrail işgali FKÖ’nün Beyrut’tan sürülmesiyle (Tunus’a sığınacaktır) sonuçlanır, ama Lübnan içinde yeni bir savaş evresini de başlatır. Mevcudiyetine son verilen devlet var olmadığı ve hiçbir güç de “devletleşebilecek” durumda olmadığı için, milisler hem kent merkezlerini hem de talim kamplarına dönüştürülen dağları ve vadileri ele geçirirler. Her cemaatin milis gücü “kendi” cumhuriyetini kurmanın ve yerel ölçekte devlet ayrıcalıklarına sahip olmanın cazibesine kapılırken, ülkenin tamamını denetimi altına alacağı uzak bir gelecek beklentisini de korur.</p>

  <p>Temelinde bu savaş, farklı cemaatlerin (özellikle de Şiilerin) daha iyi temsil edilmesini, hatta mezhep bölünmelerinden arınmayı sağlayacak reformları gerçekleştiremeyen ve bir zamanlar kendisini ayakta tutan hassas dengeleri de yeniden üretemeyen bir mezhep sisteminin tıkanmasıyla açıklanabilir.<a class="noteref" href="../Text/notlar.htm#f07n32" id="ref32">32</a> Yine de bu çatışma, politik kartların radikal biçimde yeniden tanımlanmasına, örneğin 1985’te Hizbullah örgütünün ortaya çıkmasına yol açan dinamikleri tetikler. Şii cemaatini bir siyasi-askerî aktör çevresinde yeniden yapılandıran bu örgüt, “Lübnan’ın güneyindeki İsrail işgaline karşı” ülkeyi savunma iddiası taşıyan yeni bir kimliği öne çıkarır ve ülkenin bütününü artık İran’a da yayılan bölgesel bir hesabın hedefi haline getirir.<a class="noteref" href="../Text/notlar.htm#f07n33" id="ref33">33</a></p>

  <p>Savaş, cemaatler arası olduğu kadar cemaat içi bir özellik de gösterir. Örneğin, “Filistinlileri ve Müslüman Lübnanlıları ‘Hıristiyan bölgesi’nin sınırlarına püskürttükten sonra”, (Maruni) önderler kendi aralarında parçalanırlar. “Lübnan Cephesi, 1978’den beri kendisine karşı sürekli gerilla savaşı veren Kuzeyli Marunileri saflarından uzaklaştırır. Milislerin Beşir Cemayel tarafından 1980’de Lübnan Kuvvetleri içinde birleştirilmesi, hasım grupların dışlanması ve silahsızlandırılmasıyla gerçekleşmiştir; Lübnan Kuvvetleri’nin 1983 ile 1988 arasındaki tarihi birbiri peşi sıra patlak veren <em>intifada</em>ların –milis içindeki bir fraksiyonun kuvvet gösterisi anlamında– tarihidir (bu kelime ilk kez Lübnan’da kullanılmıştır). Bunun son aşaması 1989-1990’da yaşanmış, başkomutan ve başbakan Michel Aoun’un ordusu iki kez Samir Geagaa komutasındaki Lübnan Kuvvetleri’yle çarpışmıştır. Bu kardeş kavgası Hıristiyan bölgesinde on üç yıl süren önceki çatışmalardan daha fazla can kaybına ve yıkıma neden olmuş ve Suriye’nin bölgenin denetimini ele geçirmesine yol açmıştır.”<a class="noteref" href="../Text/notlar.htm#f07n34" id="ref34">34</a></p>

  <p>Aynı hadise, uzun süre kenara itilmiş bir halde yaşayan Şii cemaati içinde de gözlenir; bu cemaati kendilerine bağlamaya çalışan Fransızlar onun sosyal entegrasyonuna izin vermeden, Caferi mezhebine yetki vermişlerdi.<a class="noteref" href="../Text/notlar.htm#f07n35" id="ref35">35</a> 1932’de Lübnan nüfusunun en fazla %20’sini oluşturan Şiiler (Maruniler %30, Sünniler %22), savaştan çıkıldığında bu nüfusun yaklaşık %40’ını temsil ediyorlardı. Militanlık, dinsel seferberlik ve “<em>empowerment</em>”<a class="noteref" href="../Text/notlar.htm#f07n36" id="ref36">36</a> arasında bir yerlerde şekillenen siyasallaşmaları, “Şii Yüksek İslam Meclisi”nin kurucusu Musa Sadr’ın 1959’da Sur’a yerleşmesiyle hız kazanır. Suriye Baas’ıyla bir uzlaşma anlaşması imzalayan<a class="noteref" href="../Text/notlar.htm#f07n37" id="ref37">37</a> ve İran Şii radikalizmini destekleyen Sadr, Ağustos 1978’de Libya’ya yaptığı bir ziyaret sırasında ölür. Sadr, Şii cemaatinin erişmesi gereken hedefi şöyle saptamıştır: “Bir elinde silah, diğerinde orak taşıyabilecek bir nesil hazırlamak istiyoruz.”<a class="noteref" href="../Text/notlar.htm#f07n38" id="ref38">38</a></p>

  <p>Ama başlıca Şii örgütü olan, Sadr tarafından kurulup 1980’den itibaren Nebih Berri tarafından yönetilen <em>Efvac el-Mukavemet el-Lübnaniyye</em> (EMEL - “Lübnan Mukavemet Tugayları”) içinde de bir bölünme yaşanır ve buradan önce Hüseyin el-Musavi’nin, sonra da Seyyid Hasan Nasrallah’ın emrine giren Hizbullah doğar. Yeni örgüt birkaç yıl içinde “bir partiden daha büyük, fakat bir devletten de daha küçük bir şeye” dönüşür.<a class="noteref" href="../Text/notlar.htm#f07n39" id="ref39">39</a> 1988 ve 1989 yıllarında iki örgüt arasında yaşanan çatışmalarda iki bin kişi ölür.<a class="noteref" href="../Text/notlar.htm#f07n40" id="ref40">40</a> Aralarındaki çatışma, Şii burjuvazisi ile cemaatin yoksullarının temsilcileri arasındaki ayrılıkla açıklanabilir; burjuvazinin temsilcileri, özellikle de İsrail 1985’te (Güney Lübnan dışında) geri çekildikten sonra<a class="noteref" href="../Text/notlar.htm#f07n41" id="ref41">41</a> cemaatin siyasal entegrasyonunu sağlamak stratejisini savunurken, diğerleri silahlı direnişi vazetmektedirler.</p>

  <p>Hizbullah’ın ortaya çıkışı, “1980’li yılların ortalarında Lübnan’da siyasal merkezin çevre tarafından fethedildiğinin” işaretidir. “Mülksüzler, hısım-akraba yapıları tarafından kendi kaderlerine terk edilmiş olanlar ve Lübnan kurumsal yapısının bilincinin ve vicdanının dışına sürdükleri, artık sitenin tam merkezinde mevcudiyetlerini ilan ediyorlardı.”<a class="noteref" href="../Text/notlar.htm#f07n42" id="ref42">42</a> Gerçekten de savaş, 1958’de başlamış bir cemaat “döngüsü”nü kapatırken, cemaatçilikten çıkışa ise izin vermemiştir.</p>

  <p>Savaş sırasında bile Lübnan sisteminin işleyişinde merkezî bir yere sahip olan cemaat çerçevelerinin parçalanması, ya cemaat ya da dinsel kaynaklı özel davalar tarafından taşınan kent asabiyetlerinin ortaya çıkışını büyük ölçüde açıklar. Michel Seurat’nın incelediği Alevi Baal Mahsen ve Sünni Bab Tebbane mahalleleri örneğinde, rakip milislerin birbirlerine roket atarak çarpıştıkları, mikro ölçekteki “küçük savaşlar”ın “ötekilerin büyük savaşları”yla eklemlendiği görülmektedir.<a class="noteref" href="../Text/notlar.htm#f07n43" id="ref43">43</a> Hakiki bir “şiddet hali” içinde, çatışma yabancı mahalle sakinlerinin kaçırılması (bunlardan biri de esir alınıp 5 Mayıs 1986’da ölen Fransız araştırmacı Michel Seurat’dır) veya en beklenmedik rol sahipleri arasındaki sonu gelmez çatışmalar biçimini almaktadır. EMEL militanlarının Haziran 1985’ten Ocak 1988’e kadar Filistin kamplarını kuşatmaları ve çatışmalarda 2.000 kişinin hayatını kaybetmesi bu duruma örnek gösterilebilir.<a class="noteref" href="../Text/notlar.htm#f07n44" id="ref44">44</a></p>

  <h2 class="sigil_not_in_toc">Şehit ve milis</h2>

  <p class="nonindent">Jade Tabet, bu uzun iç savaş sırasında kenti kent olmayan alandan ayıran sınırların yok olduğunu ve sayısız cephenin yer değiştirmesine göre Beyrut’un yeni kapılar edindiğini saptamıştır.<a class="noteref" href="../Text/notlar.htm#f07n45" id="ref45">45</a> Savaş kent topografyasını değiştirmekle kalmamakta, şiddet biçimleri de değişmektedir. O zaman, “Arap ulusunun teslim alınmasını reddetme” işareti olarak, intihar saldırısında kendini kurban eden “şehit” figürü ortaya çıkar.<a class="noteref" href="../Text/notlar.htm#f07n46" id="ref46">46</a></p>

  <p>Bu tür eylemlerin sorumluluğunu genellikle Hizbullah üstlenmekle birlikte, intihar bombacıları her zaman Şii çevrelerden çıkmamaktadır. Bu anlamdaki ilk “şehitlik” eyleminin 11 Kasım 1982’de Sur’da İsrail kuvvetlerine karşı (47 ölü) henüz on beş yaşındaki Güney Lübnanlı Ahmed Kuseyr tarafından gerçekleştirildiği ve “Musa Sadr Cihat Şehitleri ve Savaşçıları Grubu” tarafından üstlenildiği doğrudur. Aynı şekilde, 18 Nisan 1983’te Amerikan büyükelçiliğine karşı düzenlenen (39 ölü), sonra da 13 Kasım 1983’te Beyrut’taki Fransız ve Amerikan güçlerinden sırasıyla 58 ve 239 kişinin ölümüne yol açan, son olarak da 20 Eylül 1984’te yine Amerikan Büyükelçiliği’ne karşı düzenlenen (23 ölü) intihar saldırıları da Şii gruplar tarafından yapılmıştır.</p>

  <p>Ama başka örneklerin de anılması gerekir. Bir İsrail devriye koluna karşı intihar saldırısı yapan “Bekaa çiçeği” vasiyetinde kendini şöyle tanıtmaktadır: “Ben, şehit Sana Yusuf Madli’yim, on yedi yaşındayım, Güney Lübnanlıyım. Öldüğüm gün sanki düğünüme gelmiş gibi sevinin. Ruhumun diğer şehitlerin ruhlarıyla buluşacağını ve düşman askerlerinin başına yıldırım gibi ineceğini umut ediyorum. (...) Ben ölmedim, aranızda hep yaşayacağım: Şarkılar söylüyorum, dans ediyorum, tüm isteklerimi gerçekleştiriyorum, kahramanlığı ve şehitliği temsil ettiğim için çok mutluyum. (...) Ben artık Güney topraklarına kök saldım ve onu kanımla, sevgimle güçlendiriyorum. (...) Ölümü beklememek için ölüme gidiyorum. (...) Son dileğim, bana Güney’in gelini adının konmasıdır.”<a class="noteref" href="../Text/notlar.htm#f07n47" id="ref47">47</a></p>

  <p>Bir diğer kadın şehit, komünist ve inançlı, işgale karşı direnişin yerel sorumlusu, 1982’de üzerindeki bombaların pimini çekerek can veren Lula Abud Hıristiyandır. Onun eylemi de kişisel bir intikamdır. 1973’te İsrail’e 10 milyon dolar kredi verilmesine öfkelenen kuzeni birkaç arkadaşıyla birlikte bir Amerikan bankasına saldırmış ve aynı tutarın Arap devletlerine de verilmesini istemiştir. Operasyon bir rehine eylemine dönüşür ve kuzeni önce tutuklanır, sonra da idam edilir. Lula Abud’un bir diğer kuzini, Suha Bişara ondan nöbeti devralacak ve İsrail askerlerine ateş açacaktır. Yaralanır ve İsrail’de on yıl hapiste kalır.<a class="noteref" href="../Text/notlar.htm#f07n48" id="ref48">48</a></p>

  <p>Milis, askerî bağlılığı “toplumsal alanın hakim biçimine” dönüştüren<a class="noteref" href="../Text/notlar.htm#f07n49" id="ref49">49</a> kendi safındakileri insanlıktan uzaklaşmış “öteki” cemaatler tarafından ezilen bir sınıf gibi tanımlayan bir siyasal söylem üreten,<a class="noteref" href="../Text/notlar.htm#f07n50" id="ref50">50</a> “bir kahramanlık geçmişi veya başka türlü bir geçmişi olmayan aktör”, bu savaşın bir diğer merkezî figürüdür.</p>

  <p>O sadece bir “savaşçı” olmakla kalmaz, bir çapul ekonomisinin de baş aktörüdür. Gerçekten de savaş masrafı tüketici boyutlardadır; sadece Lübnan Kuvvetleri savaşçılarının maaşlarına ve techizatına her yıl 40 milyon dolar ayırmak zorundadır. Ülke ekonomisi hızla çökse bile veya zaten bu nedenle, savaşın rant üretici bir sektör olduğu ortaya çıkmıştır. Beyrut limanındaki yağma bir-iki milyar dolar gelir getirmekte, buna kaçakçılık, uyuşturucu ticareti ve mali spekülasyonların kazançları eklenmektedir. Bu rakamsal tahminleri veren Elizabeth Picard, Lübnan’ın “farklı milis örgütlerinin gerek toplum üzerinde hâkimiyet kurma tarzları, gerek gelirlerini temin etme biçimleri, gerek devlet düzeyinde veya uluslarüstü dış destek odaklarıyla eklemlenişleri, gerekse de devletle ilişkileri ve devlet kurumlarına bağlı maddi ve simgesel kaynaklara erişim tarzları bakımından icat ettikleri çözümlerin çeşitliliğiyle heyecan verici bir laboratuar” haline geldiğini belirtmektedir.<a class="noteref" href="../Text/notlar.htm#f07n51" id="ref51">51</a></p>

  <p>Milisler birbirlerine karşı çıkmakla birlikte, finansman kaynaklarının kalıcılığını sağlamak söz konusu olduğunda genellikle kartel halini almaktadırlar. Fawaz Traboulsi’ye göre, savaş sırasında Lübnan en az on ayrı askerileştirilmiş kapalı bölgeye bölünmüştür, ama milis şefleri bazı ekonomik çıkarların çevresinde buluşabilmektedirler. Örneğin, “MA havayolları şirketinin idare kurulu”nda, “belli başlı milis güçlerinin her birinden ikişer temsilci yer almaktadır: Cambulat’ın PSP’si, Berri’nin EMEL’i, Geagaa’nın Lübnan Kuvvetleri ve Dany Şamun’un PLN’si.”<a class="noteref" href="../Text/notlar.htm#f07n52" id="ref52">52</a> “Yükümlülük bağları içine şiddeti” sokan<a class="noteref" href="../Text/notlar.htm#f07n53" id="ref53">53</a> acımasız bir savaş olan Lübnan İç Savaşı arkasında 150.000 ölü, 300.000 yaralı, 750.000 sürgün bırakmıştır.<a class="noteref" href="../Text/notlar.htm#f07n54" id="ref54">54</a> Aktörleri ve genel anlamda Lübnan toplumu tarafından yeterince özümlenmeyen anısı ve sorumluluklarının tüm boyutları ancak edebiyat alanında kapsamlı bir biçimde ele alınabilmiştir.<a class="noteref" href="../Text/notlar.htm#f07n55" id="ref55">55</a></p>

  <p>Her savaş gibi bu da Hobbescu bir saptamaya uygun olarak sona erer: Bir iç Leviathan çıkmayınca, Leviathan 1989’da dışarıdan, Suriye’den gelir. Bir iç zaim üretme yolundaki son girişim, Suriye’ye karşı sürekli bir gizli savaş yürüten Irak’ın desteğini alan Michel Aoun’un “kayda değer biçimde öne fırlayışı” ve yurt ölçeğinde kendini yeni şef olarak kabul ettirme çabası olmuştur. 1990-1991’de Körfez Savaşı çıkınca hem ABD hem de Fransa tarafından kaderine terk edilir. “İsrail işgali karşısında tarihin özneleri olan Lübnanlılar, Suriye’nin taktik hesaplarında nesneden başka bir şey olmamayı kabulleneceklerdir” bundan böyle.<a class="noteref" href="../Text/notlar.htm#f07n56" id="ref56">56</a></p>
</body>
</html>
