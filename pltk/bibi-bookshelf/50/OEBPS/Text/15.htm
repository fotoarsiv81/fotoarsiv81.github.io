<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    15
  </div>
  <hr />

  <h1 class="chapter">2000’Lİ YILLARIN SAVAŞLARI</h1>

  <p class="nonindent"><span class="dropcaps">2</span>000’lerin ilk yedi yılı, henüz araya gerekli mesafeyi koyamayacak kadar yakın olsalar da, Ortadoğu sahnesindeki uluslararası savaşlar fonu üzerinde “terörizme karşı gezegen ölçeğinde bir savaş”ın cereyan etmesine tanık oluyorlar; bu savaşların belirsizliği tüm bölgenin geleceğini ipotek altına alıyor.</p>

  <p>2000’li yılların ortamı, Amerikan ve İngiliz siyasal devlet kurumları bünyesindeki yalanlar ve hesaplaşmaların yükünü de çekti; bu durum Hannah Arendt tarafından<a class="noteref" href="../Text/notlar.htm#f15n1" id="ref1">1</a> çok parlak bir biçimde analiz edilen Vietnam Savaşı dönemiyle pek çok benzerlik gösteriyor (yalan haber üretimi, iç ihanetler, hizip savaşları, haber alma servislerinin sorumlularının adlarının kamuoyuna sızdırılması). Bununla birlikte, bugün savaşçı mantıklar ve zor müteşebbisliği mantıkları 1960’lı yıllarda olduğundan çok daha fazla iç içe geçmiş durumdadır; bu da devlet ile devlet dışı zor kurumları, iç ve dış güvenlik arasındaki sınırları bulandırmaktadır.<a class="noteref" href="../Text/notlar.htm#f15n2" id="ref2">2</a></p>

  <p>Ayrıca dönem, komplo teorilerine (“11 Eylül olmadı”),<a class="noteref" href="../Text/notlar.htm#f15n3" id="ref3">3</a> her türlü erekbilimsel ve bazen de ekonomist okumaya (savaşın nihai nedeni olarak “petrol kaynaklarının denetim altına alınması”nı gösterme) veya kendi “inandırıcılık”larının<a class="noteref" href="../Text/notlar.htm#f15n4" id="ref4">4</a> bilişsel koşullarını yaratan söylentilere (“Amerikalılar Ortadoğu’ya hakim olamadıkları için, orayı bilerek kaosa sokuyorlar”) elverişlidir. Bir açıklama ve analiz sistemi olarak söylentiler, anlaşılmaz hale gelmiş bir dünyaya anlam vermeye uygun güvenilir nirengi noktaları olarak, kamuoylarına (ve bazen araştırma çevrelerine) her zamankinden fazla egemen olmaktadır.<a class="noteref" href="../Text/notlar.htm#f15n5" id="ref5">5</a></p>

  <p>Son olarak, bu ortamda çatışmaların özleştirilmesi mantığı şekillenmekte,<a class="noteref" href="../Text/notlar.htm#f15n6" id="ref6">6</a> bunlar ya Afganistan’daki çatışma gibi tarih dışı olarak<a class="noteref" href="../Text/notlar.htm#f15n7" id="ref7">7</a> veya bizatihi İslam’ın temellerinden kaynaklanan çatışmalar olarak sunulmaktadır. Önceleri, baskıcı yönleri de dahil olmak üzere, saygı duyulması gereken “yabancı bir kültür” olarak görülen İslam,<a class="noteref" href="../Text/notlar.htm#f15n8" id="ref8">8</a> artık Avrupa ve ABD’de geniş ölçüde doğası gereği kavgacı, bu niteliği değişmez bir ötekilik olarak algılanmaktadır. Bu din hakkındaki etkileyici “olumsuz imgeler deposu” kanıt olarak gösterilmektedir:<a class="noteref" href="../Text/notlar.htm#f15n9" id="ref9">9</a> Her gazeteci, ilk ve son yorum anahtarları olarak kabul edilen birkaç mit, simge veya Kur’an ayeti ve hadisten hareketle, olayları yorumlama yetkisini kendinde bulmaktadır.<a class="noteref" href="../Text/notlar.htm#f15n10" id="ref10">10</a></p>

  <p>“Müslüman dünyanın İslamileşmesi” Ortadoğu’da da olumlu bir şekilde karşılanmakta, bölge artık kendini imgeleri içselleştirerek inşa etmektedir. “Medeniyetler çatışması” teorisi de bir yandan ünlü alimlerin imzasını taşıdığı için bilimsel bir görünüme sahip olmasından, diğer yandan da tersini, yani kötülüğün yok edileceği konusundaki teolojik vaadi de sunmasından ötürü olumlu bir yankı bulmaktadır. Amerikan yönetiminin şer ekseni veya “şeytani nedensellik” fikrini Müslüman dünya da benimsemekte, ona benzer bir nedensellikle cevap verip, Batı’yı şeytanın cürüm ortağına dönüştürmektedir.<a class="noteref" href="../Text/notlar.htm#f15n11" id="ref11">11</a></p>

  <h2 class="sigil_not_in_toc">Dört savaş</h2>

  <p class="nonindent">İngiliz romancı John Le Carré, daha Ekim 2001’de, “zafere kadar terörizmle savaş”ın yenilgisini öngörmüştü.<a class="noteref" href="../Text/notlar.htm#f15n12" id="ref12">12</a> Sadece beş yıl zarfında Afganistan, Irak, Lübnan ve Filistin’de sürdürülen dört savaş için de aynı şeyi söyleyebilirdi.</p>

  <p>7 Ekim 2001’de “Değişmez Özgürlük” operasyonu adı altında Afganistan’da başlatılan yeni savaş, 13 Kasım’da Tacik kuvvetlerinin Kabil’i almasıyla resmen sona erdi. 3.700 sivilin canını kaybettiği operasyonda, başlıca hedefler olan Bin Ladin, Zevahiri ve birkaç yıl sonra hâlâ hayatta olan Molla Ömer elden kaçırıldı.<a class="noteref" href="../Text/notlar.htm#f15n13" id="ref13">13</a> Talibanlar hızla iktidardan kovuldu ve birkaç hafta süren pazarlıkların ardından 5 Aralık 2001 Bonn antlaşması bir Afgan Anayasa Komisyonu kurulmasıyla sonuçlandı. Antlaşma, Hamid Karzai hükümetinin oluşmasına yolu açtı; başkan yardımcısı Hacı Abdülkadir’in öldürülmesinden birkaç ay sonra, 5 Eylül 2002’de bir suikast girişimine hedef olan Karzai, Haziran 2007’de ikinci bir suikasttan daha kurtulacaktı. Ulema ve aşiret şeyhleri arasındaki uzun pazarlıklar ve istişarelerin (Loya Cirga, 14 Aralık 2003-4 Ocak 2004), sonra da yeni bir anayasanın kabulünün ardından, oyların %55.4’ünü alan Karzai cumhurbaşkanı seçildi. 18 Eylül 2005’te vilayet meclisleri ve parlamento seçimleri yapıldı.</p>

  <p>30.000 NATO askerinin varlığı Karzai rejimini hem güçlendiriyor, hem de onun Aşil topuğunu oluşturuyor, çünkü Karzai Washington’un adamı olarak görülüyordu.<a class="noteref" href="../Text/notlar.htm#f15n14" id="ref14">14</a> Zaten 2003’ten itibaren Pakistan’la olan sınır bölgesinden geçen Talibanlar “geri döndüler” ve silahlı muhalefetleri özellikle 2005’ten sonra şiddetlendi. “Asayiş berkemal”di, çünkü bir tanığın söylediği gibi, “insanlar, polis ve ordu gün boyu hükümetin yanındalar, ama gece olunca Talibanlar ve El-Kaide ile birlikteler.”<a class="noteref" href="../Text/notlar.htm#f15n15" id="ref15">15</a></p>

  <p>Irak çok büyük olayların baş döndürücü bir hızla peş peşe sıralandığı, birkaç gün sonra da vaka-i adiye seviyesine inip, diğer olayların gerisinde kaldığı ikinci cepheyi oluşturmaktadır. Hannah Arendt’in başka tarihsel durumlar için söylediği gibi, “Daha dün ‘büyük’ olarak kabul edilen her şey ve her kişi [...] unutulmuşluğa gömülür ve hatta, eğer hareket başladığı hızla devam ederse, unutulmuşluk içine gömülmesi zorunludur.”<a class="noteref" href="../Text/notlar.htm#f15n16" id="ref16">16</a> Gerçeği söylemek gerekirse, Saddam Hüseyin rejimine son vermek için bir savaş açılması fikri 11 Eylül sonrasında ortaya çıkmamıştır. Baba Bush döneminde bu rejimin hayatta kalmasından sorumlu cumhuriyetçilerin önemli bir bölümü yıllardır bu amaçla seferberlik içindeydi. 26 Ocak 1998’de yeni muhafazakâr (neo-con) bir <em>think tank</em> kuruluşu olan Project for the New American Century, Başkan Clinton’a bir açık mektup göndererek, onu “Saddam’ı iktidardan kovmaya” çağırmış, bu mektubu II. Bush yönetiminin ağır topları olacak birçok şahsiyet imzalamıştı: Elliot Abrams, Richard L. Armitage, John Bolton, Zalmay Khalilzad, Richard Perle, Donald Rumsfeld, Paul Wolfowitz.<a class="noteref" href="../Text/notlar.htm#f15n17" id="ref17">17</a></p>

  <p>11 Eylül ortamı hızlandırıcı bir rol oynadı. Güvenlik Konseyi’nde veto kullanma tehdidinde bulunan Fransa ve Rusya ile bir yıl süren gerilimlerin ardından, ABD ve birkaç müttefik devlet 19 Mart 2003’te, kitlesel imha silahları bulunduğu (asla bulunamadı) ve Bağdat ile El-Kaide arasında bağlantılar olduğu (asla kanıtlanamadı) bahanesiyle “Irak’ın Özgürlüğü” askerî seferini başlattılar. Zor geçen birkaç haftanın ardından, direnişle karşılaşmadan Bağdat’a girdiler. 1 Mayıs 2003’te Bush zaferi ilan etti. Her şeyin mümkün göründüğü umut vaat eden bir başlangıçtan –altı ay süren sükûnet– sonra, o zamandan beri sürekli tırmanan bir şiddet dönemi başladı (Baasçı gerillalar, kendini El-Kaide ile özdeşleştiren radikal Sünni İslamcılık, Mehdi Mukteda el-Sadr’ın silahlı isyanı). 13 Temmuz 2005’te Irak ordusunun dağıtılması ve sahanın gerçeklerinin daha çok farkında olan askerî görevli Jay Gerner’ın yerine getirilen sivil idareci Paul Bremer tarafından başlatılan Irak idaresinin “Baas’tan arındırılması” şiddetin çapını daha da genişletmekten başka bir işe yaramadı. Ne iki parlamento seçimi (30 Ocak ve 15 Aralık 2005) ne de anayasa referandumu (15 Ekim 2005) bu şiddete bir son verebildi. Çünkü şiddet hem milis, hem cemaat kaynaklıydı ve giderek “biyolojik” bir hal alıyor, farklı taraflar birbirlerinin varlığını bile bir tehdit olarak algılıyorlardı. Zerkavi gibi “kahramanlar”, Amerikalılara karşı ölümle sonuçlanan “600’den fazla suikast” düzenlemiş, videoları internette dolaşan “Cuba” adında bir keskin nişancı veya el-Barra el-Malik Tugayı’nın yabancı üyeleri, Portekizli Paulo José de Almeida Santos,<a class="noteref" href="../Text/notlar.htm#f15n18" id="ref18">18</a> Abu el-Velid ve Abu Yahya, ihtida etmiş Almanlar veya İsveçliler bu şiddetin simge isimleri olacaktı.<a class="noteref" href="../Text/notlar.htm#f15n19" id="ref19">19</a></p>

  <p>“Şehitlerin Prensi” Zerkavi’nin halefi olarak “Mezopotamya ülkesinde El-Kaide”nin başına geçen Ebu İsmail el-Muhacir’in kaleme aldığı <em>Büyük Şehitlerin Yaşamöyküsü</em>, Irak’ta şehit hadisesinin nasıl inşa edildiğini göstermektedir. Irak’ta şehit, anasını ve kimi zaman hamile eşini geride bırakıp, yolculuk ve dava masraflarını kendi cebinden karşılar; örnek oluşuyla, ümmet için kendini feda etme duygusuyla sivrilir. Her biri, bekleme listesine kaydolanlara yol gösteren bir <em>siret</em> bırakır. İçlerinden 30’u 2003’te, 90’ı 2004’te ve 200’den fazlası 2005’te kendilerini kurban ederek, “İslami gelenekteki iki cihat biçimini birleştirirler: <em>cihadü’n-nefs</em> ve <em>cihadü’l-cesed.</em>”<a class="noteref" href="../Text/notlar.htm#f15n20" id="ref20">20</a> Irak toplumunun parçalanması çoğunlukla dinsel aktörleri eylem ve hakemlik mercilerine yükseltir. 10 Nisan 2003’te Irak krizine barışçı bir çözüm getirilmesini vazeden büyük Şii mollası Abdülmecid el-Hoy’un büyük ihtimalle Mukteda el-Sadr taraftarlarınca öldürülmesi, sonra 2003’te Ayetullah Muhammed Bekr el-Hakim’in de içinde olduğu 95 kişinin ölümüne yol açan suikast, Ayetullah Ali Hüseyni es-Sistani’yi (1930 doğumlu) hiç istemeden de olsa Şii uzamının en yetkili mercii haline getirir.</p>

  <p>Şiddet, koalisyon kuvvetlerinden çok Irak’ın sivil halkını hedef almaktadır; 2003-2007 arasında koalisyon kuvvetlerinin kayıpları yaklaşık 4.000 kişidir. 31 Ağustos 2005’te, yedinci imam Musa Kazım’ın ölümü anısına düzenlenen törenlerde, Aimma köprüsünden geçmekte olan hacı kafilesinin kulağına intihar saldırısı yapılacağı söylentileri gelir; çıkan panik ve izdihamda 965 kişi ölür. 22 Şubat 2006’da İmam Ali el-Hadi ve İmam Hasan el-Askeri’nin Samara’daki türbelerine plastik patlayıcı yerleştirilmesi, bir camiler savaşını ve kitle katliamlarını başlatır.<a class="noteref" href="../Text/notlar.htm#f15n21" id="ref21">21</a> 2003-2005 arasında Bağdat’ta 14.829 sivil ve 453 polis öldürülmüştür. Irak’taki kurban sayısı 2006’da 35.000’i geçer ve göç ettirilen insanların sayısı milyonlarla ölçülür.<a class="noteref" href="../Text/notlar.htm#f15n22" id="ref22">22</a> Başka yerlerdeki gibi burada da şiddet, “ahalinin direnme cesareti göstermesini engellemek için” günlük dehşet görünümüne bürünür.<a class="noteref" href="../Text/notlar.htm#f15n23" id="ref23">23</a></p>

  <p>Irak’taki durum çatışmalı bir sürecin nasıl bir şiddet biçimleri çoğulluğu üretebileceğini göstermektedir. Zevahiri’ye göre Irak, “İslami bir otorite veya emirlik kurmak, onu halifelik boyutuna erişinceye kadar ayakta tutmak” amacıyla verilen bir savaşın alanıdır sadece; sonraki hedef de “cihat dalgasını Irak’a komşu seküler devletlere yaymak” ve en nihayet “İsrail’le çatışmak” olacaktır; “çünkü İsrail sadece ve sadece her türlü yeni İslami oluşuma meydan okumak amacıyla kurulmuştur.”<a class="noteref" href="../Text/notlar.htm#f15n24" id="ref24">24</a> El-Kaideci perspektiflerden yeteri kadar uzak olan cemaat aktörlerine göre ise, vergilendirme ve askere alma yoluyla bir toprağı ve oradaki cemaatleri denetim altına almak için verilen bir savaş söz konusudur. Irak toplumunun uç bölgelerinin aktörlerine göre, “Mezopotamya ülkesi” evrensel veya cemaat düzeyindeki yeni radikal davaların olduğu kadar, mevcut cemaat hiyerarşik yapılarını yadsıyan yeni dayanışmaların da oluştuğu yerdir. Son olarak, devlet düzeyindeki aktörler için, 1980 Afganistan Savaşı’nın oluşturduğu modele göre kendi radikalizmlerinin ihraç edileceği bir yerdir.<a class="noteref" href="../Text/notlar.htm#f15n25" id="ref25">25</a> Bu noktada, Saddam Hüseyin rejimi altında Irak toplumu üzerinde uygulanan “cebirin” etkisi azımsanamaz; bu durumu tahlil eden Ali Allawi, bugün şiddete karşı gösterilen tepkilerin aşırı zayıflığını buna bağlamaktadır.<a class="noteref" href="../Text/notlar.htm#f15n26" id="ref26">26</a> Ama birçok analizcinin gözlemlediği<a class="noteref" href="../Text/notlar.htm#f15n27" id="ref27">27</a> ve daha ileride de göreceğimiz gibi, savaş ve özellikle de savaşın yönetimi Irak toplumunun parçalanması sürecini hızlandırmaktan başka bir işe yaramamış ve iflah olmaz durumlara yol açmıştır.</p>

  <p>Üçüncü savaş, resmen bu adı taşımasa bile, öncelikle İsrail-Filistin savaşıdır; Filistin otoritesini yerle bir eden ikinci İntifada’nın, sonra da İsrail ordusunun 12 Eylül 2005’te tek taraflı bir kararla Gazze’den geri çekilmesinin ardından, genç bir İsrail onbaşısının, Gilad Shalit’in kaçırılmasına misilleme olarak bu “kurtarılmış” şeride yönelik hava saldırıları biçimine bürünür. 400 kişinin canına mal olan bu saldırılar sonrasında Filistinliler arası bir savaş başlar.</p>

  <p>2000’de ikinci İntifada’nın başlamasından itibaren bütün evreleri içinde ele alındığında, savaş hep hakimiyet mantığını ve aşırı zora dayalı tedbirleri beraberinde getirmektedir. Filistin altyapısının büyük bölümü, güvenliğe ilişkin olanlar da dahil olmak üzere, hızla dağıtılır ve Arafat’ın itibarı yok edilir – 11 Kasım 2004’te Fransa’da ölen Arafat’ın yerini Mahmud Abbas alır. 26 Ocak 2006 seçimlerinde oyların %56’sını ve Filistin parlamentosunda 74 sandalye (Fetih 45 milletvekilliği almıştır) kazanan Hamas’ın zaferinden kısmen bu yıkım operasyonu sorumludur.</p>

  <p>1963’te Gazze’de doğmuş, edebiyat öğretmeni İsmail Haniye’nin başbakanlığa atanmasına, ABD ve Avrupa Birliği bir boykot politikasıyla cevap verirler. Hamas tarafından İsrail devletinin (daha doğrusu Oslo antlaşmalarının) örtülü biçimde tanınması, Batı’nın tavrını yumuşatmaya yetmez. Tamamen Avrupa-Amerika yardımına ve İsrail tarafından bloke edilen ayda 50 milyar dolarlık gümrük gelirlerine bağımlı bir hale gelmiş Filistin, mutlak bir yoksulluk içine düşer (2005’te yoksulluk sınırı altında yaşayanların oranı %44 iken 2006’da bu oran %67’ye yükselir).<a class="noteref" href="../Text/notlar.htm#f15n28" id="ref28">28</a> Krizden çıkmak ve bir iç savaştan kaçınmak için arabuluculuğunu Suudi Arabistan’ın yaptığı El Fetih-Hamas koalisyonu sadece birkaç ay sürer ve yerini iki örgüt arasında Haziran 2007’de Gazze Şeridi’nde yaşanan açık ve kanlı bir çatışmaya bırakır (150’den fazla ölü). Çatışma, Hamas’ın askerî zaferiyle ve Filistin’in fiilen birbirinden kopuk iki parçaya bölünmesiyle sonuçlanır.</p>

  <p>Son olarak, dördüncü savaş Lübnan’ı etkiler; İsrail orada önce 1993 yazında, sonra da 1996 ilkbaharında yoğun hava saldırıları yürütür. İsrail Güney Lübnan’dan 2000’de çekilir (Şebaa adı verilen çiftlikler bölgesi hariç); bu geri çekiliş Lübnanlıların büyük bölümünde ülkelerinin 1989’da imzalanan Taif antlaşmasının ardından (hatta 1976’dan beri) gerçekleşen Suriye işgalinden de kurtulması düşünü canlandırır. 3 Eylül 2004’te Suriye tarafından dayatılan bir anayasa değişikliği, Şam’a yakın Cumhurbaşkanı Emil Lahud’un yeniden seçilebilmesinin önünü açar, ama ona karşı açık bir muhalefet hareketini de başlatır. 1 Ekim 2004’te Lahud’a muhalif olan Sağlık Bakanı Mervan Hamade bir suikastta yaralanır. Hem Lahud’un yeniden başkan seçilmesine hem de Suriye varlığına karşı olan Başbakan Refik Hariri 3 Ekim 2004’te istifa eder ve yerine Ömer Karame gelir.</p>

  <p>BM’in 2 Eylül 2004’te ABD ve Fransa’nın talebiyle kabul edilen 1.559 sayılı kararı, Suriyelilerin Lübnan’dan çıkmasını şart koşar. 14 Şubat 2005’te düzenlenen büyük bir suikastta Hariri, on kadar arkadaşı ve muhafızıyla birlikte ölür.<a class="noteref" href="../Text/notlar.htm#f15n29" id="ref29">29</a> Bunu başka suikastlar izler: Çok saygı duyulan bir entelektüel olan Samir Kesir 2 Haziran 2005’te, Komünist Parti’nin eski genel sekreteri Georges Hawi 21 Haziran’da öldürülür. Eski Savunma Bakanı Elias Murr ve Suriye karşıtı gazeteci May Chidiac da 12 ve 25 Eylül 2005 tarihlerinde düzenlenen suikastlarda yaralanırlar; büyük basın patronu Cibran Tueni Aralık 2005’te ve 1982’de öldürülen eski cumhurbaşkanı Beşir’in yeğeni Pierre Cemayel de 21 Kasım 2006’da öldürülür; son olarak, Suriye karşıtı milletvekili Velid Eida ve 9 kişi 13 Haziran 2007’de düzenlenen bir suikastta hayatlarını kaybeder.</p>

  <p>Hariri yaşarken çok yönlü eleştirilere muhatap olsa da, ölümü Lübnan nüfusunun büyük bölümünü ayağa kaldırır ve sonunda bu hareket, Suriye kuvvetlerini ülkeden ayrılmak zorunda bırakır (Nisan 2005). Mayıs 2005 seçimleri öldürülen başbakanın oğlu olan Saad Hariri yönetimindeki Suriye karşıtı cephenin zaferiyle sonuçlanır. Bununla birlikte Suriye’nin çekilmesi, Maruni ve Sünni cemaatleri kayıran 1943 tarihli cemaat sözleşmesinden (Ulusal sözleşme diye bilinir) vazgeçilerek, bir Lübnan toplumsal sözleşmesinin hayata geçirilmesini sağlamaz. Erklerin cemaatler arasında paylaşılmasına bağımlı kalan siyasal sistem, Hizbullah ile onun eski hasmı, ama yeni müttefiki Michel Aoun’u, Samir Geagaa’nın (Maruni) Lübnan Kuvvetleri ve Başbakan Fuad Siniora (Sünni) ile karşı karşıya getiren yeni bir bölünmeden hareketle yeniden belirlenir. Bu yeni bileşim iki şarta uymaktadır: ya Suriye ya da Avrupa ve ABD safında yer almak ve Maruni cemaati içinde, iç savaş döneminde başlamış çatışmalar.</p>

  <p>Hizbullah’ın İsrail birliklerine karşı düzenlediği bir saldırının (8 ölü, 2 rehin asker) ardından Lübnan’daki durum ağırlaşır; bu olay İsrail’in “33 gün savaşı”nı başlatmasına bahane olur;<a class="noteref" href="../Text/notlar.htm#f15n30" id="ref30">30</a> bu savaşta 1.183 kişi ölür, 4.059 kişi yaralanır, Lübnan’ın sivil nüfusundan yaklaşık bir milyon kişi yerinden yurdundan sürülür. Hizbullah’ın İsrail içlerine kadar gönderdiği ve 43 sivilin hayatına mal olan füzelere engel olamayan savaş, BM Güvenlik Konseyi’nin BM Barış Gücü’nü kuvvetlendiren 1.701 sayılı kararıyla sona erer (11 Ağustos 2006). Bu “altıncı İsrail-Arap savaşı” yaklaşık 120 asker kaybeden İsrail ordusu için bir yenilgi olarak kabul edilmiştir.</p>

  <h2 class="sigil_not_in_toc">Toplumların kırılganlaşması ve<br />
  karşı-güç istekleri</h2>

  <p class="nonindent">Bu savaşlar, daha önceden hatırı sayılır ölçüde kırılganlaşmış ülkelerde veya onlara karşı cereyan etmiştir. 2006’nın Filistin’i baskı ve yoksullaşma yıllarından kanı kurumuş bir halde çıkmıştı. Afgan toplumunun aşırı parçalanmışlığı daha 1979’da başlamıştı. Irak’ta Baas’ın otuz beş yıllık iktidarı toplumu geniş ölçüde tahrip etmişti. Lübnan krizi Lübnan toplumunun ve cemaat ileri gelenlerinin dinsel bölünmelerden arındırılmış bir siyasal sistemi yerleştirememeleriyle açıklanabilirdi. Her örnekte, savaş yine de toplumların kırılganlaşma ve iç parçalanma süreçlerini hızlandırmış, önceden var olan bölünme çizgilerini (FKÖ-Hamas, Talibanlar-hükümet kuvvetleri, Irak’ta Şiiler ve Sünniler, Hizbullah ve müttefikleri-hükümet) derinlemesine askerîleştirmişti.</p>

  <p>Bu çatışmalar başka ortak noktaları da paylaşmaktadırlar: İlk sırada, güvenlik anlayışını, hatta savaşçılığın temelden “anti-politik” tavrını saymak gerekir; şöyle ki, taraflar “müreffeh ve kendi içine kapalı bir toplumun dingin özel yaşamını altüst eden sorunları tamamen ortadan kaldırmaya çalışmaktadırlar.”<a class="noteref" href="../Text/notlar.htm#f15n31" id="ref31">31</a> 11 Eylül, başlangıçta esas olarak Amerika’dan kaynaklanan bu görüşü evrensel bir paradigmaya dönüştürmüştür. Bu olayın Amerikan ve dünya kamuoyu üzerindeki hatırı sayılır etkisini tahlil etmenin yeri burası olmasa da, şiddeti güvenlik kategorileri dışında anlama konusunda gösterilen yetersizliğin bu savaşların her birinde çarpıcı bir başarısızlığa yol açtığını vurgulamakta yarar var.</p>

  <p>Şiddete yönelik güvenlik temelli anlayış, tanım olarak “teröristler”i her türlü programdan yoksun, talebi olmayan, hiçbir siyasal, toplumsal, ekonomik veya kültürel gerekçesi olmayan insanlar olarak görür. Aynı şekilde, “terörist” sadece zarar verme kapasitesiyle anlaşıldığı ölçüde, her türlü sosyalleşme bağının, kolektif deneyimin, geçmiş yorumu ve gelecek tasarımının dışında biri olarak gözükür. Oysa şiddetin mimarlarının böyle özne olmayanlar şeklinde yadsınması, içinden çıktıkları dinamiklerin ancak çok yüzeysel biçimde değerlendirilmesinden başka bir sonuç veremez.</p>

  <p>Ötekinin böyle “öznesizleştirilmesi” modelinin, düşmanlarını “nesnelleştirmeyi” ve onların “güçlerini” “güçsüzleştirme” yollarını kayda değer bir başarıyla bulan radikal militanlar tarafından sahiplenilmesine niye şaşıralım o zaman?<a class="noteref" href="../Text/notlar.htm#f15n32" id="ref32">32</a> Örnek olarak, örgüt ve akım olarak nihai biçimde oluşup kemikleşmekten uzak olan El-Kaide, Irak’ta ayaklanan çeşitli gruplar, Hamas veya Hizbullah kendilerini direnişleri, hatta sadece ayakta kalmaları üzerinden sürekli yeniden icat etmekte, saflarının ikinci, üçüncü, sonra da dördüncü kuşak militanlar tarafından güçlendirildiğini görmekte ve bu dünyanın güçlülerini kendi polemolojik yaklaşımlarını sorgulamak zorunda bırakan yeni polemolojik yaklaşımlar geliştirmektedirler.<a class="noteref" href="../Text/notlar.htm#f15n33" id="ref33">33</a></p>

  <p>Aynı şekilde, bu savaşlar Amerikan (aynı zamanda da İsrail) stratejisinin temel postulatının sınırlarını ortaya koymuşlardır; bu postulata göre, kendi içinde ve kendisi aracılığıyla meşru olan güç uluslararası hukuku yerleştirir ya da yeniden kurar, adaleti sağlar ve bununla bağlantılı olarak yıkıcı unsurların itaatini sağlar. Bu postulat, her türlü düşünseme faaliyetini reddettiği, başka bir deyişle kendisini sorgulama ve iç eleştiri aygıtlarından kendini yoksun bıraktığı için, başarısızlığa mahkûmdur. Uluslararası hukukun yaşayabilmek için sözleşmelere dayalı ilişkilere gereksinim duyan bir yapı olduğunu, adaletin bir duygu, bir beklenti olduğunu ve olayın tüm aktörlerinin çelişkili görüşleri dikkate alınmadan ona erişilemeyeceğini unutmaktadır. Haklı görülmeyen askerî bir zafer, karanlık öznellikleri içine kapanan mağlupların itaatsizliğinden başka bir şeye yol açmaz. Nitekim Pierre Bourdieu’nün gözlemlediği gibi, itaat ilkesi onu dayatan ve ondan ayrılmaz olan hoyratlıkta değil, içselleştirilmiş “bilişsel yapıları” harekete geçiren simgesel ilişkilerde yatar.<a class="noteref" href="../Text/notlar.htm#f15n34" id="ref34">34</a> Oysa tüm ipuçları, mağluplar cephesinde bu “yapılar”ın açıkça düşman olarak kabul edilen ordulara itaati değil iç direnişleri meşrulaştırdığını göstermektedir; Talibanlar veya Irak’taki isyancılar örneklerinde görüldüğü gibi, bu direnişler büyük bir gaddarlık sergileseler bile, durum değişmemektedir.</p>

  <p>Üstelik kendini küresel (ABD) veya bölgesel (İsrail) süper-güç ilan edip, her türlü askerî güç kapasitesini kullanmak, bumerang etkisiyle, diğer güç özlemlerini kışkırtmaktan başka bir işe yaramamaktadır. Bertrand de Jouvenel, “İktidarın zayıf olması doğal değildir” der.<a class="noteref" href="../Text/notlar.htm#f15n35" id="ref35">35</a> Bu kural mağluplar için de geçerlidir. Bu karşı-güç özlemleri ya devletler (özellikle İran ve Suriye), ya da giderek Ortadoğu toplumlarının uç bölgelerinden türeyen devlet dışı veya “yarı-devlet” niteliğindeki aktörler tarafından üstlenilmektedir (10.000 adamıyla “post modern milis gücü” olan Hizbullah,<a class="noteref" href="../Text/notlar.htm#f15n36" id="ref36">36</a> Hamas, Mehdi Ordusu, vb.). Örneğin, 2006 savaşı sonrası Hizbullah’ının güç ölçeğinde sadece mezhepsel bir parti-ordunun adı olmayacağı anlaşılmaktadır. Hiç beklenmedik “zaferi” sayesinde, “Allah’ın Partisi” bir “yol” haline gelmiştir; yarın, gerek Sünni, gerekse Şii uzamında başkaları da bu yola girmekte duraksamayacaklardır. “Abdülkadir Geylani müfrezeleri”ni kuran ve dinsel alanın <em>a priori</em> uysal aktörleri olan, Irak’taki Kadiri tarikatının bir kolu veya hem İslamcı bir parti içindeki bir fraksiyonun lideri hem de <em>Ceyş-i Muhammed</em>’in şefi olan Pakistanlı Ecmel Kadri buna örnek gösterilebilir; söz konusu her iki hareket de artık silahlı muhalefete geçmektedirler.<a class="noteref" href="../Text/notlar.htm#f15n37" id="ref37">37</a></p>

  <h2 class="sigil_not_in_toc">Savaş ve bilgi</h2>

  <p class="nonindent">2000’li yılların savaşlarının analizini yaparken Amerika ve İsrail’in karar alma süreçlerine de değinmek gerekir. Örnek olarak, NATO koalisyonu pratikleri ne denli insanlık dışı olursa olsun, Talibanların El-Kaide’nin basit bir uzantısı olmadıkları, Afganistan’ın dışından gelen bir güç olmadıkları, 1990’lardaki zaferlerinin toplumsal bir güvenlik talebinin sonucu olduğu gerçeğini görmezden gelmişlerdir. Molla Ömer’in kuvvetleri bir yandan sosyolojik tabanını oluşturan Peştun cemaatiyle, diğer yandan da çok eskilere uzanan bir aşiret gerçekliği ve onlarca yıl sürmüş savaş tarafından askerileştirilmiş <em>asabiyetler</em>le yakın temas içindeydi. İslamcılık sınırların durduramadığı bu dinamikleri meşrulaştıran, evcilleştiren ve yeri geldiğinde radikalleştiren davaydı. Sovyet işgali deneyiminin bugünden geriye dönük bir yorumunun yapılması, aşiretlere yapılacak her saldırının kaçınılmaz olarak onların asabiyetlerinin askerileşmesine ve davalarının radikalleşmesine yol açacağını görmeye yeterli olurdu. Washington’un 2001’de yaptığı 70 milyon dolarlık bir mali yardımın bazı aşiretlerin tarafsızlığını satın almaya yettiği doğru olsa bile, diğerlerinin asabiyetinin, davasının ve <em>siba</em>sının Pakistan’a doğru ihraç edilip belirli bir anda Afganistan’a geri dönmesini engelleyememişti.</p>

  <p>Üstelik, üretici bir faaliyetten çok bir savaş ekonomisini besleyen bu on milyonlarca dolar, tam da koalisyonun nihai olarak bertaraf etmeye çalıştığı sonuçlara yol açacaktı. Jonathan Goodhand’in dediği gibi, “El-Kaide ve Taliban’a karşı savaşta yerel kumandanların” finanse edilmesi, <em>made in Pentagon</em> savaş beyleri yarattı; bunların “istikrar bozucu bir etkileri vardı ve devletin şiddet üzerinde tekel kurma çabalarına muhtemelen direneceklerdi.”<a class="noteref" href="../Text/notlar.htm#f15n38" id="ref38">38</a> Yazar, 1994 ile 1999 arasında 80.000 ila 100.000 Pakistanlının 1980’li yıllardaki savaştan geriye yaklaşık 3 milyon ton silah kalan, bunların 10 milyonunun da hafif silahlar olduğu Afganistan’da eğitim gördüğünü de hatırlatıyor.</p>

  <p>2002’de 1,2 milyar dolar gelir bırakan uyuşturucu, özel orduları finanse etmekte ve büyük bir şiddet kaynağı oluşturmaktadır; 2002’de resmî ordunun asker mevcudu 70.000 iken, milis kuvvetlerinin mevcudu 100.000’dir.<a class="noteref" href="../Text/notlar.htm#f15n39" id="ref39">39</a> Son olarak bir diğer unsur tabloyu iyice karmaşıklaştırmaktadır: Pencap’taki 700 militan medrese ve kuzeydoğudaki diğer 120 medrese neredeyse tam bir özerklik içindedir.<a class="noteref" href="../Text/notlar.htm#f15n40" id="ref40">40</a></p>

  <p>Daha 2003 sonbaharında NATO koalisyonunun başarısızlığa uğradığını bildiren Gilles Dorronsoro, tüm bu etkenlerin sonucunda, Taliban hareketinin gücünün nasıl azımsandığını vurguluyor ve askerî komutanlar arasında bir savaş başlarken, Hamid Karzai’nin iktidarının sadece Kabil’le sınırlı kaldığını belirtiyordu. Aynı zamanda, birkaç ay içinde Afgan-Pakistan sınırında bir gerilla hareketini yeniden oluşturmayı başaran Taliban’ın geri dönmesinin eli kulağında olduğunu haber veriyordu.<a class="noteref" href="../Text/notlar.htm#f15n41" id="ref41">41</a> Bir başka makalede, Talibanların “yenilmek”ten çok, geçici olarak Pakistan Haberalma Servisi’nin desteğinden mahrum kaldıkları ve haşhaş ekme yasağından memnun olmayıp, Amerikan ekonomik yardımının cezbettiği Peştun aşiretleri tarafından (yine geçici olarak) terk edildikleri için, Afganistan ile Pakistan arasındaki sınır bölgesine çekilmeyi tercih ettiklerini belirtiyordu.<a class="noteref" href="../Text/notlar.htm#f15n42" id="ref42">42</a> Aslında Paris veya Washington’daki uzmanların ellerinin altında bulunan bu bilgiler, Koalisyonun karar alma süreçlerinde kesinlikle hiç dikkate alınmamışlardı.</p>

  <p>Irak’ta Amerikan idaresi ülke, cemaatleri, aşiretleri ve çatışmaları hakkında mevcut bulunan analitik bilgiyi operasyonel bir bilgi gibi kullandı. Verili bir anda, geniş imtiyazlar tanınması gereken aşiretlerin toplumun merkezî unsurlarını oluşturduklarını ve cemaatler arası çatışmaların Şiilerin toptan bağlılığına yol açacağını düşündü. Değişmez olduğu varsayılan bu bilgiden ve bazı kesin kanaatlerden güç alarak, işlenebilecek hiçbir hata ihmal edilmedi: Ülkenin kendine özgü tarihselliği küçümsenerek, Alman veya Japon usulü bir totalitarizmden çıkış senaryosu, kibir, elinde hatırı sayılır bir silah miktarı bulunan ordunun dağıtılması, sivillerin öldürülmesi ve Ebu Garip hapishanesinde filme çekilen işkenceler, milliyetçi duyguların önemsenmemesi ve “Sünni fobisi.”</p>

  <p>Amerikan idaresi ve özellikle de Paul Bremer, Saddam rejiminin Sünni nüfusun tamamına değil, esas olarak <em>asabiyet</em> temin eden birkaç küçük Sünni kentine dayandığını göremediler. Sünni cemaatini Baasçı düşman olarak işaret eden Amerikan kuvvetleri kendilerini potansiyel müttefiklerden yoksun bıraktılar ve cihatçı mücadele seçeneklerini meşrulaştırmaya fiilen katkıda bulundular.<a class="noteref" href="../Text/notlar.htm#f15n43" id="ref43">43</a> Bu körlük onların, toplumsal, ekonomik, siyasal ve kuşaksal bölünmelerin içine işlediği Şii cemaatinin radikal anti-Amerikan bir muhalefet üretebileceğini ilk başlarda görmelerini de engelledi. Amerikan savaşının şiddeti birçok kez, 2004’te Necef’te Mukteda el-Sadr’ın milis kuvvetine karşı ve 2005’te Felluce’de Zerkavi’nin militanlarına karşı, kitlesel boyutlarda oldu; bu yerlerin her birinde toplam 800’den fazla kişi can verdi. Sünni gerillaları ve Şii milisleri silahlı karşı çıkışlarının haklı olduğuna ikna etmek için bu kadarı yeterliydi zaten.</p>

  <p>Bu yargı hatalarına Saddam sonrası dönemi önceden sezen –yaklaşık bir ton patlayıcı ve silah kendilerine bağlı adamlara dağıtılmıştı–<a class="noteref" href="../Text/notlar.htm#f15n44" id="ref44">44</a> Baasçı kuvvetlerin hafife alınması ve Irak sahasına yeniden yerleşip gelişmeye uygun bölgesel radikalizmlerin yeterince bilinmemesi eklendi. Zerkavi’den başlayarak birçok Sünni militanın ve birçok Suriyeli, Suudi, Yemenli, Ürdünlünün Irak’ta yeni bir “devlet dışı” zemin bulacaklarını öngörmek için müneccim olmaya gerek yoktu.</p>

  <p>Ortadoğu’da radikalizmi güçlendirmeye yarayan İsrail politikalarına karşı Washington’un iyi niyetli tavrına sık sık dikkat çekilmiştir. Kuşkusuz İsrail savaşlarını Amerikan savaşlarının bir uzantısı olarak açıklamak fazla kestirme bir yorum olur; çünkü aktörlerin bağımsızlığı ve İsrail-Filistin ve İsrail-Arap çatışmalarına özgü tarihselliğin derinliği çok büyüktür. Yine de İsrail’in yaptığı iki savaş meşruiyetlerini “terörizm”e karşı mücadeleden almışlardır; kitlesel askerî güç, özellikle de hava kuvvetleri kullanımının öne çıkarıldığı bu savaşlar “terörizm”i şeyleştirirler. Amerikan savaşlarıyla bir başka ortak noktaları daha vardır: Aslında kendilerine yakın olan sahaları dikkate almayı reddederek, silahla dayatmaya çalıştıkları sonuçların tam aksi sonuçlara yol açarlar.</p>

  <p>Örneğin, ikinci İntifada sırasında Filistin Otoritesi’nin sistemli bir şekilde yok edilmesi beklenen sonuçları vermemiştir. Gerçi 2005’ten itibaren intihar saldırıları durmuştur; bunda Filistin militan mücadelesinin soluğunun kesilmesi kadar, eylem türlerindeki değişim de rol oynamıştır. Ama Filistin radikalizmi Hamas’ı milletvekili seçimleriyle iktidara taşıyacak denli güçlenmiştir. Oyla iktidara gelen Hamas’a karşı sürdürülen yoğun baskı, onlarca milletvekilinin ve yarım düzine bakanın tutuklanması Gazze’de bir İslami devlet kurulmasının koşullarını doğurmuştur; herhalde hem İsrail’in hem de komşu Mısır’ın güvenliği açısından en elverişsiz senaryo budur.</p>

  <p>Diğer savaşa, zayıflamış bir ülke olan Lübnan’da çıkan savaşa, İsrailli uzmanların analizlerine dikkatlice göz atmadan, hele “yerel” bilgi, yani Lübnan’ın kendisi hakkında ürettiği bilgi hiç dikkate alınmadan, birkaç saat içinde karar verilmiştir. Halbuki birçok gözlemci, Hizbullah’ın birkaç saat içinde tamamen ezilmesinin bile yeni bir Şii radikalizmi dalgasıyla sonuçlanacağı konusunda uyarılarda bulunmuşlardı. Savaş ve onun yakılmış toprak politikası güneydeki Şii toplulukları Hizbullah’dan ayrılmak zorunda bırakmayı amaçlıyordu, ama bunun tam tersi bir sonuca yol açtılar.</p>

  <p>Hizbullah’ın ayakta kalması onun şefi Hasan Nasrallah’ı Ortadoğu’da bir direniş simgesi konumuna yükseltmekle kalmadı, Hizbullah’ın yeniden Lübnanlılaşması sürecine de kesin bir nokta koydu. Siyasal sistemin “Beyrut Bildirgesi”nde<a class="noteref" href="../Text/notlar.htm#f15n45" id="ref45">45</a> dile getirildiği gibi, dinlerden arındırılması yoluyla krizden çıkışı denemeye eskisi kadar bile hazır olmayan bir Lübnan’da, savaş Hıristiyan cemaatini Hizbullah yanlısı olanlar ve olmayanlar diye ikiye böldü ve Sünni cemaatinin Batı yanlısı liderlerini zayıflattı. Savaş uçaklarının yaptıkları 7.000 sorti, Lübnan’ın altyapısını yok edip, Siniora hükümetini iyice gözden düşürdü. Washington ve Londra, bu zorlu sınav boyunca gösterdiği dayanıklılıktan dolayı Lübnan’ı kutladılar, ama şu soruyu hiç dile getirmediler: Bu savaştan sonra, Ortadoğu’daki diğer toplumların Batı cephesine, “şer ekseni”ne karşı verilen mücadelede güvenmeleri nasıl istenebilir?</p>
</body>
</html>
