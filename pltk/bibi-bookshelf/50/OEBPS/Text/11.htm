<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    11
  </div>
  <hr />

  <h1 class="chapter">YENİ İKTİDAR MÜHENDİSLİKLERİ:<br />
  IRAK, TÜRKİYE, İRAN</h1>

  <p class="nonindent"><span class="dropcaps">M</span>ehran Kamrava, 2000’li yılların başlarında Ortadoğu devletlerinin evrimini tahlil etmek için beş kategorili bir tipoloji öneriyor: askerî devletler (Sudan, Cezayir), iç güvenlik (veya <em>muhaberat</em>) rejimleri (özellikle Mısır, Suriye, Tunus, Yemen), rantiye türde sultanlık iktidarları (Bahreyn, Kuveyt, Umman, Katar, Suudi Arabistan, Birleşik Arap Emirlikleri) veya sivil türde sultanlıklar (Ürdün ve Fas), nüfuslarının katılımını şart koşan “kapsayıcı” sistemler (İran, Irak, çeşitli dönemlerin Libya’sı) ve son olarak dört yarı-demokrasi (İsrail, Lübnan, Türkiye, Filistin Otoritesi).<a class="noteref" href="../Text/notlar.htm#f11n1" id="ref1">1</a></p>

  <p>Bu modelin analitik açıdan çok yararlı olduğu kuşku götürmese de, 1990’lı yıllarda İsrail dışında kalan devletlerin çoğunun melez bir görünüme bürünerek, askerî bir nitelik ve güvenlik rejimi çizgilerini birleştirdikleri, sultanlık iktidarları gibi işledikleri, ama dışlarında kalan aktörlere de birkaç entegrasyon alanı bıraktıkları gözlemleniyor. Aynı şekilde, yine farklı türde iç ve dış krizler yaşayan İsrail dışında, otoriter sistemlerin hem yıpranması hem de güçlenmesi çifte hadisesiyle açıklanabilecek bir istikrarsızlıkla yüz yüzeler.<a class="noteref" href="../Text/notlar.htm#f11n2" id="ref2">2</a></p>

  <h2 class="sigil_not_in_toc">Meşruiyetini yitirerek hayatta kalmak</h2>

  <p class="nonindent">Yıprananların ilk sırasında Arap milliyetçiliği yer alıyor. Gerçi kamuoyu nezdindeki cazibesini yitirdiği söylenemez, çünkü bizzat İslamcı akımlar da fiilen İslamcı-milliyetçi bir ideolojiyi yeniden üretiyorlar. Ama onlarca yıldır iktidarlar “Arap davası”nın içini boşaltıp, kendilerine daha fazla itibar sağlayacağı düşünülen kitleleri seferber edici gücünü yok ettiler. Tarihçi Albert Hourani, 1990’lı yılların başında “Siyasal fikirler devletler tarafından sahiplenildiğinde, anlamlarını kaybetme yönünde büyük bir tehlikeyle karşı karşıya kalırlar. Yinelene yinelene içi boşalmış sloganlar haline gelir ve artık diğer fikirleri kendi çevrelerinde güçlü bir küme halinde billurlaştırmayı, toplumsal güçleri eyleme geçirmeyi veya iktidara meşru bir otorite sağlamayı başaramazlar” derken haklıydı.<a class="noteref" href="../Text/notlar.htm#f11n3" id="ref3">3</a> Üstelik, durum bir ülkeden diğerine değişse de, iktidarlar 1970’li yıllardan itibaren ağır sınavlardan geçen meşruiyetleri konusunda artık pek bir hayale kapılmamaktadırlar.<a class="noteref" href="../Text/notlar.htm#f11n4" id="ref4">4</a> Zaman içinde sınırlı birkaç istisna dışında,<a class="noteref" href="../Text/notlar.htm#f11n5" id="ref5">5</a> söylemlerinin içi boşalmıştır ve simgeleri artık herhangi bir heyecan iletmemektedir.</p>

  <p>Meşruiyet ve mana kaybı devletlerin güvenlik iktidarları tarzında belirgin güçlenişiyle atbaşı gitmektedir. 1991’de Albert Hourani bu konuda da devletlerin özellikle “haberalma ve güvenlik servisleri, ordular ve bazı yerlerde yurtdışından getirilmiş paralı askerler” aracılığıyla denetim ve baskı araçları yaratma kapasitesine dikkat çekmişti. “Bu baskı araçları ellerinde kırılmadığı sürece” diye eklemişti, “her türlü isyan hareketini ezebilirler.”<a class="noteref" href="../Text/notlar.htm#f11n6" id="ref6">6</a></p>

  <p>Şu veya bu ölçüde serbest (1989 ve 1993’te Ürdün’de, 1999’da Fas’ta) veya Cezayir ve Mısır’da olduğu gibi, iktidarın mutlak denetimi altındaki seçimler, bu aşırı zor gücünü sarsmıyor. Tam tersine, “iktidardaki yöneticilerin seçim oyununu basit bir entegrasyon ve yenilenme tekniğine indirgeyerek, siyasal sahadaki hegemonyalarını (yeniden) meşrulaştırmanın aracı olarak algılanıyorlar.”<a class="noteref" href="../Text/notlar.htm#f11n7" id="ref7">7</a> Zaten “entegrasyon” ve “yenilenme” çoğunlukla bir tek parti bünyesinde gerçekleştiriliyor. Örneğin Mısır’da, Meclis’teki Ulusal Demokratik Parti üyelerinin oranı 1990’da %79 iken, 1995’te %94’e çıkıyor ve 2000’de ancak %81’e iniyor.<a class="noteref" href="../Text/notlar.htm#f11n8" id="ref8">8</a></p>

  <p>Yorulmuş ve kitlesel direniş bölmesi olmayan toplumlarda, devletler birçok alandan geri çekilip güvenlik açısından hayati gördükleri alanlara daha iyi yerleşmeyi, aynı zamanda rutin hale gelen bir etkililik kazanmayı ve manevra serbestilerini genişletmeyi öğreniyorlar. Sivil toplum örgütü adı verilen birçok derneğe, kimi zaman şu veya bu ölçüde özgür bir basına izin verirken, bunu çoğunlukla onları iyice marjinalleştirmek için yapıyorlar. Bu konuda örnekler eksik değil: Mısır’da, sonra da Cezayir’de insan haklarını savunma kuruluşları oluşturulması ve giderek özgürleşen bir basının varlığı iktidarın manevra alanını hiçbir şekilde kısıtlamıyor. Suriye’de, iktidar kendi nüfusuyla bir saldırmazlık sözleşmesinin pazarlığını fiilen yürütüyor: İtaat ve ritüellerine uyulması karşılığında, 1982’de Hama’da uygulandığı şekliyle kitlesel ve kurumsallaşmış zora başvurmaktan vazgeçiyor. Gerek başkanlık sarayı gerekse toplum, Alavi topluluğunun asabiyetinin hâkim olduğunu ve panarabizm davasının artık kitleleri harekete geçiremediğini biliyorlar. Bununla birlikte aralarında varılan örtülü anlaşma, kimsenin “kral çıplak!” diye bağırmamasını şart koşuyor.</p>

  <h2 class="sigil_not_in_toc">Körfez Savaşı’ndan sonra<br />
  Irak’taki ayaklanmalar</h2>

  <p class="nonindent">Başka yerlerde, özellikle de 1991’deki “ikinci Körfez Savaşı”nın Saddam Hüseyin rejiminin ayakta kalmasıyla sonuçlandığı Irak’ta aynı şey geçerli değil. Bir Şii iktidarının ortaya çıkmasından çekinen Bush yönetimi, rejim devrilinceye kadar savaşı sürdürmeyi kabul etmemişti.<a class="noteref" href="../Text/notlar.htm#f11n9" id="ref9">9</a> Bölgede saldırgan bir politika sürdürebilecek bir ordusu kalmayan Saddam Hüseyin, yine de kendi sınırları içinde yakılmış toprak politikasını sürdürmeye yetecek bir gücü korumuştu.</p>

  <p>Körfez Savaşı bozgununu hem Kürdistan’da hem de Şii güneyde ve Bağdat’ın Şii mahallelerinde yaşanan ikili bir İntifada izledi. Halk Bağdat’ta “Artık korku yok” sloganını atarken, 19 vilayetten 14’ü iki hafta boyunca merkezî iktidarın denetimi dışında kaldı.<a class="noteref" href="../Text/notlar.htm#f11n10" id="ref10">10</a></p>

  <p>İsyan dizisi güneydeki iki Sünni kentte, Abulhasib ve Zubeyr’de, 1991 Şubatı’nın son günlerinde başladı: 1 Mart-20 Mart arasında, Sünni merkez dışında kalan kentlerin hemen hepsi ayaklandı. İntifada, “muhalif basının çoğunlukla tanımadığı, sıradan insanlar”ın eseriydi. Ancak ikinci aşamada siyasal örgütler, son derece bölünmüş durumdaki Kürdistan Cephesi, Muhammed el-Bekr el-Hakim’in Irak İslam Devrimi Yüksek Meclisi ve Dava örgütü ayaklanmanın hâkimiyetini ele geçirdiler.<a class="noteref" href="../Text/notlar.htm#f11n11" id="ref11">11</a> Kendiliğinden gelişen isyanlar aynı zamanda bir programdan da yoksundu ve öncelikle rejimi devirmeyi hedefliyorlardı. Devrimci programlardan çok umut ayaklanmaları söz konusuydu.</p>

  <p>Kürt isyancılar Irak güçlerini kovup Kerkük kentini ele geçirmeyi başardılar. Bağdat’ta Saddam Hüseyin portreleri yakılırken, güney ayrıldı ve çok sayıda Baasçı öldürüldü. Bir kan davası mı söz konusuydu? Bu varsayım da geçerli sayılabilir, ama terime tüm siyasal anlamını vermek koşuluyla: Rejim uyguladığı zora karşı her türlü cevap olanağını yok ettiği için, ihtilafları halledecek herhangi bir “yasa”nın yerleşmesini de engellemişti.<a class="noteref" href="../Text/notlar.htm#f11n12" id="ref12">12</a> Aşırı güçlü ve toplumüstü bir zorba adına hareket eden Baas ve güvenlik güçleri üyelerinin, Saddam Hüseyin’in uzun başkanlığı boyunca baskı uygulayıp ezdikleri topluluğun düşmanları haline gelmeleri kaçınılmazdı. Kaç Baasçının öldürüldüğü konusunda bir tahmin bulunmamakla birlikte, sayının on binleri bulduğu anlaşılmaktadır. Bir kaynağa göre, ülkenin güneyinde “ayaklanmayla birlikte Baas aygıtının %40’ı yok edilmişti.”<a class="noteref" href="../Text/notlar.htm#f11n13" id="ref13">13</a></p>

  <p>Aralarında organik bağlar bulunmayan, geniş ölçüde kendiliğinden gelişen Kürt ve Şii isyanları, Amerikan yönetiminin pasif bakışları altında hızla ezildiler. İktidarın ilk tepkisi “hem modern bir metropol hem de bir aşiret başkenti, kuşatılmış hükümetler merkezi” olan Bağdat’ta<a class="noteref" href="../Text/notlar.htm#f11n14" id="ref14">14</a> görüldü ve güç kazandıktan sonra kuzeye ve güneye yöneldi. Yeni bir kimyasal savaştan çekinen Kürtler dağların yolunu tuttular. Çok geçmeden Türk ve İran sınırlarına iki milyona yakın insan yığıldı. Kameraların varlığı, sonra da François Mitterrand ve Turgut Özal’ın yaptıkları baskılar sonucunda, BM Güvenlik Konseyi Irak’ın kuzeyini koruma altına alınmış bölge ilan etti (5 Nisan 1991’de kabul edilen 688 sayılı karar). Kürtlerin geri dönüşü üzerine Irak ordusu ve idaresi bölgeyi terk etti ve koruma altındaki bölge fiilen diğer Kürt bölgelerine –Kerkük dışında– doğru genişledi.</p>

  <p>Şiilerin kaderi farklı olacaktı. Kameraların uzağında, Saddam’ın Cumhuriyet Muhafızları askerî helikopterlerin desteğiyle ayaklanmayı kan içinde boğdular; birçok kutsal mekân, özellikle Necef’tekiler ağır bombardımana maruz kaldı. Baskı 1993’e kadar sürecek, ayaklanmanın sorumlusu olduğu varsayılan kişiler kitlesel biçimde infaz edilecekti (ölü sayısı 100.000 ila 300.000 olarak tahmin edilmektedir);<a class="noteref" href="../Text/notlar.htm#f11n15" id="ref15">15</a> 1994’ten sonra ise Arap Şii aşiretlerinin ikamet ettiği bataklık alanlar kurutulacaktı. Bağdat’ta bir tek Şii, Mozban Hidr Hadi Baas karar mercileri içindeki yerini koruyacak, diğerleri Eylül 1991’de toplanan X. Kongre’de görevlerinden azledilecekti.<a class="noteref" href="../Text/notlar.htm#f11n16" id="ref16">16</a></p>

  <p>1991 ve 2003 savaşları arasında ülkeye uygulanan ambargo, 1996’daki “petrole karşı gıda” politikasıyla biraz esnetilse de, Irak halkına büyük acılar yaşatacak, ama bu politikanın resmî hedefi olan rejimin kaçak ticaret –özellikle de petrol ticareti– yoluyla milyarlarca dolar olduğu tahmin edilen hatırı sayılır mali kaynaklar biriktirmesini sağlayacaktı.<a class="noteref" href="../Text/notlar.htm#f11n17" id="ref17">17</a></p>

  <p>Rejim “yeniden inşa cihadı”<a class="noteref" href="../Text/notlar.htm#f11n18" id="ref18">18</a> ilan ederken, uyguladığı zor hem daha nokta hedefli hem de daha keyfî bir hal aldı, “gaddarlık biçim değiştirdi.”<a class="noteref" href="../Text/notlar.htm#f11n19" id="ref19">19</a> Spekülasyonla suçlanan kırk iki tüccar 26 Temmuz 1992’de, rejimin sapasağlam ayakta durduğunu halka hatırlatmak için idam edildiler.<a class="noteref" href="../Text/notlar.htm#f11n20" id="ref20">20</a> Bin beş yüz kişi politik gerekçelerle idam edildi. 1994 ve 1996’da gerçek veya uydurma darbe projelerinin failleri olarak suçlanan subaylar –aralarında Muhammed Abdullah eş-Şavani’nin oğlu olan General Muhammed Madhun da vardı– ve yüzlerce muhalif Irak ordusunun Ağustos 1996’da Kürdistan’ın başkenti Erbil’e yaptığı bir baskında idam edildiler veya vurularak öldürüldüler (ama General eş-Şavani kaçıp Ürdün’e sığınmayı başardı).<a class="noteref" href="../Text/notlar.htm#f11n21" id="ref21">21</a></p>

  <p>Yeni zor politikası, bireyselleştirilen zorun herkesin başına inebileceğini göstermeye yönelikti. Örnek olarak, Devrim Komuta Konseyi’nin 25 Ağustos 1994 tarihli ve 115 sayılı kararnamesi, hırsızların sağ ellerinin, asker kaçaklarının ise kulaklarının kesilmesini öngörüyordu. Tüm kadın sekreterler işten çıkarılır ve töre cinayetinden suçlu bulunmuş tüm erkekler bir afla salıverilirken, rejimin yeni milis gücü olan “Saddam’ın Fedaileri” fahişelikle suçlanan kadınları infaz ediyor ve kesik başlarını evlerinin önünde teşhir ediyorlardı.<a class="noteref" href="../Text/notlar.htm#f11n22" id="ref22">22</a> İktidar bu uygulamaları yeniden İslamlaştırma politikasıyla izah ediyordu; bu politika 1999’da <em>hamletü’l-iman</em> adını alacaktı.<a class="noteref" href="../Text/notlar.htm#f11n23" id="ref23">23</a> Bu yeni politika, bir yandan BM ambargosu nedeniyle azalan kaynakların tahsisi yoluyla kent nüfusunun hemen hemen tamamını denetim altına almaya, diğer yandan da yeniden aşiretleşmeyi teşvik etmeye yönelik daha karmaşık bir toplum mühendisliği kapsamındaydı. Ailelerin denetim altına alınması, temel ihtiyaç maddelerinin bilgisayar fişlemelerine göre dağıtılması yoluyla sağlanıyor, böylelikle rejimin fiilen hiçbir sürdürme olanağı bulunmayan kalıcı bir gözetim izlenimi uyandırılıyordu.<a class="noteref" href="../Text/notlar.htm#f11n24" id="ref24">24</a> Topluluklarını denetim altında tutmaları koşuluyla şeyhlere tahsis edilen geniş maddi ve simgesel ayrıcalıklar aracılığıyla toplumun yeniden aşiretleştirilmesi politikası ise, aşireti Irak toplumunun temel bileşenlerinden biri haline getiriyordu. Askerî kaynakların aşiretlere dağıtılması ise devlete aslında <em>eşitler arasında birinci</em> statüsünü tehdit eden müttefikler kazandırırken, ülkeyi “şiddete açık bir saha”ya dönüştürüyordu.<a class="noteref" href="../Text/notlar.htm#f11n25" id="ref25">25</a></p>

  <h2 class="sigil_not_in_toc">Çetelerin pençesindeki Türkiye</h2>

  <p class="nonindent">Baskı politikaları bölgenin başka yerlerinde, özellikle de 1980-1983’teki askeri rejimin radikal solu kalıcı bir biçimde ezdiği Türkiye’de çok büyük dönüşümler geçirdi. O dönemde çoğu solcu elli kadar militan idam edilmiş, 400’den fazlası vurularak veya işkencede öldürülmüş ya da kaybedilmişti. 1980-1990 yıllarında, çok zayıflamış ama yeniden derlenmiş radikal sol örgütlerle münferit çatışmalarda onlarca kişi ölür, PKK’nın gerilla savaşının çapı genişlemeye başlarken, devlet ölüm müfrezelerinde eski radikal sağcı militanları daha kitlesel bir biçimde kullanmaya başlar.</p>

  <p>1995 ve 1996’da, istihbarat servisleri, yeraltı ekonomisinin aktörleri, radikal sağ çevreler ve iktidarın maşaları arasındaki kavşakta oluşturulmuş bir düzine “çete” arasındaki savaş, adam kaçırmalar, işkence seansları ve bir düzine infazla kendini gösterdi.</p>

  <p>Kasım 1996’da, Susurluk yakınındaki bir trafik kazasında üç kişi öldü. Kurbanlar, 1970’li yılların ortalarından beri adı bir düzine cinayete, 1981’de Papa II. Jean-Paul’e karşı düzenlenen suikasta karışmış radikal sağcı militan Abdullah Çatlı, onun metresi olan Gonca Us ve İstanbul polisinin üst düzey isimlerinden Hüseyin Kocadağ’dı. Kazadan sağ kurtulan tek kişi olan Sedat Bucak, iktidardaki koalisyon partilerinden birinin milletvekili ve cumhurbaşkanının da yakın dostuydu. Çatlı’nın pasaportu doğrudan İç İşleri Bakanlığı tarafından verilmişti; bir Kürt aşiretinin reisi olan Bucak ise 10.000 kişilik bir korucu ordusu besliyordu.<a class="noteref" href="../Text/notlar.htm#f11n26" id="ref26">26</a></p>

  <p>Çatlı, Kocadağ, Bucak ve onların “Susurluk çetesi” adıyla tanınacak cürüm ortakları sadece –çoğunlukla gerilla ile bağlantısız olan– Kürt entelektüellerine yönelik sindirme eylemlerine değil, devletin tepesindeki iç kavgaya da karışmışlardı; amaçları, doğu ve güneydoğudaki savaşın ve uyuşturucu ticaretinin yarattığı güvenlik rantını paylaşmaktı.</p>

  <p>Susurluk kazası tek başına ele alındığında siyasal bir özellik göstermiyor, ama Türkiye’deki iktidar ilişkilerinin “karanlık yüzü”nü gözler önüne seriyordu. Weberci devlet modelinin sınırlarını da vurguluyordu: İktidar bırakın bir “organ” veya bir “özne” oluşturmayı, “devlet içinde rakip devletlere” bölünüyor ve bunlar “karmaşık bir stratejik sahada” birbirleriyle kapışıyorlardı.<a class="noteref" href="../Text/notlar.htm#f11n27" id="ref27">27</a> 1991 ve 1992 yıllarında PKK’ya karşı benimsenen düşük yoğunluklu savaş stratejisi sadece Kürdistan’daki binlerce köyün ve birkaç küçük kentin yıkılması şeklinde değil, ölüm müfrezelerinin üyelerini radikal sağ militanlardan devşiren “güvenlik aktörleri”nin daha önce benzeri görülmemiş biçimde bağımsızlaşması ve devlet tarafından finanse edilip örgütlenen şiddetin özelleştirilmesi şeklinde de yansımıştı. Biçimsel olarak daha önce görülmediği oranda demokratikleşen bir Türkiye’de, devlet bir organ olmaktan çıkıp “parçalı bir tiranlığa” dönüşmüştü.<a class="noteref" href="../Text/notlar.htm#f11n28" id="ref28">28</a> Kendini, hatırı sayılır ekonomik ve askerî kaynakları seferber edebilecek “güçlü bir devlet” olarak dayattıkça, ayakta kalması şiddet araçlarının tekelinden vazgeçmesine ve önemli bir manevra sahasına sahip olan başka zor aktörlerini kendi bünyesine katma becerisine bağımlı hale geliyordu.</p>

  <p>Türkiye’nin geleceğini ipotek altına almayı hâlâ sürdüren bu “çeteler” hadisesi, bu evrimin tek kanıtı değildir. Nitekim, 1990’lı yıllarda, sınır ötesi dinamiklerden ve ekonominin bölgesel duruma (PKK’nın gerilla savaşı, Irak Kürdistanı’nda iç savaş, Irak’a uygulanan ambargo, Suriye-Lübnan sınırında yasallaşan kaçakçılık) yeniden uyarlanmasından da istifade, Ortadoğu’nun büyük bir kesiminde şiddetin kitlesel biçimde özelleştirildiğine tanık olunur. Her defasında da bir devlet, <em>eşitler arasında birinci</em> rolünü üstlenmektedir. Bu on yıl zarfında Irak’ın yeniden aşiretleştirilmesinin önemini yukarıda vurgulamıştım. Türkiye’de de güvenlik rantlarına ve ekonomik rantlara olduğu kadar, zor kaynaklarına da erişim birçok klan ve aşiretin “yeniden faaliyete geçmesini” ve egemenlik ilişkilerini yerel ölçekte yeniden şekillendirmesini sağladı. Örnek olarak, silahları devlet tarafından temin edilen ve asgari ücretin üç katı maaş alan, 100.000 mevcutlu bir “köy korucuları” ordusu oluşturulması, sahnenin önüne itilen bazı aşiretleri canlandırdı ve o güne dek görülmemiş bir şiddetin koşullarını yarattı; Türk resmî kaynaklarına göre, yüzlerce “korucu” silahlarını PKK savaşçılarına satma, kan davası ve kaçakçılık eylemlerine yöneldi.</p>

  <h2 class="sigil_not_in_toc">İran’da olanaksız Thermidor</h2>

  <p class="nonindent">İran, farklı bir çerçevede, Türkiye’dekine benzer bir gelişim yaşadı: İslami devrimin rehberi Ayetullah Seyyid Ali Hüseyni Hamaney’den başlayarak, mollalar Türk ordusuyla aynı rolü üstlenirken, genel seçimlerin varlığı kurumlarda şekilsel bir demokrasiye olanak vermişti. Her türlü beklentinin aksine, basın ve üniversiteler büyük bir özgürlük yaşadılar. Aynı şekilde, Ali Ekber Rafsancani’nin cumhurbaşkanlığından (1989-1997) Muhammed Hatemi’nin cumhurbaşkanlığına kadar (1997-2005) siyasal katılım arttı, sağ ve sol, liberaller ve muhafazakârlar arasında ayrılık çizgileri yeniden çizildi, vilayetler daha fazla özerklik kazanırken, Kürtler de bazı kültürel haklar elde ettiler. Açık isyan halindeki gençlik ya sistemin içinde kalarak, ya da dışarıdan etki ederek başlıca direniş gücü haline gelmeyi denedi.<a class="noteref" href="../Text/notlar.htm#f11n29" id="ref29">29</a></p>

  <p>Bununla birlikte, Türkiye’de olduğu gibi, iktidarın ikili yapısı demokratikleşme şanslarını önemli ölçüde kısıtlamaktadır; “öteki devlet”e ve gözle görünür (pasdaran) veya gizli (istihbarat servisleri) zor güçlerine hemen hemen mutlak bir özerklik sağlamakta, onlar da hiç duraksamadan ölüm müfrezelerine dönüşebilmektedirler. Suikastlar ve cinayetler birbirini kovalamaktadır (1998’de en az altı entelektüel öldürülür ve onların yakınlarının avukatı olan Naser Zerefşan beş yıl hapse mahkûm edilir); dilsel veya dinsel azınlıklara, özellikle de Sünnilere karşı uygulanan baskı politikası<a class="noteref" href="../Text/notlar.htm#f11n30" id="ref30">30</a> karar alıcıların keyfine göre her an gündeme sokulabilmektedir.</p>

  <p>İki kez ve %70’i bulan skorlarla Muhammed Hatemi’yi iktidara taşıyan reformcu akımın “dinsel devrim”den<a class="noteref" href="../Text/notlar.htm#f11n31" id="ref31">31</a> bir çıkışın umut edilmesine yol açan zaferinin, yine de resmî doktrin olarak Humeyniciliğin ve fakihlerin siyasal sistem üzerindeki vesayetinin sorgulanmasını sağlamaya yetmemesi, bu iktidar ikiliğiyle açıklanabilir. İran’ın reformcu cumhurbaşkanı, otorite ile demokrasi arasında düzenli olarak birinciyi seçmiştir. Aslında onu sahiplenmek isteyen çok sayıda öğrenci hareketini hiç desteklememiştir. 2004’te “bilirkişiler” 2500 kişinin (80’i parlamenterdir) adaylığını geçersiz sayarken kılını bile kıpırdatmaz ve bu yasaklama reformcuların milletvekili seçimlerini kazanma şanslarını en baştan yok eder.<a class="noteref" href="../Text/notlar.htm#f11n32" id="ref32">32</a> 2005’te cumhurbaşkanlığı seçimleri sırasında da aynı şey yaşanır; sadece üç adayın seçimlere katılmasına izin verilir. Bu ikinci “yasal” veya “anayasal” darbe, Muhammed Ahmedinejad’ı cumhurbaşkanlığına taşırken, her türlü demokratikleşme perspektifini de uzaklaştırır.</p>

  <p>Bir gözlemcinin yazdığına göre, “Gündeminde Şiilik ile Sünniliği birbirine yaklaştırmak olan Humeyni’den farklı olarak, bu muhafazakâr liderler (Ahmedinejad ve yakınları) devrimin Şiiliği güçlendirmesinden ve kimliğini keskinleştirmesinden yanadırlar.”<a class="noteref" href="../Text/notlar.htm#f11n33" id="ref33">33</a> Soğuk bir bürokratik mantığa olduğu kadar mehdici bir coşkuya da bağlanan yeni cumhurbaşkanlığı, her şeyden önce otoriter niteliğini koruyan bir sistemin tarihinde baskıcı ve radikal yeni bir dönemi başlatmaktadır.</p>
</body>
</html>
