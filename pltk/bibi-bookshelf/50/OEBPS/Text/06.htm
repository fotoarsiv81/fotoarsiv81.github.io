<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    6
  </div>
  <hr />

  <h1 class="chapter">1979: BÜYÜK SARSINTI</h1>

  <p class="nonindent"><span class="dropcaps">S</span>eyyid Kutb’un idam edilmesi İslamcı karşı çıkış tarihinde simgeleşmiş bir olaydır. 2000’li yıllarda El-Kaide’nin iki numarası olan Ayman ez-Zevahiri, o idam edildiğinde henüz ergenliğe adım atmasına karşın, Kutb’un intikamını almaya yemin etmiştir. Geleceğin İslamcısı ve Afgan savaşının efendisi olan Gülbeddin Hikmetyar’ın yaşamöyküsünü anlatan bir eserde, bu olay Hikmetyar’ın siyasallaşmasının ve harekete girmesinin başlangıç noktası olarak gösterilir.<a class="noteref" href="../Text/notlar.htm#f06n1" id="ref1">1</a></p>

  <p>Bununla birlikte, 1960’lı yıllara egemen olan sol radikalizm bağlamında bu idam siyasal tarihin kenarında yer alan sıradan bir haber olarak gözükür ve Altı Gün Savaşı’ndan sonra da hızla unutulur; sadece Kutb’un yakınlarının ve müritlerinin gönüllerine kazılı olarak kalır. Bir söylem olarak İslamcılık, Ortadoğu’da kitlesel ve olumlu yankılar uyandıracak güçte değildir henüz. Bu marjinallik 1979’a kadar sürer; Rémy Leveau’ya göre bu yıl, 1948’de İsrail devletinin kurulmasından sonra, Ortadoğu için en belirleyici olmuş yıldır.<a class="noteref" href="../Text/notlar.htm#f06n0" id="ref0">*</a> Gerçekten de 1979 yılına aralarında hiçbir nedensellik bağlantısı olmayan, her biri kendi zamansallığı içinde yer alan, ama bir araya geldiklerinde tüm bölgenin kaderini belirleyen bir etki yaratan dört büyük olay damgasını vurmuştu: aşağıda ayrıntısıyla incelenecek olan İran Devrimi, Mekke ayaklanması, Camp David antlaşmaları ve Afganistan’ın Sovyet ordusu tarafından işgali.</p>

  <h2 class="sigil_not_in_toc">İran Devrimi</h2>

  <p class="nonindent">İran’da 1971’de düzenlenen imparatorluğun 2500. yıldönümü kutlamalarından sonra, şah kendini “şehinşah” ve “Aryenlerin güneşi” ilan etti.<a class="noteref" href="../Text/notlar.htm#f06n2" id="ref2">2</a> Musaddık’ın 1953’te devrilişinden beri, ülke köklü dönüşümlerden geçerek keskin gerilimlere sahne olmaya başlamıştı. Tahran nüfusu 1951’de 1,5 milyonken 1976’da 4,5 milyona yükselmişti ve bu nüfusun üçte biri otuz yaşın altındaydı.<a class="noteref" href="../Text/notlar.htm#f06n3" id="ref3">3</a> 1973’te petrol fiyatlarındaki patlama devlet hazinesini doldurarak bir petrol burjuvazisinin ortaya çıkmasını sağlamıştı, ama gerek kentlerde gerekse kırsal alanda en yoksul kesimlerin ekonomik durumundaki bozukluğa çare olmamıştı.</p>

  <p>Resmî olarak her türlü muhalefet yasak olmakla birlikte, ülke muhalif oluşumlarla dolup taşıyordu. 1960-1970 yıllarında Şahpur Bahtiyar ve Mehdi Bazergan (aynı zamanda İslami Kurtuluş Hareketi’nin lideriydi) tarafından yeniden ele alınan Musaddık’ın Ulusal Cephe’si liberal görüşler dile getiriyordu. Siyaset sahnesindeki diğer aktörler ise devrimci fikirleri benimsemişlerdi. Şiddeti yüceltmemekle birlikte devrimci bir programı olan Sovyet yanlısı Tudeh Partisi 1946 veya 1953’teki –o yıllarda yüz binlerce kişiyi harekete geçirebiliyordu– kuvvetini kaybetmişti gerçi, ama yine de İran toplumundaki etkin güçlerden birini oluşturuyordu.</p>

  <p>Tudeh’e rakip iki örgüt vardı: Birincisi <em>Sezman-e Mücahidin-e Halk</em> (Halkın Mücahitleri Hareketi) 1965’te Tahran Üniversitesi’ndeki militan ve sosyalist eğilimli çevrelerden hareketle kurulmuştu; İslami ve sosyalist bir devrimi savunuyordu (1975’ten itibaren “Marksist”<a class="noteref" href="../Text/notlar.htm#f06n4" id="ref4">4</a> eğilimini daha açık bir biçimde beyan etti, ama daha sonra yeniden İslami sosyalist oldu). Mesud Recavi yönetimindeki Halkın Mücahitleri Ali Şeriati ve Celal Al’e Ahmed’in devrimci düşüncelerinden çok etkilenmişti – bu isimlere ileride döneceğim. 1971’deki Persepolis törenlerinde, sonra da 1972’de Nixon’ın İran ziyareti sırasında gerçekleşen birçok saldırıyı bu örgüt üstlendi. Onlarca üyesi idam edildi veya öldürüldü.</p>

  <p>Maoculuktan esinlenen ikinci rakip örgüt <em>Fedayin-e Halk</em> (Halkın Fedaileri) 1970’te eski bir Tudeh üyesi olan Bican Cezani (1937-1975) ve hareketin 1972’de idam edilen teorisyeni Mesud Ahmedzade etrafında kurulmuştu. 1920’li yıllardaki “Cengelliler”in efsaneleşmiş deneyiminden esinlenen Halkın Fedaileri, kırsal üslerden hareketle girişilecek “fokocu” türde bir devrimi savunmakla birlikte, kentlerde de hücreler kuruyordu. 1971 ile 1975 arasında üyelerinden 172’si idam edildi veya öldürüldü, 200 kadarı ise çatışmalarda vuruldu. Ervand Abrahamian’ın 1980’li yılların başında dökümünü çıkartabildiği militanlar arasında 139 üniversite, 8 lise öğrencisi ve sadece 22 işçi vardı. 14’ü “ev kadını”ydı,<a class="noteref" href="../Text/notlar.htm#f06n5" id="ref5">5</a> birkaçı da serbest meslek sahibiydi.</p>

  <p>Savak tarafından 1965-1978 arasında sürdürülen vahşi baskının bu iki hareketi –yok edemese de– hatırı sayılır ölçüde zayıflattığı inkâr edilemez. Örnek verecek olursak, 1977 sonbaharında radikal solcu militanlar yasadışı inşaat –gecekondu– bölgelerini savunmak için güvenlik kuvvetleriyle çatıştılar<a class="noteref" href="../Text/notlar.htm#f06n6" id="ref6">6</a> veya İsrail Kültür Merkezi’ne molotof kokteylleri attılar.</p>

  <p>Devrim öncesi ortama ABD’ye karşı giderek artan bir düşmanlık nüfuz etmişti; ABD ülkenin doğal zenginliklerini, özellikle de petrolü sömürmekle, ülkenin efendisiymiş gibi davranmakla suçlanıyordu, oysa aynı sırada olgulara bakıldığında, Başkan Carter’ın insan hakları üzerine yaptığı konuşmalar monarşiyi zayıflatıp muhalefeti güçlendiriyordu. Tüm İran’da özellikle sürgündeki Ayetullah Humeyni’ye ait ses kasetleri çoğaltılıp yayılırken ve üniversite öğrencilerinin, daha genel anlamda da sol duyarlılığa sahip gençliğin ve kent orta sınıflarının, başta da <em>bazari</em>’lerin (çarşı esnafının) seferberlik hali süreklilik kazanırken, bir türlü bir ittifak ortaya çıkmıyordu.<a class="noteref" href="../Text/notlar.htm#f06n7" id="ref7">7</a> Çarşı esnafı düzenin ve ailenin korunması, çalışma etiği üzerine kurulu kendilerine has kodları ve değerleri paylaşıyor, ülke çapında sahip oldukları yoğun ağlarla iktidarın fedailerine karşı direnebiliyorlardı.<a class="noteref" href="../Text/notlar.htm#f06n8" id="ref8">8</a> Maddi “refah”tan en çok yararlanan sınıflara mensup olmalarına karşın, 1978-1979’da muhalif fikirleri benimsemişlerdi.<a class="noteref" href="../Text/notlar.htm#f06n9" id="ref9">9</a> Kendilerine ait bir siyasal örgütleri olmayan, ama camilerden oluşan sıkı bir ağa ve çarşı esnafıyla ayrıcalıklı ilişkilere sahip olan mollalar ise adım adım muhalif bir konuma doğru kayıyorlardı; bu zümre mensuplarının çoğu, 1963 ayaklanmasının uğradığı başarısızlıktan beri önce Irak’ın Necef kentinde, sonra da Paris banliyölerinden Neauphle-le-Chateau’da sürgünde bulunan Ayetullah Humeyni’nin tesirindeydi. Onun ağları İran taşrasında ve kırsal alanında devrimci fikirlerin yayılmasında çok etkili olacaktı.<a class="noteref" href="../Text/notlar.htm#f06n10" id="ref10">10</a></p>

  <p>1977 ile 1978 arasında İran birdenbire başka ülkelerin kendinden önce karşılaştığı devrimci bilmeceye sahne oldu: İktidarın başlıca dayanağını oluşturan korku, nasılı niçini bilinmeden kayboldu ve iktidarın tüm zaafları çırılçıplak ortaya çıktı. Neden, Başkan Carter’ın 1977’de insan hakları konusunda yaptığı konuşmalar mıydı? Her ne olursa olsun, “Şaha karşı duyulan düşmanlık gibi, onu sarmalayan yenilmezlik halesi de büyük ölçüde onun Washington’un adamı olduğu ve ABD’nin onun devrilmesini asla kabul etmeyeceği inancından kaynaklanıyordu. Bu inanç bir kez sarsılınca, şah rejiminin temelleri de sallantıya girdi.”<a class="noteref" href="../Text/notlar.htm#f06n11" id="ref11">11</a></p>

  <p>Süreç çok hızlı gelişti. Mart 1977’de deneme yazarı Ali Asker Hac Seyyid Cevadi şaha hitaben çok saygılı, ama eleştirel bir açık mektup yazdı. Tüm beklentilerin aksine tutuklanmadı, ama Savak aynı ifade özgürlüğünü talep eden diğer entelektüellerin üzerine amansızca saldırdı. Yine mart ayında, Yazarlar Birliği tarafından Goethe Enstitüsü’nde düzenlenen şiir geceleri, 15.000 izleyici toplayarak “Tahran baharı”nı<a class="noteref" href="../Text/notlar.htm#f06n12" id="ref12">12</a> hızlandırdı. Derhal bir patlama yaşandı: Tahran kaldırımları Şeriati, Al’e Ahmed, rejimi radikal biçimde eleştiren Ayetullah Murtaza Muttahari’nin (1920-1979) kitapları ve sol edebiyatla doldu. Diğer devrimci durumlarda olduğu gibi İran’da da bu “bahar” ne planlanmış, ne de bir örgüt tarafından “üstlenilmişti”; hiç kimsenin umut bile edemeyeceği bir süreç olarak başlayıp sürerken, her aktörü de tavrını alıp hedeflerini yeniden tanımlamak zorunda bıraktı.</p>

  <p>Amir Abbas Huveyda hükümetinin imajını bozabilecek çatışmalara girme riskini göze almadan bastıramadığı bu aniden gelen “masum” özgürlüğe ikinci bir olay eklendi: Humeyni’nin oğlu Mustafa Ekim 1977’de Necef’te öldü. Savak’a mal edilen bu ölüm şaha karşı birçok utangaç gösteri (birkaç yüz kişilik) düzenlenmesine yol açtı. 1963’tekine benzer bir senaryonun tekrarlanmasından çekinen iktidar, erken davranmayı denedi ve 7 Ocak 1978 tarihli <em>Ettaalat</em> gazetesinde Humeyni’ye cepheden saldırdı. Ama bu taktik, tam da rejimin bertaraf etmeye çalıştığı sonucu tetikledi: Kum’daki genç mollalar arasından derhal tepki yükseldi. Düzenledikleri yeni gösteriler sert bir biçimde bastırıldı (iki ölü).</p>

  <p>Kırk gün sonra Tebriz’de düzenlenen kurbanları anma töreni çok geçmeden ayaklanmaya dönüştü, göstericiler gençlik sarayına, 1975’te kurulan tek parti Rastahiz’in binasına, içki satan dükkânlara ve sinemalara saldırdılar. Olaylar bastırılırken yüz kadar kişi öldü; onların 29 Mayıs’ta yapılan anma törenlerinde yine birçok gösterici hayatını kaybetti. 19 Ağustos’ta Abadan’daki bir sinemada –kimin tarafından çıkartıldığı belli olmayan– yangında 400 kişi can verdi. 4 Eylül’de yüz binlerce kişiyi bir araya getiren ramazan bayramı kutlamaları yeni isyanlara dönüştü ve yeni ölümlerle noktalandı. Meşed ve Tahran’da 7 ve 8 Eylül tarihlerinde düzenlenen gösteriler, “şehitler” kortejinin iyice kabarmasına neden oldu. 8 Eylül akşamı Tabas’ta deprem oldu (2700 ölü); bu deprem, zorba iktidarı onaylamayan Allah’ın bir işareti olarak yorumlandı.</p>

  <p>Her kurbanın kırkında yapılan törenler, yeni halk gösterileri ve yeni kurbanlar getiren bir siyasal ritüele dönüşmüştü. İktidarın kâbusu haline gelen “kırkıncı günler”, baskılar arttıkça çoğalıyordu. Sosyolog Mansour Moaddel’in açıkladığı gibi: “Şaha karşı ne zaman gösteri yapılması gerektiğini halka bildirecek elebaşlarına hiç ihtiyaç yoktu. Bu dinsel ritüel döngüleri, protesto etkinliklerine girişmenin nedenlerini ve kesin tarihlerini belirliyor, devlete karşı girişilen seferberliğe bağımsız bir biçimde katkı yapıyorlardı. Bu döngü 1979’a kadar şu veya bu ölçüde devam etti.”<a class="noteref" href="../Text/notlar.htm#f06n13" id="ref13">13</a></p>

  <p>5 Kasım’da, Savak tarafından 1953’te Musaddık’ın devrilmesine yol açan gösteriler örnek alınarak düzenlendiği belli olan bir şaha destek gösterisi, vandalizm eylemlerine neden oldu. Aynı gün, şah “devrimin sözlerini duyduğunu” açıkladı.<a class="noteref" href="../Text/notlar.htm#f06n14" id="ref14">14</a> 10-11 Aralık’ta Hüseyin’in şehit edilişini anma törenlerinde bir milyon kişi toplandı. Artık tamamen aciz kalan ordu kalabalığı dağıtmayı reddetti. Şah 31 Aralık 1978’de muhalif Bahtiyar’ı başbakanlığa atadı ve 16 Ocak 1979’da ülkeyi terk etti.</p>

  <p>1 Şubat’ta milyonlarca kişi Humeyni’yi karşılamaya koştu. 30-31 Mart’ta devrimin geleceği hakkında düzenlenen referandumda İranlıların %98,2’si, kendilerine yöneltilen başlıca soruya “evet” yanıtını verdi: “İran’ın bir İslam cumhuriyeti olmasını istiyor musunuz?” <em>Velayet-i fakih</em><a class="noteref" href="../Text/notlar.htm#f06n15" id="ref15">15</a> yeni rejimin başlıca yönetim tarzı konumuna yükseltildi.</p>

  <p>Bir darbeyle değil, kendiliğinden halk gösterileriyle gerçekleşmiş olması manasında Ortadoğu’nun tek gerçek devrimi olan İran Devrimi tamamen öngörülemez oluşu ve tetiklediği “yaratıcı gerileme”<a class="noteref" href="../Text/notlar.htm#f06n16" id="ref16">16</a> sonucuyla da bir devrimdi. Devrim en başından beri dinsel bir nitelikte miydi? “Din adamları içindeki geniş bir akımın siyasal iktidarla, onu kovmak ve onun yerine devletin başına geçmek niyetiyle açık mücadeleye girdiğine” kuşku yoktu: “Bu teşebbüs, salt doktrin düzleminde, imamların kurucu metinlere kaydedilmiş öğretileriyle çelişmekle kalmıyor, aynı zamanda da tarihsel düzlemde dinsel alan ile hükümranlık alanı arasında her zaman –hassas da olsa– belirli bir dengeye dayanan ilişkiler ilk kez tamamen altüst oluyordu.”<a class="noteref" href="../Text/notlar.htm#f06n17" id="ref17">17</a> Ama Sami Zubaida’nın hatırlattığı gibi, devrim gerek yeniliği ve radikal sadeliği, gerekse hem sloganı hem de kurduğu rejimin adı olan <em>velayet-i fakih</em> kavramıyla bir modernitenin ürünüydü. “İnandırıcılığı ve ‘düşünülebilirliği’ modern devlet ve siyaset koşulları sayesinde mümkün olmuştu.”<a class="noteref" href="../Text/notlar.htm#f06n18" id="ref18">18</a> Devrimin aktörleri, din adamları da dahil olmak üzere, “ideolojik açıdan konuşulacak olursa, Batı’dan esinlenilmiş ulus-devlet ve halk siyasal paradigmaları çerçevesinde faaliyet göstermektedirler.”<a class="noteref" href="../Text/notlar.htm#f06n19" id="ref19">19</a> Gerçekten de Ayetullah Muhammed Kazım Şeriatmedari veya Ayetullah Telekani gibi birçok ulema,<a class="noteref" href="../Text/notlar.htm#f06n20" id="ref20">20</a> liberal, hatta radikal sol fikirlerden etkilenmişti. Aynı şekilde devrim öncesi İranı’nda rehberlik rolünü üstlenen iki entelektüel, Celal Al’e Ahmed ve Ali Şeriati Avrupa’daki siyasal akımları yakından bilen kişilerdi. Césaire ve Fanon kadar, Marx, Durkheim, Gurvitch veya Lefebvre’i de eklektik bir biçimde okuyan bu entelektüeller, solla dirsek teması içinde bir siyasal toplumsallaşma süreci yaşamışlardı. Şeriati, eserlerinden birinin başlığının da gösterdiği gibi (<em>Que faire?/Cheh Bayad Kard</em>), Marksizmle bir aşk ve nefret ilişkisi sürdürüyordu.<a class="noteref" href="../Text/notlar.htm#f06n21" id="ref21">21</a> Al’e Ahmed önce Tudeh üyesi olmuş, daha sonra “üçüncü bir yol” aramaya başlayarak “İslam’ın devrimci ve kurtarıcı” potansiyelini anlamıştı; bir süre Musaddık’ın saflarında yer alan Şeriati ise, “Allah’ın sosyalist müminleri” adlı kısa ömürlü bir örgüte katılmıştı.<a class="noteref" href="../Text/notlar.htm#f06n22" id="ref22">22</a> Devrimin “ezilenler” terimini Sieyès’in “üçüncü sınıf”ı manasında kullanmasının altında, kuşkusuz onların fikirlerinin sol örgütlerin gücüyle birleşen etkisi vardı. Zubaida şunu belirtmiştir: “İran Devrimi’nin İslami niteliği bazı özel toplumsal sınıfların dinsel dünya görüşünden değil, dini entelektüellerin özel tarihsel konumundan kaynaklanmıştır.”<a class="noteref" href="../Text/notlar.htm#f06n23" id="ref23">23</a></p>

  <p>Devrim başından itibaren meşruiyetini çifte şehit figürünün vesayeti altında aramaktadır: 1978 sonunda sayıları binleri bulan ve meydanlarda adları konup anılan kendi şehitleri; diğer yandan da, sorumluluk ve kendini feda etmenin soyut temsili olarak şehit, başka bir deyişle ölümü nihai, ilahi hakikat bilgisi içinde kabullenilen büyük bir feda olan İmam Hüseyin.<a class="noteref" href="../Text/notlar.htm#f06n24" id="ref24">24</a> “Bundan böyle her gün Aşure, her yer Kerbela” sloganı ortaya çıkarken, “esirî aracı” İmam Hüseyin de “adil devrimci”ye dönüşmüş olur.<a class="noteref" href="../Text/notlar.htm#f06n25" id="ref25">25</a> Tarihsel olduğu kadar, kozmikliğinden ötürü zamandışı bir özellik taşıyan bu şehit, güçsüz olmakla birlikte yaşayan bir figür tarafından somutlaştırılır: (939’da “gaybubete giren”) tek kusursuz kişinin,<a class="noteref" href="../Text/notlar.htm#f06n26" id="ref26">26</a> on ikinci imamın yokluğunda her türlü insan otoritesini gayrimeşru sayan klasik Şiilikten tamamen kopan Humeyni, önce 1979 İslam Devrimi’nin “rehberi”, sonra “gizli imamın (imam-ı mestur) temsilcisi”, en sonunda da doğrudan “imam” unvanlarını alır.<a class="noteref" href="../Text/notlar.htm#f06n27" id="ref27">27</a></p>

  <p>“İmam” figürüyle birlikte Ortadoğu, imgelem tarihinin, 1950-1970 yıllarının gençlikçiliğine taban tabana zıt, yeni bir aşamasına girer: Bundan böyle, çektiği ıstırap tüm bir halkın çektiği ıstırabın belleği ve seçilmişliğinin işareti olan yaşlı bilge nöbeti devrimci Nâsır veya Arafat’ın genç ve sırım gibi gövdelerinden devralmaktadır. Bu “yaşlı beden”, taşıyıcısı olduğu aşkın ıstıraplar adına, gençlikten nihai fedakârlık eylemi olan şehitliği istemektedir.</p>

  <p>Muzaffer olan devrim ilk başlarda kendini ihraç edememesi yüzünden felce uğramış gibidir. Oysa Humeyni zaman içinde kalıcılık kazanma koşulunun bu olduğunun tamamen bilincindedir: “Devrimimizi dünyaya ihraç etmeyi denemeliyiz. Devrimi ihraç etmememiz gerektiği fikrini bir kenara bırakmalıyız, çünkü İslam, farklı Müslüman ülkeleri birbirinden ayrı olarak görmez ve tüm dünyadaki ezilenleri destekler. Öte yandan tüm süper güçler ve büyük güçler bizi yok etmek için ayağa kalkmış durumda. Eğer sınırlı bir çevre içine hapsolup kalırsak bozguna uğrayacağımız kesindir.”<a class="noteref" href="../Text/notlar.htm#f06n28" id="ref28">28</a></p>

  <p>Geçmişte Rusya’da yaşandığı gibi, bu projede uğranan başarısızlık kaçınılmaz olarak “devrimin vatanında güçlendirilmesi”ne ve düzene karşı şiddetten zor kullanan bir iktidar oluşturmaya geçişe yol açar; buna da bir bürokratikleşme hadisesi eşlik eder. Bu kurumsallaşma, resmî orduyu tamamen marjinalleştiren Devrim Muhafızları’nın (Pasdaranlar) kurulmasıyla başlar, bunu 1980’den itibaren otuz beş-kırk yaşlarında, yani genç devrimci öğrencilerden belirgin bir şekilde yaşlı yeni bir teknokratlar kuşağının önüne geçilmez yükselişi izler.<a class="noteref" href="../Text/notlar.htm#f06n29" id="ref29">29</a> En ateşli militanlar, genelde de gençlik için devrime bir tür el konulması söz konusudur ve bu da devrimin fiilen ölümü demektir. 1980’den sonra “ihanete uğrayan devrim” fikri devrime filen katılmış birçok aktör tarafından ifade edilmiştir.</p>

  <p>Bununla birlikte, kurumsallaşmaya sürecin üç yönde tehlikeli bir şekilde hızlanması eşlik eder; bu durumu bizatihi devrimin dinamikleri kaçınılmaz kılmıştır. Bu yönlerden birincisi, aileden günlük yaşamın düzenlenmesine dek toplumsal kodların tamamını “İslamileştirmek”tir. 22 Nisan 1980’de rejim toplumu aşağıdan ve yukarıdan yeniden şekillendirmek için “kültürel devrim”ini başlatır. 21 Haziran 1981’de Abülhasan Beni Sadr (25 Ocak 1980’de seçilmişti) fazla liberal bulunduğu için azledilir. Bir süre fiilî tek parti halinde kalan İslami Cumhuriyet Partisi dışındaki siyasal oluşumlar yasaklanır. Şah’ın uzun egemenlik yılları boyunca direnişi omuzlayan büyük liberal simalar idam edilmez, ama Bazergan örneğinde görüldüğü gibi marjinalleştirilirler.</p>

  <p>Koşut olarak, yeni iktidar sadece şah yanlılarına değil, aynı zamanda, hatta özellikle kendisine itaati reddeden solcu militanlara ve Kürt milliyetçilerine karşı amansız bir baskıya girişir; Ayetullah Sadık Halkali’nin gezici devrim mahkemeleri tarafından çoğunlukla temyiz şansı olmadan mahkûm edilen liberal muhalifler de baskıdan paylarına düşeni alırlar. 1981 yılının yaz aylarında Halkın Mücahitleri ileri gelenlere karşı saldırılar düzenler (28 Haziran 1981’de İslami Cumhuriyet Partisi’nin merkezine yerleştirilen plastik patlayıcı aralarında Ayetullah Muhammed Hüseyni Behişti’nin de olduğu 74 kişinin hayatına mal olur; 24 Temmuz 1981’de yeni cumhurbaşkanı Muhammed Ali Recai ve başbakanı Muhammed Cevad Bahanuri bir suikastla hayatlarını kaybederler).</p>

  <p>Bu olaylar, Humeyni’yi terörün şiddetini artırma konusunda ikna eder. 30 Ağustos’ta Humeyni’nin yakın çevresinden Ali Hamaney cumhurbaşkanı seçildikten sonra, hem Halkın Mücahitleri’ne hem de devrimin diğer “düşmanları”na karşı amansız bir baskıya girişilir. Muhaliflere uygulanan zulüm iki yılda 10.000 can alır;<a class="noteref" href="../Text/notlar.htm#f06n30" id="ref30">30</a> ABD ile ilişkilerin normale dönmesinden yana olan Dışişleri Bakanı Sadık Kutbzade de ölenler arasındadır, 15 Eylül 1982’de idam edilmiştir. Bu sürükleniş içinde Tudeh de, hükümeti desteklemesine karşın, baskıdan nasiplenir. 5 Şubat 1983’te 1500’den fazla parti üyesi tutuklanır, içlerinden onu idam edilecektir.</p>

  <p>Nihayet, kendinden beslenen ve nihai düşmanı işaret eden Amerikan karşıtlığı İranlıların başlarına gelen felaketlere olduğu kadar, devrimin yaşadığı çıkmaza da bir çare olarak gözükür. Şahın Kasım ayında New York’a gidişi iki ülke arasındaki ilişkileri iyice bozar. 4 Kasım 1979’da Tahran’daki Amerikan Büyükelçiliği Tahranlı üniversite öğrencileri tarafından işgal edilir. Öğrencilerin başını içlerinden biri, İbrahim Askerzade çekmekte, o da bir ayetullahın (Musavi Khoeyniha) güdümünde hareket etmektedir. Altmış üç diplomat (ve üç Amerikan uyruklu kişi) rehin alınır. Ancak 20 Ocak 1981’de serbest bırakılacaklardır. Uzun bir diplomatik krizi başlatan bu eylem devrimin bazı aktörlerinin giderek özerklik kazandığını kanıtlamaktadır. Aynı zamanda devrimci gençliğin radikalizmini bir günah keçisine doğru yönlendirme imkânı vermiştir (geleceğin cumhurbaşkanı Mahmud Ahmedinejad da bu eyleme katılmıştır). Rehineleri kurtarmak üzere 24 Nisan 1980’de gönderilen bir Amerikan vurucu timinin uğradığı başarısızlık, devrimi yok etme isteği süren “düşmanın” aynı zamanda zayıf olduğu konusunda yeni rejimi ikna eder.</p>

  <h2 class="sigil_not_in_toc">Mekke veya yeni “Kardeşler”in ayaklanması</h2>

  <p class="nonindent">Dinî renkli karşı çıkışla doğrudan bağlantılı ikinci olay, yani 20 Kasım 1979’da radikal İslamcı öğrenciler tarafından Kâbe’nin işgali,<a class="noteref" href="../Text/notlar.htm#f06n31" id="ref31">31</a> Sünni alanında yaşanır.</p>

  <p>Bu olayı hem uzun bir tarih, hem de özel bir konjonktür içine yerleştirmek gerekir. Uzun tarih, Suud hanedanıyla püriten ve radikal bir muhalefet arasındaki kronik gerilimlerin tarihidir. 1912’de Suud ailesi Necd bölgesinde düzeni sağlamak, sonra da yarımada ölçeğinde iktidarı ele geçirmek için kullandığı İslamcı bir milis gücü kurar: <em>İhvan</em> (“Kardeşler”; ama bunun daha sonra ortaya çıkan Mısır’daki Müslüman Kardeşler’le bir ilgisi yoktur.) Bununla birlikte 1920’li yıllarda bu milisin hem özerkleşmesine hem de radikalleşmesine tanık olunur; eski koruyucularını hem <em>bidat</em> (yeni icatlar), hem de İngilizlerin hükmü altına girme günahını işlemekle suçlamaktadırlar. 1927’de <em>İhvan</em> bir polisi ve birçok ileri geleni öldürür; Suud hanedanı da buna cevap olarak onlara karşı yeni bir ordu kurar. 1929-1930 yılları boyunca süren isyan Kardeşler’in yenilgisi ve hayatta kalan savaşçılarının Ulusal Muhafızlar bünyesine katılmasıyla sonuçlanır. Fatiha Dazi-Héni’ye göre, Kardeşler’in bozgunu aynı zamanda yerleşik bir iktidara direnen Bedevilerin bozgunudur.<a class="noteref" href="../Text/notlar.htm#f06n32" id="ref32">32</a></p>

  <p>Nihayetinde, Suudi sisteminin içinde tahttaki hanedan ile dinsel kurum arasındaki ittifakı kalıcı bir biçimde tehlikeye atmasa da, ilerideki krizleri haber veren bir çatlak söz konusudur.</p>

  <p>1930-1950 arasındaki yirmi yılda, Suudların tüm ülke sathında iktidarı ele geçirmelerine, sonra da pekiştirmelerine tanık olunur. Gerçi İslamcı muhalefet yok olmamıştır, ama dinsel alanı geniş ölçüde denetim altında tutan Vahhabi aygıtının bünyesine dahil edilmiştir. Ancak 1960’lardan itibaren kısmen <em>İhvan</em>’dan esinlenen yeni ve radikal bir karşı çıkış özellikle de Mekke’deki İslam Üniversitesi’nden başlayarak oluşur. <em>el-Cemiyetü’s-Selefiyye el-Muhtesebiyye</em> adını alır. Vahhabi geleneğinden gelen ve üniversite rektörü Abdülaziz bin Baz tarafından da iyi niyetle karşılanan bu grubun simge ismi Cüheyman el-Uteybi’dir. Cüheyman bir üniversite öğrencisi değildir, ama hem radikal Vahhabilerle hem de kent entelektüelleri ve ulemasıyla ilişki içindedir.<a class="noteref" href="../Text/notlar.htm#f06n33" id="ref33">33</a> Kurucu metnin ve hadislerin katı bir yorumuna bağlı kalan Suudi dinsel dünyasında bir yenilik olarak, bu yeni muhaliflerin öğretisi bir kurtuluş ufku olarak mehdiciliği de içermektedir – ama sadece ona indirgenemez.</p>

  <p>Grup, iktidara karşı yürüttüğü sert sözel kampanyaların ardından, Kâbe’yi işgal eder (20 Kasım 1979). Bazı bilgilere göre, bu çarpıcı eylemin amacı Cüheyman’ın yol arkadaşı olan Muhammed el-Kehtani’yi mehdi ilan etmektir.<a class="noteref" href="../Text/notlar.htm#f06n34" id="ref34">34</a> Üzerlerine gönderilen yüzden fazla Suudi polisini öldüren işgalciler, operasyon süresince ihtida eden Fransız GIGN birlikleri tarafından 5 Aralık tarihinde mevzilerinden sökülüp atılırlar. Operasyon sırasında onlarca kişi ölür. Hayatta kalan altmış üç kişi –Cüheyman da aralarındadır– idam edilir. Rejim ayakta kalmış, hatta güçlenmiş, ama bunu Hıristiyan bir gücün Müslümanlara uyguladığı şiddet sayesinde başarabilmiş, böylelikle mağlupların görüşlerini haklı çıkarmıştır.<a class="noteref" href="../Text/notlar.htm#f06n35" id="ref35">35</a> Hareket ezildikten sonra, “bin sekiz yüz idam hükmü verilmiş ve infaz edilmiştir.”<a class="noteref" href="../Text/notlar.htm#f06n36" id="ref36">36</a></p>

  <p>İslam’ın kutsal mekânının silahlı işgali Sünni, hatta en başta Ayetullah Humeyni olmak üzere, Şii ulema tarafından ittifakla mahkûm edilir; yine de Humeyni taraftarları birkaç gün sonra Suudi Arabistan’ın ABD ile ittifakını protesto etmek için Mekke’de ayaklanırlar. Ama itaatkâr bir Sünni İslam imajını kıran bu eylem, Suudi Arabistan kadar denetim altındaki bir toplumda bile bulunan isyan potansiyelini göstererek İslam’ın devrimci yorumuna itibarını iade etmiştir.</p>

  <p>Tahttaki hanedana hem ruhani ve teolojik teminat sağlayan, hem de ahlak zabıtalığı yapan Vahhabi akımının zaaf işaretleri göstermeye başladığı ve dinsel radikalizmi engelleyemediği belli olmaya başlamıştır. Washington’un savunduğu “yeşil kuşak” seçeneği, Amerikan yanlısı rejimlere itaat sağlama konusunda başarısızlığa uğramıştır. Daha da önemlisi, o güne kadar sol tarafından Müslüman dünyada emperyalizmin edilgin veya etkin destekçileri olarak görülen İslamcılar şimdi Amerikan yanlısı bir rejime karşı çıkan silahlı muhalifler rolünü üstlenmektedirler.</p>

  <h2 class="sigil_not_in_toc">Camp David antlaşmaları ve<br />
  Afganistan’ın işgali: Milliyetçi ve<br />
  enternasyonalist sol hareketlerin “ihaneti”</h2>

  <p class="nonindent">Camp David zirvesinin (5-17 Eylül 1978) ardından, 26 Mart 1979’da İsrail Başbakanı Menahem Begin ile efsanevi Nâsır’ın halefi olan Mısır Cumhurbaşkanı Enver Sedat arasında Washington’da imzalanan barış antlaşması o belirleyici yılda bölgeyi altüst eden bir diğer olaydır.</p>

  <p>Mısır’ın niye yön değiştirdiğini, şaşırtıcı bir biçimde Sovyet kampından Amerikan kampına niye geçtiğini burada irdelemeye gerek yok. Arapların hem “ilk zaferi”, hem de “son bozgunu” olan<a class="noteref" href="../Text/notlar.htm#f06n37" id="ref37">37</a> Kippur Savaşı’ndan (6-26 Ekim 1973) sadece birkaç yıl sonra imzalanan bu barış anlaşmasının Mısır’a, İsrail’i tanıması karşılığında askerden arındırılmış Sina yarımadasını geri alma olanağını verdiğini ve tüm Arap dünyasında Filistin davasına yönelik gerçek bir ihanet olarak algılandığını hatırlatmak yeterli olacaktır. Bu antlaşma “devrimci Arap kampı”nda Mısır’ın liderliğine de son verir; bu kamp artık kendi aralarında da gırtlak gırtlağa gelen bir sürü “radikal” rejime (Suriye, Irak, Libya) bölünmüştür.</p>

  <p>Camp David sadece Mısır ile İsrail arasında varılan uzlaşmayı ifade etmez, çünkü Sedat’ın çok ağır sözlerle eleştirdiği “Nâsırcılık”tan çıkış yolundaki uzun süreç içinde yerini bulur.<a class="noteref" href="../Text/notlar.htm#f06n38" id="ref38">38</a> Yeni reis, selefine yönelik şiddetli saldırılarıyla, tarihsel muhaliflerini, Mısır’daki ve Müslüman dünyanın geri kalanındaki Müslüman Kardeşler’i de bir ölçüde haklı çıkarmıştır.</p>

  <p>Sedat’ın Mısır’ının radikal Arap kampından ayrılması milliyetçi Arap solunu gözden düşürür ve anti-Nâsırcılığıyla sivrilen İslamcı muhalefetin itibarını iade eder. Özellikle gençlik bu “ihanet” karşısında öfkeye kapılmıştır, ama tek öfkelenen onlar değildir. Ulemanın, Tunuslu İslamcı Raşid Gannuşi’nin sözleriyle ifade edecek olursak, “özellikle Nâsırcı olarak bilinen”<a class="noteref" href="../Text/notlar.htm#f06n39" id="ref39">39</a> bir bölümü öksüz kalıverir. 1979’dan itibaren birçok genç ulema muhalefete geçer ve “vaaz sahasını işgal ederler, ekonomik ve sosyal hizmet sunumuna katılırlar, devletin hissedilmediği alanlarda ihtiyaçları karşılarlar.”<a class="noteref" href="../Text/notlar.htm#f06n40" id="ref40">40</a> İslam’da yeni bir figür ortaya çıkar: muhalif “periferik şeyh.”<a class="noteref" href="../Text/notlar.htm#f06n41" id="ref41">41</a> Bu figür hem Mısır’da hem de Arap dünyasının geri kalanında belirir. Zaten Camp David şokunun dalgaları Mısır’ın dışında, özellikle Sudan’da da hissedilecek ve Nimeyri 1985’te devrilecektir. Ülke hızla bir krize sürüklenir ve bu kriz önce Müslüman Kardeşler yanlısı akımın, sonra da İslamcı Hasan et-Turabi’nin zaferiyle sonuçlanır.</p>

  <p>Bu hareketli yılın son olayı, yılın son günlerinde 100.000 Sovyet askeri Afganistan’a girdiğinde gerçekleşir. Ortadoğu’ya kıyasla daha periferik bir ülke olan Afganistan, Zahir Şah’ın 1973’te bir subay olan Ali Muhammed Davut tarafından devrilmesinden beri kronik bir istikrarsızlık içindedir. 1975’te bir darbe yapmayı ve silahlı ayaklanmayı deneyen İslamcı muhalefet derhal ezilir, ama silaha sarılması yeni iktidarı zayıflatmıştır. Davut Han da Nisan 1978’de Afganistan Demokratik Halk Partisi (ADHP) üyesi olmayan, Sovyet yanlısı General Nur Muhammed Tereki tarafından devrilir. Bu partinin “halk” hizbi tarafından girişilen ve Hafızullah Amin tarafından yönetilen kanlı bir darbe Eylül 1979’da Tereki’nin öldürülmesiyle sonuçlanır.</p>

  <p>Son darbe, hem ülke içindeki hem de ADHP bünyesindeki gerilimleri şiddetlendirir. Yeni rejimin otoritesini kabul ettirememesi, önce bir çıkmaza, sonra da Sovyet işgaline yol açar. Gilles Dorronsoro, Demokratik Halk Partisi bünyesindeki dayanışma ağlarına dayanan aşırı uçları öne çıkaran devrimci dinamiklerin, rejimin otoriteyi sağlayamamasına neden olduğu kanısındadır.<a class="noteref" href="../Text/notlar.htm#f06n42" id="ref42">42</a> 27 Aralık 1979’da Kızıl Ordu Cumhurbaşkanlığı sarayını yıkar ve bir zamanlar kanat gerdiği Hafızullah Amin’i öldürür. Moskova Afganistan’daki askerî varlığını, işgalden sonra kendilerinin başa geçirdiği Demokratik Halk Partisi’nin <em>Perşem</em> (“Sancak”) fraksiyonunun lideri Babrak Karmal’ın yeni hükümetinin müdahale talebiyle meşrulaştırmaya çalışır. Bu eğreti gerekçelendirme, Sovyetler Birliği’nin yarattığı Müslüman dünyanın müttefiki imajını yok eder.</p>

  <p>Yeni rejim, esas olarak eğitimli kişilerden oluşan “geçici bir elit”e dayanmaktadır: 1982’de ADHP kongresine katılan 841 delegeden 431’i yüksek öğrenim görmüştür ve uzun bir militanlık tecrübesine sahiptir (667 delege partiye 1966 ile 1978 arasında katılmıştır). Ama birkaç büyük kent dışında hiçbir etkileri yoktur; ADHP 1985-1986 kırsal seçimlerinde Kabil bölgesindeki 628 köyden sadece 180’inde oy verme işlemlerini örgütleyebilir; oysa ki burası en iyi denetlediği bölgedir. Rejimin askerlerinin yüzde 92’si başkentlidir; bu da rejimin ülkenin geri kalanındaki etkisinin sınırlarını göstermektedir.<a class="noteref" href="../Text/notlar.htm#f06n43" id="ref43">43</a> İktidarın “anti-feodal” veya özgürleştirici reformları, kurtarmak istediği kırsal nüfus tarafından kitlesel bir biçimde reddedilir.<a class="noteref" href="../Text/notlar.htm#f06n44" id="ref44">44</a></p>

  <p>Korku üzerine kurulu bir güvenlik rejiminin altında, Kabil boyun eğer<a class="noteref" href="../Text/notlar.htm#f06n45" id="ref45">45</a> ama başkent dışındaki kır ve kent nüfusunun direnişi güçlenir. Müslüman dünyadaki birçok anti-sömürgeci savaş gibi “cihat” adını almakla birlikte, en azından ilk zamanlar İslamcı bir rejim kurulmasını hedeflemez. Kendisini “mücahit” olarak adlandırmaktadır, çünkü dinsel dava motifi çeşitli aşiret <em>asabiyet</em>’lerinin harekete geçirilmesini sağlamakta, Mesud Ahmed Şah (1953-2001), İsmail Han, Üstad Zebiyullah Han veya Celaleddin Hakkani gibi yeni askerî şefler bunları kendi adlarına kullanmaktadırlar. “Kumandan” adı verilen direniş önderleri, gerek siyasi ve askerî tecrübelerinden, gerekse medreselerde ya da gerilla mücadelesi sırasında edindikleri karizmaları ve dinsel bilgilerinden hareketle, bir karşı-elit oluştururlar.<a class="noteref" href="../Text/notlar.htm#f06n46" id="ref46">46</a> Çoğunluğu (120’sinden 68’i) genç sayılabilir (1948’den sonra doğmuşlardır). 64’ünün lise veya üniversite diploması vardır (sadece 22’si medrese mezunu ve 7’si de eğitimsizdir).<a class="noteref" href="../Text/notlar.htm#f06n47" id="ref47">47</a> Onların direnişi Sovyet kuvvetlerini kent bölgelerine hapsedecektir; buraların dışında Sovyet kuvvetleri kendilerine birkaç dayanak noktası bulmak için ya beyhude bir çabayla “geleneksel bağlılıklar”a seslenmekte,<a class="noteref" href="../Text/notlar.htm#f06n48" id="ref48">48</a> ya da kırsal alanları bombardımana maruf bırakarak dayanılmaz acılara yol açmaktadırlar.</p>

  <p class="extract">Bu dört olayın her birinin özel bir tarihi vardır. Ama hemen hemen eşzamanlı oluşlarıyla Ortadoğu’da askerlerin, bürokratların, üniversite öğrencilerinin ve entelektüellerin kuşaklar boyunca dünyayı anlamak ve kendilerini o dünyada bir yere koymak konusunda kullanma alışkanlığına sahip oldukları öznellikleri ve nirengi noktalarını değiştirmişlerdir. Anti-emperyalizm, ilerleme, ulusun özgürleşmesi ve onunla birlikte insanlığın özgürleşmesi fikri, 1970’li yıllardaki siyasal söylemin bu vazgeçilmez kategorileri birdenbire işlevlerini yitirirler ve yerlerini <em>darü’l-İslam/darü’l-harb</em> çifti veya cihat gibi başka kavramlara bırakırlar. İleride kendi taahhütlerine ihanet edecek bir rejim tarafından Seyyid Kutb’un idam edilişinin üzerinden yirmi yıl geçtikten sonra, o zamana dek uzak durulan İslamcılık, devrimcilik unvanlarını kuşanır ve silaha sarılarak, anti-emperyalist güçler sıralamasındaki birinciliği, Arap milliyetçiliğinin ve hem milliyetçi hem de enternasyonalist solun elinden alır. Peşi sıra, Adil Hüseyin ve Abdülvahhab el-Messiri gibi bazı eski Marksistlerin radikal İslamcılığı benimsediği görülür; bu kişiler Mısır’daki İslami Cihat örgütünün gelecekteki yönetici kadroları olacaktır.<a class="noteref" href="../Text/notlar.htm#f06n49" id="ref49">49</a></p>

  <p>Arap ve –çoğunluk olarak– Sünni olmayan, İsrail ve Türkiye ile birlikte “Amerikan emperyalizmi”nin Ortadoğu’daki “jandarması” görevini üstlenen İran, Müslüman dünyada daha önce benzeri görülmemiş bir simgesel merkeziyet kazanırken, Mekke’deki ayaklanma sahneleri Sünni Vahhabi militanların da devrimci seçeneğe pekâlâ yönelebileceklerini doğrulamaktadır.</p>

  <p>Son olarak, Afganistan’ın işgali sadece Ortadoğu’yu yeniden belirlemekle kalmaz; Afgan muhalefetiyle Arapların umutlarını birbirine eklemleyerek “enternasyonalist sol”un bütün itibarını yok eder. Bir zamanlar direnişçi olarak selamlanan sol, artık baskıcı bir imparatorluğun beşinci kolu gibi görülmektedir Ortadoğu’da tüm türevleriyle birlikte “devrimci sol”un dünyanın geri kalanından on yıl önce çöktüğünü söylemek, abartılı olmaz.</p>
</body>
</html>
