<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    5
  </div>
  <hr />

  <h1 class="chapter">BİR KOPUŞMANIN ADI: SEYYİD KUTB</h1>

  <p class="nonindent"><span class="dropcaps">1</span>940’la 1960 arası Mağrip ve Maşrık doğumlu “okumuşlar”ın çoğu sadece bir din olarak değil, kodlar, metaforlar ve anlamlar bütünü olarak da İslam hakkında hiçbir şey bilmeyen sol bir gelenek içinde yetişmişlerdi; oysa ki İslam devrimci, ulusal veya enternasyonalist solun söz dağarcığını da en azından kısmen belirlemeye devam ediyordu.<a class="noteref" href="../Text/notlar.htm#f05n1" id="ref1">1</a> Bu görmezden gelme, bir yadsımadan çok dinin –din olarak– eleştirilmesinden kaynaklanıyordu: Din, ilerlemenin önünde bir engel, geri kalmışlığın kaynağı veya daha duygusal bir yaklaşımla, sevilen ama artık gerilerde kalmış bir dünya içine itilmiş ataların alemi olarak görülüyordu; ilerleme ve güç eksenine yerleştirilmiş geleceğin ulus tasavvuru içinde kendine yer bulamıyordu.</p>

  <p>Yirmi, otuz yıl sonra, devrimci dönemin öznellikleriyle bu dönemin nirengi noktalarını oluşturan rejimlerin uygulamaları arasında ortaya çıkan tezat etkileyicidir. Mısır’da olduğu gibi, devrimci iktidarlar bir yandan “bilimsel sosyalizm”e diğer yandan “Arap sosyalizmi”ne göndermede bulunurken, meşruiyet söylemi ve kaynağı olarak İslam’dan da vazgeçmemektedirler. Maxime Rodinson, Nâsır’ın “kadınları ortak mülk haline getirme taraftarı olan sözde Yunan filozofu Eflatun”a dayanan İsmailî düşüncesinin türevi olduğunu ileri sürdüğü komünizmi mahkûm etmek için Kahire’nin büyük müftüsüne başvurduğunu hatırlatır. Irak’ta bir baba, komünist olan oğlunu mirasından mahrum etmek için fetva çıkarttırır.<a class="noteref" href="../Text/notlar.htm#f05n2" id="ref2">2</a> Örnekler çoğaltılabilir.</p>

  <h2 class="sigil_not_in_toc">“Yeşil kuşak” yanılsamaları</h2>

  <p class="nonindent">İslam, 1950-1970 arası Ortadoğu toplumlarının gündelik yaşamında vazgeçilmez biçimde var olsa da, İslamcılıktan tamamen ayrıdır. Sol tarafından marjinalleştirilen bu siyasal akım sadece ABD ve daha sınırlı bir ölçüde de Avrupa nezdinde itibar bulmaktadır. Gerçekten de, Batı, özellikle de ABD, sol karşısında bir “yeşil kuşak” oluşturulmasına öncelik vermekte, böylelikle devrimci Arap rejimlerini komünist tehdit karşısında bir tür “karantina kuşağı” olarak görülen muhafazakâr rejimlerle kuşatmayı amaçlamaktadır.</p>

  <p>Gerçi bu desteğin hem Amerikan siyasal kültüründen hem de konjonktürel etkenlerden kaynaklanan öğreti nitelikli öncülleri mevcuttur. ABD, geniş ölçüde sekülerleşmiş olsa da, kendini dinî bir toplum olarak görmektedir; ama bu dinsellik sadece Hıristiyanlığı kapsamamakta, hele siyasal, değer eksenli ve devrimci bir din anlayışını asla ifade etmemektedir. Dolayısıyla Ortadoğu’daki muhafazakâr rejimlerin koruyucusu ve meşrulaştırıcısı olan İslam’dan kuşku duyması için hiçbir neden yoktur. Aynı şekilde, Sovyet sistemi ve onun Ortadoğulu müttefikleri de, ABD’nin gözünde manevi ve ilahi olanın inkârı üzerine kurulu bir maddeciliğin cisimleşmiş halini oluşturmaktadır. Bu nedenle, onların karşısına sadece anti-komünist söylemi değil, Amerikan yanlısı bir dinselliği çıkarmak tercih edilmektedir. Son olarak, Washington’un Ortadoğu’yu sarsan tüm krizlerden sağlam çıkan püriten Suudi rejimiyle ittifakı da dikkate alınmalıdır: Ekonomik ve sembolik ağırlığı, müesses iktidarlara koşulsuz itaati vazeden öğretisiyle Riyad, Arap dünyasının bir bütün halinde milliyetçi ve/veya sol radikalizme kayması önünde bir engel oluşturmaktadır.</p>

  <p>Kısa vadede etkili olan “yeşil kuşak” politikası, bununla birlikte ikili bir yorum hatasına dayanmaktadır ve bu hatalar onun sonunu getirecektir. Birincisi, ABD ve Avrupa’nın önemli bir bölümü Arap radikalizminin ana kaynağının ulusal sorunda aranması gerektiğini görmemektedir. Ortadoğu’daki karşı çıkışı sola doğru iten, bizzat devrimci devletlerin uygulamalarında ne denli inkâr edilmiş ve araçsallaştırılmış olursa olsun, bu ulusal sorundur.</p>

  <p>Bu hadiseyi daha 1958’de ilk anlayanlardan biri Franz Fanon olmuş, bu noktaya Cezayir veya Arap dünyasından değil, Afrika’dan hareketle varmıştı. Bu kıtadaki sol yönelişin bir öğretiyi benimsemekle hiçbir ilgisi olmadığını vurgulayan Fanon, ABD için tam bir ikilem haline gelecek konuya parmak basıyordu: “Amerikalıların, eğer komünizme karşı mücadele etmek istiyorlarsa, bazı kesimlerde komünist tavırlar benimsemek zorunda olduklarını anlamaları gerekiyor. Batılı uluslar tarafından köleleştirilen sömürge halkların gözünde, onları her fırsatta savunan sadece komünist ülkeler olmuştur. Bu tavrın komünist stratejinin çıkarlarından kaynaklanıp kaynaklanmadığı sömürge ülkeleri hiç ilgilendirmez, onlar bu genel tavrın kendi çıkarlarına uygun olup olmadığına bakarlar. Sömürge halkların özel olarak komünist olmasalar bile, asla vazgeçmez bir anti-sömürgeci tavırları vardır.”<a class="noteref" href="../Text/notlar.htm#f05n3" id="ref3">3</a></p>

  <p>Arap Ortadoğusu’nda da durum farklı değildir. Bir örnek verecek olursak, Mısır’ı Süveyş Kanalı’nı millileştirmeye ve Sovyetler Birliği ile yakınlaşmayı hızlandırmaya iten, devrimin kendisi değil, Nâsır’ın Asvan barajının inşası için yaptığı kredi talebine Washington’un verdiği aşağılayıcı cevaptır.</p>

  <p>İkinci yorum hatası, her türlü öğreti mülahazasından bağımsız olarak var olan radikalizm dinamiklerinin ihmal edilmesidir; bu ihmal, söz konusu dinamiklerin İslamcılık tarafından sahiplenilmesine yol açmıştır. Amerikalı karar alıcılar, şeyleştirici bir yaklaşımla, İslam’ın itaatkâr, muhafazakâr, püriten ve kapitalist sistemle temelden bağdaşabilecek bir inanç sistemi olduğu kanısındadırlar. İslamcı radikalizm ve eylemcilik bile, çok uzun bir süre, taşıdığı devrimci potansiyelle değil, anti-komünizmiyle açıklanmıştır. Halbuki İslamcılık, siyasal açıdan marjinal bir konumdayken bile, Ortadoğu’nun büyük bir bölümünde entelektüel uzamın ve karşı çıkış sahasının –devrimci dönemin en hararetli günlerinde bile– bileşenlerinden birini oluşturuyordu.</p>

  <h2 class="sigil_not_in_toc">Hasan el-Benna’dan Seyyid Kutb’a</h2>

  <p class="nonindent">Burada 19. yüzyıla dek gerilere gitmenin veya 1880’lerin Mısır ve Sudan ayaklanmalarında İslam’ın bir referans olarak var olmasının üzerinde durmanın ya da hem Osmanlı uzamında hem de bunun dışında Rusya ve Hindistan’da Müslüman entelektüel yaşamına İslam birliği fikrinin nüfuz ettiğini vurgulamanın gereği yok. Haçın karşısına hilali koyan ve İslam’ın birliğini vazeden eserler tüm Müslüman dünyaya yayılırken,<a class="noteref" href="../Text/notlar.htm#f05n4" id="ref4">4</a> birçok düşünür şu çelişkiye takılıp tökezliyordu: “Nihai hedef olarak hilafet yadsınamaz, ama gerçekliğin içinde de nihai hedef olarak dile getirilemez.”<a class="noteref" href="../Text/notlar.htm#f05n5" id="ref5">5</a> Bu çelişki, sonraki uzun yılları belirleyecek çatışmaların kaynağıydı. 20. yüzyıl başlarında kâh modernist ve liberal bir boyut, kâh püriten ve muhafazakâr bir görünüm alan Selefi düşüncesi, bu ikilemi aşmaya çalışırken radikalleşmek zorunda kalacaktır. Bu düşünce, hem bir “kimlik yitimi” ve “kültürel saldırı”<a class="noteref" href="../Text/notlar.htm#f05n6" id="ref6">6</a> olarak yaşanan laiklik sorununu, hem de sadece sömürgeleştirilmiş <em>ulusal</em> bir toprağın değil, İslam topraklarının tamamının bağımsızlığını saplantı haline getiren bir akım olan İslamcılığı ortaya çıkaracaktır. Suriyeli Selefi entelektüel Raşid Rida (1865-1935) 1920’li yıllarda madem ki “yabancılar memleketlerimizin büyük bölümünü ele geçirmiştir”, o halde cihat mutlak bir bireysel farz haline gelmiştir, fikrinde değil miydi?<a class="noteref" href="../Text/notlar.htm#f05n7" id="ref7">7</a></p>

  <p>1928’de Hasan el-Benna tarafından Müslüman Kardeşler örgütünün kurulmasıyla birlikte,<a class="noteref" href="../Text/notlar.htm#f05n0" id="ref0">*</a> bundan böyle İslamcı akım diye tanımlanabilecek hareket çifte bir dinsel gelenekten kopmuş olur: Birincisi, Maxime Rodinson’un hatırlattığı gibi, müminin bağlılığı yaradan olarak Allah’tan, inanç değil, siyasal, toplumsal, ekonomik ve ahlaki bir sistem olarak İslam’a kayar.<a class="noteref" href="../Text/notlar.htm#f05n8" id="ref8">8</a> İkincisi, nostaljik veya modernleştirici atılımlarıyla klasik Selefilikten dinsel referansın siyasallaşmasına geçilir. Gerçi, Hasan el-Benna 10. ve 13. yüzyıllar arasında Müslüman fakihler tarafından ilan edilen ve <em>darü’l-İslam</em>’da –dinsiz hükümdarların yönetiminde bile olsa– şiddete başvurulmasını yasaklayan belirleyici tabuya uymayı sürdürür. Yine de hareketi siyasal ve paramiliter niteliktedir ve “mesajın bir bölümü”nü oluşturan şefe itaati vazetmektedir. Nitekim Benna için, “askerin (Müslüman Kardeşler üyesinin) şefine, onun yeteneğine güveni ve ona karşı sadakati öyle bir derinlikte olmalıdır ki sevgi, hürmet, saygı ve itaat üretmelidir.”<a class="noteref" href="../Text/notlar.htm#f05n9" id="ref9">9</a> Aşağıdan ve reform yoluyla yeniden İslamlaşmayı açıkça vazeder ve İslam’ı Müslüman toplumların yaşadığı krizlerin “çözümü” olarak görür. Fikirlerini yaymak için önceliği propagandaya verir; bu, iki dünya savaşı arasındaki dönemde ortaya çıkmış yeni bir tekniktir.<a class="noteref" href="../Text/notlar.htm#f05n10" id="ref10">10</a> Son olarak, aynı dönemde Avrupa’daki radikal sağ hareketlerin denediği üniformalı paramiliter gençlik modelinden esinlenir.</p>

  <h2 class="sigil_not_in_toc">Kutb, şehit</h2>

  <p class="nonindent">Mısır’da Müslüman Kardeşler ile Hür Subaylar arasındaki ilişkiler ve bu fiili ittifakın nasıl sona erdiği üzerinde durmuştum. 1954’te muhtemelen kendi inisiyatifiyle hareket eden bir Müslüman Kardeş tarafından Nâsır’a karşı suikast girişimi, kopuşmanın ve onun ardından İslamcılara karşı gerçekleştirilen <!--fazla!-->başlatılan amansız bir misilleme politikasının resmi başlangıç tarihidir. Bununla birlikte, İslamcı militan çizgiden İslam’ın devrimci yorumuna geçiş ancak 1960’lı yıllarda gerçekleşecektir; aslında bu, Nâsır’ın siyasal popülaritesinin ve uygulanan baskıların Müslüman Kardeşler’i fiilen marjinalleştirdiği bir dönemdir.</p>

  <p>Bu devrimci yeniden tanımlamanın baş aktörü hakikat arayışında olan narin bir edip, Seyyid Kutb’dur.<a class="noteref" href="../Text/notlar.htm#f05n11" id="ref11">11</a> 1906’da doğan Kutb, ABD’de kaldığı bir dönemin –Boulder’de Yukarı Colorado Üniversitesi’nin konuğu olmuştur– ardından Müslüman Kardeşler’le tanışır, hem bu deneyim hem de solla yaşadığı çatışmalı karşılaşma sayesinde “Müslüman hakikiliği” yeniden keşfeder. Amerika’da geçirdiği 1948-1950 dönemi<a class="noteref" href="../Text/notlar.htm#f05n12" id="ref12">12</a> hakkında çelişkili bir görüntü kalmıştır geride: bir yanda püriten bir dinselliğe duyulan saygı; diğer yanda, materyalist bozulmadan duyulan tiksinti. Milliyetçi Arap veya enternasyonalist solla temasları; insan, iktidar ve uygarlığın gerilemesi<a class="noteref" href="../Text/notlar.htm#f05n13" id="ref13">13</a> konularında Batılı yazarlardan, özellikle de Alexis Carrel, Oswald Spengler ve Arnold Toynbee’den yaptığı okumalar onu daha da siyasallaştırır ve hem Nâsır rejimine, hem de Amerikan “sefahat”iyle Sovyet “materyalizmi”ne karşı devrimci bir İslami cevap geliştirmenin şart olduğunu konusunda ikna eder. Son olarak, <em>Sion Bilgelerinin Protokolleri</em>’nden başlamak kaydıyla, anti-semit yayınlar ve söylemlerden etkilendiğini de hatırlatalım.<a class="noteref" href="../Text/notlar.htm#f05n14" id="ref14">14</a></p>

  <p>Önceleri Nâsır’ın yakınında olan, onu “adil ve erdemli bir diktatörlük” kurmaya çağıran, ama yeni iktidarın kendisine teklif ettiği tüm mevkileri reddeden Kutb, sonra diğer Müslüman Kardeşler gibi muhalefete geçer ve 1954’te tutuklanır. 1964’te kısa bir süre salıverildikten sonra, Müslüman Kardeşler’in Nâsır’a yönelik yeni bir suikast girişiminin ardından Ağustos 1965’te yeniden hapse atılır. İdama mahkûm edilince, kararı gözyaşları içinde dinler ve Yaradan’a kendisine nihayet şehitlik şerefini bahşettiği için teşekkür eder. Soren Kierkegaard’un da hatırlattığı gibi, şehit, şahadetin (tanıklığın) “en uç, mantıksal ve psikolojik sonucu”dur. “Zorba ölür ve hükmü sona erer, şehit ölür ve hükmü başlar.”<a class="noteref" href="../Text/notlar.htm#f05n15" id="ref15">15</a> Hücresine gönderilen başkan yardımcısı Enver Sedat’ın tüm ısrarlarına karşın, Kutb daha insaflı bir hüküm verilmesi için –Mısır Cumhurbaşkanı bu konuda bizzat söz vermiştir– temyize gitmeyi reddeder. 29 Ağustos 1966’da idam edilir. Artık onun hükmü başlamıştır.</p>

  <p>İslamcı militanların güzergâhlarında hapis deneyiminin taşıdığı öneme ileride yeniden döneceğim; şimdilik, bu deneyimin terimin Sartre’cı anlamında,<a class="noteref" href="../Text/notlar.htm#f05n16" id="ref16">16</a> duygusal bakımdan olduğu kadar, radikalleşme bakımından da kurucu bir etken olduğunu belirtmekle yetiniyorum. İran ve Türk sol hareketleri için olduğu gibi, 1950-1960 yıllarında tutuklanan İslamcılar, en başta da Kutb açısından da hapishane bir üniversite olur. Seyyid Kutb o zamana dek hiçbir İslamcının aşmaya cesaret edemediği radikalizm basamaklarını hapishanede, başka bir deyişle bedene dayatılan hürriyet mahrumiyetinin ancak idrak ve bilincin tam olarak hürleştirilmesiyle aşılabildiği bir ortamda tırmanır. <em>Nişaneler</em> ve <em>Kuran’ın Gölgesinde</em> gibi bir dizi eser, bu hapishane deneyimine ve onun izin verdiği öznel özgürleşmeye tanıklık eder.</p>

  <p>Olivier Carré’nin de belirttiği gibi, Kutb’un eserlerini bir “terörist manifestosu” olarak görmemek gerekir. Aslında tüm toplumsal sorunları, aile sorunlarını ve siyasi düzende, savaş düzeninde insan sorunlarını kapsayan, enine boyuna düşünülmüş fikriyatıyla alışılmış siyaset ve eylem kategorilerini sorguladığı için müthiş yıkıcı bir özellik taşıyan bir yazar söz konusudur. Carré’ye göre, onun eserleri, “Arap Baas’ının kurucuları olan Arsuzi ve Eflak’ın 1930’lu ve 1940’lı yıllarda Muhammed’in Medine’deki ilk cemaatinin oluşturduğu köken mitosundan beslenmeyi amaçlayan metinlerine benzetilebilir.”<a class="noteref" href="../Text/notlar.htm#f05n17" id="ref17">17</a></p>

  <p>Gerçi Aziz al-Azmeh, 20. yüzyıldaki Ortadoğu düşünürlerinin büyük bölümü gibi, Kutb’un da eklektik olduğunu ve söz dağarcığının da kanıtladığı üzere, esas olarak sosyal Darwincilik’ten etkilendiğini vurgular. Aynı şekilde, İslam görüşü de Arap milliyetçiliğinin inkarı olarak yorumlanamaz.<a class="noteref" href="../Text/notlar.htm#f05n18" id="ref18">18</a> Ama, bu klasik temaların ötesinde, onun yapıtının yeniliği yeniden yorum çabasında ve üslubundaki sakin kararlılıkta aranmalıdır.<a class="noteref" href="../Text/notlar.htm#f05n19" id="ref19">19</a> Kutb, eserlerinde, özellikle de <em>Kuran’ın Gölgesinde</em>’de hem siyasal ve toplumsal, hem de teknik ve savaşçı bir dönüşüm olarak İslamcı bir devrimin teorisyenliğini üstlenir. 1960’lı yıllardaki Latin Amerikalı, 1970’li yıllardaki Türk ve İranlı solcu militanlar gibi, hapishane deneyimi onu İslamcılığın özlemini duyduğu toplumsal, siyasal ve ahlaki dönüşümlerin reform yoluyla gerçekleştirilmesinin olanaksızlığını saptama noktasına götürür. Dönüşüm sürecini başlatabilecek tek çıkar yol şiddete başvurmak olur.</p>

  <p>Bu kopuşmanın peşi sıra, müminler cemaatindeki mutabakatın vazgeçilmez koşulu olan, işin aslına bakılırsa <em>hulefa-i raşidin</em> döneminden beri asla uygulanmamış, ama yine de öğretinin ayrılmaz bir parçası olarak kalmış <em>icma</em>’nın yerine, İslam teolojik düşünce tarihinde o güne dek görülmemiş bir ilkeyi geçirir: “hükümranlığın sadece Allah’a ait olması.” Allah’ın hakkının kul tarafından gasp edilmesine son vermek ve Allah’ın kul üzerindeki mutlak hâkimiyetini yeniden tesis etmek söz konusudur. Böylelikle, Yaradan’ın iradesine uygun düzeni geri getirmesi için kendisinden her şey beklenen mümin, kendi iradesinden bağımsız bir buyruğa itaat eden bir edimci olur. Batı siyasal düşüncesinden alındığı belli olan hükümranlık kavramı böylece İslamileştirilir ve toplumüstü bir mercie havale edilir.</p>

  <p>Kutb, iman ve yasa olarak dinin baskıya başvurmadan yayılabileceğini kabul eder. Ama bu yol işlemiyorsa, mümin olmayanlara zorla da dayatılabilir.<a class="noteref" href="../Text/notlar.htm#f05n20" id="ref20">20</a> Bu buyruk, <em>cahiliyye</em> kavramı etrafında başlattığı tartışmayla da ilişkilidir; artık sadece ilahi mesajın “bilinmemesini” ifade etmeyen bu kavram, bizzat Müslümanlar tarafından ilahi düzenin bilinçli ve suçlu bir şekilde yadsınması anlamında yorumlanır.<a class="noteref" href="../Text/notlar.htm#f05n21" id="ref21">21</a> İslam kendi evinde daha önce hiç olmadığı kadar bir ideoloji ve ütopya haline gelip, mutlak bir kutsallık kazanmak için manevi alandan beslenirken, Kutb o güne dek İslamcıların karşısına çıkan ana tabuyu ortadan kaldırır: Müslüman dünyadaki dinsiz hükümdara karşı şiddete başvurulmasını caiz, hatta farz kılar. <em>Darü’l-İslam</em>’da şiddet kullanılması, <em>darü’l-harbe</em> karşı kullanılmasının önkoşulu haline gelir. Ondan önce, hatta Sünni radikalizminin nihai referansı olarak anılan İbn Taymiyye’de (1263?-1323) bile, nifak ve kargaşadan sakınmak amacıyla adil olmasa bile hükümdara itaat teorisinden bu kadar uzaklaşıldığına çok nadiren rastlanır.<a class="noteref" href="../Text/notlar.htm#f05n22" id="ref22">22</a></p>

  <p>İslamcı düşünceden bir diğer radikal kopuş, İslam tarihi boyunca çok çeşitli anlamlar yüklenen cihat kavramının Kutb’da hemen hemen sadece savunma ve/veya saldırı amaçlı savaşın ve kendini kurban etmenin eşanlamlısı, dolayısıyla İslam’ın altıncı farzı olarak öne çıkmasıdır. Şehit de, terimin Kur’an’daki anlamına radikal bir biçimde geri dönülerek yeniden tanımlanmıştır; ölüm bahsine ait olmaktan çıkan şehit terimi hayatla bütünleşir, hatta bir hayat koşulu haline gelir.<a class="noteref" href="../Text/notlar.htm#f05n23" id="ref23">23</a></p>

  <p>Kutb’la birlikte bir tarih anlayışının ve buradan hareketle tarihdışı olduğu kadar eskatolojik bir nitelik de taşıyan zaman anlayışının doruk noktasına erişilir. Tarihsel bellek İslam’ın kuruluş döneminin “hakikiliği tarafından belirlenir”ken,<a class="noteref" href="../Text/notlar.htm#f05n24" id="ref24">24</a> gelecek tamamen kozmik kurtuluşla iç içe geçer.</p>
</body>
</html>
