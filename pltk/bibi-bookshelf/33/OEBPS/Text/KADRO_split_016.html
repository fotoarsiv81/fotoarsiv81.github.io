<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADRO</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_16">ÜÇÜNCÜ KESİM</h2>

  <p class="h3baslik"><span class="idebolditalik">Kadro</span> <span class="idebold">Dergisi’nin Kapanışı Ve Üçüncü Dünya Sosyalizmi</span></p>

  <p class="h3baslik"><span class="idebold">1- Kadro Dergisinin Kapanışı</span></p>

  <p class="normal"><span class="ideitalik">Kadro</span> dergisi, 1935 yılının Ocak ayında bir arada yayınlanan 35-36. sayılarından sonra kapandı. İktidardan izin ve onay alarak çıkan Kadro, bu izin kaldırılınca kapanmak zorunda kaldı.</p>

  <p class="normal">Kadro, Ş. Süreyya’nın da belirttiği gibi, iktidar partisi olan CHP’nin ilkelerini açıklamaya ve Türk Devrimi’ni teorik bir temele oturtmaya çalışmaktan başka bir şey yapmadı. Ne var ki savundukları bazı görüşler, özellikle devletçilik anlayışları, bazı özel sektör çevrelerini ve siyasi kadroları ürkütmüştür. Çünkü Kadrocular devletçilik görüşlerini yer yer kolektif ekonomiye yaklaşacak kadar ileriye götürmüştür. Bunun üzerine özel sektörün sözcülüğünü üstlenen bazı yazar ve kişiler Kadroculara çeşitli eleştiriler yöneltmişlerdir. Bunların içinde Ahmet Ağaoğlu’nun Cumhuriyet gazetesinde yayımlanan yazıları dikkat çekicidir. Bu yazılar daha sonra Devlet ve Fert adıyla bir kitap haline getirilmiştir. Bunun dışında Peyami Safa ve Hüseyin Cahit Yalçın Fikir Hareketleri dergisinde yayımladıkları yazılarıyla Kadrocuları eleştirmişlerdir.<sup class="calibre3"><a href="../Text/KADRO_split_175.html#footnote-100642-156" id="footnote-100642-156-backlink">[156]</a></sup></p>

  <p class="normal">Kadrocuların savunduğu görüşlerden doğal olarak en çok rahatsız olan, özel sektör ile devlet arasında bir köprü görevi gören İş Bankası Grubu oldu. İş Bankası “İdare Meclisi Reisi” ve Siirt Milletvekili Mahmut Bey (Soydan), dönemin başvekili (başbakan) İsmet İnönü’nün <span class="ideitalik">Kadro</span> dergisinin 22. sayısında yayımlanan “Fırkamızın Devletçilik Vasfı” başlıklı makalesi üzerine Milliyet gazetesinde yayımladığı yazısında (5 Teşrinisani 1933), Kadro’da savunulan devletçilik anlayışının ve diğer görüşlerin “komünistlik” olduğunu ileri sürerek, İsmet Paşa’nın <span class="ideitalik">Kadro</span> dergisinde yayımlanan bu yazısıyla bu tip görüşlere karşı çıktığını belirtmektedir. Mahmut Soydan, CHP programında yer alan devletçiliğin Marksist bir devletçilik olmadığını belirterek, Kadrocuların bu ilkeleri çarpıtmaya çalıştıklarını ileri sürmektedir. Kendi devletçilik anlayışını da özetleyen Mahmut Soydan, İsmet Paşa’nın da yazısında belirttiği ve “özel sektörün yapamadığını yapma ve altyapı tesislerini oluşturma” şeklinde ifade edebilecek görüşlerini sıralıyor.</p>

  <p class="normal">Kadro, çok ilginçtir ki, aynı zamanda ilkelerini açıklamaya ve savunmaya çalıştığı CHP yöneticilerinin de eleştirilerine uğramıştır. Bu eleştiriler genellikle çok sert olmuştur. Kadro’ya yönelik bu tavrın başını CHP içinde partinin önde gelen teorisyenlerinden biri olan genel sekreter Recep Peker çekmiştir. Recep Peker, Türk siyasi yaşamında çok etkili olmuş bir isimdir. Başbakanlık da yapan R. Peker, Türkiye’de “parti devleti” anlayışını geliştiren ve uygulayan siyaset adamıdır.</p>

  <p class="normal">Recep Peker, Kadrocuların yaptıklarını adeta bir ukalalık olarak görmektedir. Kendilerinin yapması gereken şeyi, yani “inkılabın ideolojisini oluşturma” görevini onlar üstlenmeye kalkışmaktadır. R. Peker’e ve CHP Merkez Yönetim Kurulu’na göre, Kadro’nun savunduğu görüşler önemli ölçüde yabancı ideolojilerden kaynaklanmaktadır. Belirtmeye gerek yok ki, sözünü ettikleri bu yabancı ideoloji Marksizmdir. Ancak daha sonra kurulan tek parti diktatörlüğünün mimarı olan Recep Peker’in eleştirileri klasik liberal temelde gelişmemiştir. O, daha çok olayın siyasal boyutuyla ilgilenmiştir.</p>

  <p class="normal">Y. Kadri Karaosmanoğlu, nasıl “zoraki diplomat” olduğunu anlattığı kitabında, CHP yönetiminden gelen eleştirileri şöyle sıralıyor:</p>

  <p class="normal">“...Beş on gün evvel İstanbul’da rast geldiğim Vasıf Çınar bana: (Geçen gün saraydaydım. Sofrada senin aleyhine epeyce şiddetli bir yaylım ateşine şahit oldum) demiş ve ilave etmişti; (Güya sen çıkardığın Kadro mecmuasında iktisadi siyasetimizi baltalayan ve hatta parti umumi kâtibinin (Genel Sekreter R. Peker’in) iddiasına göre rejimin temellerini sarsan(!) neşriyatta bulunuyormuşsun. Bu böyle giderseymiş ticaret vekili tuttuğu yolda emniyetle ilerleyemezmiş. Öte yandan CHP de hizipleşmek tehlikesine maruz kalırmış. Sofra kalabalıktı. Biri durdu, öbürü söyledi. Yalnız İsmet Paşa ve Şükrü Kaya söze karışmıyorlar, önlerine bakıyorlardı.)”<sup class="calibre3"><a href="../Text/KADRO_split_176.html#footnote-100642-157" id="footnote-100642-157-backlink">[157]</a></sup></p>

  <p class="normal">İşte bu eleştirilerin giderek artması ve genişlemesi sonucu <span class="ideitalik">Kadro</span> dergisi kapatıldı. Derginin sahibi Yakup Kadri Karaosmanoğlu Tiran’a büyükelçi olarak, diğer elemanları da çeşitli üst düzey görevlere atandı. Atatürk ve İsmet İnönü’den izin alınarak çıkan dergi yine onlar tarafından, bu ekibin itibarı korunarak kapatılmıştı. Dergi hakkında resmi bir kapatma kararı yoktur. Yalnızca Y.K. Karaosmanoğlu’nu Tiran’a Büyükelçi olarak atamak suretiyle kendisine yönetimin tavrı hissettirilmiştir. Dergi de, Y.K. Karaosmanoğlu’nun yurtdışına gönderilişini son sayısında gerekçe göstererek, “yayınına ara verdiğini” okuyucularına duyurmuştur. Kadro’nun kapatılışı Atatürk ve İnönü’nün de içinde olduğu üst düzey dar bir ekip içinde kararlaştırılmıştır.</p>

  <p class="normal">Y.K. Karaosmanoğlu’nun Tiran’a büyükelçi olarak atanışı esasında bir sürgündür. Nitekim kendisi de aynı kanıdadır. Büyükelçi olarak atandığını bizzat Atatürk’ün kendisinden duyduktan sonra, İsmet İnönü, Y.K. Karaosmanoğlu’na şöyle demiştir: “Seni müteessir görüyorum. Gönlünü ferah tut. Politika hayatında pişkin olman gerekir. Ve sakın Gazi’nin emrine karşı geleyim deme.”<sup class="calibre3"><a href="../Text/KADRO_split_177.html#footnote-100642-158" id="footnote-100642-158-backlink">[158]</a></sup></p>

  <p class="normal">Bu sözler her şeyi, hiçbir yoruma gerek bırakmayacak açıklıkla ortaya koyuyordu.</p>

  <p class="normal">Ş. Süreyya Aydemir, <span class="ideitalik">Kadro</span> dergisinin kapanışı ile ilgili olarak, yıllar sonra (1970) yaptığı değerlendirmede şunları söylüyor: “İstanbul’daki Levantenlerle ve ekaliyet (azınlık) muhitleriyle, ithalatçı çevreleri ile, daha doğrusu işadamı diyebileceğimiz o günün insanları ile garip bir işbirliği içinde olan İş Bankası çevresi saldırıya geçmiş ve <span class="ideitalik">Kadro</span> dergisinin kapatılmasını sağlamışlardır.”<sup class="calibre3"><a href="../Text/KADRO_split_178.html#footnote-100642-159" id="footnote-100642-159-backlink">[159]</a></sup></p>

  <p class="normal">Sanırım bu değerlendirme, hareketin başında bulunan biri tarafından yapıldığı için önem taşımaktadır.</p>

  <p class="normal">Kadrocular, Taner Timur’un güzel bir ifadeyle özetlediği gibi, “Sorunları idealist düzeyde ve sınıf kavgasının dışında ele aldıkları için pek küçümsedikleri sınıf kavgası sonucunda tasfiye olmuşlardır.”<sup class="calibre3"><a href="../Text/KADRO_split_179.html#footnote-100642-160" id="footnote-100642-160-backlink">[160]</a></sup> Ancak burada söz konusu olan sınıf mücadelesi, karşıt sınıflar arasında ortaya çıkan bir kavga değil, aynı sınıfın çeşitli kanatları arasında meydana gelen çelişkiler olsa gerektir. Yoksa Kadrocular, iktidar karşıtı bir tutum almamışlardı. O nedenle sözü edilen “sınıf mücadelesi”nin klasik sınıf mücadelesiyle, yani işçi sınıfı ve burjuvazi arasındaki çatışmayla bir ilgisi yoktur.</p>

  <p class="h3baslik"><span class="idebold">2-</span> <span class="idebold">Kadro ve Üçüncü Dünya Sosyalizmi</span></p>

  <p class="normal">Kadroculuk aynı zamanda bir “gelişme ideolojisi”dir. Bir sınıfın önderliğinde geliştirilecek sanayileşme ya da kalkınma anlayışlarını reddeden Kadrocular, topyekûn kalkınmanın (ulus olarak gelişmenin) yollarını önermeye çalışmışlardır. Onlar için temel sorun azgelişmişlik kıskacından kurtulmaktır. Samimi bir kalkınma ve kişilik oluşturma çabası içindedirler. Bu kurtuluşun yolu da daha önce de söylediğimiz gibi teknikle tekniğe sahip oluş biçimi arasındaki çelişkinin çözümünden geçmektedir. Kadroculara göre ulus olarak gelişme (sanayileşme) ve sınıfların oluşumunu önlemenin çaresi, ekonomik ve toplumsal planda uygulanacak bir devletçilik ve bu temele oturacak otoriter (tek partili) bir siyasal rejimdir. Bu yanıyla Kadroculuk halkçı bir harekettir.</p>

  <p class="normal">Bugün Arap sosyalizmi dediğimiz Baas partilerinin savunduğu ya da iktidarda oldukları ülkelerde (Suriye, Irak) bir dönem (1960-1985 aralığında) uygulamaya çalıştıkları modelin kaynaklarını Kadro’da görmek mümkündür. Bu ülkeler, genellikle tek partiyle yönetilen ya da hâkim parti sistemlerinin bulunduğu ve ekonomik alanda kamu sektörünün büyük ağırlık taşıdığı devletlerdir. Bu ülkelerde devletçilik, ekonomik ve toplumsal bir sistem olarak uygulanmaya çalışır. Nitekim bu model, Suriye ve Irak’ın yanı sıra aynı tarihsel kesit içinde Cezayir ve Tunus ile bazı Asya ve Afrika ülkelerinde de uygulanmaya çalışıldı. Bu ülkelerdeki resmi ideoloji ise Marksist sosyalizmle ezilen ulus milliyetçiliğinin ya da yerel ideolojinin boca edilmesi sonucu oluşturulmuş ekletik bir “üçüncü yol” çizgisidir. Genellikle kendilerini “sosyalist” olarak tanımlarlar. Zaten, Kadro ideolojisi de pek farklı değildir. Kadroculukta da ideolojik eklektizm hâkimdir.</p>

  <p class="normal">Bu ülkelerde, böyle siyasi akımların gelişmesi tesadüfü değildir. Benzer ekonomik, sosyal, kültürel ve siyasal koşullarda ve dar bir asker-aydın Kadro önderliğinde iktidarların ele geçirildiği ya da bağımsızlığın kazanıldığı bu ülkeler, kapitalizm ve sosyalizm dışında bir seçenek arayışına girerek, geliştirdikleri tezlerini dünyaya “üçüncü yol” olarak sunmuşlardır.</p>

  <p class="normal">İşte bir dönem birçok Arap ve Afrika ülkesinde yaygın olan -ki bunlar emperyalizme ve sömürgeciliğe karşı yürütülen bağımsızlık savaşları sonucu kurulmuş devletlerdir- sosyalizm teorilerinin ve geliştirilmeye çalışılan “üçüncü dünya” vb. ideolojilerinin dünyada ilk kez 1930’lu yıllarda Kadrocular tarafından savunulduğunu ve teorik temellerinin yetkin şekilde atıldığını söyleyebiliriz.</p>

  <p class="normal">İtalyan tarihçi ve araştırmacı Ciacome E. Carretto 28.2.1976 tarihinde Ş. Süreyya Aydemir’e gönderdiği mektupta şunları söylüyor:</p>

  <p class="normal">“Kadro’nun ideolojisinin anlaşılması, sadece Türkiye’nin politikasını değil, aynı zamanda bütün dünya politikasının bazı akımlarını daha iyi anlayabilmek için lütfedeceğiniz bir cevap işimin başarısı bakımından büyük yardım olacaktır.”<sup class="calibre3"><a href="../Text/KADRO_split_180.html#footnote-100642-161" id="footnote-100642-161-backlink">[161]</a></sup></p>

  <p class="normal">İtalya’da Yakındoğu ülkeleriyle ilgilenen Institute Per L’orient adlı enstitünün (Yakındoğu Enstitüsü) çalışmalarına yardımcı olması için Ş. Süreyya Aydemir’e gönderilen mektup kendisi öldüğü için, V. Nedim Tör tarafından yanıtlanmıştır. Tör, yazdığı yanıtta duygusal bir üslupla bilinen görüşleri tekrar etmiştir. Ancak Tör artık umutsuzdur. Yanıtında şunları söylemektedir:</p>

  <p class="normal">“...İşte Kadro’nun ‘planlı’ devletçiliği bilimsel yöntemlerle uygulansaydı, bugün Türkiye bütün üçüncü dünya ülkelerinin Kâbe’si olabilirdi.”<sup class="calibre3"><a href="../Text/KADRO_split_181.html#footnote-100642-162" id="footnote-100642-162-backlink">[162]</a></sup></p>

  <p class="normal">Evet, Türkiye üçüncü dünya ülkelerinin Kâbe’si olamamıştı. Yaşamın gerçeği onu hiç de istemediği bir yere getirmişti. Ütopya ile gerçek çatışmış ve sonuçta her zaman olduğu gibi gerçek kazanmıştı.</p>
</body>
</html>
