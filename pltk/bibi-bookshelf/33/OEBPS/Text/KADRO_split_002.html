<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADRO</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">YENİ BASKIYI SUNUŞ</h1>

  <p class="normal">Siyasal düşünce tarihimizde özgün bir yeri olan, dahası dünya ölçeğinde önemli bir fikir ve siyaset akımının öncülüğünü yaptığını düşündüğüm Kadro Dergisi ve Kadro Hareketi hakkında Türkiye’deki ilk çalışma olan elinizdeki kitabın yeni bir baskısının yapılıyor olması beni fazlasıyla mutlu etti.</p>

  <p class="normal">Mutlu etti çünkü bu kitap benim hem ilk akademik çalışmam hem de yaygın okuyucuya hitap eden yayımlanmış ilk kitabım olması bakımından hayatımda özel bir yere sahiptir. Hikâyesini, hemen bir sonraki sayfadan başlayan, “İkinci Baskıya Önsöz” bölümünde ayrıntılarıyla anlattım.</p>

  <p class="normal">“İkinci Baskıya Önsöz” bölümü, kitabın yeni baskısına ilişkin bütün ön bilgileri içeriyor ve okuyucu için bir çerçeve sunuyor. O bakımdan burada tekrarlamaya gerek duymuyorum, ama atlamayın ve mutlaka okuyun diyorum.</p>

  <p class="normal">İlk baskısı 1988 yılında yapılan, yayınlandığı dönemde hayli tartışılan, hakkında tanıtım, eleştiri ve makaleler yazılan bu kitap, çok sayıda akademik araştırmanın da kaynakçasında yer aldı. Kitap üzerinde daha sonra kapsamlı bir şekilde yeniden çalıştım. Ortaya elinizdeki baskı çıktı. Tümüyle yenilediğimi söyleyebilirim. Bu baskı, ilkinden yaklaşık 20 yıl sonra 2008’de yapılan ikinci baskı ile büyük ölçüde aynıdır. Ancak üçüncü baskı için de önemli katkıların yapıldığını belirtmeliyim.</p>

  <p class="normal">Elinizdeki kitap akademik derinliği olan bir yakın tarih çalışması olduğu kadar, belki de daha çok önümüzdeki yıllarda tartışılacak güncel bir siyasal analiz denemesidir.</p>

  <p class="normal">Kadro Hareketi’ni hazırlayan Türk Devrimi ve ideolojisi, Kadro Dergisi’nin doğuşu ve Kadroculuk, sosyalizm ve kapitalizm arasında bir “üçüncü yol” arayışı olarak Kadro Hareketi, bu çalışmanın temelini oluşturmaktadır. Kadro’nun Marksizm ile ilişkisi, Sultan Galiyev ve Kadro Hareketi arasındaki ideolojik ve tarihsel bağ, nihayet Yön Hareketi ve Doğan Avcıoğlu...</p>

  <p class="normal">Bu çalışmada Kadro Hareketi dolayımıyla Türkiye sosyalist hareketinin oluşum dönemini ve Mustafa Suphi liderliğindeki TKP’yi yaratan dinamikleri de inceledim. Ortaya özgün bir tablo çıktığını söyleyebilirim.</p>

  <p class="normal">Kadro Dergisi ve Kadroculuk bugün hiç olmadığı kadar günceldir. Öyle ki, “ulusalcılık” ya da “ulusal sol”, dahası “Arap sosyalizmi” veya aynı anlama gelmek üzere Baas Hareketi/Partileri gibi kavram ve siyasal akımların gündemde olduğu bir dönemde bir siyasal tarih tarih çalışması kadar güncel bir tartışmanın da zeminini sunmaktadır.</p>

  <p class="normal">Dolayısıyla; ‘Türk devrimi ve Cumhuriyet ideolojisi’, ‘Kadro Dergisi’nin doğuşu ve Kadroculuk’, ‘Kadro ve sosyalizm’, ‘TKP’nin kuruluşu ve Kadro’; ‘Sultan Galiyev ve Kadro’, ‘Dünyada Kadroculuk’, ‘Yön Hareketi ve Kadro’ gibi başlıklar bu çalışmanın köşe taşlarını oluşturuyor.</p>

  <p class="normal">Sonuç olarak bu kitabın, Türkiye’nin geleceğinin tartışıldığı bir tarihsel dönemeçte hem siyaset, hem tarih hem de siyaset felsefesi tartışmalarında önemli bir açılım sunacağını düşünüyorum.</p>

  <p class="sagnormal"><span class="idebolditalik">Merdan YANARDAĞ</span><br class="chapter" />
  <span class="idebolditalik">16 Ağustos 2012</span></p>
</body>
</html>
