<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADRO</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">BİRİNCİ KESİM</h2>

  <p class="h3baslik"><span class="idebold">Turandan Marksizme,<br class="chapter" />
  Marksizmden Kemalizme</span></p>

  <p class="h3baslik"><span class="idebold">1. Kadrocular’ın Kimlikleri Ya Da Kimliğini<br class="chapter" />
  Arayan Aydınların Yaşam Çizgileri</span></p>

  <p class="normal">Kardo hareketi’ni oluşturan Şevket Süreyya Aydemir, Vedat Nedim Tör, Burhan Asaf Belge, İsmail Hüsrev Tökin ve Yakup K. Karaosmanoğlu, aynı kuşağın insanlarıdır. Doğum tarihleri 19. yüzyılın sonu ve 20. yüzyılın hemen başına rastlıyor.<sup class="calibre3"><a href="../Text/KADRO_split_078.html#footnote-100642-59" id="footnote-100642-59-backlink">[59]</a></sup> Aynı ekip içinde yer alan Şevki Yazman’ın ise yaptığımız araştırmalar sonucu doğum tarihini kesin olarak saptayamamamıza rağmen, aynı yıllarda doğduğunu söyleyebiliriz.<sup class="calibre3"><a href="../Text/KADRO_split_079.html#footnote-100642-60" id="footnote-100642-60-backlink">[60]</a></sup> Bu insanlar birbirlerinden ayrı bölgelerde de yaşasalar, ilk gençlik yıllarında aynı siyasal, sosyal ve konjonktürel koşulları paylaşıyorlar. Muhteşem bir imparatorluğun can çekiştiği yılların bütün acılarını yaşıyor ve 20. yüzyılın şekillendiği o muazzam altüst oluşlara tanıklık ediyorlar. Bu ekibi oluşturan insanların dünya görüşleri de o karmaşık, zengin ve yoğun bir hareketin yaşandığı yıllarda şekilleniyor. Yaşamdaki hareket ve değişim ister istemez bu insanların düşünce yapılarında da sürekli bir değişimi ve hareketi beraberinde getiriyor.</p>

  <p class="normal">Şevket Süreyya Aydemir, Edirne’de doğmuştur (1897). Bir göçmen ailesinin çocuğudur. Babası padişaha bağlı ve saygılıdır. Subay olan iki ağabeyi ise Sultan Abdülhamid karşıtı ve meşrutiyet yanlısıdır. Ağabeyleri 31 Mart gerici ayaklanmasını (1908) bastıran Hareket Ordusu’na gönüllü olarak katılırlar. Ancak subay olan bu iki ağabeyden büyüğü Balkan Savaşı’nda, küçüğü ise Kafkas Cephesi’nde peş peşe “şehit düşerler”. Genç Şevket Süreyya’nın dünyaya bakışı işte bu Balkan uluslarının ayaklanmaları, çete savaşları, hürriyetin ilanı (1908), yenilgiler ve işgaller altında (Edirne’nin işgali) şekilleniyor. O dönemde Balkanlar adeta kaynamaktadır. İmparatorluk önüne geçilmez bir çözülüşü yaşamakta ve “masal” bitmektedir. Her yerde şaşkınlık yaşanmaktadır.</p>

  <p class="normal">Balkan Savaşı ve onun ardından gelen yenilginin sonucu tam bir çöküntüdür. “Mesnetsiz bir hayal” sona eriyor, “bir ruh, bir zihniyet” paramparça oluyordu. İstanbul ve Saray ise çaresizdir. Şevket Süreyya bu koşullar altında önce askeri okula, sonra da öğretmen okuluna devam eder. Ama o, yaşadığı her şeyden etkilenmekte ve daha çocukken ağabeyinin getirdiği silahla üzerinde “Ya hürriyet ya ölüm” yazan kalpağı giyerek resim çektirmektedir.<sup class="calibre3"><a href="../Text/KADRO_split_080.html#footnote-100642-61" id="footnote-100642-61-backlink">[61]</a></sup> Bu yenilgi ve çöküntüye hazır olmayan ve “adı belirsiz hayal dağları ardından doğacak”<sup class="calibre3"><a href="../Text/KADRO_split_081.html#footnote-100642-62" id="footnote-100642-62-backlink">[62]</a></sup> bambaşka sabahları bekleyen genç Şevket Süreyya, ilk politik tahlillerini de bu dönemde yapmaya başlar.</p>

  <p class="normal">Şevket Süreyya o yıllarda hem Meşrutiyet’in ilanını görmüş, hem de imparatorluğun hızla parçalanarak sınırlarının küçülüşünü yaşamıştır. Artık “Osmanlıcılık” ve “ümmetçilik” ideolojisi yıkılmakta, onun yerini ise yeni gelişen uluslaşma bilincinin bir sonucu olarak Türkçülük ve Turan ülküleri almaktadır. O günlerde imparatorluk içinde yer alan diğer “milliyetler” (burjuva devrimler çağının son dönemine rastlasa da) teker teker başkaldırıp Osmanlı’dan kopmaya başlamışlardır. İmparatorluğun asıl kurucu unsuru olan ve yüzyıllardır en acımasız baskı ve sömürüye uğrayan Türkler ise en son uluslaşma bilincine varan topluluk olmuştur. Bu kozmopolit imparatorluğun aydınları, çökmekte olan bir devletin yıkıntıları arasında kimliklerini aramaya çıkmışlardır. Ş. Süreyya şöyle diyor:</p>

  <p class="normal">“...bazı kültür hareketleri başladı. Bir şeyler arayan ve bir şeylere muhtaç olan genç ruhlar için bu hareketler büyük değer taşıyordu... Gerçi biz evvelce de Türk’tük, fakat kendimize Türk diyemezdik. Türk sözü... bir kavmin diğerleri üstünde tahakkümünü hatırlatır ve gücendirir diye düşünülüyordu... Halbuki bu imparatorlukta yaşayan diğer ırkların, diğer milliyetlerin hepsi kendilerini, kendi milletlerinin adlarıyla tanır ve öyle anarlardı... Biz Türkler, ırkımızı da bilmez ya (da) inkâr ederdik. Kendimize sadece “Osmanlı” der geçerdik. Umumi kanaate göre Türk; kaba, görgüsüz ve kabiliyetsiz bir varlıktı.”<sup class="calibre3"><a href="../Text/KADRO_split_082.html#footnote-100642-63" id="footnote-100642-63-backlink">[63]</a></sup></p>

  <p class="normal">İşte genç Ş. Süreyya, o yıllarda <span class="ideitalik">Türk Yurdu</span> dergisinde okuduğu Ahmet Hikmet Müftüoğlu’nun bir öyküsünden de etkilenerek bu yaygın ideolojiye başkaldırıyor.<sup class="calibre3"><a href="../Text/KADRO_split_083.html#footnote-100642-64" id="footnote-100642-64-backlink">[64]</a></sup> Yepyeni bir heyecanla yüzyılların aşağılanmışlığına karşı çıkıyordu. Bu kimlik arayışı onları yüzyıllar öncesine kendi köklerine yöneltmişti. Bu yöneliş, ezilmekte olan insanların bir ulus olma bilincini kazanarak, bu kimliğe ait kültürel sembolleri araştırıp benimseyebilme becerisini edinmelerine yol açacaktı. İşte Türkçülük ve Turan ülküsü böyle bir gelişimin sonucuydu. Ş. Süreyya “...yeni görüşe göre asıl olan milletti. Vatan, bu milletin yaşadığı her yerdi... Bu vatanın bir de adı vardı: Turan... Bu ses başka ve beklenmeyen bir sesti. Balkan yenilgisinden sonra, memleketin çok az okumuş genç neslinin görüş, anlayış ufkunda bir uyarıcı sabah rüzgârı gibi esti... Bizim kuşağımız buna muhtaçtı. Çünkü bu ses bize mağlubiyetin haysiyet kırıcı ruh sefaletini unutturan, bizi aşağılık duygulardan kurtaran... ve kafalara ümit, hayal enginlikleri veren bir şeydi. Bu mağlupların derlendiği... mızraklarını naralarla havaya kaldırdıkları bir yeni Ergenekon’du. Hatta bu Ergenekon, sadece bir heyecan ve ümit kaynağı olarak kalıp, ortada bir Bozkurt, bir Börtücene olmasa da...”<sup class="calibre3"><a href="../Text/KADRO_split_084.html#footnote-100642-65" id="footnote-100642-65-backlink">[65]</a></sup> diyordu, nasıl Turancı olduğunu ve oluş koşullarını anlatırken.</p>

  <p class="normal">Evet, bir sınır kentinde doğan Ş. Süreyya, imparatorluğun parçalanıp dağılmasını etinde kemiğinde yaşamış, Türkçülükle tanışmış, inanmış ve bunun için de Kafkas Cephesi’ne gönüllü olarak gitmiştir (1915). Zaten kendisinden önce de küçük ağabeyi Kafkas Cephesi’ne girmiş ve orada kaybolmuştur. Ş. Süreyya da gönüllü yazıldığında henüz 18 yaşındadır. O da ağabeyinin vurulduğu ya da kaybolduğu yerde; Sarıkamış’ta, iki ateş arasında kalarak yaralanır. İki ay çok güç şartlar altında tedavi görür. Bu arada Birinci Dünya Savaşı bütün şiddetiyle kan ve ateş içinde devam etmektedir. Kafkas Cephesi’ne gönüllü gidiş, Şevket Süreyya’nın o yıllarda kendisini derinden etkileyen Turan ülküsünü gerçekleştirme gibi bir hayalin peşinde koşmasının sonucu da olsa, birçok şeyi somut olarak yaşayıp öğrenmesini sağlamıştı. Ş. Süreyya, Kafkasya’da birçok olayı yaşadıktan sonra Moskova’ya gider.<sup class="calibre3"><a href="../Text/KADRO_split_085.html#footnote-100642-66" id="footnote-100642-66-backlink">[66]</a></sup></p>

  <p class="normal">V. Nedim Tör, İstanbul’da doğmuştur (1897). Galatasaray Lisesi’nden mezun olduktan sonra Almanya’ya iktisat öğrenmeye gitmiş, orada iktisat doktoru olmuştur. V. Nedim de Şevket Süreyya gibi parçalanan ve dağılan bir imparatorluğun bozgun yıllarında büyümüş ve bu imparatorluğun başkentinde liseli bir öğrenci olarak birçok olaya tanıklık etmiştir. Ancak Vedat Nedim, yazdığı anılarında siyasal görüşlerinin şekillendiği ortamın Berlin’deki yaşantısı ve gözlemleri olduğunu belirtir. Aktif politik yaşama Berlin’deki öğrencilik yıllarında girmiştir. Zaten hazırladığı doktora tezinin konusu da Osmanlı Devleti’nin emperyalizmin sömürü ve denetimine giriş süreci ve nedenleridir.</p>

  <p class="normal">Vedat Nedim, Almanya’da geçirdiği yılları şöyle anlatıyor: “Erzurum ve Sivas Kongreleri’nden geçerek Ankara’ya kadar uzanan ulusal şahlanışın yankıları Berlin Türk Kulübü’nde kader birliği yapan gençlerin iradesini bir çelik banyosu gibi güçlendiriyordu. Bütün bir düşman dünyaya karşı, yokluklar ve düşmanlıklar içinde savaşan Anadolu’nun masal kahramanları gibi ulusal liderine, Mustafa Kemal’e dostluk elini uzatan tek ülke SSCB olmuştu. Bu davranış Berlin’deki yükseköğrenim gençliğini adeta büyüledi: Nurullah Esat Sümer, M. Nermi, Mümtaz Fazlı Taylan, Vehbi Sandal, Nizamettin Ali Sav, Sadık Ali ve daha şimdi adlarını hatırlamadığım birkaç arkadaş Türkiye İşçi ve Çiftçi Sosyalist Fırkası’nı kurduk. Kurtuluş adlı bir dergi de yayımlamaya başladık. Berlin Türk Kulübü’nde heyecanlı toplantılar yapılıyor, konferanslar veriliyor, çetin tartışmalar oluyordu...”<sup class="calibre3"><a href="../Text/KADRO_split_086.html#footnote-100642-67" id="footnote-100642-67-backlink">[67]</a></sup> Bu anlatımdan Vedat Nedim’in Avrupa’da Marksizmle tanıştığı, ancak bu dünya görüşünü benimserken bir tür ulusçuluk bilinciyle bütünleştirdiği sonucunu çıkarabiliriz. Zaten kendisi Marksizme duyduğu sempatiyi, SSCB’nin Türkiye’ye yardım etmesine bağlamaktadır. Bu nedensellik ilişkisi doğru değildir. Çünkü Kurtuluş dergisinin yayın tarihi Mustafa Kemal’in Samsun’a çıkışından da önceye rastlamaktadır.<sup class="calibre3"><a href="../Text/KADRO_split_087.html#footnote-100642-68" id="footnote-100642-68-backlink">[68]</a></sup></p>

  <p class="normal">İsmail Hüsrev Tökin de İstanbul doğumludur (1902). Dedesi ve babaannesi Kafkasya’dan İstanbul’a gelerek yerleşmiş ve padişahın sarayında çalışmaya başlamışlardır. Babası “Askeri Mühendishane”de eğitim görmüş ve öğrenciliği sırasında Bulgaristan’dan İstanbul’a konuk gelen bir ailenin kızı olan annesiyle evlenmiştir. İsmail Hüsrev, çocukluğunda dini bir eğitim görmüş, ancak daha sonra Alman Lisesi’ne devam etmiştir. Alman Lisesi’ni bitirdikten sonra Ankara’ya giden İsmail Hüsrev, o sırada Sovyet Büyükelçiliği’nin açtığı bir burs için başvurur. Bu başvurusu kabul edilen İsmail Hüsrev Moskova’ya gider. Amacı tıp eğitimi yapmaktır. Ancak o sırada henüz tıp fakültesi açılmadığı için geçici olarak iktisat bölümüne devam eder.<sup class="calibre3"><a href="../Text/KADRO_split_088.html#footnote-100642-69" id="footnote-100642-69-backlink">[69]</a></sup> İşte bu sırada Moskova’da bulunan Ş. Süreyya, Vala Nureddin ve Nâzım Hikmet ile tanışarak onlarla arkadaş olur. İsmail Hüsrev de Marksizmi Moskova’da benimser. Üniversite eğitimi sırasında Ş. Süreyya ile birlikte Marksist teoriyi, henüz heyecanını kaybetmemiş Sovyet Devrimi’nin yükseliş yılları içinde öğrenir. Daha sonra Ankara’ya dönen İsmail Hüsrev, Ulusal Kurtuluş Savaşı’nın merkezinde kurulmuş olan Marksist Türkiye Halk İştirakiyun Fırkası’na katılır. Bu parti Kurtuluş Savaşı’nı desteklemekte ve aktif olarak katılmaktadır. (THİF’nin kuruluş tarihi 7 Aralık 1920’dir). Ankara’ya döndükten kısa bir süre sonra 5 Kasım-6 Aralık 1922 tarihleri arasında Moskova’da toplanan I-II. Enternasyonal’in 4. Kongresi’nde THİF adına delege olarak katılır.<sup class="calibre3"><a href="../Text/KADRO_split_089.html#footnote-100642-70" id="footnote-100642-70-backlink">[70]</a></sup></p>

  <p class="normal">Aynı kongrede Vedat Nedim de delege olarak bulunmaktadır. Vedat Nedim bu kongreye İstanbul’da kurulan ve Berlin’de oluşturulan Türkiye İşçi ve Çiftçi Sosyalist Fırkası’nın devamı niteliğindeki partiyi temsilen katılmaktadır. Vedat Nedim bu kongreye, bizzat partinin ve İstanbul’da çıkarılan Aydınlık dergisinin önderi konumundaki Şefik Hüsnü’nün isteği üzerine Berlin’den giderek katılmıştır. “Aydınlık Grubu” diye de tanınan bu çevrenin üç delegesinden biridir.<sup class="calibre3"><a href="../Text/KADRO_split_090.html#footnote-100642-71" id="footnote-100642-71-backlink">[71]</a></sup></p>

  <p class="normal">Yakup Kadri Karaosmanoğlu, 17. yüzyılın sonlarından başlayarak Saruhan vilayeti denilen Aydın ve Manisa bölgesinde hüküm sürmüş Karaosmanoğlu sülalesindendir. Mısır’da İbrahim Paşa Konağı’na yerleşen ve orada İkbal Hanım’la evlenen Kadri Bey’in oğludur. 27 Mart 1889’da Kahire’de doğar. İbrahim Paşa’nın ölümü üzerine ailesiyle birlikte Manisa’ya gelir. İlköğrenimini buradaki Fevziye Mekteb-i İptidaisi’nde yaparak daha sonra İzmir İdadisi’ne devam eder. Ancak babası ölünce öğrenimini tamamlayamaz ve aile yeniden Mısır’a döner. Y. Kadri, Mısır’da İskenderiye’de bulunan Freres’ler Fransız okuluna gider. Burada bir yıl okur. Bu okulda Fransız edebiyatını yakından tanıma imkânı bulur. Zaten edebiyata ilgisi de öğrencilik yıllarında başlamış ve tüm Batı edebiyatını tanıma olanağı bulmuştu. Bir ara idadiyi bitirmek için İzmir’e dönerse de daha sonra gittiği Mısır’da (1906) Jön Türkler ile tanışır. Bunun üzerine İzmir’e tekrardan dönmekten vazgeçer ve Fransız okuluna devam ederek buradan mezun olur. Ortaöğretimini böylece tamamlayan Y. Kadri ailesiyle birlikte 1908’de İstanbul’a dönerek buraya yerleşir. Yükseköğrenimini yapmak için Mekteb-i Hukuk’a giren Y Kadri, bu okulun 3. sınıfından ayrılır. Bu sırada edebiyatla ilgisini oldukça artırmış ve oyunlar yazmaya başlamıştır. Önce, arkadaşı Sahabettin Süleyman aracılığı ile “Fecr-i Ati” edebiyat topluluğuna katılan Y. Kadri aynı zamanda Servet-i Fünun dergisinde yazmaya başlamıştır. Yazar bu sırada bireyci bir sanat anlayışını savunmaktadır.</p>

  <p class="normal">İstanbul’da tüberküloza yakalanan Y. Kadri, tedavi için gittiği İsviçre’de üç buçuk yıl kalır. Bu sırada Yahya Kemal’in etkisinde kalarak Latin kaynaklarına dayalı bir sanat anlayışını savunmaya başlar. Bir yandan da doğu mistisizmiyle ilgilenmektedir. Nur Baba romanını bu etkiler altında yazan Y. Kadri, bir ara “Bektaşi Tekkesi”ne yaklaşır. Yurda döndüğünde ise bir süre Üsküdar İdadisi’nde felsefe ve edebiyat öğretmenliği yapacaktır. 1921’de Ankara’nın çağrısı üzerine Anadolu’ya geçen Y. Kadri, Kütahya, Simav, Gediz, Eskişehir ve Sakarya yörelerinde görev yapar. Bir aydın olarak Kurtuluş Savaşı’nda üzerine düşen görevleri yerine getirmeye çalışır. Y. Kadri 1923’te Burhan Asaf Belge’nin kız kardeşi Leman Hanım’la evlenmiştir.<sup class="calibre3"><a href="../Text/KADRO_split_091.html#footnote-100642-72" id="footnote-100642-72-backlink">[72]</a></sup></p>

  <p class="normal">Görüldüğü gibi cumhuriyet döneminin bu ünlü yazarının Marksist bir eğitim geleneği ve geçmişi yoktur. Kendisi sanat ve edebiyatla uğraşmakta, (önceleri) eylemci ruhu gerektiren politik mücadeleden uzak kalmaktadır. Ancak içinde bulunduğu tarihsel koşullar ve Kurtuluş Savaşı, onun bu tavrını değiştirir. Yaşadıklarından edindiği izlenimler onun bireysel sanat anlayışını da değiştirerek toplumcu bir yönelişe girmesine neden olur. Atatürk’ün yakın çevresine giren ve onunla dost olan Y. Kadri, daha sonra Ş. Süreyya, V. Nedim ve İ. Hüsrev’le tanışacak ve birlikte çıkardıkları <span class="ideitalik">Kadro</span> dergisinin sahipliğini üstlenecektir.</p>

  <p class="normal">Burhan Asaf Belge, Şam’da doğmuştur (1899). Mutasarrıf Asaf Bey’in oğludur. İlk ve ortaöğrenimini çeşitli illerde tamamlayan B. Asaf Belge, daha sonra Almanya’ya giderek mimarlık eğitimi görmüştür. Pek bir belge olmamakla birlikte Almanya’daki öğrencilik yıllarında Marksist dünya görüşünü benimsediği sanılmaktadır. Mimarlık eğitimini tamamlayan Burhan Asaf, daha sonra gazeteciliğe başlamıştır. Yurda döndükten sonra İstanbul’da Aydınlık grubuna katılır. Şefik Hüsnü çevresinde oluşan bu grup, III. Enternasyonal’in Türkiye’de tanıdığı Marksist örgütlenmelerden biridir.</p>

  <p class="normal">Esasında Burhan Asaf’ın gençlik yıllarına ilişkin pek geniş bir bilgi yoktur. Türkiye’deki Marksist grupların birleşmesiyle kurulan Türkiye Komünist Partisi’ne de katılan B. Asaf, daha sonra bu parti içinde tanıdığı Ş. Süreyya, V. Nedim ve İ. Hüsrev’le birlikte TKP’den ayrılarak (1927) <span class="ideitalik">Kadro</span> dergisini çıkaran ekip içinde yer alacaktır. Bu grubu kız kardeşinin kocası olan Y. Kadri’yle tanıştıran da büyük bir olasılıkla B. Asaf’tır.</p>

  <p class="normal"><span class="ideitalik">Kadro</span> dergisinde sürekli yazmamakla birlikte, birçok araştırmacı tarafından bu derginin kadrosu içinde sayılan Şevki Yazman, hakkında en az bilgiye sahip olduğumuz biridir. Cumhuriyet Dönemi Türkiye Ansiklopedisi’nde Şevki Yazman’dan <span class="ideitalik">Kadro</span> dergisini çıkaran eski Marksistlerden biri olarak söz edilir.<sup class="calibre3"><a href="../Text/KADRO_split_092.html#footnote-100642-73" id="footnote-100642-73-backlink">[73]</a></sup> Ancak bu ansiklopedi ve diğer kaynaklarda başında da belirttiğimiz gibi doğum ve ölüm tarihleri hakkında bir kayıt yoktur. <span class="ideitalik">Kadro</span> dergisinin öncüsü ve teorisyeni Ş. Süreyya da kendisini söz konusu dergiyi çıkaran çekirdek Kadro içinde sayar. İleride yeniden değineceğimiz gibi Şevki Yazman da, büyük olasılıkla geçmişinde TKP’ye üye ya da bu partiye yakın bir aydındır.</p>
</body>
</html>
