<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADRO</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">ÜÇÜNCÜ KESİM</h2>

  <p class="h3baslik"><span class="idebold">Dünya Ekonomik Krizi, Devletçilik ve Serbest Fırka Denemesi</span></p>

  <p class="h3baslik"><span class="idebold">I- Liberal Politikaların Başarısızlığı</span></p>

  <p class="normal">Aslında “devletçilik” fikri Cumhuriyet Türkiye’sinde yeni değildi. 1930’lara gelindiğinde, 1923 İzmir İktisat Kongresi’nden sonra izlenen “liberal” politikaların başarısızlığı her alanda açıkça görülüyordu. Kitlelerde giderek yaygınlaşan hoşnutsuzluk artık iktidarın en üst noktalarına kadar ulaşıyordu. Atatürk, Hasan Rıza Soyak’a o dönemdeki duygularını şöyle ifade ediyor: “Bunalıyorum çocuk, büyük bir ıstırap içinde bunalıyorum. Görüyorsun ya, her gittiğimiz yerde mütemadiyen (sürekli olarak) dert, şikâyet dinliyoruz. Her taraf derin bir yokluk, maddi manevi perişanlık içinde...”<sup class="calibre3"><a href="../Text/KADRO_split_056.html#footnote-100642-37" id="footnote-100642-37-backlink">[37]</a></sup> Bu durum 1923’ten sonra izlenen ekonomi politikanın açık bir şekilde iflası anlamına geliyordu. Artık sorunları çözmek için yeni bir çıkış bulunmalı, yeni bir politika geliştirilmeliydi. İç ekonomik-siyasal gelişmelerin ve dünya ekonomik bunalımının etkisiyle, yönetici kadrolar ciddi bir arayışın içine girmişti.</p>

  <p class="normal">Esasında İzmir İktisat Kongresi’nde alınan ve genel olarak “liberal” olduğu kabul edilen kararlar, bildiğimiz klasik liberalizmden oldukça uzaktır. Sorun, daha önce de belirttiğimiz gibi sermaye birikiminin sağlanmasıdır. Model arayışı, Cumhuriyet’in ilk yıllarına kadar uzanır. Geliştirilen bütün tezler sınıfların yadsınması temeline oturtulurken, bu anlayışla çelişen “milli burjuvazi” yaratma politikaları da aynı dönemde uygulanıyordu. Geliştirilen ideolojik çizgiyle, izlenen ekonomi politika arasında başlangıçta görülen bu çelişki, daha sonraları en azından düşünsel planda giderilmeye çalışılacaktı.</p>

  <p class="normal">Lider kadroya göre ülkede sınıflar yoktu. Türk ulusu “imtiyazsız, sınıfsız kaynaşmış bir kitle”ydi. Atatürk İzmir İktisat Kongresi’ni açarken yaptığı konuşmada bu konu üzerinde özellikle durmuştur.<sup class="calibre3"><a href="../Text/KADRO_split_057.html#footnote-100642-38" id="footnote-100642-38-backlink">[38]</a></sup> Bu anlayış daha sonra rejimin ana ideolojik dayanağı olacaktır. Ziya Gökalp’in derin ideolojik izlerini taşıyan bu görüş, bir bakıma “korporatif rejim” modelini hatırlatmaktadır.</p>

  <p class="normal">Sonuçta, yeni rejimin liderleri Türkiye’nin kendine özgü bir ekonomik sisteme sahip olacağı kanısına ulaşıyorlardı. İktisat Vekili Mahmut Esat Bozkurt, 1923 yılında bu görüşünü şöyle açıklıyordu: “Yeni Türkiye iktisadiyatı mevcut iktisat sistem ve siyasetlerinin hiçbirinin aynı olamaz. Ne ‘bırakınız geçsinler, bırakınız yapsınlar’ mektebinden, ne de sosyalist, komünist etatist veya himaye mektebinden değiliz. (Buna) Yeni Türkiye İktisat Mektebi diyorum... İktisadi teşebbüs, kısmen devlet ve kısmen teşebbüs-i şahsi tarafından deruhte edilmelidir.”<sup class="calibre3"><a href="../Text/KADRO_split_058.html#footnote-100642-39" id="footnote-100642-39-backlink">[39]</a></sup> Bu konuşmadan da anlaşılacağı gibi, İzmir İktisat Kongresi’nden 1932’lere kadar uygulanan ekonomik model, devlet işletmeciliğini hiçbir zaman bütünüyle dışlamamıştı. Kapitalistleşme için gerekli olan altyapının yetersizliği ve sermaye kıtlığı, devleti ister istemez bir işletmeci olarak devreye (piyasaya) sokuyordu.</p>

  <p class="normal">1929 kapitalist dünya bunalımının etkileri Türkiye’de hissedilmeye başlayınca, zaten zorla ayakta tutulan ekonominin özel sektörün eline bırakılması imkânsızlaşmaya başladı. Genellikle dış dünyayla, hammadde ve tarımsal ürün ihracıyla mamul madde ithaline dayanan ekonomik ilişkiler sonucu Türkiye, bunalımı ciddi bir şekilde yaşamaya başladı. Yeni bir yol bulunmalıydı. Bu yol, hem ekonomik bunalımın tahribatını önlemeli, hem de sermaye birikimini gerçekleştirmeliydi. Bu yolun “devletçilik” olacağı önder kadroların kafasında giderek şekillenmeye başlamıştı. Fakat bu nasıl bir “devletçilik” olacaktı? Atatürk, 1930’da Afet İnan’a görüşlerini dikte ederken<sup class="calibre3"><a href="../Text/KADRO_split_059.html#footnote-100642-40" id="footnote-100642-40-backlink">[40]</a></sup> bu sorunun yanıtını şöyle veriyordu: “Bizim takibini muvafık gördüğümüz devletçilik prensibi, bütün istihsal (üretim) ve tevzi vasıtalarını fertlerden alarak, milleti büsbütün başka esaslar dahilinde tanzim etmek siyasisi güden ve hususi, ferdi iktisadi teşebbüs ve faaliyetlere meydan bırakmayan sosyalizm prensibine dayanan kolektivist, komünizm gibi bir sistem değildir. Bizim takip etiğimiz devletçilik, ferdi mesai ve faaliyeti esas tutmakla beraber, mümkün olduğu kadar milleti refaha, memleketi mamuriyete eriştirmek için, milletin umumi ve yüksek menfaatlerinin icap ettirdiği işlerde bilhassa iktisadi sahada devleti fiilen alakadar etmektedir.”<sup class="calibre3"><a href="../Text/KADRO_split_060.html#footnote-100642-41" id="footnote-100642-41-backlink">[41]</a></sup></p>

  <p class="normal">Atatürk, verdiği bu yanıtla dönemin “devletçilik” anlayışını da özetliyordu.</p>

  <p class="normal">Bu dönemde, giderek resmi görüş haline gelen devletçilik ilke ve politikası, ilk defa İsmet İnönü tarafından, demiryolunun Sivas’a ulaşması nedeniyle 30 Temmuz 1930 yılında verdiği söylevde açıklanmıştı. İnönü bu söylevinde, Serbest Cumhuriyet Fırkası’na karşı “devletçilik” sloganını ortaya atarak, “Liberalizm nazariyatı... bu memleketin güç anlayacağı bir şeydir. Biz iktisadiyatta hakikaten mutedil devletçiyiz. Bizi bu istikamete sevk eden, bu memleketin ihtiyacı ve bu milletin fikri temayülüdür”<sup class="calibre3"><a href="../Text/KADRO_split_061.html#footnote-100642-42" id="footnote-100642-42-backlink">[42]</a></sup> demiştir. Atatürk’ün Ocak 1931’de İzmir’de yaptığı bir konuşmadan sonra ise CHP’nin Mayıs ayında toplanan üçüncü büyük kongresinde “devletçilik” ilkesi parti programına geçiriliyordu. Atatürk konuşmasında, “Fırkamızın takip ettiği program... İktisadi nokta-i nazardan devletçidir”<sup class="calibre3"><a href="../Text/KADRO_split_062.html#footnote-100642-43" id="footnote-100642-43-backlink">[43]</a></sup> demişti.</p>

  <p class="h3baslik"><span class="idebold">2</span><span class="idebold">- Devletçilik İlkesinin Yerleşmesi</span></p>

  <p class="normal">1929 yılında Batı kapitalizmi büyük bir ekonomik bunalıma düştü. Ekonomik bunalım kısa zamanda bütün kapitalist dünyaya yayıldı. Bunalım dünya çapındaki bir arz-talep dengesizliğinden doğmuştu. Uluslararası kapitalizmin üretimini karşılayacak bir talep yetersizliği söz konusuydu. Bunalım sonucunda büyük fiyat düşüşleri, iflaslar ve kitlesel işsizlik ortaya çıktı. Piyasayı büyük bir panik kaplamıştı, dev şirketler çöküyor, toplumun sağlam sanılan değerleri sarsılıyordu.</p>

  <p class="normal">Ekonomik ve sosyal yapıda yaşanan bu büyük bunalım, siyasal yapıda da etkilerini göstermekte gecikmeyecekti. Batı sistemine karşı genel bir güvensizlik oluşmaya başlamıştı. Artık, düşünsel planda liberalizme saldırılıyor, demokrasi aşağılanıyor ve bunun yerine disiplinli, otoriter bir rejim arayışı giderek gelişiyordu. Batı ve Avrupa ülkelerinin birçoğunda totaliter rejimleri amaçlayan ırkçı-faşist hareketler gelişmeye başlamış, İtalya, Almanya, İspanya ve bazı Doğu Avrupa ülkelerinde zafer kazanmıştı. Sanayi ve burjuva devrimini yapmakta geç kaldıkları için dünya pazarlarından “yeterli” (!) payı alamayan bu ülkeler, daha sonra dünyayı kasıp kavuracak bir savaşın ateşini yakacaklardı. Bir “yeniden paylaşım” istiyorlardı. Dünya bir savaşa doğru bütün hızıyla ilerliyordu.</p>

  <p class="normal">Dünya kapitalist pazarı içinde yer alan Türkiye için, bu bunalımın etkilerinden kaçınmak imkânsızdı. Nitekim Türkiye’nin 1930’lardan sonra ekonomik ve siyasal hayatında meydana gelen değişimler, dünya ekonomik bunalımıyla yakından ilgilidir. Kapitalist dünya bunalımının Türkiye’deki etkilerini incelemek bu dönemde ülkemizdeki “devletçilik” uygulamasını incelemeyi gerektirir. Çünkü daha önce de üzerinde durduğumuz gibi “devletçilik” uygulamaları aslında karmaşık ve çok yönlüdür. Ekonomik yaşamı olduğu kadar, siyasi rejimi ve ideolojik gelişmeleri de ilgilendirir.</p>

  <p class="normal">Dünya ekonomik bunalımı ülke içi ekonomik-sosyal sorunlarla birleşince, devlet işletmeciliği ve devlet müdahalesi yoluyla kapitalistleşme, kısacası devletçilik 1930’lardan sonra uygulanmaya başlandı. Resmi politika olmadan önce, yönetici kadrolar ve bazı aydınlar tarafından ideolojik teorik temeli oluşturulmaya çalışılan “devletçilik”, daha çok bir “karma ekonomik” sistemi ifade ediyordu.</p>

  <p class="normal">Devletçilik, oldukça tartışmalı bir kavramdır. Devletçilik kavramının bilimsel olmadığı yönünde ciddi görüşler vardır. Devletçiliğin bir “üçüncü yol” olmadığını savunan birçok araştırmacı, onu bir “iktisat siyaseti” olarak tanımlıyor. Yani kapitalizmin çerçevesi içinde izlenebilecek bir “iktisat siyaseti”. Bu araştırmacılardan Korkut Boratav şöyle demektedir: “Devlet sistemi veya bir karma ekonomi düzeni veya farklı bir ifade ile ekonominin bazı kesimlerinde yaygın devlet işletmeciliğinin varlığından ve sadece bu olgudan hareketle sistem olarak bir üçüncü yolun varlığı iddiası bilimsel bir dayanaktan yoksundur.<sup class="calibre3"><a href="../Text/KADRO_split_063.html#footnote-100642-44" id="footnote-100642-44-backlink">[44]</a></sup></p>

  <p class="normal">Sosyalist olmayan bir sistemde devlet işletmeciliği, kapitalist mülkiyet ve bölüşüm ilişkilerinden farklı bir ilişkiler sistemi içerir. Bu ilişkilerde işçiler tarafından yaratılan değerler dolaysız olarak kapitaliste ulaşmaz. Siyasi iktidara hâkim olan sınıfların bu değerlere el koymaları dolaylı yollardan ve özel ekonomik mekanizmalarla olur. Bu nedenle kapitalist toplumlarda ortaya çıkan yaygın devlet işletmeciliğini “devlet kapitalizmi” olarak tanımlamak daha doğrudur. Türkiye gibi yeni bağımsızlığını sağlamış ülkelerdeki devletçilik uygulaması, genellikle “milli burjuva” sınıfı yaratmak ve bu yolla kapitalizmi geliştirmek amacına yönelik olmuştur.</p>

  <p class="normal">Bu anlamda devletçilik, Cumhuriyet Türkiye’sinde kapitalist sermaye birikiminin özel bir yolu olarak ortaya çıkmıştır. Bu özel yol, 1920’li yılların “liberal” politikalarına bir tepki olarak geliştiği gibi, esas itibariyle 1930’lu yılların ulusal ve uluslararası koşullarının zorunlu bir sonucu olmuştur diyebiliriz. “Devletçilik öyle bir yoldur ki; Türkiye’de kapitalizmin gelişmesine, Türk burjuvazisinin sermaye birikiminin sağlanmasına ve sistemin biçimlenmesine damgasını vurmuştur.”<sup class="calibre3"><a href="../Text/KADRO_split_064.html#footnote-100642-45" id="footnote-100642-45-backlink">[45]</a></sup></p>

  <p class="h3baslik"><span class="idebold">3- Serbest Cumhuriyet Fırkası (SCF) Olayı</span></p>

  <p class="normal">Önder kadrolardaki ekonomik model arayışı, 1930’larda bir siyasal model arayışını da beraberinde getiriyordu. O güne kadar ülkeyi tek başına yönetmiş olan CHF’nin karşısında muhalif bir partinin oluşturulması, bir anlamda bu arayışın erken doğmuş bir sonucudur.</p>

  <p class="normal">Oluşturulan bu muhalif partinin adı Serbest Cumhuriyet Fırkası’dır. Böylece iktidarı elinde bulunduran güçler, çok partili demokratik bir rejim denemesine giriyordu. 1932’lerden sonra Türkiye’nin ekonomik ve siyasal yaşamında meydana gelen değişiklikleri anlayabilmek için SCF olayı üzerinde durmak gereklidir. Çünkü SCF kapatıldıktan sonra tekrar bir siyasal model arayışına girilmiş, bu deneyin başarısızlığından hareketle “parti-devleti” anlayışı geliştirilerek, rejim yeniden şekillendirilmiştir. Bu yıllarda CHF’nin “devletçilik” ve “halkçılık” ilkeleri de yeniden yorumlanarak, geliştirilen modele uygun hale getirilmiştir. Zaten, çalışmamızın ağırlık noktasını oluşturan Kardo hareketi de tezlerini bu yıllarda geliştirerek ortaya çıkmıştır. Kardo hareketi söz konusu model arayışına kendince bir alternatif önermeye çalışmıştır.</p>

  <p class="normal">“Biri bir siyasal parti (SCF), ikincisi ise ideolojik bir dergi (Kadro) çerçevesinde gelişen bu hareketler, iktisadi çöküntü yılları içinde rejime yeni bir çıkış yolu göstermek istemişlerdir.”<sup class="calibre3"><a href="../Text/KADRO_split_065.html#footnote-100642-46" id="footnote-100642-46-backlink">[46]</a></sup></p>

  <p class="normal">Serbest Cumhuriyet Fırkası 8 Ağustos 1930 tarihinde Atatürk’ün isteğiyle en yakın arkadaşı tarafından kurulmuştur. Partinin kurucusu ve genel başkanı Ali Fethi Okyar’dır. Fethi Bey, yeni cumhuriyette başbakanlık da yapan, Atatürk’ün güvendiği bir isimdir. Atatürk’ün bu partiyi, gerek çok partili demokratik modeli denemek ve gerekse ülkenin genel siyasal havasını anlamak için kurdurduğu söylenebilir.</p>

  <p class="normal">Yeni Türkiye Cumhuriyeti’nin ilk yıllarında ülkenin ekonomik yapısı, ilkel bir tarım ve hemen hemen hiç yok denecek bir endüstriden oluşuyordu. Halk uzun süren savaşlar boyunca yorgun, bitkin ve yoksul düşmüştü. Ülkede belli bir endüstrinin ve dolayısıyla bir işçi sınıfının bulunmadığı (var olan işçi kesimi de düşman işgali altında kalmıştır) koşullarda verilen Kurtuluş Savaşı’na, ister istemez asker-sivil aydınlar, eşraf ve din adamları önderlik etmişti. Zaten o dönemde, gerçek anlamda ulusal bilinç bu öncü kadroda gelişmiş bulunuyordu. İşte bu öncü Kadro, zaferden sonra ülkenin yönetici sınıfı haline gelmişti. Geniş halk kitleleri bir edilgenliğe itilmiş, sivil ve asker kesimin yönetimi kaçınılmaz olarak halka yabancılaşarak bir “seçkinler yönetimine” dönüşmüştü. İşte SCF bu koşullar altında kurulmuştu.</p>

  <p class="normal">“Türkiye’nin zor günlerinde Gazi Mustafa Kemal’in isteği ve yardımı ile kurulan SCF’nin, ekonomik sorunları dünya ekonomik bunalımı karşısında daha da ağırlaşmış bir ülkede ve bunalımın etkilerini azaltmak için devletçe önlemler alınmak istendiği bir sırada, ayrıca dünyada klasik demokrasilerin gözden düşmeye başladığı bir dönemde kurulmuş olduğunu özetle söyleyebiliriz.”<sup class="calibre3"><a href="../Text/KADRO_split_066.html#footnote-100642-47" id="footnote-100642-47-backlink">[47]</a></sup></p>

  <p class="normal">Yukarıda anlattığımız koşullar ve tarihsel gelişim içinde kurulan SCF’nin fonksiyonu ne olacaktı? Yönetici kadrolar, niçin böyle bir partinin kurulmasını istemişlerdir? Taner Timur bu soruları şöyle yanıtlıyor: “...1929 Buhranı patlak verdiği zaman Türkiye’nin siyasi rejimi önünde iki yol vardı: Ya burjuva demokratik hak ve özgürlüklerin iadesi ile rejimi yumuşatmak ya da büsbütün sertleştirmek. Görünüşe göre Serbest Fırka birinci yolun denemesidir.”<sup class="calibre3"><a href="../Text/KADRO_split_067.html#footnote-100642-48" id="footnote-100642-48-backlink">[48]</a></sup> Bilindiği gibi bu yol başarısız olunca, daha sonra ikinci yol denenecektir.</p>

  <p class="normal">1930 yılının Temmuz ayına kadar Türkiye’nin Paris Büyükelçisi olan Fethi Bey, iznini kullanmak için yurda döndüğünde Yalova’da bulunan Mustafa Kemal’i ziyarete gider. Fethi Bey, bu ziyaret sırasında M. Kemal’e ülkenin içinde bulunduğu kötü koşulları anlatarak hükümete yönelik eleştirilerini dile getirmiştir. Fethi Bey bu eleştirilerinde yurtdışında bulunmasının etkisiyle, Türkiye’nin dışarıdan çok kötü göründüğünü, dış borçlar ödenmezse kredilerin kesileceğini, hükümetin gücünün üstünde yatırımlar yaptığı için vergi oranlarının yükseldiğini, bunun da halkta yoksulluk ve perişanlığa yol açtığını söyler.<sup class="calibre3"><a href="../Text/KADRO_split_068.html#footnote-100642-49" id="footnote-100642-49-backlink">[49]</a></sup> Kendisini misafir eden M. Kemal, bunun üzerine Fethi Bey’e bir “muhalif fırka” kurmasını söyler. Daha sonra İstanbul’da misafir olarak bulundukları bir evde birlikte yedikleri yemek sırasında da M. Kemal bu partinin adının “Serbest Cumhuriyet Fırkası” olmasını ister.<sup class="calibre3"><a href="../Text/KADRO_split_069.html#footnote-100642-50" id="footnote-100642-50-backlink">[50]</a></sup> Daha sonra kendi çevresinde güvendiği başka kişileri de partinin kuruluş çalışmalarında görevlendiren M. Kemal, partinin milletvekillerinin seçimine de bizzat katılmıştır.”<sup class="calibre3"><a href="../Text/KADRO_split_070.html#footnote-100642-51" id="footnote-100642-51-backlink">[51]</a></sup> M. Kemal’in, Fethi Bey’in de görüşlerini alarak yaptığı bu seçimde dikkati çeken en önemli şey, kuruculuğuna seçilenlerin genellikle liberal görüşleriyle tanınan kişiler oluşudur. M. Kemal, “devletçi” CHP karşısında, “liberal” SCF’yi kurdurmuştur.</p>

  <p class="normal">Genellikle kuruluşu bir danışıklı dövüş olarak değerlendirilen SCF, kurulduktan kısa bir süre sonra CHP’nin toplumsal dayanağı olan bürokratik kadroyu hedef alarak, bütün muhalefet güçlerini harekete geçirmiştir.</p>

  <p class="normal">SCF’nin kuruluş nedenleri, Türk siyasal ve düşünce yaşamında çok tartışılmıştır. Konuyu Serbest Cumhuriyet Fırkası Olayı adlı kitabında kapsamlı bir şekilde inceleyen Prof. Dr. Çetin Yetkin, saydığı diğer nedenlerin yanında, SCF’nin kuruluşu için; “Gazi Mustafa Kemal’in Türkiye’yi tam anlamı ile özlemlediği biçimde bir halk devleti yapmak için, bir önkoşul olarak çok partili siyasal yaşamı gerçekleştirmek üzere SCF’yi kurdurmuş olduğunu söylemek, tarihsel ve siyasal gerçeklere bütünüyle uygun olacak”<sup class="calibre3"><a href="../Text/KADRO_split_071.html#footnote-100642-52" id="footnote-100642-52-backlink">[52]</a></sup> diyor. Buna karşın Taner Timur ise (daha önce değerlendirdiğimiz) ulusal ve uluslararası koşulların dışında SCF’nin “toplumdaki muhalefeti açığa çıkarmak ve denetlemek” için kurulduğunu söylemektedir.<sup class="calibre3"><a href="../Text/KADRO_split_072.html#footnote-100642-53" id="footnote-100642-53-backlink">[53]</a></sup></p>

  <p class="normal">Serbest Cumhuriyet Fırkası, CHP’nin devletçilik politikasını uygulamaya başladığı dönemde kurulmuştur. Partinin adının “serbest” olması bu bakımdan ilginçtir. Parti, CHP’den ayrı bir kalkınma yolu savunmaktadır. Bu, liberal bir kalkınma yoludur. SCF, iktidarın yoksul sınıflara karşı yürüttüğü vergi ve tekeller politikasını kıyasıya eleştirmiştir. Bürokrasiye karşı da şiddetli bir mücadele yürüten parti, memur maaşlarının yükseltilmesine karşı çıkmıştır. SCF, programına koyduğu maddelerle, adil bir vergi sistemini, köylüye ucuz krediyi, özel teşebbüsü ve yabancı sermayenin teşvikini savunmuş, tefecilikle savaşacağını ilan etmiştir.<sup class="calibre3"><a href="../Text/KADRO_split_073.html#footnote-100642-54" id="footnote-100642-54-backlink">[54]</a></sup> On bir maddelik program, Fethi Bey tarafından hazırlanmış, Ahmet Ağaoğlu, Nuri Conker, Dr. Reşat Galip ve Tahsin Bey’lerce gözden geçirildikten sonra M. Kemal’e sunulmuştur. M. Kemal de programın özüyle oynamadan bazı değişiklikler yapmıştır.</p>

  <p class="normal">Somut çözümler önermeyen bu kısa program, ticaret burjuvazisine, kapitalizme dönük büyük toprak sahiplerine ve bunların peşinden sürüklediği yoksul sınıflara seslenmeye çalışmıştır.</p>

  <p class="normal">Taner Timur’un belirttiği gibi, “...Serbest Fırka, eleştirilerini halktan kopuk bir bürokrasi ve devlet kapitalizmi üzerinde toplayarak, aslında çıkarları birbiriyle çelişik olan sınıfları partiden sürüklemeyi bilmiştir.”<sup class="calibre3"><a href="../Text/KADRO_split_074.html#footnote-100642-55" id="footnote-100642-55-backlink">[55]</a></sup> Bu durum SCF’nin iktidar çevrelerinde hem sağcı hem de solcu olarak suçlanmasına neden olmuştur.</p>

  <p class="normal">SCF, çıkarları yabancı sermayeyle en çok uyuşan sınıfların desteklediği bir partidir. Ancak dayandığı sınıfların Türkiye’de kapitalizmi tek başlarına geliştirecek güçleri yoktur. İşçilerin ve yoksul köylülerin bu partiyi desteklemelerinin nedeni ise SCF’nin onların çıkarlarını savunduğundan değil; geniş yığınların tek parti yönetiminin ekonomik ve siyasal baskısına karşı gösterdiği tepkinin SCF’ye kanalize olmasıdır. Bu tepkiyi SCF tek alternatif olduğu için devşirmiştir. Aynı şeyi 1950’de DP yapacaktır.</p>

  <p class="normal">SCF, Türkiye’de gerçekten çok geniş bir ilgi görmüştür. Yönetici elit halktan öylesine kopuktur ki, kitlelerin hâlâ büyük bir coşkuyla CHP’yi desteklediğini sanmaktadır. Bu kopukluğun ve SCF’nin halktan gördüğü ilginin en iyi örneği Fethi Bey’in 3 Eylül 1930 yılında çıktığı yurt gezisi ve 4 Eylül’de İzmir’de meydana gelen olaylardır.</p>

  <p class="normal">Fethi Bey ve arkadaşları gemiyle İzmir’e gelirken kente yaklaştıklarında kıyıda büyük bir kalabalık görürler. 50 bin kişiyi bulan (o günkü nüfusa göre çok büyük bir sayı) kalabalığın, önceleri kendilerini protesto etmek için mi, yoksa karşılamak için mi toplandığını anlayamazlar. Çünkü kendileri de iktidar partisine karşı çıktıkları için halkın tepki göstereceğini sanmaktadırlar. Oysa onları bekleyen halk kendilerini desteklemek için toplanmış ve “Yaşasın Gazi, yaşasın Fethi Bey” diye bağırmaktadır. M. Kemal bile halkın Fethi Bey ve arkadaşlarına tepki göstereceğini düşündüğü için İzmir valisine can güvenliklerinin sağlanması için telgraf çekmiştir.<sup class="calibre3"><a href="../Text/KADRO_split_075.html#footnote-100642-56" id="footnote-100642-56-backlink">[56]</a></sup></p>

  <p class="normal">Fethi Bey’in İzmir’de yapmak istediği miting başta vali olmak üzere yerel yöneticiler ve CHP tarafından engellenmeye çalışılmıştır. Bu arada halk, asker ve polisle çatışmış, bir öğrenci ölmüş, çok sayıda gösterici de yaralanmıştır.<sup class="calibre3"><a href="../Text/KADRO_split_076.html#footnote-100642-57" id="footnote-100642-57-backlink">[57]</a></sup> Fethi Bey, mitingi ancak Atatürk’ün duruma müdahale etmesi üzerine yapabilmiştir. Yoksulluk içinde kıvranan halk Fethi Bey’i adeta bir kurtarıcı gibi karşılamıştı. İzmir olayları iktidar çevrelerini ürkütmüş ve daha sonra bu durum SCF’nin kapatılmasında önemli bir etken olmuştur.</p>

  <p class="normal">Bu olaydan sonra sorunlar çözülmüyor, tersine tutuklamalar ve protestolar ülke çapında yaygınlaşıyordu. Toplumun bütün muhalif güçleri SCF etrafında toplanmaya başlamıştı. SCF, Genel Başkan Fethi Bey’in bile tahmin edemediği bir coşkuyla karşılanmıştır. Bu durum, yöneticileri oldukça tedirgin etmiştir. Bunun üzerine yine M. Kemal’in isteğiyle 17 Kasım 1930 yılında kapatılmıştır. Kuruluşundan 3,5 ay sonra yöneticileri tarafından feshedilen SCF, siyasal tarihimizin en kısa ömürlü partilerinden biri olmuştur.</p>

  <p class="normal">CHP’nin devlet kapitalizmine karşı piyasa ekonomisini savunan SCF’nin asıl itirazı (muhalefeti), ittifaklar içinde bürokrasinin yerinin tayin edilmesinden kaynaklanmaktadır. Yoksa CHP solcu bir parti değildir. Ancak o dönemde bu fark önemlidir. Günümüzde bile bu tip tartışmaların devam ettiği düşünülürse bu farkın önemi daha iyi anlaşılır. SCF, gerek kurulduğu ortam gerekse kuruluş amacı Türkiye’nin siyasal-sosyal koşullarına ters düştüğü için kapatılmıştır. Dünyada demokrasinin gözden düştüğü, korumacı politikaların itibarının arttığı bir dönemde girişilen bu deneme başarısızlıkla sonuçlanmıştır. SCF gerici ve karşı devrimci olmakla suçlanmıştır.</p>

  <p class="normal">Çetin Yetkin, SCF’nin kapatılma nedenlerini değerlendirirken şöyle diyor: “...İzmir olaylarını soruşturmakla Gazi Mustafa Kemal tarafından görevlendirilen Kazım (Özalp) Paşa’nın, ‘Fethi Bey’in İzmir’e gelişiyle halk fırkası erimiştir. Ve Fethi Bey seyahatine İzmir’den Balıkesir’e doğru devam ederken her geçtiği yerde Halk Fırkası’nı söndüre söndüre geçmişti’ sözleri gerçekte SCF’nin neden kapatılmış olduğunu açıkça belgelemektedir.”<sup class="calibre3"><a href="../Text/KADRO_split_077.html#footnote-100642-58" id="footnote-100642-58-backlink">[58]</a></sup> Bu tespit bizce de doğrudur.</p>

  <p class="h3baslik"><span class="idebold">BİRİNCİ BÖLÜMÜN SONUCU</span></p>

  <p class="normal">SCF’nin kapatılması ile birlikte Türkiye’nin toplumsal ve siyasal yaşamında bir dönem kapanmıştır. 1923 yılından 1930’lara kadar devam eden liberal ekonomi politika dönemi ve bu politikanın devamı sayılabilecek olan çok partili demokrasi denemeleri de bitmiştir. Liberalizm döneminin kapanışıyla birlikte ekonomik ve siyasal planda yeniden model arayışlarına giren yönetici kadrolar, daha sonra “iktisat politikası” ve bir sistem olarak “devletçilik” tezini geliştirmişlerdir.</p>

  <p class="normal">Toplumsal ve siyasal yapının çok partili demokratik düzen için henüz elverişli olmadığını, devrimlerin henüz yerleşmemiş olduğunu ve bundan dolayı çok partili düzenin devrimci çabaları boşa çıkarabileceğini, kısacası halkın demokrasiye hazır olmadığını düşünen bu yöneticiler, daha sonra siyasal yapıda “parti-devleti” modelini geliştireceklerdir. “Milli Şef teorisiyle de desteklenen bu anlayış giderek tek parti diktatörlüğüne dönüşecek, parti ve devlet adeta iç içe geçecektir.</p>

  <p class="normal">İşte SCF’nin kapatılmasından sonra, 1932 yılında yayımlanmaya başlanan <span class="ideitalik">Kadro</span> dergisi, savunduğu görüşlerle yeni bir model, bir “üçüncü yol” önermeye çalışmıştır. Devletçiliği savunan Kadro, demokrasiye karşı çıkmakta (çok partili düzeni yanlış ve erken bulmakta) ve Türkiye’nin gelişimini tamamlaması ve kalkınması için tek partili otoriter bir rejimi savunmaktadır.</p>

  <p class="normal">Bir anlamda, iktidardaki CHP’ye rağmen CHP’nin ilkelerini açımlayan ve ona teorik bir temel kurmaya çalışan Kadro, önceleri başta İsmet İnönü olmak üzere bazı yöneticiler tarafından desteklenmiştir. Bundan sonraki bölümlerde, Türk siyasal yaşamı ve düşünce dünyasında özgün bir yeri olan, Cumhuriyet’in kuruluş sürecindeki model arayışı sırasında önerdiği alternatif anlayışla uluslararası bir öneme sahip Kardo hareketi’ni inceleyeceğiz.</p>
</body>
</html>
