<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-4.html" xml:lang="tr-TR">
    <div class="Basic-Text-Frame">
      <p class="anabaslik para-style-override-13" id="toc_marker-5" xml:lang="en-GB"><span class="char-style-override-9">4. BÖLÜM</span></p>

      <p class="anabaslik-copy" xml:lang="en-GB">BEYAZ ADAM İDEOLOJİSİ</p>

      <p class="arabaslik-sol" id="toc_marker-5-1"><span>4.1- Doğu’nun tüm birinci cumhuriyetleri yıkıldı</span></p>

      <p class="paragraf para-style-override-11"><span>Türkiye’den sonra, Doğu’nun bütün “birinci cumhuriyetleri” de yıkıldı. Önce Türkiye’de yıkılması gerekiyordu. Çünkü öncü ve model olan ülke Türkiye’ydi. Bu nedenle Cumhuriyet’i Türkiye’de yıkmadan, diğer İslam ülkelerinde yıkamazlardı. Öyle de yaptılar. On bir yıllık AKP-Cemaat iktidarının Ergenekon davaları üzerinde geliştirdiği karşıdevrimci örtülü darbe sonucu Türkiye’de Birinci Cumhuriyet tasfiye edildi.</span></p>

      <p class="paragraf para-style-override-11"><span>Türkiye modelini şu ya da bu düzeyde tekrarlayan ve Cumhuriyet devrimini izleyen Arap-İslam dünyasındaki birinci cumhuriyetler yıkıldı. Büyük Ortadoğu Projesi’nin gerçek anlamı da hedefi de buydu. Tıpkı Türkiye’de olduğu gibi bu ülkelerdeki cumhuriyetleri de çok demokratik ve özgürlükçü nedenlerle yıktılar. Yine Türkiye’de olduğu gibi, sömürge aydını liberallerin desteğini alarak yaptılar bunu.</span></p>

      <p class="paragraf para-style-override-11"><span>Aslında bu yıkıma Irak’la başladılar. Irak bütün sorunlarına ve Saddam rejiminin bütün kötülüklerine karşın Arap aydınlanması ve modernleşmesinin yataklarından biriydi. Arap dünyasının Kemalizm’i de diyebileceğimiz, ancak kendilerini Üçüncü Dünya’nın sosyalist akımı olarak tanımlayan Baas hareketinin –yozlaşmış da olsa– iktidarda bulunduğu ülkelerden biriydi.</span></p>

      <p class="paragraf para-style-override-11"><span>Cezayir’de ise başarısız oldular. Bu ülkede birinci cumhuriyetin güçleri boyun eğmedi. Dahası gerici ayaklanmayı bastırdılar. Batı’nın “demokratik” baskısına direnerek Cezayirliler, cumhuriyeti İslamcılara teslim etmedi. Üstelik Mayıs 2012’de yapılan seçimlerde şeriatçıları ağır bir yenilgiye uğrattılar. Cezayir’in Adalet ve Kalkınma Partisi (isme bakar mısınız) 462 sandalyeli Meclis’te sadece 59 üyelik kazanabildi. Tam 160 kadın son seçimlerde laik partilerden milletvekili seçildi. Batılı gözlemciler bile seçimlerin adil olduğunu kabul etti.</span></p>

      <p class="paragraf para-style-override-11"><span>İkinci dalganın hedef ülkesi ise Tunus oldu. Onu Libya, Mısır ve Yemen izledi. Nihayet gelip Suriye’nin kapılarına dayandılar. (Mısır’ı bir önceki bölümün sonunda inceledik, burada tekrarlamaya gerek yok.) Tunus, Arap-İslam dünyasının cumhuriyetle yönetilen az sayıdaki laik ülkelerinden biriydi. Tıpkı Cezayir gibi Türkiye’deki uluslaşma sürecinden ve Cumhuriyet devriminden etkilenen kadrolar tarafından kurulmuştu. Kadınlar eşit yurttaşlık hakkına sahipti ve iş yaşamında etkindi. Seküler bir eğitim sistemi vardı, halkın eğitim düzeyi yüksekti.</span></p>

      <p class="paragraf para-style-override-11"><span>Demokratik ve toplumcu taleplerle ayaklanan Tunus halkı, ne olduğunu anlamadan emperyalistlerin desteklediği İslamcıları (Müslüman Kardeşler hareketinin Tunus kolu en-Nahda örgütünü) iktidarda buldu. Sandık ve seçim cambazlıkları artık yeni dinci rejimleri kurmanın bir aracı haline gelmişti.</span></p>

      <p class="paragraf para-style-override-11"><span>Libya, Arap-İslam dünyasında halkın bir sosyal güvenlik sistemine bağlı olduğu, kamu ekonomisini belirleyici tek ülkeydi. İşsizlik çok düşük seviyelerde seyrediyordu. Eğitim ve sağlık hizmetleri ücretsizdi. Rejimdeki bütün İslami renge karşın Libya, Kemalizm’e ve 1923 Türk Devrimi’ne sempatiyle bakan bir yönetime sahipti. Batı medyası tarafından ne kadar karikatürize edilmeye çalışılırsa çalışılsın, yönetim antiemperyalist bir politika izliyordu. Rejim yarı laik denilebilecek bir karaktere sahipti –ki bu bile şeriatla yönetilen Arap ülkelerine göre çok ileri sayılabilecek bir durumdu– ve kadınlar hem devlet hizmetinde hem de iş yaşamında yer alabiliyordu.</span></p>

      <p class="paragraf para-style-override-11"><span>Libya’ya NATO desteğinde gerici saldırı başlatıldığında Kaddafi rejimi çok güçlü bir halk desteğine sahipti. Küçük bir nüfusa sahip olan ülkede, Kaddafi’yi desteklemek üzere bir milyon insanın katıldığı mitingler yapılıyordu. Ancak, NATO’nun fiili olarak müdahale ettiği Libya’da gerici aşiretler, çeteler, el-Kaide gibi aşırı dinci gruplar şiddetli bir içsavaştan sonra yönetimi ele geçirdiler. Kaddafi vahşi ve ahlaksız bir şekilde linç edildi. Çocukları öldürüldü. Ülkede yeni yönetimin aldığı ilk karar şeriat ilanı ve erkeklere dört kadınla evlenme hakkının tanınması oldu. Libya’da Kaddafi’nin devrilmesinden yaklaşık iki yıl sonra bile (2013 itibariyle) kaos devam ediyordu.</span></p>

      <p class="paragraf para-style-override-11"><span>Ne kadar yozlaşmış olurlarsa olsunlar, bu ülkeler, modern bir ulus inşa etmeye çalışan, kadının görece özgür olduğu, sınırlı da olsa laikliği benimsemiş, ilkel şeriat hükümlerinin geçerli olmadığı cumhuriyetlerdi. Hiçbiri ortaçağ artığı krallık ya da emirliklerle yönetilmiyordu. Seçilmiş meclisleri vardı.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-5-2">4.1.A- Arapların son birinci cumhuriyeti</p>

      <p class="paragraf para-style-override-11"><span>Her nedense “Arap Baharı” adı verilen bu siyasal-toplumsal dalga, bölgenin ortaçağ artığı rejimlerine dokunmamış, sadece cumhuriyetleri yıkmıştı. Arap-İslam dünyasında katı şeriat hükümleriyle yönetilen, kadınların kimliklerinin bile bulunmadığı Körfez Emirlikleri, Suudi Krallığı ve diğer sultanlıklar oldukları yerde duruyordu. Onlara “Hadi artık demokratikleşin bakalım” diyen yoktu.</span></p>

      <p class="paragraf para-style-override-11"><span>Öyle bir komedi yaşanıyordu ki, bu ortaçağ rejimleri, ABD ve onun Batılı ortaklarıyla birlikte Suriye’ye “demokratik reformlar” için çağrı yapıyordu. Suriye’ye “demokratik reformlar yap” diyen rejimler arasında, ülkesinin Darfur bölgesinde yaklaşık iki milyon insanı öldüren ve bu nedenle soykırım suçlusu olarak gıyabında Lahey’de yargılanan Sudan’ın şeriatçı diktatörü Ömer el-Beşir de vardı.</span></p>

      <p class="paragraf para-style-override-11"><span>Oysa Suriye, kadınların seçme ve seçilme hakkının bulunduğu ve çalışma yaşamında yer aldığı, örtünme zorunluluğu olmayan, seküler bir eğitim düzenine sahip Arap dünyasındaki son laik cumhuriyetti. Kemalizm’den derinden etkilenen ve Türkiye’nin uluslaşma sürecini model alan Baas Partisi’nin (Arap Sosyalist Diriliş Partisi) iktidarda olduğu, antiemperyalist ve halkçı bir yönetime sahipti.</span></p>

      <p class="paragraf para-style-override-11"><span>Bütün güçleriyle 2011 yılından itibaren bu ülkeye saldırmaya başladılar. Bu kirli operasyonun sorumluluğunu ise esas olarak AKP’nin yönettiği Türkiye’ye verdiler. Başbakan Tayyip Erdoğan bu durumu, Müslüman Kardeşler örgütünün lideri olan Mısır Cumhurbaşkanı Muhammet Mursi devrildikten sonra yaptığı bir konuşmada açıkladı. Buna “ağzından kaçırdı” demek daha doğru.</span></p>

      <p class="paragraf para-style-override-11"><span>Suriye, Filistin davasının Arap dünyasındaki resmen savunucusu olan tek devlet ve ABD ile Batılı ortaklarının bölgede kurmaya çalıştığı yeni düzenin önünde İran’la birlikte en büyük engel durumunda. Siyonizm’e ve emperyalizme karşı olan ve bu anlamda solda değerlendirilebilecek istisnasız tek Arap devleti.</span></p>

      <p class="paragraf para-style-override-11"><span>Suriye uzun süredir Arap aydınlanması ve ulusçuluğunun da merkezi oldu. Üstelik Saddam’ın Irak’ıyla karşılaştırıldığında, Baas hareketinin daha az yozlaştığı ve esas olarak başlangıç ilkelerine bağlı kaldığı bir ülke. Sonuç olarak Suriye, emperyalizme ve gericiliğe karşı büyük bir özveriyle direniyor. Suriye’nin direnişi insanlığın içinden geçtiği bu tarihsel dönemeçte özel anlam ve tarihsel bir değer kazanıyor.</span></p>

      <p class="paragraf para-style-override-11"><span>Kuşkusuz bu ülkelerdeki rejimlerin hiçbiri sosyalistlerin benimseyebileceği nitelikte değildi. Ancak söz konusu ülkelerde şimdi daha demokratik ve özgürlükçü rejimler kurulmadığı gibi, tam tersine sola, insanlığın ilerici kazanımlarına hayat hakkı tanımayacak işbirlikçi İslamcı güçler iktidara geldi. Öyle ki, bu iktidarların yaptıkları ilk iş şeriatı ilan etmek oldu.</span></p>

      <p class="paragraf para-style-override-11"><span>Modern çağa kadar ulaşan bir imparatorluğun vârisi ve merkez ülkesi olan Türkiye, ılımlı İslam rejimiyle yönetilen bir devlet olarak “geniş Ortadoğu”da yeni düzenin de modeli oldu. AKP, zaten bu ülkeler için model olarak tasarlanmış ve iktidara taşınmıştı.</span></p>

      <p class="paragraf para-style-override-11"><span>Birinci Cumhuriyet’in yıkımı ve Türkiye’nin gerici dönüşümünü kolaylaştıran şey, AKP’yi ve Cemaat’i iktidara taşıyan iç ve dış dinamikler arasında, 2002-2012 dünyasında ortaya çıkan uyum ve örtüşmeydi. Emperyalizmin ihtiyacı ve beklentileri ile dinci gericiliğin istekleri ve hedefleri Türkiye’de birbiriyle örtüşmüştü.</span></p>

      <p class="paragraf para-style-override-11"><span>AKP’yi iktidara getirdiği gibi orada da tutan iç ve dış dinamikler arasındaki bu uyumun, 2012’den itibaren bir bozulma sürecine girdiği gözleniyor. Bu durumun bozulma nedenlerinin başında Suriye’ye yönelik müdahalenin Türkiye’ye ihale edilmesi geliyor. AKP önceleri, “Yeni Osmanlıcılık” hayalinden kaynaklanan bir hevesle, yağmadan pay almak ve İslam dünyasının liderliğini ele geçirmek için Suriye’ye müdahale girişiminin içine atladı. Ancak sonradan gördü ki, ABD ve Batılı ortakları, dolayısıyla NATO böyle bir askeri müdahalede doğrudan yer almak istemiyor.</span></p>

      <p class="paragraf para-style-override-11"><span>Çünkü bu çapta bir müdahale, Rusya ve İran’ın karşı saldırıya geçeceği, Çin’in kayıtsız kalamayacağı bir bölge savaşına, hatta sınırlı da olsa nükleer silahların da kullanıldığı bir dünya savaşına yol açabilecek kontrolsüz bir süreci başlatacaktır. ABD ve ortakları bu nedenle Türkiye’nin önemli rol oynayacağı ve kendilerinin desteklediği sınırlı bir operasyonla Suriye’de rejimi değiştirmeyi denemek istedi. Böylece Rusya, İran ve Çin’i bloke edebileceklerini düşünüyorlardı. Ancak başarılı olamadılar.</span></p>

      <p class="paragraf para-style-override-11"><span>Yeni Osmanlı olma hayalleri gören AKP iktidarının ufku imam-hatip tedrisatını aşamadığı için, ne bölge ne de dünya diplomasisinin matematiğini kavrayamıyorlar. Suriye politikası tam anlamıyla iflas etmiş durumda. Kriz, bir ateş topu olarak AKP hükümetinin kucağına bırakıldı. Bir merkez sağ parti olamayan, buna niyeti de olmayan AKP, fırsattan yararlanarak kendi dar dinci programı doğrultusunda bölgede bir “Sünni İslam” ekseni oluşturmaya kalkıştı, o da olmadı.</span></p>

      <p class="paragraf para-style-override-11"><span>Sonuçta AKP bölgede bütün komşularıyla kavgalı, güvenilmeyen, el-Kaide gibi şeriatçı terör örgütleriyle baş başa kalan bir iktidar haline geldi. AKP’nin dış siyaseti utanç verici şekilde iflas etti.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-5-3">4.2- “Beyaz adam” ideolojisi</p>

      <p class="paragraf para-style-override-11"><span>Bir siyasal proje olarak “Türk modernleşmesi” de denilen, ama tarihsel bakımdan Osmanlı-Türk aydınlanmasının ürünü olduğunu söyleyebileceğimiz uluslaşma süreci ve Cumhuriyet’in başarılı olup olmadığı konusunu daha kapsamlı bir şekilde ve yeniden tartışmak gerekiyor.</span></p>

      <p class="paragraf para-style-override-11"><span>Çünkü Türkiye gericiliği, Birinci Cumhuriyet’in tasfiye edilmesi ve bir ılımlı İslam rejiminin kurulması sürecinde ideolojik, felsefi ve tarihsel gerekçesini, Müslüman toplumlardaki Batı tipi modernleşme girişimlerinin başarısızlıkla sonuçlandığı varsayımına dayandırıyor.</span></p>

      <p class="paragraf para-style-override-11"><span>Muhafazakâr tarih anlayışının temelini oluşturan bu yaklaşım, ABD ve Batı’da da Müslüman nüfuslu ülkelere ilişkin olarak büyük ölçüde benimsenmiş görünüyor. Dolayısıyla Doğu’dan çıkan, buna karşın “oryantalist” diyebileceğimiz, bu tarih tezini tartışmak, aslında yeni sömürgecilerle tartışmak anlamına geliyor.</span></p>

      <p class="paragraf para-style-override-11"><span>Çünkü İslam dünyasının tarihine, coğrafyasına, kültürüne ve toplumsal dokusuna özgü, Batı’yla uyumlu yeni bir kalkınma ve uygarlık modelinin oluşturulması gerektiği tezi uzunca süredir Amerika’da da tartışılıyor. Batılı stratejistler ve siyaset yapıcıları, Doğu’da cumhuriyet devrimleri ve sosyalizm deneyimleriyle gelişen aydınlanma ve modernleşme süreçlerinin yarattığı bağımsızlıkçı anlayışı tasfiye etmek istiyor. Çünkü bu ülkeler emperyalistlerin yeni hegemonya siyasetlerinin önünde engel oluşturuyor.</span></p>

      <p class="paragraf para-style-override-11"><span>İşte “ılımlı İslam” kavramı ve bu kavrama uygun bir model ülke oluşturma stratejisi, bu fikri arka planın ürünüydü. Model ülkenin Türkiye olabileceği düşünüldü. Türkiye’yi koptuğunu düşündükleri İslam dünyasına yakınlaştıracak, düşük yoğunluklu bir dinselleştirme, söz konusu hedef için yeterli görülüyordu.</span></p>

      <p class="paragraf para-style-override-11"><span>Ancak, Türkiye’de rejimin çok partili ve seçimli bir ılımlı İslam cumhuriyeti yönünde dönüştürülmesi projesinin tek bir koşulu vardı: Türkiye-ABD ilişkilerini bozmayacak nitelikte hükümetlerin işbaşına gelmesini sağlamak. İşte AKP bu ihtiyacın ve konjonktürün (toplu durumun) ürünüydü.</span></p>

      <p class="paragraf para-style-override-11"><span>Amerikan dış politikasına yön veren ekip, laik ve cumhuriyetçi Türkiye’nin İslam dünyasını etkileyemeyecek kadar bu dünyadan uzaklaştığını düşünüyordu. Dolayısıyla Müslüman toplumlara bir model oluşturabilmek için “İslam ile demokrasiyi birleştirecek” bir rejim yaratmak gerektiği tezini sıkça işliyorlardı.</span></p>

      <p class="paragraf para-style-override-11"><span>Yeni muhafazakârların (Neo-Cons) geliştirdiği bu tezi ve politikayı, daha sonra gelen yönetimler de benimseyecekti. Bu görüş Amerikan entelektüelleri ve politikacıları arasında çok yayılmış ve neredeyse resmi siyaset haline gelmişti.</span></p>

      <p class="paragraf para-style-override-11"><span>Örneğin,</span> <span class="char-style-override-4">New York Times</span> <span>gazetesinin uzun süre Ankara merkezli olarak Ortadoğu temsilciliğini yapan Stephen Kinzer,</span> <span class="char-style-override-4">Ezber Bozmak</span> <span>isimli kitabında, Türkiye’nin Müslüman dünyaya “model” olabilmesi için, neden bir ılımlı İslam ülkesi olması gerektiğini şöyle anlatıyordu:</span></p>

      <p class="paragraf para-style-override-11"><span>“Türkiye’nin modern tarihinin büyük bir bölümünde Müslüman dünya onu bir dönek olarak görmüştü. Atatürk’ün reformları Türkiye’yi İslam’ın o kadar uzağına taşımıştı ki dini meşruiyeti kaybolmuş gibi göründü. (...)</span></p>

      <p class="paragraf para-style-override-11"><span>Günümüzde bu itirazlar Türkiye için geçerliliğini yitirmiştir. Dindar Müslümanlar tarafından yönetilmektedir ve kendi dış politikası vardır. (...) Osmanlı geçmişi ona büyük bir tarihi ağırlık vermektedir. Sadece göreli refahından dolayı değil ama aynı zamanda toplumun bu kadar özgür olmasından dolayı da cazip bir modeldir.”</span><span class="Character-Style-1 char-style-override-10"><a class="footnote-link" href="#footnote-225-29" id="footnote-225-29-backlink">29</a></span></p>

      <p class="paragraf para-style-override-11"><span>Kinzer gibi gazeteci ve siyaset yapıcılarının yaklaşımına göre, İslam dünyasına model olacak ve bu dünyaya liderlik yapacak, “dindar Müslümanların yönettiği” bir Türkiye, Batı’nın çıkarlarını tehdit eden radikal İslam’a karşı da etkili bir seçenek oluşturacaktır.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-5-4">4.2.A- Uygarlık ihracı yalanı</p>

      <p class="paragraf para-style-override-11"><span>Amerikan iktidarlarının ve Neo-Con’ların Ortadoğu ve İslam dünyasına ilişkin tartışmasız başvuru ismi olan Prof. Dr. Bernard Lewis, İslam ve Arap dünyasındaki uluslaşma/modernleşme süreçleri hakkında şu çarpıcı değerlendirmeyi yapıyor:</span></p>

      <p class="paragraf para-style-override-11"><span>“Neredeyse bütün İslam dünyası yoksulluk ve zulüm koşullarında yaşıyor. Bu sorunların ikisi de, dikkatleri özellikle başka yerlere çekmek isteyenler tarafından ABD’ye fatura ediliyor. (...) Müslüman dünyada sadece Batı’yla değil, Doğu Asya’nın hızla gelişen ekonomilerine kıyasla da giderek iflas eden ekonomik durum bu hayal kırıklığını körüklüyor. (...) Daha kötüsü Arap ülkeleri, Batı türü modernleşme kervanına daha geç bir tarihte katılan Kore, Tayvan ve Singapur gibi ülkelerin de gerisinde kalıyor.”</span><span class="Character-Style-1 char-style-override-10"><a class="footnote-link" href="#footnote-225-30" id="footnote-225-30-backlink">30</a></span></p>

      <p class="paragraf para-style-override-11"><span>Durum böyle olunca, ABD dış politikasına yön veren ideologlara ve politikacılara göre, Müslüman toplumlar Batılı ölçülere uygun şekilde modern ve laik bir ülke olma hedefini bir yana bırakmalıdır. Doğu’da, esas olarak Müslüman-Arap dünyasında, ancak yumuşatılmış, radikalizm ve Batı düşmanlığından arındırılmış, iktidarların seçimle gelip gittiği bir “ılımlı İslam” rejimi kurulabilir, daha fazlası değil.</span></p>

      <p class="paragraf para-style-override-11"><span>İşte bu politikanın başarılı olduğunu gösterecek somut bir modele ihtiyaç vardı. En uygun ülke olarak görülen Türkiye’nin model oluşturması, Müslüman dünyadan uzaklaşması nedeniyle zordu. Bu nedenle Türkiye’nin “dindar Müslümanlar” tarafından yönetilmesi ve daha İslami bir karakter kazanması gerekliydi.</span></p>

      <p class="paragraf para-style-override-11"><span>Bu yaklaşıma göre, demokrasi ve laiklik Batı kültürünün ürünüdür. Dolayısıyla yeryüzünün en ileri uygarlığı sayılan Batı değerlerini, diğer toplumlara da (özellikle Doğu’ya) ancak Batılı “beyaz adam” götürebilir. Bu büyük yalan, yüzlerce yıllardır sömürgeciliğin gerekçesini oluşturdu. BOP, bu anlayışın yeni sömürgecilik perspektifiyle güncellenmesinden başka bir anlama gelmiyor.</span></p>

      <p class="paragraf para-style-override-11"><span>Anlayacağınız, soğuk savaş döneminde NATO’nun “Yeşil Kuşak” stratejisine kurban edilen Türkiye, 21. yüzyılın ilk çeyreğinde de ılımlı İslam stratejisi için harcanmış görünüyor.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-5-5"><span>4.3- Demokrasi eleştirisini geri çekmenin bedeli!</span></p>

      <p class="paragraf para-style-override-11"><span>Liberaller ve postmodernistler serbest piyasa düzenini açık ya da örtük şekilde uygarlığın son aşaması olarak kabul ederler. Dolayısıyla kapitalizmi aşmaya yönelik her girişimi de bu yaklaşımın mantıki bir sonucu olarak “totaliter projeler” diye mahkûm etmeye çalışırlar.</span></p>

      <p class="paragraf para-style-override-11"><span>Liberalizmin soğuk savaş sonrasında kazandığı bütün inisiyatife karşın bu anlayışla ideolojik ve felsefi planda mücadele etmek hiç zor değildi. Ancak küresel kapitalizme son otuz yılda asıl ideolojik hegemonya gücünü veren şey, merkezinde solun bir kesiminin de bulunduğu muhalefet alanından üretilen meşruiyet oldu.</span></p>

      <p class="paragraf para-style-override-11"><span>Çünkü kapitalizmi ve onun bütün adaletsizliklerini bir şal gibi örten burjuva (biçimsel) demokrasisini görece daha “iyiliksever” yapmaya çalışmaktan başka bir politik projeye sahip olmayan sol liberaller, son çözümlemede küresel kapitalizmin bu iddialarını paylaştılar. Böylece son otuz yıldır yeryüzünde yıkıcı bir rüzgâr gibi esen neoliberal ekonomi politikalarının savunucuları ile postmodernistler, liberaller, muhafazakârlar, yeni muhafazakârlar ve her türden siyasal dinciler arasında bir suç ortaklığı, gerici bir tarihsel blok oluştu.</span></p>

      <p class="paragraf para-style-override-11"><span>İktisadi planda ültraliberal bir tutuma, siyasal ve felsefi planda radikal ve gerici bir modernite ve aydınlanma eleştirisi eşlik etti. Postmodernistler ile sol liberaller aydınlanma ve modernite geleneğine karşı çıkarken, tarihte, doğada, toplumda aklın ve bilimin belirleyici konumunu reddettiler. Aydınlanma geleneğinin tersine, insan aklının sınırlılığına işaret ederek, aklın ve bilimin evreni, doğayı, tarihi tam olarak açıklamaya yetmediğini ileri sürdüler. Böylece teolojik literatürün önünü açtılar, felsefi planda gericiliğe büyük bir alan yarattılar.</span></p>

      <p class="paragraf para-style-override-11"><span>Tarihin işleyiş yasalarına, toplumsal ilerleme kuramına ve “büyük anlatılar” dedikleri ideolojilere karşı çıkan sol liberaller ile postmodernistler, kapsayıcı toplum modellerinin sonunun geldiğini iddia ettiler. Bu anlamda tarihin, hatta bilimin sonunun geldiğini ileri sürdüler.</span></p>

      <p class="paragraf para-style-override-11"><span>Bu kopuş, insanlığı birleştiren ortak değerlere, görüşlere, ideolojilere, felsefeye, sınıfsal bağ ve örgütlenmelere, birleştirici bir zemin olarak yurttaşlık hukukuna bile kuşkuyla bakılmasına yol açtı. Üstelik yurttaşlık hukukunun farklılıkları bastırıcı ve homojenleştirici bir etken olarak sunulması etnik, dinsel ve bölgesel farklardan kaynaklanan kimliklerin öne çıkmasına yol açtı. Böylece ulus ve sınıf bütünlükleri bozuldu. Özgürlük projesi adeta etnik ve dinsel kimlikler ile alt kültürlerin serbestisine indirgendi.</span></p>

      <p class="paragraf para-style-override-11"><span>Muhafazakârlar, İslamcılar, liberaller üretim ve emek alanlarını ortak bir tutumla yok sayarlar. Sadece piyasayı kutsar ve öne çıkarırlar. Ekonomi-siyaset ilişkisini koparır, birey çıkarlarından ayrı bir toplumsal çıkar ve kamusal hayat bulunmadığını ileri sürerler.</span></p>

      <p class="paragraf para-style-override-11"><span>Bu iddialara karşı sol liberallerden ve liberalizmin etkisi altındaki çevrelerden, örneğin Kürt hareketinden son yirmi yıldır esaslı bir itiraz gelmedi. Sanki kapitalizm yokmuş gibi davranıldı. Toplum adeta maddi ve tarihsel temellerinden bağımsız, kültürel bir kategori gibi ele alındı. Bu arada gerçekte kendileri gerçek birer “büyük anlatı” olan liberalizme, demokrasiciliğe ve dinlere yönelik bütün köklü eleştiriler ise geri çekildi.</span></p>

      <p class="paragraf para-style-override-11"><span>Sonuç olarak muhafazakârlar, liberaller, dinciler ve postmodernist “felsefe”nin ağır etkisi altındaki çevreler arasında gerici bir “tarihsel blok” oluştu. Sol liberaller ideolojik olarak bu blokun tahkim edilmesinde esas rolü üstlendi. Bu durum sadece Türkiye’ye özgü bir ideolojik-politik oluşuma değil, küresel bir eğilime de işaret ediyordu.</span></p>

      <p class="paragraf para-style-override-11"><span>Bu gerici tarihsel blok, Türkiye’de bütün iktidarı almak, siyasal ve ideolojik hedefleri doğrultusunda rejimi ve toplumu dönüştürmek için 2007 yılının ikinci yarısından itibaren harekete geçti.</span></p>

      <p class="paragraf para-style-override-11"><span>Ancak üzerinde çalışılmış bir siyasal komplo olan Ergenekon operasyonunun ideolojik, siyasal ve tarihsel derinliği başlangıçta sol dahil büyük bir kesim tarafından yeterince anlaşılamadı. Hatta, “derin devlet” ya da kontrgerillanın tasfiye edileceğine dair bir umut yarattı. Böylece toplumsal muhalefetin bir kesimi bu komplo aracılığıyla liberal-muhafazakâr iktidarın yedeğine takıldı.</span></p>

      <p class="paragraf para-style-override-11"><span>Uzunca süre tezleri şöyleydi: AKP, gerçek iktidar değildir; hükümet oldu, ama iktidar olamadı. Gerçek iktidar, derin devleti de kapsayacak şekilde asker-sivil bürokratik elitti. Dolayısıyla siyasal mücadele esas olarak devlet ile sivil toplum ya da merkez ile çevre arasında yaşanıyor.</span></p>

      <p class="paragraf para-style-override-11"><span>Dolayısıyla devlet-sivil toplum ya da merkez-çevre çatışması bir demokrasi mücadelesi alanıdır. Gerçek demokratikleşme bu çatışmanın içinden gelişecek. AKP hükümeti, asker-sivil bürokratik elitin iktidarını kırdı. Sivil toplumun ve demokrasinin alanını ise genişletti.</span></p>

      <p class="paragraf para-style-override-11"><span>Devletin sınıfsal karakterini belirsizleştiren “vesayet rejimi” kavramsallaştırması da tam bu dönemde yaygınlık kazandı. Hiçbir sınıfsal ve tarihsel bağlama oturmayan bu bilimdışı kavramsallaştırma, Amerikan sosyologlarından alınmıştı.</span></p>

      <p class="paragraf para-style-override-11"><span>İdeolojik bakımdan tam bir baştan çıkma hali vardı. AKP-Cemaat iktidarının politik pratiğine</span> <span class="char-style-override-4">Birikim</span> <span>dergisi gibi çevrelerce “muhafazakâr devrim” bile denildi. Böylece toplumsal muhalefeti ve solu, soyut bir vesayet düzenine karşı mücadeleye çağırırken, nesnel olarak somut bir gerici iktidarın desteklenmesini sağladılar.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a>. <span>Stephen Kinzer,</span> <span class="char-style-override-4">Ezber Bozmak / Türkiye, İran ve Amerika’nın Geleceği</span><span>, İletişim Yayınları, İstanbul, Mart 2011, s. 217</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a>. <span>Bernard Lewis,</span> <span class="char-style-override-4">İslam’ın Krizi</span><span>, çeviren Abdullah Yılmaz, Literatür Yayınları, İstanbul, 2003, s. 101, 102.</span></p>
        </div>
      </div>
    </div>
  </div>
</body>
</html>
