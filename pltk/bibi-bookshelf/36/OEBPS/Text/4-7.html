<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-7.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-8" xml:lang="en-GB">SONSÖZ YERİNE</p>

      <p class="arabaslik-sol" id="toc_marker-8-1">Vasatın krallığını yıkan direniş</p>

      <p class="paragraf para-style-override-11"><span>Kısa bir zaman öncesine kadar, başta siyaset dünyası olmak üzere her şey vasata teslim oldu bu ülkede. Gündelik yaşam, felsefe, edebiyat, medya, spor, sanat, moda, aydın kavramı... Niteliksizleşme, sıradanlaşma, kabalaşma, hoyratlık her şeye egemen oldu.</span></p>

      <p class="paragraf para-style-override-11"><span>Türkiye’de olup bitenlere bakınca, insan inanamıyordu. Ne olmuştu gerçekten bu ülkeye? Başına ne gelmişti bu toplumun? Nasıl olmuştu da bu ülkenin aydınları, siyasetçileri, gençliği, işçi sınıfı, edebiyatçıları, sanatçıları böyle seviye ve nitelik kaybına uğramıştı? Ve ne olmuştu bu ülkenin solcularına?</span></p>

      <p class="paragraf para-style-override-11"><span>Türkiye’de niteliksizleşme öyle bir aşamaya ulaşmıştı ki, –abartma payını saklı tutarak söylüyorum– yaşamın her alanında vasat olan kazanıyordu. İyi olanı eleyen, nitelikli olanı harcayan bir sistem neredeyse her alanda egemen olmuştu. Üniversite sınavları güvenilmez, kamu personeli seçme sınavları şifreli, seçimler hileliydi... Sayısal Loto çekilişlerine bile kuşkuyla bakılıyordu. Adil ve eşit koşullarda onurlu bir kavga bile yapamaz olmuştu bu ülkenin insanları. Haince bıçak kullanmak başarı sayıldı. Delikanlılık (bu kavramı her iki cins, yani genç kadın ve erkekler için kullanıyorum) kaybetmişti. Korkaklık, sünepelik, kalleşlik, siniklik kazanmaya başlamıştı. Hayatın her alanında, her kurumda, her ilişkide vasatın işgali vardı.</span></p>

      <p class="paragraf para-style-override-11"><span>Ünlü İspanyol düşünür José Ortega y Gasset (1883-1955) büyük eseri</span> <span class="char-style-override-4">Kitlelerin İsyanı</span><span class="Character-Style-1 char-style-override-10"><a class="footnote-link" href="#footnote-225-40" id="footnote-225-40-backlink">40</a></span> <span>kitabında, modern toplumların içinde devindikleri ekonomik, toplumsal, siyasal ve kültürel süreçlerin vasatı temsil eden “ortalama insanın” baskısı altında olduğuna dikkat çekiyordu. Gasset’e göre geriye çekici bir rol oynayan bu tip insan her sınıf, meslek, sosyal grup içinde bulunuyordu. Entelektüeller de bu kesimin dışında değildi. Onlar da vasatın baskısı altındaydı ve giderek ortalama “aydın” tarafından belirlenen bir edebiyat atmosferi bütün bir sürece hâkim oluyordu</span><span class="char-style-override-4">.</span></p>

      <p class="paragraf para-style-override-11"><span>Evet, bugün Türkiye’de hemen her alanda sıradan olanın, niteliksizin, öne çıkanı geriye çeken kültürün egemenliği hâlâ hüküm sürüyor. Siyasette vasatı temsil eden AKP iktidarda. Sporda doping skandalı, olimpiyatların İstanbul’a verilmemesinin nedenlerinden birini oluşturuyor. Medyada bütün büyük gazete ve televizyonların yönetiminde, köşelerinde vasat olanlar en öne çıkıyor. Yayın ve edebiyat dünyasında niteliksiz olan kazanıyor. Nitelikli olanlar bulundukları alanları terk etmek zorunda kalıyor ve “o güzel insanlar beyaz atlarına binip gitmeye” devam ediyor.</span></p>

      <p class="paragraf para-style-override-11"><span>Vasatın egemenliğinin kurulmasına en büyük katkıyı yapanlar arasında ise, sıradanlaşmayı, niteliksiz olanı öne çıkarmayı “demokrasi” sanan liberaller oluyor. Vasatın krallığı, liberal aydınların kendi yaşamlarına da ihanet ettikleri bir dünyanın üzerine inşa ediliyor.</span></p>

      <p class="paragraf para-style-override-11"><span>İşte 2013 Haziran’ındaki o görkemli Taksim Direnişi ve bütün ülkeyi saran Gezi Parkı ayaklanması aynı zamanda vatanın egemenliğine bir isyandı. Gençler, çalışanlar, emekçiler, aydınlar, sanatçılar, toplumun her sınıfından kadın ve erkek yurttaşlar vasatın egemenliğine meydan okudu. Liberallerin, AKP’nin ülkeyi demokratikleştirdiği yolundaki palavrasına yaşamlarını ortaya koyarak son verdiler. Liberal illüzyon parçalandı.</span></p>

      <p class="paragraf para-style-override-11"><span>Gezi Direnişi bu toplumda iyi, güzel, namuslu, onurlu ne varsa onu temsil eden toplumsal gücü ortaya çıkardı. Geleceği kuracak toplumsal enerjiyi yarattı. Bu ülkeden hâlâ umutlu olmamız gerektiğini bize hatırlattı.</span></p>

      <p class="paragraf para-style-override-11"><span>Gezi Direnişi, muhafazakâr-liberal ittifakına büyük darbe vurdu. Egemen blok, liberal-muhafazakâr koalisyonu, İslamcılar siyasal, kültürel, ideolojik ve ahlaki bakımdan ağır bir yenilgiye uğradı. Direniş onların ikiyüzlülüklerini ve suç ortaklıklarını herkese gösterdi. İktidarın önündeki asma yaprağını çekip aldı. AKP hükümetinin halk düşmanı, faşizan niteliğini hiçbir yoruma gerek bırakmayacak bir şekilde açığa çıkardı.</span></p>

      <p class="paragraf para-style-override-11"><span>Gezi direnişçileri yeni Türkiye’yi temsil ediyordu. Ülkeye korkmamayı öğrettiler. Çünkü korkulan olmuştu ve onlar bunu toplumsal bilince çıkardılar. Bu nedenle eylemler, yoğunlukları zaman zaman azalsa da dört aydır devam ediyor. Türkiye tarihinde bunun başka bir örneği yok.</span></p>

      <p class="paragraf para-style-override-11"><span>Bu kitaba adını veren sorunun yanıtını, yani “Türkiye’nin nasıl feda edildiğini” biliyoruz. Ama daha da önemlisi, artık “yeni Türkiye”nin nasıl ve kimler tarafından kurulacağını da biliyoruz.</span></p>

      <p class="paragraf para-style-override-11"><span>Selam olsun yeni Türkiye’ye! Selam olsun onu kuracaklara!</span></p>

      <p class="paragraf para-style-override-11"></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-40-backlink" id="footnote-225-40">40</a>. <span>José Ortega y Gasset,</span> <span class="char-style-override-4">Kütlelerin İsyanı</span><span>, çeviren Nejat Muallimoğlu, Erguvan Yayınevi, İstanbul, 2007.</span></p>
        </div>
      </div>
    </div>
  </div>
</body>
</html>
