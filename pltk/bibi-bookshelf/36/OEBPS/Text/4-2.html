<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-2.html" xml:lang="tr-TR">
    <div class="Basic-Text-Frame">
      <p class="anabaslik para-style-override-13" id="toc_marker-3" xml:lang="en-GB"><span class="char-style-override-9">2. BÖLÜM</span></p>

      <p class="anabaslik-copy" xml:lang="en-GB">TÜRKİYE NASIL FEDA EDİLDİ?</p>

      <p class="arabaslik-sol" id="toc_marker-3-1">2.1- Soğuk savaş kurbanı ülke</p>

      <p class="paragraf para-style-override-11"><span>Ergenekon davaları 5 Ağustos 2013 tarihinde sonuçlandı. Yargıtay aşamasının bir önemi yok. Balyoz davasında olduğu gibi sanıkların neredeyse yüzde 90’ına ağır cezalar verildi. Özel Görevli Mahkemeler’de görülen ve darbe rejimlerine özgü bu davada adil bir yargılamanın yapılmadığı ve hukukun açıkça ihlal edildiği ortada. Ergenekon ve Balyoz davalarıyla esas olarak bürokrasideki ve Türk Silahlı Kuvvetleri’ndeki son Kemalist kadronun önemli bölümü tasfiye edildi. Cumhuriyetçi muhalefet ezilerek, sol ve sosyalist muhalefet ise lekelenerek itibarsızlaştırılmaya ve böylece etkisizleştirilmeye çalışıldı. Bu davalar, siyasal, ideolojik ve toplumsal bakımdan yeni bir hegemonya kurmanın; rejimi değiştirmenin ve dinci-faşizan bir karşıdevrimin aracı olarak kullanıldı.</span></p>

      <p class="paragraf para-style-override-11"><span>Eğer davaya inandırıcılık kazandırmak için araya serpiştirilen Veli Küçük gibi JİTEM ve kontrgerilla bağlantılı isimleri bir kenara koyarsak, Ergenekon ve Balyoz davalarında yargılanan askerler ağırlıklı olarak NATO’dan çıkmak isteyen; Rusya, Çin, İran ve Suriye’yle Avrasya odaklı bir ittifak kurarak ABD’yi ve NATO’yu dengelemeyi planlayan subaylardı. Dahası bu davalarla, Kürt sorununu savaşmak yerine, Türkiye merkezli olarak, siyasal yöntemlerle ve adil biçimde çözme çizgisine yaklaşmış bir ekip imha edildi.</span></p>

      <p class="paragraf para-style-override-11"><span>Böylece, bu topraklarda yaklaşık 200 yıldır kesintilerle sürdürülen; 1908, 1923 ve 1960 dönemeçlerinde gerçekleştirilen tarihsel atılımlarla en yüksek dalga boylarını yakalayan Osmanlı-Türk modernleşmesi ve aydınlanma süreci sert bir kırılmaya uğradı.</span></p>

      <p class="paragraf para-style-override-11"><span>İdeolojik bakımdan burjuva aydınlanmasının önemli ocaklarından biri olan Harbiye, imam-hatip karşısında yenildi. Tanzimat’tan beri iki çizgi arasında süren mücadelede inisiyatif İslamcı-muhafazakâr kanadın eline geçti.</span></p>

      <p class="paragraf para-style-override-11"><span>Tasfiye edilen ekip bürokrasi ve ordudaki son Kemalist kadrolardı. Bunlar ağırlıklı olarak sağcı Kemalist’ti. Çünkü TSK ve bürokraside “solcu Kemalist” yoktu. Kalmamıştı.</span></p>

      <p class="paragraf para-style-override-11"><span>Soğuk savaş döneminin başlamasından sonra, yaklaşık 60 yıldır solcular, sosyalistler ve sol Kemalistler devletten tasfiye ediliyor. Öyle ki, 12 Mart 1971 ve 12 Eylül 1980 darbelerinin bir amacı solu ve sosyalistleri imha etmekse, çok önemli bir diğer amacı da bürokrasi ve TSK’den “solcu Kemalistleri” tasfiye etmekti.</span></p>

      <p class="paragraf para-style-override-11"><span>Cumhuriyet’in başlangıç ilkelerini ve kuruluş varsayımlarını terk eden, Cumhuriyet’i bazı simge ve sembollere indirgeyerek içini boşaltan, deyim uygunsa kendi devrimine ihanet içindeki TSK egemen eğilim ve Batıcı sermaye çevreleri, dinci gericilikle ittifak halinde 60 yıldır Cumhuriyet’in solunu tasfiye etmekle uğraştılar. Sol, Cumhuriyet’i aşmaya, onu tarihsel ve kategorik olarak daha ileriye taşımaya çalışıyordu. Solun bu iddiayı güçlü şekilde ortaya koyması, Cumhuriyet’in daha geriye çekilmesini önlüyor ve bir denge kuruluyordu. Bu nedenle solu tasfiye edilen Cumhuriyet aslında bütün gücünü de yitirdi.</span></p>

      <p class="paragraf para-style-override-11"><span>Solu hoyratça ezen, onun karşısına İslamcıları, ırkçı milliyetçileri ve faşistleri dikerek, gericiliği besleyen sağcı Kemalistler, bu tutumlarının bedelini AKP-Cemaat iktidarının 2007-2008 örtülü darbe ve karşıdevrim operasyonundan sonra çok ağır şekilde ödediler. NATO ve ABD tarafından soğuk savaş döneminde solla kavga etmeye formatlanmış TSK, bu gerici saldırı karşısında şaşırdı, bir şey yapamadı ve adeta elleri kolları bağlı bir kurbanlık gibi kaderini bekledi.</span></p>

      <p class="paragraf para-style-override-11"><span>Dinciliği ve muhafazakâr-ırkçı milliyetçiliği destekleyerek solun yükselişini engelleyeceklerini düşünen bu Kemalistler, sonuçta kendilerini Türkiye gericiliğiyle baş başa buldular. Artık yalnız kalmışlardı ve kendi Cumhuriyet’lerini savunacak güçleri de yoktu. Sonuçta kollayıp büyüttükleri güç kendilerini tasfiye etti. Olay bundan ibarettir.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-3-2">2.1.A- Ergenekon davalarının tarihsel anlamı ve sol</p>

      <p class="paragraf para-style-override-11"><span>Türkiye solunun önemli bir kesimi Ergenekon ve Balyoz gibi davaların gerçek anlamını ve tarihsel niteliğini kavrayamadı. En iyi olasılıkla bu gelişmeleri salt egemen sınıflar içindeki bir çatışma, kendilerini ilgilendirmeyen bir itişme olarak gördü. AKP-Cemaat iktidarının örtülü bir darbe karakteri kazanan Ergenekon operasyonunu, “derin devletin bir kanadının tasfiyesi” olarak gördü.</span></p>

      <p class="paragraf para-style-override-11"><span>Solun bir kesimi ise, inanılır gibi değil ama bu soruşturma ve davaları demokratikleşme hamleleri olarak değerlendirip AKP-Cemaat iktidarını destekledi. Anayasa’da yapılan faşizan değişikliklerin oylandığı referandumda “yetmez ama evet” dedi. Tam bir alıklık ve aymazlık haliyle gerici tehlike görülemedi.</span></p>

      <p class="paragraf para-style-override-11"><span>Oysa bu davaların nedenini kavramak için çok derin bir analiz gücüne ve yüksek bir siyasal birikime bile gerek yok. ABD’nin Türkiye büyükelçisi Robert Pearson’un 6 Haziran 2003 tarihinde Ankara’dan Washington’a gönderdiği şifreli rapora bakmak bile yeterliydi. Wikileaks belgeleri arasında o da sızdı. İşte bu belge, Ergenekon ve Balyoz davalarının gerçek nedenlerini, hiçbir yoruma yer bırakmayacak şekilde ortaya koyuyordu. ABD Dışişleri Bakanlığı’nın yalanlamadığı bu raporda aynen şunlar yazıyor:</span></p>

      <p class="paragraf para-style-override-11"><span>“(Türk generaller) AKP’den seçilmiş Tayyip Erdoğan’ın davranışlarından büyük rahatsızlık duymaktadır. Erdoğan güçlü bir müttefikimizdir. Generallerin bu tutumu Amerikan menfaatlerinin korunması açısından engelleyicidir. Orgeneral Özkök’ün sadakatli duruşu sahiplenilmelidir. Muhalif generaller, Orgeneral Hilmi Özkök’ün çizgisine itiraz etmektedirler... Erdoğan kendisine desteğin devamı halinde ABD’nin bir müttefiki olarak Ortadoğu ve Irak dahil olmak üzere Türk hava sahasını, kara ve demiryolları ile Mersin ve İskenderun limanlarını kullanımımıza açacağını taahhüt etmektedir. Ancak, Türk ordusundaki üst rütbeli subaylar tarafından sürekli engellenmek istenmekteyiz.</span></p>

      <p class="paragraf para-style-override-11"><span>Amerikan menfaatlerine karşı çıkan Org. Aytaç Yalman, Org. Şener Eruygur, Org. Çetin Doğan, Org. Hurşit Tolon, Org. Fevzi Türkeri, Org. Tuncer Kılınç, Org. Yaşar Büyükanıt, Genelkurmay Başkanı Hilmi Özkök’ün talimatlarına uymadıkları gibi her an muhtıra verebilirler. Bu bakımdan değerlendirildiğinde güçlü bir medya grubunun oluşturulmasına acilen ihtiyaç duyulmaktadır.”</span><span class="Character-Style-1 char-style-override-10"><a class="footnote-link" href="#footnote-225-15" id="footnote-225-15-backlink">15</a></span></p>

      <p class="paragraf para-style-override-11"><span>Raporda adı geçen generallerin ikisi dışında tamamı ya tutuklandı ya da Ergenekon ve bağlı davalarda yargılandı. Yaşar Büyükanıt’ın Başbakan Tayyip Erdoğan’la Dolmabahçe Sarayı’nda yaptığı görüşmede bir uzlaşma sağladığı ve saf değiştirdiği biliniyor. Aytaç Yalman’ın konumu ise son Balyoz davası kararlarıyla ortaya çıktı, dönemin AKP ve Cemaat’e yakın genelkurmay başkanı Hilmi Özkök’le işbirliği yapmıştı.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-3-3">2.1.B- Modernleşme paradigması ve Ilımlı İslam</p>

      <p class="paragraf para-style-override-11"><span>Yukarıda çizmeye çalıştığım tablonun nasıl oluştuğuna, bu tablonun tarihsel, siyasal, kültürel kaynakları ve nedenlerine biraz daha yakından bakmakta yarar var. Çünkü Türkiye’de Birinci Cumhuriyet’in tasfiye edilmesi ve bir ılımlı İslam rejimi kurulmasının teorik temeli ve tarihsel gerekçesini, Müslüman ülkelerdeki Batı tipi modernleşme girişimlerinin başarısızlıkla sonuçlandığı varsayımı oluşturuyor. Burada “Batı tipi” denilen modernleşme, gerçekte coğrafyadan ve kültürlerden bağımsız, evrensel bir modele işaret ediyor.</span></p>

      <p class="paragraf para-style-override-11"><span>İslam dünyasının tarihine, coğrafyasına, kültürüne ve toplumsal dokusuna özgü; Batı’yla uyumlu yeni bir modelin oluşturulması gerektiği uzunca süredir Batı’da, ABD düşünce kuruluşlarında ve akademik çevrelerde tartışılıyor. Dolayısıyla, “ılımlı İslam” kavramı ve stratejisi, ABD ve Batılı ortaklarının aktüel ihtiyaçlarının bir sonucu olduğu kadar, bir fikri arka plana ve tarih tezine de dayanıyor.</span></p>

      <p class="paragraf para-style-override-11"><span>İşte bu tezin bir hipotez olmaktan çıkıp, Batı ve ABD için, tarih içinde sınanmış bir modele dönüştürülmesi gerekiyordu. Bu model Türkiye olacaktı.</span></p>

      <p class="paragraf para-style-override-11"><span>Çünkü en uygun ülkenin, modernleşme ve aydınlanma sürecinde görece başarılı olan, diğer Müslüman ülkelere göre daha gelişmiş, zengin insan kaynaklarına sahip, ancak siyaset sınıfının “ihanet” düzeyindeki başarısızlığı nedeniyle Batı’yı tam olarak yakalayamamış Türkiye’nin olabileceği düşünülüyordu. Ancak ortada bir sorun bulunuyordu; ne kadar aşındırılsa da, elde, bütün kusurlarına karşın laik bir Cumhuriyet vardı...</span></p>

      <p class="paragraf para-style-override-11"><span>Türkiye’yi İslam dünyasına daha çok yakınlaştıracak, daha da önemlisi bu ülkelere “model” olabilecek ve radikal dinci eğilimleri terbiye edecek düşük yoğunluklu bir İslamizasyon yeterli görülüyordu. Anak, kimsede bir kral otoritesi ve iradesi yoktu. Tarih ve toplumlar kralların iradesi doğrultusunda ilerlemiyordu. Nitekim öyle de oldu; Cumhuriyet’in başlangıç ilkeleri ile İslam’ın şeriatı arasında bir ortalama alması ve Batıcı-Amerikancı bir rejim kurması beklenen AKP, Cumhuriyet’i yıktı.</span></p>

      <p class="paragraf para-style-override-11"><span>Türkiye’de rejimin ABD’nin denetiminde çok partili ve seçimli bir ılımlı İslam Cumhuriyeti yönünde dönüştürülmesi; Washington’un bölgesel hegemonyasının Ankara üzerinden tahkim edilmesi demekti. Elbette bu projenin tek bir koşulu vardı: İslamcı ve Türkiye-ABD ilişkilerini bozmayacak nitelikteki kadroları iktidara taşımak ve orada kalmalarını sağlamak...</span></p>

      <p class="paragraf para-style-override-11"><span>İşte AKP bu ihtiyacın ve konjonktürün ürünüydü. Bu yanıyla AKP, iç dinamiklere dayanan bir siyasal hareket olduğu kadar, iktidar gücünü daha çok dış dinamiklerden alan bir partiydi. AKP’yi iktidara getiren iç ve dış dinamikler arasındaki örtüşmeydi. AKP-Cemaat iktidarını rejimi değiştirmesi için iç ve dış dinamikler arasındaki bu örtüşme tarihsel bir fırsat sunmuştu.</span></p>

      <p class="paragraf para-style-override-11"><span>Bu konuda Amerikan politikasına yön veren düşünce şöyle özetlenebilir: Laik ve Cumhuriyetçi Türkiye, İslam dünyasını etkileyemeyecek kadar bu kültür ve ülkelerden uzaklaştı. Dolayısıyla Müslüman toplumlara bir model oluşturabilmek için, öncelikle –biçimsel bakımdan da olsa– İslam ile demokrasiyi buluşturacak bir siyasal düzen yaratmak gerekiyordu. Müslüman toplumlar artık seküler bir ülke olmak hedefini bir yana bırakmalıydı.</span></p>

      <p class="paragraf para-style-override-11"><span>Bu görüş öyle yayıldı ki, bir dönem neredeyse Amerikan entelektüelleri ve politikacıları arasında Doğu’ya ilişkin “resmi görüş” haline geldi.</span></p>

      <p class="paragraf para-style-override-11"><span>Tablo trajikti; soğuk savaş döneminde NATO’nun “Yeşil Kuşak” stratejisine kurban edilen “modern Türkiye”, kadere bakın ki, 21. yüzyılın ilk çeyreğinde de ılımlı İslam projesi kumarında harcanmış görünüyordu.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-3-4">2.1.C- İki tarihsel eleştiri ve liberal ideolojik hile!</p>

      <p class="paragraf para-style-override-11"><span>Cumhuriyet’in burjuva anlamda “devrimci” ya da “reformcu” döneminin sonuna gelindiği dönemde İkinci Dünya Savaşı patlamış ve ardından gelişen soğuk savaş gericiliği Türkiye’yi de içine alarak, bu toplumun geleceğini karartmıştı.</span></p>

      <p class="paragraf para-style-override-11"><span>Ancak bu tarihsel kesit aynı zamanda devrimci mücadelelerin insanlığın kaderine yön verdiği ve sosyalist blokun dev bir güç olarak kapitalist sistemin karşısında yükseldiği ve onu tehdit ettiği bir dönemdir.</span></p>

      <p class="paragraf para-style-override-11"><span>O yıllar sosyalist sistemin baskısı ve kapitalist ülkelerde gelişen siyasal ve sınıfsal mücadelelerin de etkisiyle Batı’da sosyal devlet politikalarının uygulandığı bir dönemdir. Sosyal devlet, sınıf mücadeleleri sonucu elde edilen bir kazanım olduğu kadar, sosyalist ülkelerin yarattığı baskı sonucu emperyalist devletlerce toplumsal muhalefeti yatıştırma amacıyla geliştirilmiş bir modeldir.</span></p>

      <p class="paragraf para-style-override-11"><span>Türkiye’de Cumhuriyet’in kuruluş dinamiğinden beslenen kamucu, halkçı özellikler ile sosyal devlet politikaları İkinci Dünya Savaşı sonrasındaki kavşakta buluşmuştu. Türkiye bu özelliğini 1980’lere kadar korudu.</span></p>

      <p class="paragraf para-style-override-11"><span>Sosyalist hareketin Cumhuriyet’e yönelttiği eleştiri ile gerici eleştiriyi birbirine karıştırma hilesi karşısında uyanık olmak gerekli. Çünkü solun eleştirisi tarihsel olarak ilerici, kategorik bakımdan ise devrimcidir. İslamcıların, muhafazakârların ve liberallerin eleştirileri ise tarihsel bakımdan gerici, kategorik olarak da karşıdevrimcidir.</span></p>

      <p class="paragraf para-style-override-11"><span>İşte tam bu noktada liberal bir ideolojik hile yapılarak Cumhuriyet’e yönelik gerici eleştiri ile devrimci itiraz birbirine karıştırıldı. Bu iki tarihsel itiraz bir ve aynı şey gibi gösterildi. Gerici-muhafazakâr tepki de tıpkı soldan gelen eleştiri gibi “demokratik” bir itiraz olarak sunuldu. Böylece hem solun hem de toplumun büyük bölümünün gericiliğe karşı mücadele refleksi kırıldı. Cumhuriyet’e yönelik her itirazın demokratik bir eleştiri gibi algılanması sağlandı.</span></p>

      <p class="paragraf para-style-override-11"><span>İdeolojik hile ve aydın ihanetine dayalı Türkiye gericiliğinin başarısında önemli, hatta belirleyici bir rol oynadı.</span></p>

      <p class="paragraf para-style-override-11"><span>Bir ulus inşası ve kapitalist modernleşme projesi olan Cumhuriyet, kaçınılmaz olarak bütün burjuva devrimleri gibi aydınlanmacı, laik ve pozitif bilimleri esas alan bir sistem kurmak zorundaydı. Öyle de yaptı. Bu özellikleriyle nesnel olarak modern sınıfların oluşumu ile sosyalist hareketin maddi ve kültürel temellerinin gelişiminde de büyük ve belirleyici bir rol oynadı.</span></p>

      <p class="paragraf para-style-override-11"><span>Kapitalizmi ve moderniteyi aşma kapasitesine sahip biricik eleştiri sosyalist itirazdır, dinci ve muhafazakâr eleştiri değil. Çünkü dinci ve muhafazakâr itiraz, çözüm olarak bir önceki çağın değerler dünyasına iltica etmeyi öneriyor. İnsanlığa yeni bir ortaçağ teklif ediyor.</span></p>

      <p class="paragraf para-style-override-11"><span>Çünkü kapitalizm artık gezegenin geleceğini tehdit ediyor. İnsanlığa verebileceği yeni bir şey kalmadı. Sosyalist sistemin çözülmesiyle başlayan yeni küreselleşme döneminde, dünyanın zenginliklerinin yaklaşık yüzde 70’i dünya nüfusunun yüzde 2’sinin elinde toplandı. Durum ahlakdışı bir hal aldı. Bu nedenle tekelci sermaye artık yüz kızartıcı bir duruma gelen sınıfsal egemenliğini sürdürmek için bir önceki çağın kültürüne ve ideolojisine sarılmaktan başka çare bulamadı. Burjuva sınıfının kendi tarihine, devrimine ve geleneklerine ihanet ederek dini yeniden keşfetmesinin nedeni budur.</span></p>

      <p class="paragraf para-style-override-11"><span>Aydınlanma ve seküler yaşama dinci gericiliğin yönelttiği itirazın “demokratik bir eleştiri” gibi sunulması başka koşullarda düşünülemezdi bile.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-3-5">2.2- Türkiye ve bölgede gerici dönüşüm</p>

      <p class="paragraf para-style-override-11"><span>Türkiye tarihsel bir kırılma dönemecinden geçiyor. Bu dönemeçte olan bitenleri anlamak için iki olguya dikkatle bakmak gerekiyor. Birincisi ABD’nin artık fantastik bir hikâye olmadığı net şekilde ortaya çıkan Büyük Ortadoğu Projesi (BOP), diğeri de Ergenekon soruşturmalarının Türkiye ve bölge için taşıdığı tarihsel anlamıdır.</span></p>

      <p class="paragraf para-style-override-11"><span>Ergenekon operasyonu ve soruşturmasının Cumhuriyet tarihinin en önemli siyasal ve toplumsal olaylarından biri olduğu açıktır. Bu siyasal saldırı üzerinden, BOP’un bölge ölçeğindeki stratejik planlamasının önemli bir parçasını oluşturan düşük yoğunluklu İslamizasyon (ılımlı İslam) operasyonunun yürütüldüğü ortadadır.</span></p>

      <p class="paragraf para-style-override-11"><span>İktidar güdümlü büyük bir medya propagandasıyla 2008 yılında başlatılan Ergenekon operasyonları ilk yıllarda toplumu, aydınları, dahası Türkiye solunu ikiye bölmüş görünüyordu. Bu dönemde liberal politikacı ve aydınlar üzerinden yürütülen ideolojik kuşatma, solun bir kesiminin devşirilmesiyle sonuçlandı. Ancak, sol liberaller aracılığıyla devrimci solu ve sosyalist entelijensiyayı teslim alma girişimi başarılı olamadı.</span></p>

      <p class="paragraf para-style-override-11"><span>“Ya demokrasiden yanasın ya da darbeci” gibi sahte, sinsi, asıl darbeyi ve darbecileri gizleyen, Amerikancı ılımlı İslam operasyonunu dikkatlerden kaçıran tuzaklar, başlangıçta insanların kafasını karıştırsa da, esas olarak sonuç alınamadı. Çünkü kurulan bu ikilem, içinden geçilen dönemde demokrasiyi AKP politikalarıyla eşitliyor ve esas olarak toplumun ilerici güçlerini bu partinin arkasına dizmeye çalışıyordu. Bu çaba Gezi Parkı/Taksim direnişine kadar devam etti.</span></p>

      <p class="paragraf para-style-override-11"><span>Sol liberallerin emperyalizmi yok sayma, yurtseverliği “suç” olarak gösterme, antiemperyalist olmayı dar milliyetçilikle eşitleme; sınıf mücadelesi yerine, Amerikan sosyolojisinden apartılmış devlet-sivil toplum çatışmasını ya da merkez-çevre çelişkilerini yerleştirme; özgürlüğü ve demokrasiyi etnik topluluklar ve dinsel cemaatlerin serbestisi olarak değerlendirme çabaları, hız kesse bile günümüzde de devam ediyor.</span></p>

      <p class="paragraf para-style-override-11"><span>Diğer taraftan AKP-Cemaat koalisyonu, kendilerine yaşamsal önemde destek veren liberallere artık ihtiyaç duymayacak bir güce ulaşınca, onları buruşuk peçete gibi bir kenara koymaya başladı. Son yıllarda medyada yaşanan tasfiyenin bazı liberalleri ve sol liberalleri de içine almaya başlamasının anlamı buydu. Örgütlü toplumsal desteği olmayan liberallerin bu duruma direnme gücü yoktu.</span></p>

      <p class="paragraf para-style-override-11"><span>Ancak sağlı sollu liberaller aracılığıyla yürütülen ideolojik ve politik saldırının toplumda, entelektüel ortamda ve solda yarattığı tahribat büyüktü. Kendilerini liberal ve solda zanneden bazı çevreler, gazeteler ve aydınlar Fethullahçı istihbarat örgütlerinin, Soros fonlarının ve ABD’nin bölge siyasetlerinin oyuncağı haline geldi. Tıpkı milliyetçi sol çizgideki kimi çevre, parti ve kişilerin geleneksel iktidar blokunun pozisyon kaybeden, gerileyen ve tasfiye edilen kanadını sol, muhalif, hatta devrimci ve yurtsever zannedip çekim alanına girdiği gibi.</span></p>

      <p class="paragraf para-style-override-11"><span>Peki, AKP-Cemaat iktidarı, örtülü bir darbe karakteri kazanan Ergenekon soruşturmaları sırasında, neden hem solu lekelemeye ve itibarsızlaştırmaya hem de solun desteğini almaya çalıştı?</span></p>

      <p class="paragraf para-style-override-11"><span>Şu nedenle: Sosyalist hareket teslim alınmadan, dahası özgüveni kırılıp tarihinden ve değerlerinden koparılmadan, toplum üzerinde tam olarak bir ideolojik hegemonya kurmaları zordu. Ancak daha da önemlisi Ergenekon soruşturmalarına inandırıcılık kazandırmak ve yeni rejime meşruiyet üretmeleri gerekiyordu. Bunun yolu da bütün tarihi emperyalizme, kurulu düzene, derin devlete (kontrgerillaya) karşı mücadeleyle geçen sosyalist soldan ahlaki ve siyasal bir onay/destek almaktan geçiyordu.</span></p>

      <p class="paragraf para-style-override-11"><span>Ne yazık ki, bu desteği almakta fazla zorlanmadılar. Solun liberalizmle lekelenen “yetmez ama evetçi” kesimi üzerinden bunu bir ölçüde başarıyla yaptılar.</span></p>

      <p class="arabaslik-sol" id="toc_marker-3-6">2.2.A- Örtülü darbe rejimi</p>

      <p class="paragraf para-style-override-11"><span>Ergenekon davalarının Türkiye’de rejimi daha İslami temellerde dönüştürmeye yönelik örtülü bir darbe olduğu, artık çok sayıda kanıtla desteklenen kesin bir olgudur. Bu operasyon, Birinci Cumhuriyet’i tasfiye projesidir ve büyük ölçüde hedeflerine ulaşmıştır. Başka bir anlatımla Ergenekon operasyonu, Türkiye’nin ve bölgenin Amerikancı dönüşümünün (BOP) önündeki engelleri kaldırmaya yönelik bir siyaset planlamasıdır. AKP ile Fethullah Gülen örgütü arasındaki koalisyonun devleti ele geçirme, toplumu teslim alma ve dinci-faşizan bir diktatörlük kurma eylemidir.</span></p>

      <p class="paragraf para-style-override-11"><span>Durum böyle olunca, AKP-Cemaat koalisyonunun siyasal hedeflerine ulaşmasının önünde engel oluşturabilecek kurumların, kadroların, yargı bürokrasisinin, toplum önderlerinin, aydınların, gazetecilerin ve politikacıların siyasal şiddet de kullanılarak tasfiye edildiği bir süreç yaşandı.</span></p>

      <p class="paragraf para-style-override-11"><span>Ergenekon operasyonunun demokratikleşme ve derin devletin tasfiyesiyle ilgisinin bulunmadığı; gerici ve karşıdevrimci bir dönüşüm projesinin hayata geçirilmesinden başka bir anlam taşımadığı belliydi. Daha da önemlisi, “sonuna kadar gidilsin” diyen kimi liberallerin ve bazı sol çevrelerin nasıl yanıldıkları, bu operasyon dalgasının yer yer kendilerine kadar ulaşmasıyla dramatik şekilde görüldü.</span></p>

      <p class="paragraf para-style-override-11"><span>Geçmişte kontrgerilla ve JİTEM içinde yer alan ve halka karşı suç işleyen bazı kişilerin bu davalara dahil edilmesi de söz konusu gerçeği değiştirmedi. Çünkü bu kişilerin asıl suçlarından dolayı yargılanmadıkları, esas olarak bu davaya inandırıcılık kazandırmak için soruşturmaya dahil edildikleri, davaları yakından izleyenler nezdinde hiçbir tartışmaya yer bırakmayacak şekilde ortaya çıktı.</span></p>

      <p class="paragraf para-style-override-11"><span>Dolayısıyla Ergenekon soruşturmasının aynı zamanda ve esas olarak toplumu sindirmeye ve muhalefeti susturmaya yönelik bir “psikolojik harp” operasyonu olduğu da net olarak anlaşıldı. Türkiye’de artık, merkez sağın kitle tabanını ele geçirmiş dinci-muhafazakâr bir iktidar değil, yeni bir rejim vardı.</span></p>

      <p class="paragraf para-style-override-11"><span>Ancak, tablo ne kadar net olursa olsun, 1980 ve 1990 kırılmalarını yaşayan, büyük ölçüde liberalizmle lekelenen solun kimi kesimleri, “ideolojik” önyargıları nedeniyle durumu anlamamakta ısrar etti. Öyle ki, PKK lideri Abdullah Öcalan’ın, “Biz Ergenekon operasyonuyla derin devletin tasfiye edildiğini sandık, yanılmışız. Burada açıkça özeleştiri yapıyorum. Bizimle anlaşmak ve savaşı bitirmek isteyenler tutuklanıyor. Gerçek Gladio dışarıda ve AKP’yle anlaşmış durumda” şeklindeki, birkaç kez tekrarladığı özeleştirisi legal Kürt siyasal hareketi ve aydınları arasında bile yeterince dikkate alınmadı.</span><span class="Character-Style-1 char-style-override-10"><a class="footnote-link" href="#footnote-225-16" id="footnote-225-16-backlink">16</a></span></p>

      <p class="paragraf para-style-override-11"></p>

      <p class="arabaslik-sol" id="toc_marker-3-7">2.2.B- BOP’un tarihsel anlamı</p>

      <p class="paragraf para-style-override-11"><span>ABD’nin, dünyanın kalbi olarak bilinen ve yeryüzünün en zengin enerji havzalarının bulunduğu Merkezi Avrasya’yı denetim altına almak için geliştirdiği Büyük ya da Genişletilmiş Ortadoğu Projesi’nin en önemli boyutunu, hiç kuşkusuz “ılımlı İslam” stratejisi oluşturuyordu. Ilımlı İslam, Batılı değerlerle uyumlu, siyasal olarak ABD’nin ihtiyaçlarına göre düzenlenmiş, sınırların yeniden çizildiği ve rejimlerin bu amaca uygun olarak değiştirilmesinin öngörüldüğü BOP’un taşıyıcı kavramıydı.</span></p>

      <p class="paragraf para-style-override-11"><span>Yeryüzünde hiçbir rejim salt askeri ve siyasal zorla, çıplak şiddet yöntemiyle ayakta kalamaz. Dünyanın en kötü ve zorba yönetimleri bile, örneğin çöpleri toplamak ve ekmek üretmek zorundadır. Başka bir anlatımla, asgari bir toplumsal destek sağlamadan hiçbir baskıcı yönetim ya da diktatörlük ayakta kalamaz. Aynı şey işgal, sömürge yönetimleri için de geçerlidir. Etkili bir işbirlikçi sınıf oluşturmadan ve sınırlı da olsa yerel bir rıza üretmeden işgali, sömürgeciliği ve emperyalist talanı sürdürmek mümkün değildir. İngiltere yaklaşık 1 milyar nüfusu bulunan köklü bir uygarlık havzasını, Hindistan’ı yüzlerce yıl sadece 50.000 kişilik bir askeri güçle bu nedenle yönetebildi.</span></p>

      <p class="paragraf para-style-override-11"><span>İşte BOP, Ortadoğu ve İslam coğrafyasında ABD hegemonyasına ve neoklasik sömürgeciliğe (yeni emperyalizm) toplumsal ve siyasal rıza üretmek için geliştirilen siyasal planlamadan başka şey değildi. Yerel/bölgesel rıza üretmenin en önemli aracı ise İslamcılıktı. Sünni siyasal İslamcılar, küçük “şer çıkarlar” için bu topraklara ait bütün değerleri ve onurlarını satmaya hazır görünüyordu. Emperyalistler bu durumu soğuk savaş döneminde de test etmişti.</span></p>

      <p class="paragraf para-style-override-11"><span>Bir dönem BOP’un başarısızlığa uğradığı, dolayısıyla ABD’nin 21. yüzyılda yürüttüğü imparatorluk ya da hegemonya siyasetinin köşe taşlarından birini oluşturan bu stratejik planlamanın gündemden kaldırıldığı yönündeki değerlendirmeler yapıldı. Bu tespit gerçeği tam olarak yansıtmıyordu. Fas’tan Çin Seddi’ne kadar uzanan ve genel olarak Müslüman toplumların yaşadığı geniş coğrafyada yer alan ülkelerde rejimleri değiştirerek, başta ABD ve Batılı ortaklarıyla, dolayısıyla Batılı değerlerle uyumlu rejimler kurmak anlamına gelen BOP, bölge halklarının, özellikle Iraklı yoksulların şiddetli direnişi nedeniyle başarısızlığa uğramış görünüyordu.</span></p>

      <p class="paragraf para-style-override-11"><span>Ancak, Tunus ayaklanmasıyla başlayan, Mısır, Yemen ve Libya’daki karşıdevrimlerle devam eden ve nihayet Suriye sınırlarına dayanan bu gerici ve emperyalist saldırı dalgası, BOP’un araç ve makas değiştirerek sürdürülen ikinci etabından başka şey değildi.</span></p>

      <p class="paragraf para-style-override-11"><span>Ancak, ikinci dalganın Baas rejiminin beklenmedik şiddetli direnişi sonucu Suriye sınırlarında durdurulması; Ortadoğu’da Rusya ve Çin’in de desteğini alan Şii direniş ekseninin oluşması; ve nihayet Mısır’da 30 milyon insanın sokaklara çıkarak ikinci Tahrir ayaklanmasıyla Müslüman Kardeşler iktidarını devirmesi BOP’un ikinci etabının da başarısızlığa uğradığını gösteriyor. (Mısır konusunu ilerideki bölümlerde daha geniş olarak ele alacağız.)</span></p>

      <p class="paragraf para-style-override-11"><span>Mısır’da Muhammet Mursi yönetiminin ordu desteğiyle devrilmesi, “ılımlı” versiyonu güçlendirilmeye çalışılan siyasal İslam’ın yenilgisi anlamına gelen bu olayın karakteristik özelliklerini değiştirmiyor. Sığ ve formel bir “darbe” tartışmasıyla Mısır’da yaşanan gerçek durumun anlaşılması mümkün görülmüyor. Çünkü, Mısır’da Müslüman Kardeşler iktidarının devrilmesi bir devrim olmadığı gibi darbe de değildir.</span></p>

      <p class="paragraf para-style-override-11"><span>Hiçbir siyasal ve toplumsal proje, ulusal ya da küresel ölçekte geliştirilen hiçbir stratejik planlama veya herhangi bir emperyalist politika bir kral otoritesinin yerine getirilmesi gibi hayata geçirilemez. Ne kadar kudretli olursa olsun tarihte de günümüzde de hiçbir iktidar ya da büyük bir emperyalist güç, egemen ve yönetici sınıf bir imparator iradesine sahip değildir.</span></p>

      <p class="paragraf para-style-override-11"><span>Projeler, stratejiler, politikalar yaşama indirildiğinde, toplumsal ve siyasal pratiğe aktarılmak istendiğinde çok sayıda değişken tarafından etkilenmeye ve belirlenmeye başlar. Sayısız toplumsal, siyasal, ekonomik, askeri, tarihsel, kültürel ve ideolojik etken devreye girer. Bu güçler, söz konusu planlar, projeler veya politikalarla ya çatışır ve yenilgiye uğratır ya da yenilir ve kabul etmek zorunda kalır. Ancak, hiçbiri artık başlangıç özelliklerine sahip olamaz. Etkenler başlangıç politikalarını, projelerini ya da stratejilerini etkiler, değiştirir, hatta belirler.</span></p>

      <p class="paragraf para-style-override-11"><span>Sonuç olarak, bir siyasal proje ya da stratejik planlama, ciddi bir engelle karşılaşmadan başarıyla uygulansa bile, hiçbir zaman ilk oluşturulduğu halde, orijinal biçimiyle kalamaz ve değişir.</span></p>

      <p class="paragraf para-style-override-11"><span>Bu nedenle BOP’un, büyük güçlerin gezegene hâkim olma mücadelesinin sürdüğü bu büyük coğrafyada hiçbir engel ya da direnişle karşılaşmadan ve hiçbir etken tarafından belirlenmeden hayata geçirileceğini düşünmek, ancak tarihsel olayları komplo teorileriyle açıklamakla mümkündür. Dolayısıyla ABD’nin gezegene hâkim olma siyasetinin en önemli ayağını oluşturan BOP’un, bölgede gelişen şiddetli direniş ve bir dizi diğer tarihsel, siyasal etken nedeniyle tam olarak hayata geçirilemeyeceği ortadaydı.</span></p>

      <p class="paragraf para-style-override-11"><span>Bu emperyalist hegemonya siyasetinin kaderinin belirleneceği yerin 2013 yılının sonu itibariyle Suriye olacağı görünüyor. Çünkü Suriye’nin kişiliğinde bütün Doğu ve “mazlum milletler” direniyor. Emperyalizmin ve gericiliğin Suriye’de yenilgiye uğraması, AKP iktidarının da sonunu hazırlayacak. Böyle bir yenilgi kaçınılmaz olarak bütün bölgede de hayatın akışını değiştirecektir.</span></p>

      <p class="arabaslik-sol" id="toc_marker-3-8">2.3- Cumhuriyet’in sağı solu</p>

      <p class="paragraf para-style-override-11"><span>Cumhuriyet’in soluna kapalı yapısının, kendisinin tasfiye edilme sürecinde önemli bir rol oynadığı kesindir. Kurulduğu ilk yıllardan itibaren kendi solunu periyodik olarak tasfiye eden, bu tutumunu soğuk savaş döneminde derinleştiren Cumhuriyet, sonunda kendi tasfiyesinin de koşullarını yarattı. Sol korkusu nedeniyle tarihsel bakımdan bir önceki çağa ait sınıflarla ittifak içinde kendi solunu bastıran Cumhuriyet’in kurucu güçleri, bugünkü dramatik tabloyu hazırladı.</span></p>

      <p class="paragraf para-style-override-11"><span>Cumhuriyet burjuvazisi korkak ve siniktir. Asker ve sivil bürokrasinin sistem içinde öne çıkmasının ve merkezi bir güç kazanmasının önemli nedenlerinden biri de Cumhuriyet burjuvazisinin ve diğer kurucu unsurlarının bu korkaklığıydı. Cumhuriyet’in daha kuruluşundan itibaren burjuvazinin sosyal, ekonomik ve entelektüel bakımdan zayıf olması, bu tarihsel korkaklığının başlıca nedeniydi.</span></p>

      <p class="paragraf para-style-override-11"><span>Cumhuriyet’in kurucu güçlerinin sola karşı izlediği düşmanca tutum onların bu korkaklıklarından kaynaklanıyordu. Sürekli olarak kendi solunu budayanlar, gerici ve muhafazakâr akımlarla bulaşık bir ideolojik-siyasal çerçeveyi bütün ülkeye dayatan ve “sağ(cı) Kemalist” diye tanımlayabileceğimiz çevre ve güçlerdi.</span></p>

      <p class="paragraf para-style-override-11"><span>Bugün ise (2007-2013 itibariyle) sağcı Kemalistler ve korkak Batıcı burjuvazi, ittifak yaptıkları ve kullandıklarını sandıkları güçler tarafından onurları kırılarak ezildi.</span></p>

      <p class="paragraf para-style-override-11"><span>Biraz daha somut ifade edersek şu tespitleri yapabiliriz: 27 Mayıs 1960’ta sınırlı ölçüde kendi sağını tasfiye eden Kemalistler, 12 Mart 1971 ve 12 Eylül 1980’de gerçekleştirilen iki askeri faşist darbeyle neredeyse tamamen tasfiye edildi. Çünkü 12 Mart ve 12 Eylül, sola ve sosyalist harekete karşı gerçekleştirilen darbeler olmalarının yanı sıra, aynı zamanda sağ Kemalistlerin gericiler, muhafazakârlar ve radikal sağcılarla ittifak yaparak sol Kemalistleri devletten (ordu ve bürokrasiden) tasfiye ettikleri belirleyici tarihsel dönemeç oldu.</span></p>

      <p class="paragraf para-style-override-11"><span>Türkiye’de 2002’de başlayan ve esas olarak 2007’den itibaren netlik kazanan siyasal süreçte, “Ergenekon” ve “Balyoz” diye kodlanan soruşturma ve davalarla artık sağ Kemalistler tasfiye ediliyor. Artık devlette –belirleyici konumları itibariyle– solu ve sağıyla Kemalist kalmadığını söyleyebiliriz. Süreç büyük ölçüde tamamlanmış görünüyor. Cumhuriyet’i, başlangıç ilkeleri ve kuruluş varsayımları temelinde restore etmeyi hedefleyen bir siyasal girişim bile, artık yukarıdan aşağıya değil, aşağıdan yukarıya doğru gelişmek durumunda.</span></p>

      <p class="paragraf para-style-override-11"><span>Sadece tek örnek bile açıklayıcı olabilir: Artık valilerin yüzde 80’inden fazlası, eşleri türbanlı olan İslamcı ya da imam-hatip mezunu kişilerden oluşuyor. Artık, bürokrasi Anadolu’da Cumhuriyet’i, moderniteyi ve aydınlanmayı temsil eden toplumsal bir kategori olmaktan çıktı.</span></p>

      <p class="paragraf para-style-override-11"><span>Solun önünü kesmek için siyasal İslamcılarla aynı yatağa girenler, yarattıkları gücün pençesine düşmüş durumda. Kendi devrimine ihanet eden Cumhuriyet’in kurucu güçleri, kaçınılmaz olarak kendi sonunu da hazırladı. AKP-Cemaat iktidarı neden değil, sonuçtu.</span></p>

      <p class="paragraf para-style-override-11"><span>Bu sonun hazırlanmasındaki temel etkenlerden birini soğuk savaş olgusu ve dönemi oluşturdu. Türkiye soğuk savaşa kurban edildi.</span></p>

      <p class="paragraf para-style-override-11"><span>NATO’ya girişiyle birlikte Türkiye, sosyalist bloka karşı izlenen “Yeşil Kuşak” projesinin en önemli alanlarından biri haline geldi. Türkiye NATO’nun “Dolaylı Saldırı Doktrini” diye adlandırılan savunma konseptinin yaşama geçirildiği ilk cephe ülkesiydi.</span></p>

      <p class="paragraf para-style-override-11"><span>Dolaylı Saldırı Doktrini, esas olarak kapitalist ve sosyalist bloklar arasındaki nükleer silah dengesi nedeniyle doğrudan bir savaşın çıkmayacağı varsayımına dayanıyordu. Ancak NATO’ya göre sosyalistler dolaylı bir savaş ya da saldırı içindeydi.</span></p>

      <p class="paragraf para-style-override-11"><span>Daha açık bir ifadeyle, NATO’ya göre sosyalist blok kapitalist ülkelerdeki devrimci ve sosyalist örgütler, sendikalar, gençlik dernekleri ve diğer toplumsal muhalefet güçleri aracılığıyla içeriden ve dolaylı bir savaş yürütüyordu. Bu durumda adı geçen örgüt ve kuruluşların üye ve taraftarları yurttaş değil, düşmandı. Böyle olunca, onlara karşı örtülü, yani hukuk ve yasalarla sınırlandırılmamış bir savaş yürütülmeliydi. Başka bir ifadeyle “savaş hukuku” uygulanmalıydı. (AKP-Cemaat koalisyonu aslında bu savaş hukukunu en etkin şekilde kullanan iktidar oldu.)</span></p>

      <p class="paragraf para-style-override-11"><span>İşte genel adı Süper-NATO olan Gladio ya da kontrgerillanın bütün NATO ülkelerinde yasadışı bir örgütlenme olarak ortaya çıkması bu doktrine dayanıyordu. Bir açık işgale karşı gerilla savaşı verme gerekçesi ise gerçek ama ikincil bir görevdi.</span></p>

      <p class="paragraf para-style-override-11"><span>İşte bu örtülü ve düzensiz savaşta Türkiye’de ülkücüler ile İslamcılar sivil ve militer unsurlar olarak yoğun ve etkin bir şekilde kullanıldı. Bu nedenle Türkiye’deki ülkücü milliyetçilik ve siyasal dincilik büyük ölçüde soğuk savaş ürünüdür.</span></p>

      <p class="paragraf para-style-override-11"><span>Cumhuriyet’in daha kuruluşundan itibaren burjuvazinin tarihsel, sosyal, ekonomik ve entelektüel bakımdan zayıf, bu nedenle korkak olmasından dolayı sola karşı düşmanca bir tutum izlemesi, soğuk savaş döneminin hoyrat ve kıyıcı antikomünist, hatta genel olarak sol düşmanı siyasetiyle birleşince tam bir faciaya yol açtı.</span></p>

      <p class="paragraf para-style-override-11"><span>Rejim, bu ülkenin en seçkin aydınlarını, bilim insanlarını, edebiyatçılarını, nitelikli bürokratlarını, askerlerini, toplumu 21. yüzyıla taşıyacak toplum önderlerini, sendikacılarını, kadrolarını ve solcularını imha etti. Birer modernleşme ve aydınlanma örgütlenmesi olan, bu yanıyla aslında çubuğu tarihsel bakımdan burjuva liberalizminden yana büken köy enstitülerine ve halkevleri gibi kuruluşlara bile tahammül edilemedi.</span></p>

      <p class="paragraf para-style-override-11"><span>Bu ülkenin nitelikli denilebilecek yazar ve sanatçılarından bir dönem hapis yatmamış kimseyi bulmak mümkün değil. Sosyalist örgütlenmelere karşı rejim her zaman çok acımasız oldu. Solun karşısında İslam bir bariyer olarak düşünüldü. İslamcılık desteklendi, siyasallaştı ve sonuçta kendisini büyüten gücü tasfiyeye yöneldi.</span></p>

      <p class="paragraf para-style-override-11"><span>Şimdi büyük bir şaşkınlık içindeler. Çünkü, siyasal İslam’ın bu kapsamlı saldırısına ve Cumhuriyet’i tasfiye girişimine karşı direnecek önemli bir güç kalmadı. Tek güç soldu, ancak onların da bu devlet ve Cumhuriyet’le görülecek bir hesapları vardı. Bu nedenle tereddüt yaşadılar. Ellerini uzatsalar kirleneceklerini düşündüler. Haksız da sayılmazlardı.</span></p>

      <p class="paragraf para-style-override-11"></p>

      <p class="arabaslik-sol" id="toc_marker-3-9">2.4- İmam-hatip Harbiye’yi yendi</p>

      <p class="paragraf para-style-override-11"><span>Ergenekon ve bağlı davaların tamamı, AKP-Cemaat koalisyonunun Cumhuriyet’i tasfiye etme ve bir “ılımlı İslam rejimi” kurma operasyonunun aracı olarak kullanıldığını yukarıdaki bölümlerde de tespit ettik. Hiç kuşku yok ki, bu davalarda hukuku hoyratça çiğnediler. Hukuken, siyaseten ve ahlaken meşru olmayan mahkûmiyet kararları verdiler. Öyle ki, bu kararlar yaşamın doğal akışına, akla, mantığa ve bilime aykırı gizli tanık ifadelerine ve sahte kanıtlara dayandırıldı. Sahte oldukları bilirkişi raporlarınca defalarca kanıtlanan (bu konuda tam 23 rapor var) ve çürütülen bu dijital kanıtlara dayanarak yargılamalar ısrarla sürdürüldü. Bilimsel raporlar dikkate alınmadı, sanık lehine kanıtlar değerlendirilmedi, tanıkları dinlenmedi. Dahası, yargılama usulü bile ihlal edilerek kanıtların değerlendirilmesi ve tartışılması aşaması atlandı.</span></p>

      <p class="paragraf para-style-override-11"><span>Bu davalar, polis ve adliye içindeki yasadışı Cemaat örgütlenmesinin eşgüdümüyle gerçekleştirilen tertibe ve yine bu çete tarafından üretilen sahte kanıtlara dayanıyordu. Emniyet Müdürü Hanefi Avcı bu yapılanmayı deşifre ettiği için, akıl almaz gerekçelerle tutuklandı. Milliyetçi ve muhafazakâr bir polis şefi olan Avcı, insan aklıyla alay edilerek yargı kararıyla devrimci bir örgütün yöneticisi yapıldı.</span></p>

      <p class="paragraf para-style-override-11"><span>Operasyon ve yargılama sürecinde AKP ile Cemaat arasında zaman zaman sorunlar yaşansa ve bu sorunlar kimi kez çatışma boyutu kazansa da, Cumhuriyet’in tasfiyesi ve rejimin daha İslami bir karakter kazanması konusunda aralarında anlaşmazlık yoktu.</span></p>

      <p class="paragraf para-style-override-11"><span>Hiç kuşkusuz Ergenekon davası gibi Balyoz davası da, bu dönemde yürütülen soruşturmalar arasında en tartışmalı olanlardan biriydi. Balyoz iddianamesinde sunulan “deliller” arasında, sahte olduğu bilimsel ve hukuksal bakımdan kanıtlanmış tam 1.500 unsur vardı. Davanın hemen düşürülmesi ve bu tertibi hazırlayanlar hakkında soruşturma açılması gerekirken, tam tersi bir yol izlendi.</span></p>

      <p class="paragraf para-style-override-11"><span>Davaya temel teşkil eden 1. Ordu 2003 Plan Semineri sırasında yıllarca yurtdışında olduklarını kanıtlayan subaylara bile ceza verildi. İddianame tam bir komedi metni gibiydi; darbe planının yapıldığı iddia edilen 2003 yılında tersanede bile olmayan, 2008 yılında denize indirilen gemilerin adı geçiyordu. Dahası, 2006 ve 2007 yılında kurulan derneklerin, şirketlerin, hastanelerin isimleri bu planda yer alıyordu. Davaya temel oluşturan belgeler, Microsoft tarafından 2007 yılında üretilen bir bilgisayar harf karakteriyle yazılmıştı. Oysa iddianamede darbe planının 2003 yıllarında hazırlandığı belirtiliyordu.</span></p>

      <p class="paragraf para-style-override-11"><span>Sürekli olarak kendi solunu budayan, gerçek yurtseverleri tasfiye eden, sol korkusu nedeniyle gerici ve muhafazakâr akımlarla bulaşık bir ideolojik-siyasal çerçeveyi bütün ülkeye dayatan, esas olarak TSK ve bürokrasideki sağ Kemalistler oldu. Muhafazakâr sağ iktidarlarla bu konuda yüz kızartıcı bir işbirliği yaptılar. Bugün ise, geçmişte ittifak yaptıkları ya da kullandıklarını sandıkları güçler tarafından onurları da kırılarak kendileri tasfiye edildiler. Solun önünü kesmek için dinci gericiliği ve ırkçı milliyetçiliği destekleyenler, şimdi besledikleri güçler tarafından eziliyordu.</span></p>

      <p class="paragraf para-style-override-11"><span>Kendi devrimine ihanet eden Cumhuriyet’in kurucu güçleri kendi sonunu hazırladı. Solu düşman olarak görenler, bu toprakların en pırıltılı çocuklarını, aydınlarını hoyratça ezenler, Cumhuriyet’i daha ileriye taşıyacak gerçek devrimcileri ve yurtseverleri acımasızca yok edenler, bu trajik sonu hazırladı. Kendilerine sahip çıkacak kimseyi bırakmadıkları için, onlara elini uzatanlar yine de sol, en azından solun bir kesimi oldu.</span></p>

      <p class="paragraf para-style-override-11"><span>Neredeyse yok olmuş, gücü ve etkisi kalmamış dinci akımları “komünizm tehlikesi” nedeniyle dirilterek besleyip büyütenler bu tarihsel hatalarının cezasını çekiyorlar. Ama, sonuçta olan da bu acılı ülkeye ve ufku karartılan topluma oluyor.</span></p>

      <p class="paragraf para-style-override-11"><span>Türkiye, soğuk savaşa kurban edilen bir ülke. Bu toplum, Türkiye’nin NATO’ya girişiyle birlikte sosyalist bloka karşı Batı’nın “Yeşil Kuşak” projesinin uygulanma alanlarından biri haline geldi. Türkiye, NATO’nun “Dolaylı Saldırı Doktrini”nin yaşama geçirildiği ilk cephe ülkesiydi.</span></p>

      <p class="paragraf para-style-override-11"><span>Cumhuriyet’e ihanet etmenin bedeli ağır oldu; imam-hatip Harbiye’yi yendi.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-15-backlink" id="footnote-225-15">15</a>. B. Pehlivan-B. Terkoğlu, <span class="char-style-override-4">Sızıntı</span>, Kırmızı Kedi Yayınları, s. 178-179</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-16-backlink" id="footnote-225-16">16</a>. A. Öcalan, “İmralı Cezaevi Görüşme Notları”, <a href="http://www.gundem-online.net">www.gundem-online.net</a>, 11 Ocak 2011.</p>
        </div>
      </div>
    </div>
  </div>
</body>
</html>
