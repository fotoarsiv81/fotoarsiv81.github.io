<html xmlns="http://www.w3.org/1999/xhtml">
	<head>
		<title>24_Kralin_Mektubu-4</title>
		<link href="css/24_Kralin_Mektubu.css" rel="stylesheet" type="text/css"/>
	</head>
	<body id="x24_Kralin_Mektubu" xml:lang="tr-TR">
		<div>
			<p class="BASLIK01" id="toc_marker-4">GEYİK DEDENİN SÜRPRİZİ</p>
			<div class="frame-4">
				<img alt="Kralin%20Ruyasi_17.tif" class="frame-16" src="image/Kralin%20Ruyasi_17_fmt.jpeg"/>
			</div>
			<p class="govde-metin"> </p>
			<p class="govde-metin">Reni’nin mutluluğuna diyecek yokmuş. O, bu habere çok sevinmiş. Aslanlar da bu haberi duyuncu mutlu olmuş. Çünkü onlar, Reni’nin ailesini aramaktan yorgun düşmüş.</p>
			<p class="govde-metin">Aslanlar ile Reni, tekrar yola çıkmış. Hızlı bir şekilde yürümeye başlamışlar. Yorgunlukları iyice artmış. Bu sırada güneş batmak üzereymiş. </p>
			<p class="govde-metin">Aslanlar:</p>
			<p class="govde-metin">– Acaba aramaya ara versek mi? Hava kararmak üzere. Yarın sabah, Reni’nin ailesini  aramaya devam ederiz, demişler.</p>
			<p class="govde-metin">Reni bu habere hiç sevinememiş. O, bir an önce ailesine kavuşmak istiyormuş.</p>
			<p class="govde-metin">Reni’nin üzgün hâlini gören aslanlar, bu öneriden vazgeçmiş. Reni’ye:</p>
			<p class="govde-metin">– Yorgunuz ama hava iyice kararıncaya kadar aileni arayalım, demişler.</p>
			<p class="govde-metin">Güneş batmak üzereyken ormanda bir geyik sürüsü daha görmüşler. Reni, geyikleri görünce çok sevinmiş. Sevinçten uçacak gibi olmuş.</p>
			<div class="frame-4">
				<img alt="Kralin%20Ruyasi_18.tif" class="frame-17" src="image/Kralin%20Ruyasi_18_fmt.jpeg"/>
			</div>
			<p class="govde-metin"> </p>
			<p class="govde-metin">Aslanlar:</p>
			<p class="govde-metin">– Gidip araştır Reni! Belki ailen oradadır. Bizi sevindirecek haberler getir. Biz de şu çalılıkta biraz dinlenelim.</p>
			<div class="frame-4">
				<img alt="Kralin%20Ruyasi_19.tif" class="frame-16" src="image/Kralin%20Ruyasi_19_fmt.jpeg"/>
			</div>
			<p class="govde-metin"> </p>
			<p class="govde-metin">Reni, koşarak sürüye doğru gitmeye başlamış. Sürüye iyice yaklaşınca geyik dedeyi görmüş ve onu tanımış. Olanca sesiyle bağırmaya başlamış:</p>
			<p class="govde-metin">– Geyik dedeeeee! Benim, Reni! Aman Allah’ım, gözlerime inanamıyorum! Ailemi buldum! </p>
			<p class="govde-metin">Aslanlar uzaktan, Reni’nin sevincine gözyaşlarıyla ortak olmuş. </p>
			<p class="govde-metin">Reni, geyik dedenin boynuna sarılmış.</p>
			<p class="govde-metin">– Geyik dede, seni çok özledim. Buna inanamıyorum! Allah’ım, sana sonsuz teşekkürler ederim, diye sevinçle haykırmış.</p>
			<p class="govde-metin">Geyik dede:</p>
			<p class="govde-metin">– Aramıza hoş geldin Reni! Artık senden ümidi kesmek üzereydik. Senin dönüşüne ne kadar sevindiğimi anlatamam. Bizi çok mutlu ettin, demiş.</p>
			<p class="govde-metin">Reni:</p>
			<p class="govde-metin">– Ailem nerede geyik dede? Onları göremiyorum. Yoksa onlara bir şey mi oldu, diye sormuş.</p>
			<p class="govde-metin">Geyik dede:</p>
			<p class="govde-metin">– Hayır, onlara bir şey olmadı. Günlerdir seni arıyorlar. Onlar da senden ümitlerini kesmek üzereydi. Biraz sonra sürüye dönerler, demiş.</p>
			<div class="frame-4">
				<img alt="Kralin%20Ruyasi_20.tif" class="frame-16" src="image/Kralin%20Ruyasi_20_fmt.jpeg"/>
			</div>
			<p class="govde-metin"> </p>
			<p class="govde-metin">Bu konuşmalar olurken Reni’nin ailesi uzaktan görünmüş. Yavaş yavaş geyik sürüsüne yaklaşmaya başlamışlar. Geyik dede sürpriz yapmak istemiş, Reni’yi saklamış. Mozi ailesi,  üzgün bir şekilde geyik dedenin yanına gelmiş.</p>
			<p class="govde-metin">Geyik dede:</p>
			<p class="govde-metin">– Reni’den haber var mı? Onu bulabildiniz mi, diye sormuş.</p>
			<p class="govde-metin">Mozi ailesi, üzgün bir şekilde cevap vermiş: </p>
			<p class="govde-metin">– Hayır geyik dede! Yavrumuzdan bir haber alamadık, demişler.</p>
			<p class="govde-metin">Geyik dede:</p>
			<p class="govde-metin">– Size bir sürprizim var! Ama sakın bayılıp düşmeyin!</p>
			<p class="govde-metin">Geyik dedenin bu sözleri karşısında Mozi ailesi şaşırmış. Anne geyik:</p>
			<p class="govde-metin">– Geyik dede, beni şaşırtıyorsun! Bize ne sürprizin olabilir ki? Yoksa, yoksa Reni’den bir haber mi var, diye sormuş.</p>
			<div class="frame-4">
				<img alt="Kralin%20Ruyasi_21.tif" class="frame-16" src="image/Kralin%20Ruyasi_21_fmt.jpeg"/>
			</div>
			<p class="govde-metin"> </p>
			<p class="govde-metin">Geyik dede:</p>
			<p class="govde-metin">– Eveeet, demiş. Reni’yi sakladığı yerden çıkarmış. “İşte sürprizim!” demiş.</p>
			<p class="govde-metin">Anne geyik ne diyeceğini bilememiş. Gözlerine inanamamış. Kalbi duracak gibi olmuş. Reni, annesine sarılmış. Onu doya doya öpmüş. Sonra babasına, daha sonra ablası Pudi’ye sarılmış. Çevrede mutluluk havası esmeye başlamış. Hüzün gözyaşları, mutluluk gözyaşlarına dönüşmüş.</p>
			<div class="frame-4">
				<img alt="Kralin%20Ruyasi_22.tif" class="frame-12" src="image/Kralin%20Ruyasi_22_fmt.jpeg"/>
			</div>
			<p class="govde-metin"> </p>
			<p class="govde-metin">Anne geyik:</p>
			<p class="govde-metin">– Oooh, Reni! Yaşıyorsun demek. Gözlerime inanamıyorum. Sen nerelerdeydin? Seni kaybettiğimi sandım. Ama hâlâ yaşıyorsun! yanımdasın!</p>
			<p class="govde-metin">Geyik dede:</p>
			<p class="govde-metin">– Geyikler arasında bir söz vardır: “Eğer bir anne geyik, yavrusunu candan sever ve ona kavuşamazsa ya çatlar ölürmüş. Ya da yavrusuna kavuşurmuş.” İşte sizin yaşadıklarınız bu sözü doğruluyor.</p>
			<div class="frame-4">
				<img alt="Kralin%20Ruyasi_23.tif" class="frame-18" src="image/Kralin%20Ruyasi_23_fmt.jpeg"/>
			</div>
			<p class="govde-metin"> </p>
		</div>
	</body>
</html>