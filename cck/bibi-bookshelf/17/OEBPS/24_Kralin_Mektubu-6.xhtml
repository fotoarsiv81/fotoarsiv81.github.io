<html xmlns="http://www.w3.org/1999/xhtml">
	<head>
		<title>24_Kralin_Mektubu-6</title>
		<link href="css/24_Kralin_Mektubu.css" rel="stylesheet" type="text/css"/>
	</head>
	<body id="x24_Kralin_Mektubu" xml:lang="tr-TR">
		<div>
			<p class="BASLIK01" id="toc_marker-6">KRALIN MEKTUBU</p>
			<p class="govde-metin"> </p>
			<p class="govde-metin">Anne geyik, kralın gönderdiği mektubu, geyik dedeye vermiş. Geyik dede, mektubu geyiklere okumaya başlamış.</p>
			<p class="govde-metin"> </p>
			<p class="govde-metin"><span class="italic">Sevgili Anne Geyik,</span></p>
			<p class="govde-metin"><span class="italic">Önce selamlarımı sunar, senden özür dilerim. Bir süre de olsa Reni’yi sizden ayırdık. Amacımız onu yemekti. Ama onun üzüntülü hâli kalbimizi yumuşattı. Onun masum duruşu, rüyalarımıza girdi, uykularımızı kaçırdı. </span></p>
			<p class="govde-metin"><span class="italic">Anne kalbi yavrusunun ayrılığına dayanamaz. Bizim yüreğimiz de bir yavruyu annesinden ayırmaya dayanamadı. Kalbimiz yumuşadı, gözlerimiz yaşardı.</span></p>
			<p class="govde-metin"><span class="italic">Bizim de yavrumuz var. Onun yokluğu, bizim için en hüzünlü anlardır. Reni’nin yokluğu da sizin için öyle olmalı.</span></p>
			<p class="govde-metin"><span class="italic">Reni’ye bir kış boyu, kendi yavrumuz gibi baktık. Ama onu, altın kafese bile koysak size gelmek istedi. Sizin sıcacık kucağınızı özledi.</span></p>
			<p class="govde-metin"><span class="italic">Bir ana yüreğinin “Yavrum!” diye, bir yavrunun “Annem!” diye sızlanmasına gönlümüz razı olmadı. İşte, Reni’yi sağlıklı bir şekilde size gönderiyorum. Bu geçici ayrılığınız için gerçekten üzgünüm. Bundan sonra, bizden size zarar gelmeyecektir.</span></p>
			<p class="govde-metin"><span class="italic">Sizden tek dileğim var. Senede bir bile olsa Reni’yi alıp ziyaretime gelmeniz. Reni’ye iyi bakınız. Bütün geyiklere ve ailenize selamlar. </span></p>
			<p class="govde-metin"><span class="Bold">Kral Aslan</span></p>
			<p class="govde-metin"> </p>
			<p class="govde-metin">Geyik dede, mektubu bitirince geyikler kral aslanı bir süre alkışlamış. </p>
			<p class="govde-metin">Geyikler, eski mutlu günlerine geri dönmüş. Pudi, yine kardeşiyle güzel oyunlar oynamaya başlamış. </p>
			<p class="govde-metin">Bundan sonra Kaf Dağı’ndaki aslanlarla geyikler dost olmuş. Anne geyik, yılda bir kez, Reni’yi yanına alıp kral aslanı ziyaret etmiş.</p>
			<p class="govde-metin">Kral aslan, onları önemli konukları gibi ağırlamış. Onlara değerli hediyeler vermiş.</p>
			<p class="govde-metin"> </p>
			<p class="Ara-BASLIK03-orta">SON</p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="24_Kralin_Mektubu_KAPAK-a.jpg" class="frame-21" src="image/24_Kralin_Mektubu_KAPA_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>