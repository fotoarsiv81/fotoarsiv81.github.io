<html xmlns="http://www.w3.org/1999/xhtml">
	<head>
		<title>24_Kralin_Mektubu-3</title>
		<link href="css/24_Kralin_Mektubu.css" rel="stylesheet" type="text/css"/>
	</head>
	<body id="x24_Kralin_Mektubu" xml:lang="tr-TR">
		<div>
			<p class="BASLIK01" id="toc_marker-3">SEVİNDİRİCİ HABER</p>
			<div class="frame-4">
				<img alt="Kralin%20Ruyasi_10.tif" class="frame-11" src="image/Kralin%20Ruyasi_10_fmt.jpeg"/>
			</div>
			<p class="govde-metin"> </p>
			<p class="govde-metin">Aslanlar yolculuk sırasında, istemeseler bile Reni’ye çok iyi davranıyormuş. Eeee, kralın emri böyleymiş! Küçük geyiğe iyi davranmak zorundalarmış.</p>
			<p class="govde-metin">Derelerden geçerken Reni’ye yardım ederek onu karşı kıyıya geçiriyorlarmış. En güzel yiyecekleri ona vermek zorunda kalıyorlarmış. Onlar böyle davranırken Reni’nin içinden şarkı söylemek geliyormuş. Yaşayacağı mutlu günleri şimdiden hissediyor gibiymiş.</p>
			<div class="frame-4">
				<img alt="Kralin%20Ruyasi_11.tif" class="frame-12" src="image/Kralin%20Ruyasi_11_fmt.jpeg"/>
			</div>
			<p class="govde-metin"> </p>
			<p class="govde-metin">Reni’nin bütün ısrarlarına rağmen, aslanlar onu nereye götürdüklerini söylemiyormuş.</p>
			<p class="govde-metin">Kaf Dağı’na ulaşan aslanlar, biraz dinlenmiş. Reni, annesinden ayrıldığı yerleri görünce hüzünlenmiş. Diğer taraftan kalbinde umutlar yeşermeye başlamış. “Belki annem de buralardadır.” diye düşünmüş. İçinden “Anne!” diye bağırmak gelmiş. </p>
			<p class="govde-metin">Biraz dinlenen aslanlar, tekrar yürümeye başlamış. Geyiklerin bulunduğu alanlara yaklaşan aslanlar, hazineyi bir yere bırakmış. Bazı aslanlar, hazinenin başında nöbetçi olarak kalmış. İki aslan ise Reni’yi yanlarına alarak geyik sürülerini dolaşmaya başlamış.</p>
			<p class="govde-metin">Aslanları gören geyikler kaçmaya başlamış. Aslanlardan biri:</p>
			<p class="govde-metin">– Görüyorsun Reni! Geyikler bizden kaçıyor. Böyle giderse senin aileni bulamayacağız.</p>
			<p class="govde-metin">Reni:</p>
			<p class="govde-metin">– Siz, benim ailemi mi arıyorsunuz? Buna inanamıyorum! Demek ki beni aileme vereceksiniz. Size ne kadar teşekkür etsem azdır, demiş. Aslan amcalarının yanaklarına öpücükler kondurmuş.</p>
			<p class="govde-metin">Aslan:</p>
			<p class="govde-metin">– Peki, Reni! Aileni nasıl bulacağımız konusunda bir düşüncen var mı?</p>
			<div class="frame-4">
				<img alt="Kralin%20Ruyasi_12.tif" class="frame-13" src="image/Kralin%20Ruyasi_12_fmt.jpeg"/>
			</div>
			<p class="govde-metin"> </p>
			<p class="govde-metin">Reni:</p>
			<p class="govde-metin">– Aslan amca! Beni, geyik sürülerinin yanına bırakın. Siz, onlara görünmeyin. Bu şekilde, ailemi buluncaya kadar geyik sürülerini dolaşalım, demiş.</p>
			<p class="govde-metin">Aslanlar, Reni’nin önerisini  beğenmiş. Bu öneriyi uygulamaya karar vermişler.</p>
			<p class="govde-metin">Aslanlar ve Reni, yine bir geyik sürüsü görmüş. Reni, sürünün yanına yaklaşmış. Aslanlar ise çalılıklara saklanmış.</p>
			<div class="frame-4">
				<img alt="Kralin%20Ruyasi_13.tif" class="frame-14" src="image/Kralin%20Ruyasi_13_fmt.jpeg"/>
			</div>
			<p class="govde-metin"> </p>
			<p class="govde-metin">Reni, geyik sürüsünün reisine:</p>
			<p class="govde-metin">– Merhaba efendim! Benim adım Reni. Geçen kış burada ailemi kaybettim. Acaba onları gördünüz mü?</p>
			<p class="govde-metin">Geyiklerin reisi:</p>
			<p class="govde-metin">– Ooo, merhaba küçük Reni! Buralarda tek başına dolaşmanın tehlikeli olduğunu umarım biliyorsundur! Aileni kaybetmene çok üzüldüm. Sana yardımcı olmak isterdim. Ama inan Reni, ailenle hiç karşılaşmadım. Çok üzgünüm!</p>
			<div class="frame-4">
				<img alt="Kralin%20Ruyasi_14.tif" class="frame-15" src="image/Kralin%20Ruyasi_14_fmt.jpeg"/>
			</div>
			<p class="govde-metin"> </p>
			<p class="govde-metin">Reni:</p>
			<p class="govde-metin">– Teşekkür ederim geyik amca! Hoşça kalınız, demiş.</p>
			<p class="govde-metin">Reni, üzgün bir şekilde geyik sürüsünün yanından ayrılmış. Aslanların yanına dönmüş.</p>
			<p class="govde-metin">Aslanlardan biri:</p>
			<p class="govde-metin">– Ailenden bir haber alamadın mı Reni?  Üzgün görünüyorsun! Hiç üzülme, aileni bulmadan kralın yanına dönemeyiz!</p>
			<p class="govde-metin">Aslanlar ve Reni, üzgün bir şekilde yollarına devam etmiş. Başka bir geyik sürüsü aramaya başlamışlar. Bir süre daha ormanda yürümüşler. Bir geyik sürüsüne daha rastlamışlar.</p>
			<p class="govde-metin">Aslanlardan biri:</p>
			<p class="govde-metin">– Hadi, Reni! Görev yine sana düştü. Git bakalım, ailen bu sürünün içinde var mı? Bize müjdeli haberi getirmeni bekliyoruz, demiş.</p>
			<p class="govde-metin">Reni, hem umutlu hem de endişeli bir şekilde geyik sürüsüne yaklaşmış. Sürüdeki geyik dedeye:</p>
			<p class="govde-metin">– Merhaba geyik dede! Benim adım Reni.  Ailemi kaybettim de onları arıyorum. Acaba onları gördünüz mü? Bana yardımcı olur musunuz, diye sormuş.</p>
			<p class="govde-metin">Geyik dede:</p>
			<p class="govde-metin">– Merhaba Reni! Seni gördüğüme çok sevindim. Ailen de seni arıyordu. Seni sordular. Ama onlar bizim aramızda değil. Acele edersen ailenin bulunduğu geyik sürüsüne yetişebilirsin, karşılığını vermiş.</p>
			<p class="govde-metin">Reni, bu habere çok sevinmiş. Sevinçten uçuyormuş. Aslanlar onun sevinçli hâlinden, mutlu bir haberle döndüğünü anlamış.             </p>
			<div class="frame-4">
				<img alt="Kralin%20Ruyasi_15.tif" class="frame-16" src="image/Kralin%20Ruyasi_15_fmt.jpeg"/>
			</div>
			<p class="govde-metin"> </p>
			<p class="govde-metin">Reniye:</p>
			<p class="govde-metin">– Çok mutlu görünüyorsun. Ailenden haber alabildin mi, diye sormuşlar.</p>
			<div class="frame-4">
				<img alt="Kralin%20Ruyasi_16.tif" class="frame-16" src="image/Kralin%20Ruyasi_16_fmt.jpeg"/>
			</div>
			<p class="govde-metin"> </p>
			<p class="govde-metin">Reni:</p>
			<p class="govde-metin">– Evet, ailemden haber aldım! Acele etmeliyiz. Onlara yetişmeliyiz. Onlar da beni arıyormuş. </p>
		</div>
	</body>
</html>