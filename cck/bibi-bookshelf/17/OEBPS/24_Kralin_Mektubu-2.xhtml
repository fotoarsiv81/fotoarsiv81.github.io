<html xmlns="http://www.w3.org/1999/xhtml">
	<head>
		<title>24_Kralin_Mektubu-2</title>
		<link href="css/24_Kralin_Mektubu.css" rel="stylesheet" type="text/css"/>
	</head>
	<body id="x24_Kralin_Mektubu" xml:lang="tr-TR">
		<div>
			<p class="BASLIK01" id="toc_marker-2">GÜLE GÜLE RENİ</p>
			<p class="govde-metin">Kral aslan, kalbinden geçenleri kimseye anlatmamış. Düşündüklerini yapmak için kış mevsiminin geçmesini beklemiş.</p>
			<p class="govde-metin">Güneş, kendini gösterince hava ısınmış. Sıcaklığa dayanamayan kar, erimiş. Dereler şırıl şırıl akmaya, kardelenler çiçek açmaya başlamış. Bahar, bütün güzelliğiyle geri dönmüş.</p>
			<p class="govde-metin">Kral aslan, en akıllı yardımcılarını yanına çağırmış. Onlara şöyle demiş:</p>
			<p class="govde-metin">– Geyiklerden aldığınız hazineleri ayırınız. Sonra onları arabalara yükleyiniz. Geride bir altın bile kalmasın. Bu görevi siz yapacaksınız. Söylediklerimi kimseye anlatmayınız. İşi başkasına bırakmayınız.</p>
			<p class="govde-metin">Kralın yardımcılarından biri, olacakları tahmin etmiş:</p>
			<p class="govde-metin">– Ama kralım! Biz onları güçlükle elde ettik. Herhâlde bunları geri vermeyi düşünmüyorsunuz?</p>
			<p class="govde-metin">Kral aslan:</p>
			<p class="govde-metin">– Peki, sizin elinizdeki hazineleri birileri alsa ne hissedersin? Bu durum hoşuna gider mi?</p>
			<p class="govde-metin">Kralın yardımcısı, başını önüne eğmiş. Kralın dediğini kabul etmiş. “Haklısın kralım!” der gibiymiş. </p>
			<div class="frame-4">
				<img alt="Kralin%20Ruyasi_05.tif" class="frame-7" src="image/Kralin%20Ruyasi_05_fmt.jpeg"/>
			</div>
			<p class="govde-metin"> </p>
			<p class="govde-metin">Kralın yardımcıları, isteksiz bir şekilde hazineleri arabalara yüklemiş. Hazinelerin başına da bekçileri bırakmışlar.</p>
			<p class="govde-metin">Kral, yardımcılarından, Reni’yi de getirmelerini istemiş. İki aslan, Reni’yi alıp gelmiş. Kralın huzuruna çıkmışlar. </p>
			<div class="frame-4">
				<img alt="Kralin%20Ruyasi_06.tif" class="frame-8" src="image/Kralin%20Ruyasi_06_fmt.jpeg"/>
			</div>
			<p class="govde-metin"> </p>
			<p class="govde-metin">Kral:</p>
			<p class="govde-metin">– Merhaba Reni! Görmeyeli nasılsın? Umarım rahat bir kış geçirmişsindir.</p>
			<p class="govde-metin">Reni, olanlara bir anlam verememiş. Kralın böyle candan davranması onu şaşırtmış. “Herhâlde, bu aslanlar beni büyütüp öyle yiyecek. Ama bana önemli bir misafir gibi çok iyi davrandılar!” diye içinden geçirmiş.</p>
			<p class="govde-metin">Reni, kral aslanın sorularına cevap vermiş:</p>
			<p class="govde-metin">– Şey, efendim! Aslanlar benimle çok iyi ilgilendi. Sizlere teşekkür ederim. Ama annemi çok özledim. Zavallı annem, benim için çok üzülüyor olmalı.</p>
			<p class="govde-metin">Kral aslan:</p>
			<p class="govde-metin">– Bizimle mutlu değil misin Reni? Sana çok iyi davrandık. Seni misafirimiz olarak kabul ettik.</p>
			<div class="frame-4">
				<img alt="Kralin%20Ruyasi_07.tif" class="frame-9" src="image/Kralin%20Ruyasi_07_fmt.jpeg"/>
			</div>
			<p class="govde-metin"> </p>
			<p class="govde-metin">Reni:</p>
			<p class="govde-metin">– Sağ olunuz! Bana çok iyi davrandınız. Ama bir yavrunun mutlu olacağı yer, annesinin sıcacık kucağıdır. Ne olur, beni bırakınız! Sizlere yalvarıyorum! Beni anneme gönderiniz.</p>
			<p class="govde-metin">Kral içinden: “Ben de öyle yapacağım. Ama sürpriz olsun. Sana şimdi söyleyemem!” diye geçirmiş.</p>
			<p class="govde-metin">Kral aslan:</p>
			<p class="govde-metin">– Konuyu değiştirme Reni. Ben hatırını sorayım diye seni çağırdım. Sen ise farklı şeyler öneriyorsun. Beni kızdırma!</p>
			<p class="govde-metin">Reni, üzgün bir şekilde susmuş. “Ne desem boşuna konuşmuş olacağım. Beni bırakmayacaklar, beni anneme vermeyecekler!” diye düşünmüş.</p>
			<div class="frame-4">
				<img alt="Kralin%20Ruyasi_08.tif" class="frame-10" src="image/Kralin%20Ruyasi_08_fmt.jpeg"/>
			</div>
			<p class="govde-metin"> </p>
			<p class="govde-metin">Kral aslan, yardımcılarına:</p>
			<p class="govde-metin">– Hazineleri ve Reni’yi yanınıza alın. Hazineleri geyiklere, Reni’yi ailesine teslim edin! Bu konuda hiçbir itiraz istemiyorum. Emanetleri iyi koruyun, onlara zarar gelmesin, diye emretmiş. </p>
			<p class="govde-metin">Aslanlar, ormandaki meydanda toplanmış. Görevli olan aslanlar, hazineyi ve Reni’yi alıp yola çıkmış. Bu yolculuk Reni’yi biraz kuşkulandırmış.</p>
			<div class="frame-4">
				<img alt="Kralin%20Ruyasi_09.tif" class="frame-1" src="image/Kralin%20Ruyasi_09_fmt.jpeg"/>
			</div>
			<p class="govde-metin"> </p>
			<p class="govde-metin">Reni, kral aslana dönerek:</p>
			<p class="govde-metin">– Efendim, ne olur! Beni bunlara teslim etmeyiniz. Bana zarar verebilirler, demiş.</p>
			<p class="govde-metin">Kral aslan:</p>
			<p class="govde-metin">– Merak etme Reni!  Emin ellerdesin. Korkmana gerek yok! Güle güle Reni! Yolun açık olsun! Umarım yine görüşürüz, diyerek Reni’yi uğurlamış.</p>
		</div>
	</body>
</html>