<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2009-02-19T23:16:35+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h2>AKILLI KÜÇÜK TERZİ</h2>

  <p>Evvel zaman içinde pek kurumlu bir prenses varmış. Kendisini istemek için gelene bir bilmece sorarmış. Adam bunu bilemezse alayla oradan savulurmuş. Kız, bilmecelerini kim çözerse onunla evleneceğini, kendisine güvenenin gelebileceğini de ilan ettirmiş.</p>

  <p>Sonunda üç terzi buluşmuşlar. Bunlardan iki yaşlısı bazen çok ince dikişlerde başarılı olduklarını, bu işte de başarılı olmamalarına neden bulunmadığını söylemişler. Üçüncüsü küçük, haylaz bir yaramazmış. Kendi işinden bile anlamazmış ama belki bu işte talihi yaver olacağını düşünmüş. Çünkü başka türlü bir baltaya sap olamayacağını anlıyormuş.</p>

  <p>Bu yüzden öbür ikisi ona:</p>

  <p>- Bir tutam aklınla bu işi başaramazsın, iyisi mi evde kal! demişler.</p>

  <p>Ama küçük terzi kararından dönmemiş, kellesini bu iş uğruna koltuğunun altına alacağını, yapacağı işi bildiğini söyleyerek oraya gitmiş.</p>

  <p>Üçü de prensese haber yollamışlar, bilmecelerini söylemesini istemişler. Bu işin uzmanlarının geldiğini, bir iğne deliğinden geçebilecek kadar ince zekâları olduğunu söylemişler.</p>

  <p>Bunun üzerine prenses demiş ki:</p>

  <p>- Başımda iki türlü saç var. Bunların rengi nedir?</p>

  <p>Birincisi:</p>

  <p>- Hepsi bu kadarsa... bu renkler akla kara olacak. Tuz biber dedikleri kumaş gibi! demiş.</p>

  <p>Prenses:</p>

  <p>- Yanlış, demiş, sen söyle bakalım ikinci!</p>

  <p>Bunun üzerine ikinci:</p>

  <p>- Akla kara değilse, kumralla kırmızı. Beybabamın bayramlık giysisi gibi.</p>

  <p>Prenses:</p>

  <p>- Bilemedin, demiş; sen bil bakalım üçüncü. Herhalde sen bilirsin.</p>

  <p>Küçük terzi pervasızca ilerlemiş:</p>

  <p>- Prensesin başında altından, gümüşten saçlar var. Bunların rengi iki türlüdür.</p>

  <p>Prenses bunu duyunca yüzü sararmış; korkudan az kalsın düşüp bayılacakmış. Çünkü küçük terzi bilmeceyi çözmüş. Oysa prenses bunu yeryüzünde kimsenin bilemeyeceğini sanıyormuş. Kızın yüreği yatışınca:</p>

  <p>- Fakat bununla beni daha elde edemedin, demiş. Bir şey daha yapman gerek, aşağıda ahırda bir ayı var. geceyi onun yanında geçireceksin. Sabahleyin kalktığım zaman henüz yaşamaktaysan benimle evlenirsin.</p>

  <p>Böylelikle küçük terziden kurtulacağını umuyormuş. Çünkü ayı şimdiye kadar pençesine düşenlerden hiçbirini sağ bırakmamış.</p>

  <p>Küçük terzi hiç korku geçirmemiş, çok hoşnut olmuş:</p>

  <p>- Atılganlık utkunun yarısıdır! demiş..</p>

  <p>Akşam olunca bizim terziyi ayının yanına götürmüşler. Ayı küçüğün üzerine hemen saldırmaya kalkışmış, pençeleriyle ona "hoş geldin" demek istemiş.</p>

  <p>Küçük terzi:</p>

  <p>- Yavaş ol, acele yok! Seni şimdi yatıştırırım! demiş.</p>

  <p>Hiçbir şeye aldırış etmiyormuş gibi ve uzanarak cebinden cevizler çıkarmış, dişiyle kırıp içini yemiş. Ayı bunu görünce imrenmiş; o da ceviz yemek istemiş. Küçük terzi elini cebine sokmuş, ona bir avuç dolusu vermiş. Fakat bunlar ceviz değilmiş, tuğla parçalarıymış. Ayı bunları ağzına atmış ama ne kadar ısırırsa ısırsın bir türlü kıramamış, kendi kendine:</p>

  <p>- Hay odun hay, demiş, ceviz bile kıracak gücün yok. Sonra küçük terziye:</p>

  <p>- Bana bak küçük, şu cevizleri kırıversene! demiş.</p>

  <p>Terzi:</p>

  <p>- Ne adam olduğunu anla işte! demiş. Koskoca ağzın var ama küçücük cevizleri kıramıyorsun!</p>

  <p>Bunun üzerine taşları almış, el çabukluğuyla ağzına bir ceviz atmış, çat diye iki parça olmuş.</p>

  <p>Ayı:</p>

  <p>- Şu işi bir daha deneyeyim! Sana bakınca ben de bu işi yapabilirim gibi geliyor! demiş.</p>

  <p>Küçük terzi ona yine tuğlaları vermiş.</p>

  <p>Ayı uğraşmış, didinmiş, olanca gücüyle ısırmış. Fakat bunu kırdığına sen de inanmazsın.</p>

  <p>Bu iş böyle geçince küçük terzi ceketinin altından bir keman çıkarmış, bir parça çalmış.</p>

  <p>Ayı müziği işitince dayanamamış, oynamaya başlamış. Bir süre oynadıktan sonra keman o kadar hoşuna gitmiş ki, küçük terziye:</p>

  <p>- Bana bak, keman çalmak güç mü? diye sormuş.</p>

  <p>- Çocuk oyuncağı gibi bir şey. Bak, Sol elimin parmaklarını üstüne koyuyorum. Sağ elimle yayı tellere sürtüyorum. Ondan sonra hop tiri lâllâm.. Hop tiri lâllâm...</p>

  <p>Ayı:</p>

  <p>- Keman çalmak buysa ben de öğreneyim bari, canım istedikçe çalar, oynarım. Ne dersin?</p>

  <p>Bana ders verir misin? diye sormuş.</p>

  <p>Küçük terzi:</p>

  <p>- Sevinerek!Yeteneğin varsa ne âlâ ama önce bana pencelerini göster bakalım... Bunlar pek uzun... Önce tırnaklarını bir parça kesmeliyim, demiş. Gidip mengeneyi getirmiş. Ayı pençelerini üzerine koymuş, küçük terzi de bunları iyice sıkıştırmış. Sonra:</p>

  <p>- Ben makasla dönüp gelinceye kadar bekle bakalım! demiş, ayı orada istediği kadar homurdana dursun, kendisi gitmiş bir saman yığını üzerine uzanmış, uykuya dalmış.</p>

  <p>Akşamleyin ayının korkunç homurtularını işiten prensesin aklına başka bir şey gelmemiş; onun keyiften homurdandığını, terziyi kıtır kıtır yediğini sanmış. Sabahleyin tasasız, neşeli yataktan kalkmış. Fakat ahıra bakınca küçük terziyi suda bir balık gibi dipdiri karşısında görmüş. İnsanların önünde söz verdiği için artık bir şey diyememiş. Kral bir araba getirtmiş. Kız küçük terziyle birlikte kiliseye gidip onunla evlenmek zorunda kalmış.</p>

  <p>Arabaya girdikleri sırada kendisine mutluluğu yakıştıramayan kötü yürekli öbür iki terzi ahıra girmişler, mengeneyi gevşeterek ayıyı salıvermişler. Ayı öfkeden gözlerini kan bürümüş bir durumda arabanın arkasından saldırmış. Prenses onun homurtusunu, korkunç solumalarını duymuş, korkarak bağırmış:</p>

  <p>- Eyvah, ayı peşimizde, bizi yakalayacak.</p>

  <p>Küçük terzi çevik davranmış, tepetaklak durmuş, bacaklarını pencereden dışarı çıkarmış:</p>

  <p>- Mengeneyi görüyor musun? diye bağırmış. Gitmezsen arasına girersin!</p>

  <p>Ayı bunu görünce geri dönmüş, kaçmış. Bizim küçük terzi rahatça kiliseye gitmiş. Prenses kendisine elini uzatmış. Bir arada kumrular gibi mutlu yaşamışlar.</p>
</body>
</html>
