<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <div class="img-container html5_figure"><img alt="resim" src="../Images/img28.jpg" /></div>

    <h1>XII</h1>

    <p>Vardığı gezegende bir sarhoş oturuyordu. Orada az kaldı ama büyük bir kedere kapıldı.</p>

    <p>Dizi dizi boş ve dolu şişeler arasında ses etmeden duran sarhoşa sordu:</p>

    <p>“Ne yapıyorsun?”</p>

    <p>“İçiyorum,” diye karşılık verdi sarhoş. Sesi hüzünlüydü.</p>

    <p>“Niçin içiyorsun?”</p>

    <p>“Unutmak için.”</p>

    <p>Onun durumuna üzülmeye başlayan Küçük Prens:</p>

    <p>“Neyi unutmak için?” diye sordu.</p>

    <p>Sarhoş başını önüne eğerek içini döktü:</p>

    <p>“Utancımı unutmak için.”</p>

    <p>“Neden utanıyorsun?”</p>

    <p>Küçük Prens ona yardım etmek istiyordu. Ama sarhoş kesin bir sessizliğe gömülerek konuyu kapadı:</p>

    <p>“İçmekten utanıyorum.”</p>

    <p>Küçük Prens iyice şaşırmıştı, oradan uzaklaştı.</p>

    <p>“Büyükler gerçekten çok, çok tuhaf oluyor,” diye düşündü yol boyunca.</p>
  </div>
</body>
</html>
