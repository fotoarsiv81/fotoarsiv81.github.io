<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>XXII</h1>

    <p>“Günaydın,” dedi Küçük Prens.</p>

    <p>“Günaydın,” dedi demiryolu makasçısı.</p>

    <p>“Ne yapıyorsun burada?”</p>

    <p>“Yolcuları bölük bölük ayırıyorum. Onları taşıyan trenleri bazen sağa yolluyorum, bazen sola.”</p>

    <p>Birden göz kamaştıran ışıklarıyla bir tren fırtına gibi geçerek makasçının kulübesini sarstı.</p>

    <p>“Acele ediyorlar,” dedi Küçük Prens, “neden acaba?”</p>

    <p>“Makiniste sorsan o da bilmez.”</p>

    <p>O sırada ters yönden göz alıcı ışıklarla ikinci bir tren fırtına gibi geçti.</p>

    <p>“Ne çabuk döndüler?”</p>

    <p>“Bunlar onlar değil,” dedi makasçı, “bu karşıdan gelen tren.”</p>

    <p>“Bulundukları yerden memnun kalmamışlar herhalde.”</p>

    <p>“Kimse yerinden memnun değildir,” dedi makasçı.</p>

    <p>Bir üçüncü trenin göz alıcı ışıklar içinde fırtına gibi geçişini duydular.</p>

    <p>“Bunlar da birinci trendeki yolcuların peşinde mi?”</p>

    <p>“Kimsenin peşinde değiller. Ya uyuyorlar ya da esniyorlardır şimdi... Yalnız çocuklar burunlarını cama yapıştırmışlardır.”</p>

    <p>“Zaten yalnız çocuklar ne aradıklarını bilirler,” dedi Küçük Prens. “Bezden bir bebeğe bütün zamanlarını verirler, varsa yoksa o bebektir; ellerinden alınsa ağlarlar.”</p>

    <p>“Ne mutlu onlara,” dedi makasçı.</p>

    <div class="img-container html5_figure"><img alt="resim" src="../Images/img41.jpg" /></div>
  </div>
</body>
</html>
