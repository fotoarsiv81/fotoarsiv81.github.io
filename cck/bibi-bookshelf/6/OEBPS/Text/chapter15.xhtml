<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>XV</h1>

    <p>Altıncı gezegen bir öncekinden on kat genişti. Kocaman kitaplar yazan yaşlı bir adam vardı orada.</p>

    <p>Küçük Prens’in geldiğini görünce haykırdı:</p>

    <p>“Bir kâşif geliyor!”</p>

    <p>Küçük Prens masanın üstüne oturduğunda sık sık soluyordu. Kaç gündür yollardaydı.</p>

    <p>“Yolculuk nereden?” diye sordu yaşlı adam.</p>

    <p>Küçük Prens de sordu:</p>

    <p>“Bu koca kitap ne? Burada ne yapıyorsunuz?”</p>

    <p>“Coğrafyacıyım ben.”</p>

    <p>“Coğrafyacı ne demek?</p>

    <div class="img-container html5_figure"><img alt="resim" src="../Images/img31.jpg" /></div>

    <p>“Coğrafyacı, denizlerin, ırmakların, kentlerin, dağların ve çöllerin yerlerini bilen bilgine denir.”</p>

    <p>“Ne ilginç! Sonunda gerçek bir meslek adamına rastlayabildik!”</p>

    <p>Coğrafyacının gezegenine bir göz attı. Böylesine görkemli, göz alıcı bir gezegen görmemişti.</p>

    <p>“Gezegeniniz çok çok güzel. Okyanusları var mı?”</p>

    <p>“Bir şey diyemem.”</p>

    <p>“Ya!” Küçük Prens beklediğini bulamamıştı. “Peki, dağları?”</p>

    <p>“Bir şey diyemem.”</p>

    <p>“Kentleri, ırmakları, çölleri?”</p>

    <p>“Ona da bir şey diyemem.”</p>

    <p>“Hani siz coğrafyacıydınız?”</p>

    <p>“Tamam,” dedi coğrafyacı, “ama kâşifim dememiştim. Gezegenimde tek kâşif yok. Kentleri, ırmakları, dağları, denizleri, okyanusları ve çölleri bulup çıkarmak coğrafyacının görevi değildir ki. Coğrafyacının gezinecek vakti yoktur. Masasının başından ayrılmaz. Kâşifler ayağına gelirler. Onlara sorular yöneltir, yolculuk anılarını not eder. Bunlardan birinin anılarını ilginç görürse o kâşifin dürüstlüğü konusunda soruşturma yapar.”</p>

    <p>“Neden?”</p>

    <p>“Çünkü yalancı bir kâşif, coğrafya kitaplarının başına neler neler getirir. Çok içki içen kâşifler için de aynı durum söz konusudur.”</p>

    <p>“O neden?”</p>

    <p>“Çünkü sarhoşlar teki çift görür. Diyelim bir yerde tek dağ var, coğrafyacı iki dağ var diye not edecektir.”</p>

    <p>“Bir tanıdığım var,” dedi Küçük Prens. “Olsaydı, çok kötü bir kâşif olurdu.”</p>

    <p>“Mümkün. Ne diyordum? Kâşifin dürüstlüğü ortaya çıkınca bu kez keşfi için bir soruşturma yapılır.”</p>

    <p>“Oraya mı gidiliyor?”</p>

    <p>“Yok canım, daha kolayı var. Kâşiften kanıt göstermesi istenir. Sözgelimi büyük bir dağ keşfedilmişse oradan büyük kayalar söküp getirmesi gerekir.”</p>

    <p>Coğrafyacı birden coştu:</p>

    <p>“Sen çok uzaklardan geliyorsun! Kâşifsin! Artık gezegenini anlatırsın bana.”</p>

    <p>Ve kayıt defterini açarak kalemini yonttu.</p>

    <p>Kâşiflerin anlattıkları önce kurşunkalemle geçirilir deftere. Mürekkeple işlemeden önce kâşifin kanıtlarını sunması beklenir.</p>

    <p>“Eee?” dedi coğrafyacı, umutla.</p>

    <p>“Bizim orası o kadar ilginç değil. Küçücük bir yer. Üç yanardağım var. Bunlardan ikisi püskürür halde, biri de sönmüş. Ama belli olmaz tabii.”</p>

    <p>“Hiç belli olmaz.”</p>

    <p>“Bir de çiçeğim var.</p>

    <p>“Çiçekleri kaydetmiyoruz.”</p>

    <p>“Neden? Gezegenimdeki en güzel şey o çiçek!”</p>

    <p>“Kaydetmiyoruz. Çünkü çiçekler bugün var yarın yok. Yani geçici.”</p>

    <p>“Geçici ne demek?”</p>

    <p>“Coğrafya kitapları önemli konuları ele alan en değerli kitaplardır. İçlerindeki bilgiler hiç eskimez. Bir dağın yer değiştirmesi çok az rastlanan bir olaydır. Bir okyanusun susuz kalması da öyle. Biz bu deftere ölümsüz şeyleri geçiriyoruz.”</p>

    <p>“Ama günün birinde sönmüş yanardağlar yeniden püskürebilir. Tam anlayamadım, ‘geçici’ ne demek?”</p>

    <p>“Yanardağlar sönmüş olsa da olmasa da bizim için değişmez. Bizim gözümüzde yanardağ değil, dağ önemlidir. O hiç değişmez.”</p>

    <p>Bir soru sordu mu karşılığını alıncaya kadar susmayan Küçük Prens üsteledi:</p>

    <p>“Geçici ne demek?”</p>

    <p>“Yakın bir gelecekte yok olacağı düşünülebilen şey demektir.”</p>

    <p>“Öyleyse çiçeğimin yakın bir gelecekte yok olacağı düşünülebilir.”</p>

    <p>“Elbette.”</p>

    <p>“Çiçeğim geçiciymiş,” diye düşündü Küçük Prens, “hem kendini savunmak için dört dikeninden başka silahı yok. Bense onu gezegende bir başına bırakıp geldim.”</p>

    <p>İlk kez acı çökmüştü içine. Ne var ki kendini çabuk toparladı.</p>

    <p>“Şimdi nereye gitmemi öğütlersiniz?” diye sordu.</p>

    <p>“Dünya adlı gezegene. İyi ün kazanmış bir gezegendir.”</p>

    <p>Küçük Prens çiçeğini düşüne düşüne yola koyuldu.</p>
  </div>
</body>
</html>
