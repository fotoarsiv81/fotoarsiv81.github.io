<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>XXI</h1>

    <p>İşte o sırada tilki geldi.</p>

    <p>“Günaydın,” dedi.</p>

    <p>Çevresine bakınıp kimseyi göremeyen Küçük Prens:</p>

    <p>“Günaydın,” dedi tatlı bir sesle.</p>

    <p>“Buradayım,” dedi ses, “elma ağacının altında.”</p>

    <p>“Kimsin sen?” dedi Küçük Prens. “Güzelliğine diyecek yok.”</p>

    <p>“Ben tilkiyim.”</p>

    <p>“Gel oynayalım. Canım çok sıkılıyor.”</p>

    <p>“Seninle oynayamam, evcil değilim.”</p>

    <p>“Kusuruma bakma,” dedi Küçük Prens.</p>

    <p>Biraz düşündükten sonra ekledi:</p>

    <p>“Evcil ne demek?”</p>

    <div class="img-container html5_figure"><img alt="resim" src="../Images/img37.jpg" /></div>

    <p>“Buralı değilsin besbelli. Ne arıyorsun burada?”</p>

    <p>“İnsanları arıyorum. Evcil ne demek?”</p>

    <p>“İnsanlar,” dedi tilki, “insanların tüfekleri vardır. Ava çıkarlar. Hepimizin rahatını kaçırırlar. Bir de kümeslerde tavuk beslerler. Başka dertleri yoktur. Yoksa piliç mi arıyorsun?”</p>

    <p>“Hayır, dost arıyorum. Evcil ne demek?”</p>

    <p>“Artık kimselerin umursamadığı bir geleneğin gereği. Bağlar kurmak demektir.”</p>

    <p>“Bağlar kurmak mı?”</p>

    <p>“Evet. Sözgelimi sen benim için şimdi yüz binlerce oğlan çocuğundan birisin. Ne senin bana bir gereksinmen var ne de benim sana. Ben de senin için yüz binlerce tilkiden biriyim. Ama beni evcilleştirirsen birbirimize gereksinme duyarız. Sen benim için dünyada bir tane olursun, ben de senin için.”</p>

    <div class="img-container html5_figure"><img alt="resim" src="../Images/img38.jpg" /></div>

    <p>“Biraz biraz anlıyorum,” dedi Küçük Prens, “bir çiçek var... Galiba beni evcilleştirdi.”</p>

    <p>“Olabilir,” dedi tilki, “dünyada neler olmuyor ki?”</p>

    <p>“Ama bu dediğim Dünya’da olmadı!”</p>

    <p>Tilki şaşırmış, meraklanmıştı:</p>

    <p>“Yoksa başka bir gezegende mi?”</p>

    <p>“Evet.”</p>

    <p>“O gezegende avcı var mıdır?”</p>

    <p>“Yok.”</p>

    <p>“Bak bu çok ilginç. Peki, ya piliç?”</p>

    <p>“Yok.”</p>

    <p>“Hiçbir şey tam istendiği gibi olmuyor,” dedi tilki içini çekerek:</p>

    <p>Ama hemen konuya döndü:</p>

    <p>“Hayatımda hiç değişiklik yoktur. Ben piliçleri avlarım, insanlar beni avlar. Bütün piliçler birbirine benzer, bütün insanlar da. Doğrusu epey sıkıcı. Ama beni bir evcilleştirsen hayatım günlük güneşlik oluverir. Öteki ayak seslerinden apayrı bir ayak sesi tanırım. O sesler korkuyla kovuğuma kaçırtır beni, seninkiyse tatlı bir ezgi gibi yeraltından çağıracaktır. Bak, öteki buğday tarlalarını görüyor musun? Ben ekmek yemem. Buğdayın önemi yok benim için. Buğday tarlaları bana bir şey demiyor. Bu çok acı ama senin saçın altın renginde. Beni evcilleştirsen ne iyi olurdu, bir düşün! Altın rengindeki başaklar seni anımsatacak artık. Başaklardaki rüzgârı dinlemeye can atacağım.”</p>

    <p>Tilki sustu ve uzun bir süre Küçük Prens’i süzdü:</p>

    <p>“Ne olursun evcilleştir beni,” dedi.</p>

    <p>“Çok isterdim ama vaktim az. Dostlar edinmeli, yeni şeyler tanımalıyım.”</p>

    <p>“Yalnız evcilleştirdiğin şeyleri tanıyabilirsin,” dedi tilki, “insanların tanımaya ayıracak zamanları yok artık. Aldıklarını hazır alıyorlar dükkânlardan. Ama dost satan dükkânlar olmadığı için dostsuz kalıyorlar. Dost istiyorsan beni evcilleştir işte...”</p>

    <p>“Evcilleştirmek için ne yapmalıyım?”</p>

    <p>“Çok sabırlı olmalısın. Önce benden biraz ötede çimenlerin arasında oturacaksın. Şöyle. Ben seni göz ucuyla süzeceğim, sen ağzını açmayacaksın. Çünkü sözcükler, yanlış anlama kaynağıdır. Her gün biraz daha yakınımda oturursun...”</p>

    <p>Ertesi gün Küçük Prens yine geldi.</p>

    <p>“Hep aynı saatte gelsen daha iyi olur,” dedi tilki, “sözgelimi öğleden sonra saat dörtte gelecek olsan ben saat üçte mutlu olmaya başlarım. Her geçen dakika mutluluğum artar. Saat dört dedi mi meraktan yerimde duramaz olurum. Mutluluğumun armağanını veririm sana. Ama gelişigüzel gelirsen içimi sana hangi saatte hazırlayacağımı bilemem. Ayinsiz olmuyor.”</p>

    <div class="img-container html5_figure">
      <img alt="resim" src="../Images/img39.jpg" />

      <div class="fig-text html5_figcaption">
        “Hep aynı saatte gelsen daha iyi olur. Sözgelimi öğleden sonra saat dörtte gelecek olsan ben saat üçte mutlu olmaya başlarım.”
      </div>
    </div>

    <p>“Ayin nedir?”</p>

    <p>“O da artık kimsenin umursamadığı bir gelenek. Bir günü öbür günlerden, bir saati öbür saatlerden ayırır. Sözgelimi peşimdeki avcıların bir ayinleri var. Her perşembe köylü kızlarla dans ederler. Bu yüzden perşembe benim için eşsiz bir gündür! O gün bağlara kadar uzanırım. Avcılar belirsiz günlerde dans etselerdi, bütün günler birbirine benzeyecek, ben de hiç keyif çatamayacaktım.”</p>

    <p>Küçük Prens tilkiyi evcilleştirdi. Ayrılık saati yaklaşınca tilki:</p>

    <p>“Ah,” dedi “gözyaşlarımı tutamayacağım.”</p>

    <p>“Suç sende,” dedi Küçük Prens. “Sana kötülük etmeyi düşünmemiştim, kendin istedin evcilleşmeyi.”</p>

    <p>“Orası öyle.”</p>

    <p>“Şimdi de gözyaşlarını tutamıyorsun.”</p>

    <p>“Orası öyle.”</p>

    <p>“Öyleyse bundan bir kazancın olmadı!”</p>

    <p>“Oldu, oldu,” dedi tilki, “başak tarlaları meselesi...”</p>

    <p>Sonra ekledi:</p>

    <p>“Git, bir daha bak güllere. Seninkinin eşsiz olduğunu anlayacaksın. Sonra gel, helalleşelim; sana bir sır vereceğim.”</p>

    <p>Küçük Prens, güllere bir daha bakmaya gitti:</p>

    <p>“Siz benim gülüme hiç mi hiç benzemiyorsunuz. Şimdilik değersizsiniz. Ne sizi evcilleştiren olmuş ne de siz kimseyi evcilleştirmişsiniz. Tilkim eskiden nasıldı, öylesiniz. O da önceleri tilkilerden bir tilkiydi ama ben onu dost edindim, şimdi dünyada bir tane.”</p>

    <div class="img-container html5_figure">
      <img alt="resim" src="../Images/img40.jpg" />

      <div class="fig-text html5_figcaption">
        Yüzükoyun çimenlere uzanıp ağladı.
      </div>
    </div>

    <p>Güller güç duruma düşmüşlerdi.</p>

    <p>“Güzelsiniz ama boşsunuz,” diye ekledi. “Kimse sizin için canını vermez. Buradan geçen herhangi bir yolcu benim gülümün size benzediğini sansa bile o tek başına topunuzdan önemlidir. Çünkü üstünü fanusla örttüğüm odur, rüzgârdan koruduğum odur, kelebek olsunlar diye bıraktığımız birkaç tanenin dışında bütün tırtılları uğrunda öldürdüğüm odur. Yakınmasına, böbürlenmesine hatta susmasına kulak verdiğim odur. Çünkü benim gülümdür o.”</p>

    <p>Sonra tilkiyle buluşmaya gitti:</p>

    <p>“Hoşça kal,” dedi.</p>

    <p>“Hoşça git,” dedi tilki. “Vereceğim sır çok basit: İnsan ancak yüreğiyle baktığı zaman doğruyu görebilir. Gerçeğin mayası gözle görülmez.”</p>

    <p>Küçük Prens unutmamak için tekrarladı:</p>

    <p>“Gerçeğin mayası gözle görülmez.”</p>

    <p>“Gülünü bunca önemli kılan, uğrunda harcadığın zamandır.”</p>

    <p>Küçük Prens unutmamak için tekrarladı:</p>

    <p>“Uğrunda harcadığım zamandır.”</p>

    <p>“İnsanlar bu gerçeği unuttular, sen unutmamalısın. Evcilleştirdiğin şeyden her zaman sen sorumlusun. Gülünden sen sorumlusun...”</p>

    <p>Küçük Prens unutmamak için tekrarladı:</p>

    <p>“Gülümden ben sorumluyum...”</p>
  </div>
</body>
</html>
