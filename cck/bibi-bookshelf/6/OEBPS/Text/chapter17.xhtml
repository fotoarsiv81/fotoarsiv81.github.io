<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>XVII</h1>

    <p>İnsan zekâ oyununa kalkınca biraz yalan söylüyor. Ben de fener bekçilerinden söz ederken tam tamına doğrucu davranmadım, gezegenimizi bilmeyenlerde yanlış izlenimler uyandırabilecek bir yola saptım. İnsanların, Dünya’nın yüzeyinde kapladıkları yer çok küçüktür. Dünya’da yaşayan iki milyar insan, mitinglerdeki gibi sıkışık bir şekilde yanyana dursalar, yirmi mil uzunluğunda ve yirmi mil genişliğindeki bir alana kolaylıkla sığarlardı. Yani Dünya’nın bütün insanları en küçük Pasifik adasına yerleştirilebilir.</p>

    <p>Bunu büyüklere söyleseniz size inanmayacaklardır. Kendilerinin büyük yer kapladıkları kanısındadırlar çünkü. Kendilerini baobablar kadar önemli görürler. İyisi mi söyleyin hesabını yapsınlar. Sayılara bayılırlar; hesap işlemleri hoşlarına gider. Ama siz vaktinizi bu gereksizliklerle neden öldüreceksiniz? Bilirim, bana güvenirsiniz.</p>

    <p>Küçük Prens, Dünya’ya indiğinde hiç kimseye rastlamayınca şaşırmıştı. Tam yanlış gezegene geldiğine inanacaktı ki sarı bir halkanın kumda kımıldadığını gördü.</p>

    <p>“İyi geceler,” dedi Küçük Prens saygıyla.</p>

    <p>“İyi geceler,” dedi yılan.</p>

    <p>“Hangi gezegende bulunuyorum acaba?”</p>

    <p>“Dünya’da, Afrika’da.”</p>

    <p>“Demek Dünya’da hiç insan yok?”</p>

    <p>“Burası çöldür. Çöllerde kimsecikler olmaz. Dünya büyüktür,” dedi yılan.</p>

    <p>Küçük Prens bir taşın üstüne oturarak gözlerini göğe dikti.</p>

    <p>“Acaba,” dedi, “bir gün hepimiz kendi yıldızımızı yeniden bulalım diye mi yıldızlar böyle parlıyor? Gezegenimi görüyor musun? Tam tepemizde ama nasıl da uzaklarda!”</p>

    <p>“Güzelmiş,” dedi yılan. “Ne yapmaya geldin buraya?”</p>

    <p>“Bir çiçekle başım dertte de.”</p>

    <p>“Ya!” dedi yılan.</p>

    <p>Bir sessizlik oldu.</p>

    <p>Küçük Prens yine konuşmaya başladı:</p>

    <p>“İnsanlar nerede? Çölde biraz yalnızlık duyuyor kişi...”</p>

    <p>“İnsanların arasında da yalnızlık duyulur,” dedi yılan.</p>

    <p>Küçük Prens uzun süre yılanı inceledi.</p>

    <p>“Sen de garip bir hayvansın,” dedi. “Parmak kadar kalınlığın var.”</p>

    <p>“Ama bir kral parmağından daha güçlüyümdür.”</p>

    <p>Küçük Prens gülümsedi:</p>

    <p>“Çok güçlü olamazsın. Hem ayakların da yok. Yolculuk bile edemezsin.”</p>

    <p>“Seni gemilerin gidemeyeceği kadar uzağa götürebilirim.”</p>

    <p>Küçük Prens’in ayak bileğine altın bir bilezik gibi dolandı.</p>

    <p>“Dokunduğum her yaratığı geldiği yere, toprağa yollarım. Ama sen tertemizsin ve bir yıldızdan geliyorsun...”</p>

    <div class="img-container html5_figure">
      <img alt="resim" src="../Images/img33.jpg" />

      <div class="fig-text html5_figcaption">
        “Sen de garip bir hayvansın. Parmak kadar kalınlığın var.”
      </div>
    </div>

    <p>Küçük Prens susuyordu:</p>

    <p>“Şu kaskatı dünyada böylesine güçsüz oluşun acıma duygusu uyandırıyor içimde. Sana yardım edebilirim. Günün birinde gezegeninin özlemine dayanamazsan benim...”</p>

    <p>“Seni çok iyi anlıyorum,” dedi Küçük Prens, “yalnız niye öyle bilmece gibi konuşuyorsun?”</p>

    <p>“Benim için çözülmeyecek bilmece yoktur,” dedi yılan.</p>

    <p>Ve sustular.</p>
  </div>
</body>
</html>
