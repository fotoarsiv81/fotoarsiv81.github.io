<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <div class="bos5"></div>

  <p class="baslik1"><i>Yayıncının Notu</i><a href="../Text/dipnot.xhtml#Footnote0002" id="Feedback0002"><sup>[2]</sup></a></p>

  <div class="bos2"></div>

  <p>Avrupa’da ilk kez, <i>Elf Leyle ve Leyle</i>’nin (Binbir Gece Masalları) tam ve sadık bir çevirisi halka sunulmaktadır.<a href="../Text/dipnot.xhtml#Footnote0003" id="Feedback0003"><sup>[3]</sup></a></p>

  <p>Okuyucu, burada (kitabın aslını), sözcüğü sözcüğüne aynen ve cesaretle çevrilmiş bulacaktır. Arapça metin sadece harf değiştirmiştir: Burada, Fransızca harflerle sunulmuştur, hepsi bu kadar...</p>

  <div class="baslik2">
    <p><i>Köken ve Tarih</i></p>
  </div>

  <p><i>Binbir Gece Masalları</i>, bir halk öyküleri derlemesidir: Biri 9. yüzyıldan,<a href="../Text/dipnot.xhtml#Footnote0004" id="Feedback0004"><sup>[4]</sup></a> ikincisi 10. yüzyıldan<a href="../Text/dipnot.xhtml#Footnote0005" id="Feedback0005"><sup>[5]</sup></a> iki belge, Arap düşgücünün bu edebiyat anıtının ilkörneğini İran derlemesi <i>Hezâr Efsane</i>’nin (Bin Masal) oluşturduğunu saptar. Binbir Gece düzeni (yani Şehrazad’ın tertibi) ve öykülerin bir bölümünün konusu, bugün yitip gitmiş olan bu kitaptan alınmıştır. Bu temalar üzerinde çalışan öykücüler, dinin, Arap geleneklerinin ve ruhunun isterlerine ve kendi fantezilerine göre değişiklikler yapmıştır. Kesinlikle İran kökenli olmayan başka efsaneler, sırf Arap kökenli olanlarla birlikte öykü anlatanların repertuarlarında yer almıştır. Şam’dan Kahire’ye, Bağdat’tan Fas’a kadar, tüm Sünni Müslüman âlemi, <i>Binbir Gece Masalları</i>’nın aynasına yansımıştır. Böyle olunca, biz, sadece bir temel eser, gerçek anlamıyla bir sanat eseri karşısında değil; ağır gelişimi çeşitli uygun durumlara bağımlı olan, tüm İslam folkloruna girmiş bir eser karşısındayız. Çıkış noktası İran olsa da; Arapçadan Farsça, Türkçe ve Hindustani dillere çevrilmiş olan bu masallar, Arap eseri olarak tüm Doğuya yayılmıştır.</p>

  <p>Bu öykülerin kesin biçimini almasında dilbilimsel görüşlere dayanarak bir köken, bir tarih saptamaya kalkışmak, yanıltıcı bir girişim olur; çünkü yazan olmayan bir kitaptır bu; ve üzerinde çalıştıkları elyazmalarının lehçesine kendi doğum yerlerinin lehçelerini sokmaya eğilimli yazıcılar tarafından tekrar tekrar kopya edilerek Arapçanın tüm şekillerinin bir buluşma yeri olmuştur. Karşılaştırmalı Uygarlık Tarihi’nden alınan başlıca görüşler yoluyla, şimdi eleştirmenler bu öyküler yığınına tarih düşürmek ister görünmektedirler. Önerdikleri sonuçlar şunlardır:</p>

  <p><i>Elf Leyle ve Leyle</i>’nin tüm metinlerinde (sözcüğün filolojik anlamında) bulunan on üç öykü, büyük çoğunluğuyla 10. yüzyıla aittir: (1) Giriş olarak, Hükümdar Şehriyar ile kardeşi Şahzaman; (2) Tacir ile İfrit; (3) Balıkçı ile İfrit; (4) Hamal ile Genç Kızlar; (5) Kesilerek Öldürülen Kadın, Üç Elma ve Zenci Reyhan; (6) Vezir Nureddin...; (7) Terzi ile Kambur...; (8) Enisü’l-Celis ile Ali-Nur; (9) Ganim bin Eyüb; (10) Ali ibni Bekkar ve Güzel Şemsü’n-Nehar; (11) ü’z-Zaman; (12) Abanoz At; (13) Deniz Kızı Gülnar öyküleri... Denizci Sindbad’ın öyküsü ile Şah Câliyad’ın öyküsü daha öncelere aittir. – Öykülerin çoğu 10. ile 16. yüzyıllar arasında geçer. İkinci Kamerü’z-Zaman öyküsü ile Eskici Mâruf öyküsü ise 16. yüzyılda.</p>

  <div class="baslik2">
    <p><i>Arapça Elyazmaları ve Baskılar</i></p>
  </div>

  <p>“Metin” olarak <i>Elf Leyle ve Leyle</i>’nin birçok elyazması ve basılı nüshası vardır. Bu elyazmaları, kendi aralarında pek uyuşmazlar: Az ya da çok eksiktirler; yazılış, genişlik ve olgu düzeni bakımlarından farklıdırlar.</p>

  <p>Belli başlı baskılar (19. yüzyıldan önce Doğu’da olduğu kadar Avrupa’da da tayin edici önemde hiçbir baskı çıkmamıştır) şunlardır:</p>

  <p>1. Şeyhü’l-Yemeni’nin Kalküta’da yayımlanan (tamamlanmamış) iki ciltlik baskısı (1814-1818);</p>

  <p>2. Breslau’da, ilki 1825’te, sonuncusu 1843’te yayımlanmış 13 ciltlik Habicht baskısı;</p>

  <p>3. Kalküta’da dört cilt olarak yayımlanan Mac Noghten baskısı (1839-1842);</p>

  <p>4. Kahire’de iki cilt olarak yayımlanan Bulak baskısı (1835);</p>

  <p>5. Kahire’de Özbekiyye baskıları;</p>

  <p>6. Beyrut’ta Cizvit papazlarının yayımladığı kısaltılmış, gözden geçirilmiş ve parça parça yeniden düzenlenmiş dört ciltlik baskı;</p>

  <p>7. Dört ciltlik Bombay baskısı.</p>

  <div class="baslik2">
    <p><i>Fransızca Çeviriler</i></p>
  </div>

  <p>Tarih bakımından ilki ve en önemlisi, 12 küçük cilt halinde Paris’te, Claude Barbin’in dul eşinin 1704-1717 yıllarında yayınladığı Galland’ın çevirisidir. XIV. Louis zamanında bir aydın kafadan geçerek şaşılası bir biçim değişimine uğramanın örneği olan bu Galland uyarlaması, Saray için yapılmış, tam özgünlüğünden sistematik olarak arındırılmış ve ilk tuzu süzülmüştür. Hatta uygulama olarak bile, masalların ancak dörtte birini verdiğinden, noksandır; daha az ilginç olmayan, geri kalan dörtte üçü oluşturan masallar, Fransa’da tanınmamıştır. Dahası, Galland’ın uyarlamasına uğramış masallar bile, kısaltılmış, biçim değiştirmiş, şiirler ve şairlerden alıntılardan oluşan tüm manzum bölümler ayıklanmış; sultanlar, vezirler, Arap ve Hint kadınları, Versailles ve Marly’de oturanlar gibi konuşturulmuştur. Kısacası, bu yıllanmış uyarlamanın Arap masallarının metniyle uzak yakın hiçbir ilgisi yoktur.</p>

  <p>Cazotte ve Chavis, 1784-1793 yıllarında Cenevre’de yayınlanan <i>Cabinet de Fées</i>’nin 38, 39, 40 ve 41’inci ciltlerinde, “Sultan Şehriyar’ın Gece Toplantıları” başlığı altında Galland’ı izlemiştir. Caen’lı Trébutien, çevirinin çevirisi olarak <i>Binbir Gecenin Yayınlanmamış Öyküleri</i>’ni 1824’te, Paris’te yayımlamıştır.</p>

  <p>Galland’ın çevirisinin yeni baskıları pek çoktur. Bunların en iyisi, Loiseleur-Deslonchamps’ın notları ile, “Panthéon Littéraire” yayını olup Paris’te, 1840’da basılanıdır. Diğerleri, 1806’da Paris’te dokuz cilt halinde yayınlanan Caussin de Perceval’inki; Charles Nodier’nin önsözüyle 1822’de Paris’te yayımlanan Destaings’inki; yine 1822’de Paris’te bazı öykülerle genişletilmiş olarak yayımlanan Gauttier’ninkidir.</p>

  <div class="baslik2">
    <p><i>Bu Çeviri</i></p>
  </div>

  <p>Dr. J.C. Mardrus’ün çevirisi, kendisine, Arap ülkelerine has en zengin anlatımla yazılmış ve en kusursuz görünen (Burton ne düşünürse düşünsün) Bulak baskısı üzerinden gerçekleştirilmiştir. Bir de, bu baskı, en derli toplusudur. Ancak, Mardrus bu kaynakla yetinmemiş, kimi ayrıntılar için Mac Noghten’in baskısı ile Breslau baskısına ve çeşitli elyazmalarına başvurmuştur.</p>

  <p>Stendhal’in unutmak isteyip de her yıl yeni bir keyifle okumaktan kendini bir türlü alamadığı iki kitaptan biri olan –öteki <i>Don Kişot</i>’tur– <i>Binbir Gece Masalları</i>, dileriz, okuyucuya da aynı zevki verir.</p>
</body>
</html>