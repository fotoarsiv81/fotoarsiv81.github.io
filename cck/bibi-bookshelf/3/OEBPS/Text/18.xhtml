<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <div class="baslik10">
    <p>Şair Ebu Nuvas’ın Serüveni</p>
  </div>

  <p>Anlatırlar ki, ancak Tanrı doğrusunu bilir, gecelerden bir gece uykusu kaçan ve ruhu tedirgin olan Halife Harun Reşid, sarayından tek başına dışarı çıkmış ve can sıkıntısını gidermek için bahçelerin bulunduğu yörede bir gezinti yapmaya gitmiş. Böylece, kapısı açık, ama eşiğinde uyuyan bir haremağasının gövdesiyle önü kesilmiş bir köşke ulaşmış. Kölenin üzerinden atlayarak bu köşkün oluşturduğu tek salona girmiş; ve orada perdeleri indirilmiş, sağdan soldan iki büyük meşaleyle aydınlanmış bir yatak görmüş; yatağın yanında, üzerinde ağzı bir bardakla kapatılmış bir şarap testisi olan bir tepsinin bulunduğu küçük bir masa varmış.</p>

  <p>Halife bu köşkte varlığından habersiz olduğu bu şeyleri bulmaktan dolayı şaşırmış; yatağa doğru ilerlemiş, perdeyi kaldırmış ve bakışına çarpan güzellik karşısında şaşkın durakalmış. Bu, dolunay halindeki ay kadar güzel ve tek örtüsü dağınık saçları olan genç bir cariye imiş.</p>

  <p>Bu görünüş karşısında son derece büyülenmiş olan halife, testinin ağzındaki bardağı almış, içine şarap doldurmuş ve içinden “Gül yanaklarının uğruna, ey genç kız!” diyerek, ağır ağır içmiş. Sonra genç kızın yüzüne eğilmiş, sol dudağının kenarında gülümseyen siyah küçük bir lekeye bir öpücük kondurmuş.</p>

  <p>Bu öpüş, ne denli hafif olsa da, genç kızı uyandırmış; kız Emirü’l-Müminin’i tanıyarak hemen korku içinde, yataktan fırlamış. Ama halife onu yatıştırmış ve ona “Ey genç esire, işte yanında bir ut duruyor! Herhalde bunun nasıl çalındığını biliyorsundur. Seni tanımasam da, bu geceyi seninle geçirmeye karar verdiğime göre, onun tellerine dokunup sesinle eşlik etmen pek fena olmaz!” demiş.</p>

  <p>Bunun üzerine genç kız udu eline almış ve düzen verdikten sonra, yirmi bir değişik makamdan sesler veren bir icraya girişmiş; çalışıyla o denli hayranlık uyandırmış ki, halife, kendinden geçmenin sınırına ulaşırcasına kendinden geçmiş; ve genç kız, bunun farkına vararak bundan yararlanmakta gecikmemiş. Ve ona “Ey Emirü’l-Müminin, bahtın çekilmezliğinden acı duymaktayım!” demiş. Halife “Nasıl oluyor bu?” diye sorunca; “Oğlun El-Emin, ey Emirü’l-Müminin, sana armağan edebilmek için birkaç gün önce beni on bin altına satın aldı. Ama eşin Seyyide Zübeyde, bu tasarıyı haber alarak beni satın almak için harcadığı on bin altını ona ödedi ve beni bu ıssız köşkte kapalı kalayım diye kara bir haremağasının ellerine teslim etti” demiş.</p>

  <p>Halife bu sözleri işitince, çok öfkelenmiş ve genç kadına, ertesi günden başlayarak sırf kendisi için bir saray ile güzelliğine yaraşan bir hizmetkâr takımı ayırmayı vaat etmiş. Sonra, toparlanarak çabucak dışarı çıkmış ve uyuyan haremağasını uyandırarak ona, hemen gidip şair Ebu Nuvas’ı saraya çağırmasını buyurmuş.</p>

  <p>Bu, gerçekte, halifenin her canı sıkıldıkça, şairi aratarak, onun anlattığı bir serüveni şiire dökmesini ya da doğaçlamadan şiirler okumasını işitmek için başvurduğu bir yolmuş.</p>

  <p>Haremağası, Ebu Nuvas’ın evine gitmiş ve kendisini orada bulamayınca, Bağdat’ta halkın eğlendiği yerlerde aramaya koyulmuş; sonunda onu Yeşil Kapı mahallesinin dip taraflarında kötü şöhretli bir meyhanede bulmuş. Ona yaklaşarak “Ey Ebu Nuvas, halife efendimiz seni istiyor!” demiş. Ebu Nuvas kahkahalar koparmış ve “Ey beyazlıklar babası, dostlarımdan genç bir oğlan yüzünden rehin tutulduğum bu yerden kıpırdamamı nasıl isteyebilirsin?” diye cevap vermiş. Haremağası da “Kimdir o ve nerededir?” diye sormuş. O da “Hoştur, sakalı çıkmamıştır ve güzeldir. Ona bin dirhemlik bir armağan vaat ettim; ama üzerimde bu para olmadığından, borcumdan kurtulmadan buradan alnımın akıyla ayrılamıyorum!” diye yanıt vermiş.</p>

  <p>Bu sözleri duyan haremağası “Allah aşkına! Ebu Nuvas, bana bu çocuğu göster, bana anlatmaya çalıştığın gibi gerçekten tatlı bir çocuksa, mazur tutulursun; hatta bundan da öteye geçersin!” diye haykırmış.</p>

  <p>Onlar aralarında böyle konuşurlarken, şirin çocuk, kapı aralığından güzel başını göstermiş ve Ebu Nuvas, ondan yana dönerek “Dal bu denli hoş salınırsa, kuşların şakıması da o denli güzel olmaz mı?”<a href="../Text/dipnot.xhtml#Footnote0190" id="Feedback0190"><sup>[190]</sup></a>...</p>

  <br/>

  <p><i>Anlatısının burasında Şehrazad, sabahın belirdiğini görmüş ve yavaşça susmuş.</i></p>

  <p><i>Ama iki yüz seksen sekizinci gece olunca, demiş ki:</i></p>

  <br/>

  <p>“Dal bu denli hoş salınırsa, kuşların şakıması da o denli güzel olmaz mı?” diye haykırmış.</p>

  <p>Bunun üzerine genç çocuk salona girmiş. Gerçekten çok güzel bir çocukmuş ve üstüste ve değişik renklerde üç urba giyinmiş bulunuyormuş: ilki tamamıyla beyaz, ikincisi al, üçüncüsü kara.</p>

  <p>Ebu Nuvas ilkin beyaz giysiyi görerek ruhunda esin ateşinin tutuştuğunu duyumsamış ve onun onuruna şu şiiri doğaçlamadan söylemiş:</p>

  <div class="gir1">
    <p>Süt beyazı bir keten giysiye bürünmüş olarak göründü, mavimtrak göz kapaklarının altında baygındı gözleri ve yanaklarının taze gülleri kendilerini yaratana şükrediyordu! Ona ‘Neden bana bakmadan geçip gidiyorsun, oysa ben boynunu cellada teslim eden bir kurban gibi, kendimi ellerine teslim etmeye razı olmuşum!’ dedim.</p>

    <p>Bana ‘Bırak bu konuşmaları ve sessizce Tanrı’nın yarattığı eseri seyret! Bedenim beyazdır, giysim de beyaz; yüzüm beyazdır, bahtım da beyaz; bu, beyaz üstüne beyaz, beyaz üstüne beyaz demektir!’ diye yanıt verdi.</p>
  </div>

  <p>Genç çocuk bu dizeleri işitince gülmüş ve kıpkızıl görünmek için, üstündeki beyaz urbayı çıkarmış. Bunu görünce, Ebu Nuvas, ruhunu tamamıyla şiirsel heyecanın sardığını duyumsamış ve hemen şu dizeleri doğaçlamadan söylemiş:</p>

  <div class="gir1">
    <p>Kıyıcı davranışları gibi kızıl bir urbaya bürünmüş olarak göründü!</p>

    <p>Ve ben, şaşkınlık heyecanıyla ‘Nasıl oluyor da ay beyazlığına sahip olduğun halde, sanki yüreklerimizin kanıyla kızarmış gibi iki al yanağınla ve de lalelerden alınmış al renkli urbanla görünebiliyorsun?’ diye haykırdım.</p>

    <p>Bana ‘Şafak giysisini bana ödünç verdi; ama, şimdi de güneş alevini armağan etti. Alevlidir yanaklarım ve kızıldır giysim; alevlidir dudaklarım ve onları renklendiren şarap kızıldır; bu kızıl üstüne kızıl, kızıl üstüne kızıl demektir!’ diye yanıt verdi.</p>
  </div>

  <p>Şirin çocuk bu sözleri işitince, aceleyle üstündeki kızıl giysiyi sıyırıp atmış ve bedeninin hemen üzerine giymiş bulunduğu kara urbaya bürünmüş olarak görünmüş. İpekten bir kuşak da sıkı sıkıya gövdesini sarmış imiş. Ve Ebu Nuvas, bunu görünce, kendinden geçmenin sınırlarına dayanmış ve onun onuruna şu dizeleri doğaçlamadan söylemiş:</p>

  <div class="gir1">
    <p>Gece gibi siyah bir urbaya bürünmüş olarak göründü; ve bana şöyle bir bakış fırlatmakla yetindi! Ona ‘Senin beni boşlamanla düşmanların ve beni kıskananların nasıl sevindiğini görmüyor musun?’ diye sordum.</p>

    <p>‘Ah! Şimdi çok iyi anlıyorum: giysilerin siyah ve saçların siyah; gözlerin siyah ve bahtım siyah. Bu, siyah üstüne siyah, siyah üstüne siyah demektir!’ dedi.</p>
  </div>

  <p>Halifenin yolladığı haremağası genç adamı görüp bu dizeleri işitince, içinden Ebu Nuvas’ı mazur tutmuş; ve hemen saraya dönerek Ebu Nuvas’ın başına gelen serüveni halifeye anlatmış; ve şairin güzel genç adama vaat ettiği parayı ödeyemediğinden meyhanede nasıl rehin tutulduğunu açıklamış.</p>

  <p>Bunun üzerine halife, aynı zamanda hem kızmış hem de zevklenmiş; ve meyhanede rehin tutulanın kurtarılması için gerekli parayı haremağasına vermiş; ve onu gidip hemen kurtarmasını ve kendi rızasıyla ya da zorla huzuruna getirmesini buyurmuş.</p>

  <p>Haremağası, emri yerine getirmekte acele etmiş ve hemen içkili olarak sallanmakta olan şairi güçlükle de olsa alıp geriye dönmüş. Halife de, sesine hiddetlenmiş izlenimi vererek onu azarlamış; sonra, Ebu Nuvas’ın gülmekten katıldığını görerek yanına yaklaşmış, elinden tutmuş ve onunla birlikte genç kadının bulunduğu köşke doğru yol almış.</p>

  <p>Ebu Nuvas, mavi ipek satene bürünmüş, yüzü de yine ince mavi bir örtüyle kapanmış olarak yatağa oturmuş gülen iri siyah gözlü genç kızı görünce, sarhoşluğundan ayıldığını duyumsamış; ama, buna karşılık, heyecanlanıp o saat esinlenerek şu şiiri onun onuruna doğaçlamadan söylemiş:</p>

  <div class="gir1">
    <p>Mavi örtülü güzele, güzelliğin arzusuyla yanan birine acıması için ona yalvardığımı söyleyin! Ona deyin ki ‘Ne taze güllerde, ne yaseminlerde bulunan güzel teninin beyazlığından ve incileri ve yakutları solduran gülüşünden dilerim ki, bana bir bakış fırlatarak kıskançların yağdıracağı uğursuzlukların izlerini okuyabilmemi sağlasın!’</p>
  </div>

  <p>Ebu Nuvas doğaçlamasını bitirince, genç kız halifeye, bir tepsi üzerinde içki sunmuş; o da eğlenmek isteyerek, şairi bardaktaki bütün şarabı tek başına içmeye davet etmiş. Ebu Nuvas, bunu buyrulduğu gibi yerine getirmiş ve sarhoş edici içki, beyni üzerinde etkisini göstermekte gecikmemiş. O anda, halife, Ebu Nuvas’ı korkutmak için, ansızın ayağa kalkıp kılıcını eline alıp sanki kafasını koparmak istermiş gibi onun üzerine atılmış.</p>

  <p>Bunu gören Ebu Nuvas salon boyunca koşmaya başlamış; halife de onun ardından koşmuş ve sıkıştırdığı her köşede rasgele orasına burasına kılıcın ucuyla dokunmuş. Sonunda ona “Bu kadar yeter! Yerine dön de bir bardak daha iç!” demiş. Ve aynı zamanda, genç kıza da bardağı gizlemesini işaret etmiş; kız da onu giysisinin altına sokarak hemen gözden yok etmiş. Ama Ebu Nuvas, sarhoşluğuna karşın bunu fark etmiş ve doğaçlamadan şu dizeleri okumuş:</p>

  <div class="gir1">
    <p>Ne garip serüvendir, benim serüvenim! Safdil bir genç kız, hırsıza dönüşüyor ve şarap bardağını giysinin altına, benim kendimi saklamak istediğim yere saklıyor! Ama bu öyle bir yer ki, halifeye saygımdan adını söyleyemiyorum!</p>
  </div>

  <p>Bu dizeleri duyan halife gülmeye başlamış; ve şaka olsun diye Ebu Nuvas’a “Vallahi, şu andan başlayarak seni yüksek bir göreve getirmek istiyorum. Bundan böyle, sen Bağdat’taki tüm muhabbet tellallarının unvan sahibi başkanısın!” demiş. Ebu Nuvas sırıtmaya başlamış ve hemen “Bu durumda, ey Emirü’l-Müminin, kendimi buyruklarına arzediyor ve hemen aracılığıma ihtiyaç duyup duymadığını söylemeni rica ediyorum” diye yanıt vermiş.</p>

  <p>Bu sözleri duyunca, halife, büyük bir hiddete kapılmış ve haremağasına hemen gidip çabucak, adaletini yerine getiren cellat Mesrur’u çağırmasını haykırmış. Ve birkaç dakika sonra Mesrur gelmiş ve halife ona Ebu Nuvas’ı giysilerinden sıyırmasını buyurmuş...</p>

  <br/>

  <p><i>Anlatısının burasında Şehrazad, günün doğduğunu görmüş ve yavaşça susmuş.</i></p>

  <p><i>Ama iki yüz doksanıncı gece olunca, demiş ki:</i></p>

  <br/>

  <p>... ve halife ona, Ebu Nuvas’ı giysilerinden sıyırmasını ve sırtına bir semer vurmasını, boynuna bir yular, karnına da bir mahmuz takmasını; ve onu böylece koşumlanmış olarak gözdelerin ve öteki cariyelerin bulunduğu tüm köşklerin önünden geçirmesini; böylece sarayda bulunan herkesin gülme konusu olmasını; sonra da kente götürüp kentin kapısına ulaştırmasını ve tüm Bağdat halkının önünde başını kesip bir tepsiye koyarak kendisine getirmesini buyurmuş. Mesrur da “İşittim ve itaat ettim!” yanıtını vermiş; ve hemen halifenin buyruğunu yerine getirmeye başlamış. Halifenin öfkesini dindirmeyi denemenin tamamıyla boşuna olacağını düşünen Ebu Nuvas’ı alıp götürmüş ve yukarıda tanımlanan duruma soktuktan sonra, ağır ağır sayısı bir yılın günleri kadar çok olan çeşitli köşklerin önünden geçirmeye başlamış.</p>

  <p>Oysa, tuhaflıktaki ünü sarayda herkesçe bilinen Ebu Nuvas, tüm kadınların yakın ilgisini çekmekte gecikmemiş; bunlar ona ne denli acıdıklarını daha iyi anlatmak için her biri kendi bakımından, başından altın ve mücevher yağdırmaya, sonunda da onun yöresini sarıp güzel sözler söyleyerek onu izlemeye başlamışlar. Öyle ki, önemli bir konuyu görüşmek üzere saraya gelmiş bulunan Cafer el-Bermeki oradan geçerken onu bazen gülerken, bazen de sızlanırken görmüş; ve ona yaklaşarak “Ebu Nuvas, bu ne hal? Ne gibi bir suç işledin ki böyle cezalandırılmışsın!” demiş. O da “Vallahi! Ben bir cinayetin kokusunu bile koklamadım! Sadece halifenin önünde en güzel şiirlerimi okudum; o da memnunluğundan bana en güzel giysilerini armağan etti!” diye yanıt vermiş.</p>

  <p>O sırada, oldukça yakın bir yerde bulunan ve köşklerden birinin kapısı ardına saklanmış olan halife, Ebu Nuvas’ın yanıtını duymuş ve gülmekten kendini alıkoyamamış. Ebu Nuvas’ı bağışlamış ve ona gerçekten bir onur giysisi armağan etmiş ve de büyük miktarda gümüş vermiş; ve önceleri olduğu gibi, kötü ruh hallerini yaşarken ayrılmaz dostu yapmış.</p>

  <br/>

  <p><i>Şehrazad, şair Ebu Nuvas’ın bu serüvenini anlatmayı bitirince, küçük Dünyazad sessiz gülüşlerini boşu boşuna yatıştırmaya çalışarak büzüldüğü halının üzerinden kalkmış ve kız kardeşinin yanına koşarak ona “Vallahi! Kardeşim Şehrazad, bu öykü çok eğlenceli ve Ebu Nuvas’ın eşeğe dönüştürülmesi görünümce çok gülünç idi! Onun konularını ele alarak bize başka şeyler de anlatmak nezaketini göster!” demiş.</i></p>

  <p><i>Ama Şah Şehriyar “Ben bu Ebu Nuvas’ı hiç sevmedim! O saatte başı kesilseydi, zaten başka serüveni de olmazdı. Öyleyse, bu geceyi hoşça geçirmemiz için bize çabucak bir gezi öyküsü anlat; zira, kardeşim Semerkandü’l-Acem hükümdarı Şahzaman ile birlikte, başını kestirdiğim lanetli karımla geçirdiğim serüveni izleyerek, uzak ülkelere bir gezide bulunduğumdan beri, eğitici gezilere ilişkin her şeye karşı büyük bir ilgi duyuyorum. Dinlenmesi gerçekten çok hoş bir öykü biliyorsan, hemen anlatmaya başlamakta gecikme! Çünkü bu gece uykusuzluğum her zamankinden daha çok!” diye haykırmış.</i></p>

  <p><i>Şah Şehriyar’ın bu sözlerini duyunca, güzel konuşan Şehrazad, “Şimdi anlatacağım gezi öyküleri, tüm anlattıklarımın içinde en şaşırtıcı ve de en zevkli olanlardır. Ey bahtıgüzel şahım, zaten sen kendin de hemen buna karar vereceksin; çünkü, aslında, kitaplar içinde,</i> Gemici Sindbad<a href="../Text/dipnot.xhtml#Footnote0191" id="Feedback0191"><sup>[191]</sup></a><i> adıyla anılan gezginin gezileriyle kıyaslanabilecek başka hiçbir kitap yoktur. İşte ben de izin verdiğin andan başlayarak şimdi size bu öyküyü anlatacağım, ey bahtıgüzel şahım!” diye haykırmış.</i></p>

  <p><i>Ve Şehrazad hemen şu öyküyü anlatmaya başlamış:</i></p>
</body>
</html>