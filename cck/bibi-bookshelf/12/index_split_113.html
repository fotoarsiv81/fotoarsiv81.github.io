<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_112">187</h2>
<p class="calibre2">PIKTOR'UN DÖNÜŞÜMLERİ</p>
<p class="calibre2">Piktor, cennete adımını atar atmaz kendini hem kadın hem de erkek olan bir ağacın önünde buldu. Ağacı saygıyla selamladı ve, "Sen yaşam ağacı mısın?" diye sordu. Ağacın yerine, onu yılan yanıtlamaya kalkınca oradan ayrılıp yoluna devam etti. Piktor hiçbir şeyi kaçırmak istemiyordu. Her şey o kadar hoşuna gidiyordu ki! Kendi yurdunda, yaşam kaynağının yanı başında olduğundan hiç kuşkusu kalmamıştı artık. </p>
<p class="calibre2">Bir ağaç daha gördü. "Yaşam ağacı sen misin?" diye sordu Piktor yeniden.                                                       d Güneş onaylarcasma başını salladı ve güldü. Ay da onaylarcasına başını salladı ve gülümsedi. </p>
<p class="calibre2">Binbir gözü ve yüzü olan, değişik renkte ve ışıltıda, olağanüstü güzellikte çiçekler ona bakıyorlardı. Bazıları başını sallayıp güldü, bazıları başını sallayıp gülümsediler, bazıları da ne başını salladı ne de gülümsedi. Suskunluğa gömülmüş, benliklerine dönmüş ve kendi kokularıyla mest olmuş gibiydiler. İçlerinden biri leylak rengi bir ezgi, bir başkası da derinlikler mavisi, uykulu bir ezgi tutturmuştu. </p>
<p class="calibre2">Çiçeklerden birinin iri mavi gözleri vardı. Bir başkası da Pik-tor'a ilk aşkını anımsattı. Çocukluğunun bahçesi gibi kokanı da vardı. </p>
<p class="calibre2">Tatlı kokusu Piktor'un annesinin sesini andırıyordu. Biri onunla alay edercesine güldü ve uzun, kıvrık, kırmızı dilini çıkardı ona. Piktor dili yaladı ve ağzına reçineye, bala ve de bir kadının öpücüğüne benzer çıldırtıcı, keskin bir tat geldi. </p>
<p class="calibre2">Piktor bu çiçeklerin ortasında inanılmaz bir sevinç ve özlemle dolu duruyordu. Yüreği ağır bir çan gibi güçlü çar-188</p>
<p class="calibre2">pıyor, büyük bir özlemle tılsımlı sezgilerin haber verdiği arzuların bilinmez dünyasına çağırıyordu onu. </p>
<p class="calibre2">Çimenlerin üzerinde bir kuş gördü Piktor. Renkleri parıldayan, tüm renkleri sahiplenmiş bir kuştu bu. Piktor bu rengârenk güzel kuşa, </p>
<p class="calibre2">"Söyle bana kuş, mutluluk nerede?" diye sordu. </p>
<p class="calibre2">Güzel kuş altın gagasını aça aça güldü ve, "Mutluluk mu? Mutluluk her yerde, dağda, vadide, çiçekte ve billurda," diye yanıtladı onu. </p>
<p class="calibre2">Bunları söyledikten sonra, neşeli kuş tüylerini silkeledi, boynunu salladı, kuyruğunu yere vurdu, gözlerini kırpıştırdı ve bir kez daha güldü. Sonra çimende sakin sakin oturmaya başladı. Ve bilin bakalım ne oldu! Kuş rengârenk bir çiçeğe dönüştü. Tüyleri yaprak, pençeleri de kök oldu. Renklerin ışıltısında, dansının ortasında bitki oluvermişti. Piktor şaşkın şaşkın bakakaldı. </p>
<p class="calibre2">Derken kuş, çiçek yapraklarını ve toz başçıklarını salladı. Çiçek olmaktan yine sıkılmıştı. Kökleri yoktu artık, rahat hareket edebiliyordu. Uçarcasına yavaşça havalandı. Pırıl pırıl bir kelebeğe dönüşmüştü. Ağırlığı olmadan, ışığa gerek duymadan ışıl ışıl yüzüyle dalgalanırcasına uçuyordu. Piktor'un gözleri fal taşı gibi açıldı. </p>
<p class="calibre2">Ama bu yeni kelebek, bu neşeli, rengârenk kuş, çiçekten kelebek, renkli aydınlık yüzüyle, şaşkın Piktor'un çevresinde uçuyor, güneşte parlıyor, bir kar tanesi kadar yumuşakça yere konuyor, Piktor'un' </p>
<p class="calibre2">hemen ayaklarının dibinde oturuyor, yumuşacık soluyor ve ışıltılı kanatlarını azıcık çırpıyor derken, çevresine kırmızı ışıklar saçan renkli bir billura dönüşüverdi. Bu değerli taş, çimenin ve yeşil otların arasında, bir şölen aydınlığıyla pırıl pırıl parlıyordu. Ama gerçek yurdu olan yerin içi onu çağırır gibiydi. O da giderek küçüldü ve toprağa gömülmeye başladı. </p>
<p class="calibre2">Piktor, karşı koyamadığı bir istekle, kaybolmak üzere olan taşı yakaladı ve kendine doğru çekti. Gözlerini, hayran kaldığı bu büyülü ışıktan alamıyordu. Sanki bu ışık tüm mutlulukların sezisini yansıtıyordu yüreğine. </p>
<p class="calibre2">Ansızın, kurumuş bir ağacın dalına dolandı yılan. Tıslayarak, Piktor'un kulağına, "Bu taş seni istediğin şeye dö-</p>
</body>
</html>
