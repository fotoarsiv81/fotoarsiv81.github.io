<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_61">98</h2>
<p class="calibre2">"Evet," diye bağırdı hepsi. "Biz de katılıyoruz." Yaşlı adam, babacan sesiyle, "Biliyorum," diye yanıtladı. "Şimdi size ne yapmamız gerektiğini söyleyeceğim. Gömemediklerimizi henüz karın kalkmadığı dağdaki büyük yaz tapınağına taşıyalım. Çiçekleri bulana dek orada güvenli olurlar ve bozulmazlar. Yılın bu mevsiminde, bize bu kadar çok çiçek bulabilecek tek kişi var. O da kral. Bu nedenle, içinizden birini ondan yardım istemek için elçi olarak yollamalıyız," Hepsi, onaylayarak, "Evet, evet, krala yollamalıyız" diye bağırdı. "Tamam öyleyse," diye sözünü sürdürdü yaşlı adam ve herkes beyaz sakalının altındaki güzel gülümseyi-şindeki sevinci gördü. "Krala kimi yollayalım? Yol uzak olduğu için genç ve çevik biri olmalı. Gözleri de ışıl ışıl olmalı ki kralın yüreği dayanamasın. İyi konuşabilmesi gerekmez. Gözleriyle konuşabilmeli. En iyisi bir çocuk yollamak. Hem de buradaki en güzel çocuğu. Ama bu yola çocuk dayanamaz. Bana yardım etmelisiniz dostlarım. İçinizde bu işi yapabilecek biri varsa ya da böyle birini tanıyorsanız lütfen bana haber verin." </p>
<p class="calibre2">Yaşlı adam sustu ve aydınlık bakışlarını çevresinde gezdirdi, ama ne bir şey söyleyen ne de öne çıkan oldu. </p>
<p class="calibre2">Sorusunu üçüncü kez yinelediğinde, on altı yaşında, neredeyse çocuk denebilecek bir genç öne çıktı topluluktan. Yaşlı adamı selamlarken gözlerini yerden kaldıramadı. Kıpkırmızı kesilmişti. </p>
<p class="calibre2">Yaşlı adam ona bakınca, bu iş için biçilmiş kaftan olduğunu anladı hemen. Gülerek, "Bizim elçimiz olmak istemen çok iyi," dedi. "Ama bu kadar insanın arasından neden sen çıktın?" </p>
<p class="calibre2">Bunun üzerine genç, ilk kez yaşlı adamın yüzüne baktı ve "Başka isteyen yoksa izin verin ben gideyim," dedi. </p>
<p class="calibre2"/>
<p class="calibre2">Kalabalıktan biri, "Bırakın gitsin," diye bağırdı. "Onu tanıyoruz. </p>
<p class="calibre2">Bizim köyden o. Bu yöredeki en güzel çiçek bahçesi onundu. Deprem bahçeyi yok etti." </p>
<p class="calibre2">Yaşlı adam çocuğun gözlerinin içine bakarak, "Çiçeklerine çok mu üzülüyorsun?" diye sordu. </p>
<p class="calibre2">Genç, yavaşça, "Evet, üzülüyorum, ama o nedenle gönüllü olmadım," </p>
<p class="calibre2">dedi. "Çok sevdiğim bir arkadaşım, geı.ç 99</p>
<p class="calibre2">ve güzel bir atım vardı, ikisi de depremde öldü. Henüz gömülmediler. </p>
<p class="calibre2">Gömülmeleri için çiçek gerekli." </p>
<p class="calibre2">Yaşlı adam elini uzatıp onu kutsadı. Gence hemen uygun bir at buldular. O da atına bindi, herkesle vedalaştı, atı mahmuzlayıp ıslak ve yitik tarlalardan geçerek köyden çıkıp yola koyuldu. </p>
<p class="calibre2">Bütün gün at sürmüştü. Kralın bulunduğu başkente bir an önce varabilmek için kestirme olsun diye atını dağa sürmüştü ve alacakaranlık basmaya başladığında ormanlardan ve vadilerden geçen dik bir orman yoluna saptı. </p>
<p class="calibre2">Ansızın önünden o güne dek hiç görmediği kara bir kuş uçmaya başladı. </p>
<p class="calibre2">O da kuşu, kuş küçük bir orman tapmağının damına konuncaya kadar izledi. Genç atını çayırda bıraktı ve tapmağın girişindeki ağaçtan yapılma sütunların arkasından geçerek gösterişsiz tapınağa girdi. </p>
<p class="calibre2">Tapınağın sunak yeri o yörede bulunmayan siyah bir taştan yapılmış, üzerine de, gencin tanımadığı garip bir Tanrı simgesi çizilmişti. </p>
<p class="calibre2">Yırtıcı bir kuşun yediği bir yürekti bu. </p>
<p class="calibre2">Tanrı'ya saygısını sundu genç. Adak olarak da, dağın yamacından koparıp giysisine iliştirdiği bir çançiçeğifıi sundu ve yorgunluktan bitkin olduğu için tapmağın bir köşesine kıvrılıp yattı. </p>
<p class="calibre2">Oysa, her gece çağrılmadan gelen uyku o gece bir türlü gelmiyordu. </p>
<p class="calibre2">Vadiden kopardığı çançiçeğinden ya da taştan gelen, neredeyse acı veren garip, yoğun bir koku tapınağın içine yayılıyor, karanlıkta ürkünç Tanrı simgesi bir hayalet gibi parlıyor ve damda tünemiş olan garip kuş arada sırada ürkünç kanatlarını öyle güçlü çırpıyordu ki fırtınada ağaçların sallanmasına benzer bir ses kaplıyordu çevreyi. </p>
<p class="calibre2">Sonunda genç dayanamadı. Gece yarısı kuşa bakmak için dışarı çıktı. </p>
<p class="calibre2">Kuş kanatlarını çırparak gence baktı ve, "Neden uyumuyorsun9" diye sordu. "Bilmiyorum," dedi genç. "Belki de çok hüzünlü olduğum için." </p>
<p class="calibre2">"Bir şey mi oldu?" </p>
<p class="calibre2">"Arkadaşım ve en sevdiğim atım öldü." </p>
<p class="calibre2">"Ölüm bu denli acı bir şey mi?" diye sordu kuş alay ederek. </p>
</body>
</html>
