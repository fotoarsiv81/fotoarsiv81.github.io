<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_8">14</h2>
<p class="calibre2">beyaz alnına tek bir gölge bile düşmedi. Kendisi için yazılan şiirlerle de sürekli alay ederdi. Kentin önde gelen ailelerinden ikisinin oğulları aşağı yukarı aynı zamanda ona talip olduklarında, babasının ısrarlarına karşın direnmiş ve bu nedenle iki aile arasında uzun süren tatsızlıklar olmuştu. </p>
<p class="calibre2">"Oysa kanatlı küçük Tanrı haşarıdır, gözüne kestirdiğini kaçırmayı da hiç sevmez. Üstelik böyle güzel biri olursa. Nasıl ki en zor kışları sıcak ve tatlı baharlar izlerse, gururlu ve ulaşılmaz bilinen kadınları da ansızın çılgın bir aşk sarıverir. Margherita da Murano'da bir bahçede verilen bir davette, gönlünü, adı Baldassare Morosini olan Do-ğu'dan yeni gelmiş genç bir deniz subayına kaptırdı. </p>
<p class="calibre2">Ama gözlerini ondan ayıramayan Margherita onu hiç de soylu ve gösterişli birine benzetemedi. Kendisi ne denli aydınlık ve pırıl pırıl biriyse, o da o denli karanlık ve güçlü görünüyordu. Ona baktığınızda uzun süre uzak ülkelerin denizlerinde kaldığını ve serüveni seven bir insan olduğunu anlardınız. Yanık tenli alnı, kafasından düşüncelerin şimşek hızıyla akıp gittiğini belli ediyor, kavisli iri burunlu yüzündeki keskin kara gözleri ışıl ışıl parlıyordu. </p>
<p class="calibre2">"Margherita'yı fark etmesi uzun sürmedi kuşkusuz. Adını öğrenir öğrenmez de onunla ve babasıyla tanışmak için elinden geleni yaptı; tanıştırılırken de, tüm incelikleri ve iltifatları bolca kullanmaktan kaçınmadı. Aşağı yukarı gece yarısına dek süren davet boyunca, olanaklar elverdiğince Margherita'dan uzak düşmemeye özen gösterdi, o da genç subayın kendisine ve çevresindekilere söylediği her bir sözcüğü, İncil'deki sözcüklerden daha dikkatli dinledi. Tahmin edebileceğiniz gibi, Bay Baldassare'nin gezilerinden ve yaptıklarından söz etmemesi olanaksızdı. Öylesine zarif ve hoş </p>
<p class="calibre2">anlatıyordu ki herkes dinliyordu. Aslında sözleri tek kişiye yönelikti; o kişi de bu sözlerin hiçbirini kaçır-mıyordu. Baldassare, en olmadık serüvenleri, sanki oradakilerin tümü onları yaşamışçasma büyük bir rahatlıkla anlatıyor, genellikle gençlerin ve denizcilerin yaptığı gibi kendini ön plana çıkarmamaya özen gösteriyordu. Yalnız bir kez, Afrika'da korsanlarla çarpışırken ağır yaralanma-15</p>
<p class="calibre2">sına ve sol omzundaki derin yara izine değindi. Margherita hüzünlenerek büyük bir hayranlıkla dinliyordu. </p>
<p class="calibre2">"Son olarak da Margherita'ya ve babasına gondollarına kadar eşlik etti, onlarla vedalaştı ve karanlık sularda kayıp giden gondolün ardında bıraktığı pırıltılı izi izlemek için uzun bir süre orada öylece durdu. Gondol iyice gözden kaybolduğunda, bahçede kehribar rengi Yunan şarabı ve kırmızı, tatlı Alkermes içerek ılık gecenin tadını çıkaran genç soyluların ve birkaç hoppa güzel kızın yanma döndü. Venedik'in en zengin ve yaşam sevinciyle dolu gençlerinden biri olan Gambattista Gentarini de ar alarmdaydı. Bal-dassare'nin yolunu keserek, kolundan tuttu, gülerek, 'Bu gece bize, gezilerinde yaşadığın aşkları anlatsan ne iyi olurdu,' dedi. 'Güzel Cadorin kalbini çaldı senin, oysa bu güzel kızın taştan yapılma olduğunu bilmiyor musun? Ruh diye bir şey yoktur onda. Giorgione'nin tablolarındaki kusursuz güzellik var onda, ama etten ve kemikten yapılmadıkları için yalnızca bakabileceğimiz kadınlara benziyor. Bak, çok ciddiyim. Ondan uzak dur. Yoksa Cadorinlerin hizmetlileri ~ </p>
<p class="calibre2">arasına katılıp onların üçüncü alay konusu mu olmak istiyorsun?' </p><p class="calibre2">
</p><p class="calibre3">*</p>

<p class="calibre2">"Baldassare yalnızca gülümsedi; kendini savunmaya bile kalkmadı. </p>
<p class="calibre2">Zeytinyağı rengindeki tatlı şaraptan birkaç kadeh daha içtikten sonra herkesten önce izin isteyip evine döndü. </p>
<p class="calibre2">"Hemen ertesi gün, uygun bir zamanda, yaşlı Bay Ca-dorin'i küçük güzel sarayında ziyaret etti; onun gözüne girmek ve güvenini kazanabilmek için elinden geleni ardına koymadı. Akşam olduğunda da genç ve güzel hanımefendi için çalgıcılar ve şarkıcılar getirterek, serenat yaptırdı. Başarılı da oldu, çünkü hanımefendi pencerenin önünde durup onları dinledi; kısa bir süre için balkona bile çıktı. </p>
<p class="calibre2">Kuşkusuz tüm kent halkı olanları kısa sürede öğrendi, aylaklar ve dedikoducu kadınlar, Morosini henüz Margherita'yı babasından istemek için merasim üniformasını hazırlamadan düğünün ne gün olacağıyla ve nişanla ilgili varsayımlar öne sürmeye koyuldular. O zamanki geleneklere göre damat adayı, kız istemeye tek başına değil de, birkaç arkadaşıyla birlikte giderdi. Oysa Baldassare buna bir türlü ya-16</p>
<p class="calibre2">naşmıyordu. Ama sonunda her şeyi bilen gevezeler dediklerinin doğru çıktığını görüp pek mutlu oldular. </p>
<p class="calibre2">"Bay Baldassare, sonunda baba Cadorin'e damadı olmak istediğini söylediğinde hiç de sanıldığı gibi zor bir duruma düşmedi. </p>
<p class="calibre2">'"Değerli genç bayım,' dedi baba. 'Tanrı şahidimdir ki isteğinizi hiç küçümsemiyorum. Bu benim ailem için bir onurdur. Ama bu isteğinizden vazgeçmenizi ısrarla rica ediyorum. Yoksa kendinizi de, beni de büyük sıkıntıya sokarsınız. Sürekli Venedik'te olmadığınız ve başka ülkelerde dolaştığınız için bu mutsuz kızın hiçbir neden olmaksızın birçok adayı reddedip beni ne durumlara düşürdüğünü bilemezsiniz. </p>
<p class="calibre2">Erkek ve aşk sözcüklerini ağzına almak bile istemiyor. Aslında zayıf davrandığımı, onu zorla razı etmeye çalışmadığımı ve onu biraz şımarttığımı itiraf etmek zorundayım.' </p>
<p class="calibre2">"Baldassare, beyefendinin dediklerini sonuna dek saygıyla dinledi, ama isteğinden de vazgeçmedi. Tersine kaygılı yaşlı adamı rahatlatmak ve yüreklendirmek için elinden geleni yaptı. O da sonunda kızıyla konuşacağına söz verdi. </p>
<p class="calibre2">"Yanıtın ne olduğunu söylemeye gerek yok. Margheri-ta kibirli olduğunu göstermek için önce biraz nazlandı, biraz da babasına hanımefendiyi oynadı. Oysa yüreği çoktan bu işi onaylamıştı. </p>
<p class="calibre2">Baldassare haberi alır almaz zarif ve değerli bir armağanla çıkageldi. Altın bir nişan yüzüğünü nişanlısının parmağına taktı ve onu gururlu ağzından ilk kez öptü. </p>
<p class="calibre2">"Venediklilere gün doğdu. Bol bol konuşacakları, izleyecekleri ve özenecekleri iyi bir konu çıkmıştı. Herkes, onların gördükleri en olağanüstü çift olduğu düşüncesinde birleşiyordu. İkisi de uzun boylu ve alımlıydı. Hanımefendi hemen hemen damadın boyundaydı. Biri sarışın öbürü esmerdi ve başlarını hep dik tutuyorlardı, çünkü ikisi de soylu ve gururluydu. Bir de nişanlısı, bazı önemli işlerini halletmek için yakında bir kez daha Kıbrıs'a gideceğini söylemeseydi gelinin mutluluğuna en ufak bir gölge düşmemiş olacaktı. Tüm kentin kutlamak için sabırsızlandığı düğün ancak o döndükten sonra yapılabilecekti. Bu arada nişanlı çift mutluluklarını dolu dolu yaşıyor, Bay Baldassare her</p>
<p class="calibre2">Masallar</p>
<p class="calibre2">17/2</p>
<p class="calibre2">fırsatta nişanlısını armağanlara boğuyor, sürprizlerle şaşırtıyor, serenatlarla kendinden geçirtiyor, yanından bir an bile ayrılmamaya özen gösteriyordu. Geleneklere aykırı olmasına karşın birkaç kez üstü kapalı gondollarla gizli gezintiler bile yaptılar. </p>
<p class="calibre2">"Margherita gururlu ve biraz da acımasızdı. Şımartılmış bir soylu için bunun şaşılacak bir yanı yok. Nişanlısıy-sa kibirli biriydi. Hiç de anlayışlı değildi. Denizdeki yaşantısı ve genç yaşta başarılı oluşu ona hiç yumuşaklık kazan-dırmamıştı. Margherita'ya talip olduğu sırada ne kadar hoş ve kibar davrandıysa, şimdi de o denli gerçek yapısına ve keyfine göre davranıyordu. Amacına ulaştığına göre kabalığını ve buyurganlığmı saklamasına neden yoktu artık. Bir denizci ve zengin bir tüccar olarak canı ne isterse onu yapmaya, başkalarına aldırmamaya alışmıştı bir kez. İşin başından beri, nişanlısının çevresindeki bazı kişilerin de gözlemlediği gibi en çok papağana, Fino'ya ve Cüce Filippo'ya dayanamıyordu. Onları gördüğünde öfkeleniyor, onlara ya da sahibelerine eziyet etmek için elinden geleni ardına koy-' muyordu. Eve geldiğinde, gür sesi merdivenlerde yankılanmaya başladığında, köpek uluyarak kaçacak delik aramaya, kuş </p>
<p class="calibre2">dövünmeye başlıyor, cüce de sabırla dişini sıkıp susmayı yeğliyordu. </p>
<p class="calibre2">Aslında Margherita'ya haksızlık etmemem gerekir. Hayvanlar için sesini çıkarmıyor, açması Fi-lippo'yu da birkaç sözle savunmaya çalışıyordu, çünkü nişanlısını öfkelendirmekten çok korkuyordu. </p>
<p class="calibre2">"Papağanın sonu tez geldi. Günlerden bir gün Bay Mo-rosini ona sopayla vurup eziyet ederken sinirlenen papağan eline saldırıp güçlü ve keskin gagasıyla parmağını ısırıp kanattı, Morosini de onu boğdurup evin arkasındaki küçük karanlık kanala attırdı. Kimse de yas tutmadı. </p>
<p class="calibre2">"Sonra sıra küçük Fino'ya geldi. Köpek, damat bey eve geldiğinde ve ona yaklaştığında ortadan kaybolmayı, kaçmak yerine, hemen merdivenin kuytu bir köşesine büzülmeyi alışkanlık haline getirmişti. Bir gün, Bay Baldassare merdivenleri çıkmışken, belki de gondolda unuttuğu bir şeyi hizmetçilere güvenmediği için kendi almak üzere ansızın merdivenlerden inmeye başladığında dehşete düşen köpek-çik telaşla havlayarak o denli beceriksizce yerinden fırladı 18</p>
<p class="calibre2">ki beyefendinin merdivenlerden düşmesine ramak kaldı ve merdivenlerin dibine, tökezleye tökezleye kaçmaya çalışan Fino'yla aynı anda ulaştı. Baldassare, korkuyla kaçmaya çalışan köpeğe öyle bir tekme attı ki köpek kanala inen geniş basamakların önündeki açıklığa, oradan da kanalın ortasına uçtu. </p>
<p class="calibre2">"Küçük köpeğin çıkardığı havlama ve uluma arası canhıraş sesleri duyunca orada bitiveren cüce, kapının önünde köpeğin suda çırpınışını gülerek izleyen Baldassare'nin yanma geldi. Margherita da ilk katın balkonuna çıkmıştı. 'Tanrı aşkına, çabuk gondolü yollayın,' diye haykırdı Filip-po. 'Kurtar onu hanımım, ne olur çabuk! Boğuluyor. </p>
<p class="calibre2">Fino, ah Fino!' </p>
<p class="calibre2">"Oysa, Bay Baldassare güldü ve gondolün halatını çözmeye uğraşan gondolcuya dönmesini buyurdu. Filippo bir kez daha hanımına yalvarıp onu ikna etmeye çalıştı, ama Margherita tek bir söz söylemeden dönüp içeri girdi. Bunun üzerine cüce ona bu acıyı çektirenin önünde yere kapandı ve ona köpeğinin yaşamını bağışlaması için yalvarmaya başladı. Beyefendi dinlemedi bile. Eve girmesini buyurdu ve soluk almak için savaşan küçük Fino sulara gömülünce-ye kadar basamaklarda durup bekledi. </p>
<p class="calibre2">"Filippo çatıdaki odaya çıktı. Orada iri başı ellerinin arasında, gözleri boşlukta, köşede büzüldü kaldı. İlk önce genç bir hizmetçi, ardından bir uşak geldi ve hanımefendinin kendisini çağırdığını haber verdi. Filippo kımıldamadı bile. Hava karardığında da aşağıya inmeyince, hanımı elinde bir lambayla yukarı çıktı, cücenin önünde durdu, bir süre ona baktıktan sonra, 'Neden kalkmıyorsun?' diye sordu, ama yanıt alamadı. 'Neden kalkmıyorsun?' diye yineledi sorusunu. O zaman cüce ona baktı ve, 'Köpeğimi neden öldürdünüz?' </p>
<p class="calibre2">diye sordu. </p>
<p class="calibre2">"'Ben yapmadım ki!' diye kendini savundu hanımı. 'Onu kurtarabilirdiniz oysa ölmesine göz yumdunuz,' diye yakındı cüce. </p>
<p class="calibre2">'Canım benim, Finocuğum, Finocuğum!' </p>
<p class="calibre2">"Bu sözler üzerine, Margherita öfkelenip kalkmasını ve gidip yatmasını buyurdu. Cüce sesini çıkarmadan onu izledi. Üç gün tek bir söz söylemeden ruh gibi dolaştı durdu, ne bir şey yedi ne de çevresinde olup bitenle ilgilendi. </p>
</body>
</html>
