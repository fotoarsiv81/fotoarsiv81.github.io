<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_77">123</h2>
<p class="calibre2">kayaları ışıldar, dev gibi gölgesi günün saatlerine göre çevreye düşer, derelerinin ve ırmaklarının suyu mevsimlerin gelişini önceden haber verircesine azalır ya da çoğalırdı. Dağ her şeyin koruyucusu ve babası olmuştu. Ormanlar onun üstünde büyür, vadilerinde dalgalanan çayırlar ve çiçekler yetişir, kaynaklar ondan doğar, kar, buz ve taşlar onunla oluşur, taşların üzeri parlayan yosunlarla kaplanır, ırmaklarının kıyıları yabanmenekşeleriyle bezenirdi. Dağın içlerindeki mağaralarda sular yıldan yıla değişmeyen bir ezgiyle gümüş teller gibi taştan taşa akar, yarıklarında-ki gizli odacıklarda bin yıllık bir sabırla oluşan kristaller büyürdü. Dağın tepesine insan ayağı basmamıştı, ama çoğu kişi orada yüzeyine yalnızca güneşin, ayın, bulutların ve yıldızların yansıdığı yuvarlak bir göl olduğunu bildiğini savunurdu. Oysa o suya ne insan ne de hayvan bakmıştı o güne dek. Dağ onun yüzünü gökyüzüne çevirmişti. Kartallar bile o kadar yükseğe uçamıyorlardı. </p>
<p class="calibre2">Faldum'un insanları kentte ve kentin çevresindeki ovalarda mutlu yaşıyorlar, çocuklarını vaftiz ediyorlar, pazar-» lar kurup ticaret yapıyorlar ve ölülerini mezarlarına taşıyorlardı. Dağa ilişkin geleneksel bilgiler ve düşler babadan oğula aktarıldı ve canlılığını yitirmedi. Bu hazineyi çobanlar, avcılar, yabanotu ve çiçek toplayıcıları, sığırtmaçlar ve yolcular, hepsi bilir, şarkıcılar ve masalcılar da onu aktarırdı. Sonu olmayan karanlık mağaraları, gizli yarıklardan akan güneş görmemiş çağlayanları, yükseklerindeki buzulları, çığ düşen yerleri ve hava akımlarını öğrenirler, o yöredeki tüm sıcakların ve donların, suyun ve bitkilerin dağdan geldiğini bilirlerdi. </p>
<p class="calibre2">Eski günleri bilen kimse kalmamıştı artık. Herkesin dileklerinin gerçekleştiği o olağandışı pazarla ilgili güzel destanı herkes biliyordu, ama dağın da o gün oluştuğuna inanmaz olmuşlardı. Dağ ilk günden beri oradaydı ve hep orada kalacaktı. Dağ vatan demekti. </p>
<p class="calibre2">Faldum demekti. Üç kızın ve kemancının öyküsünü herkes seve seve dinliyor ve her zaman orada ya da burada kapısını kapatıp kendini keman çalmaya veren ve en güzel ezgisini çalarken cennete ulaşan kemancı gibi gökyüzüne yükselmeyi düşleyen bir genç çıkıyordu. </p>
</body>
</html>
