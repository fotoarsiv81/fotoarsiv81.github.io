<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="127, ZOR YOL" class="calibre4" id="calibre_pb_81">127</h2>
<h3 class="sigilNotInTOC">ZOR YOL</h3>

<p class="calibre2">Karanlık geçidin dar girişinde duraksayıp geriye baktım. </p>
<p class="calibre2">İnsanın hoşuna giden o yeşil dünyada güneş parlıyor, çayırların üzerinde kahverengine çalan renkte çiçekler dalgalanıyordu. Orada olmak iyi gelirdi insana; orada sıcaklık ve huzur vardı; o doygun hava ve aydınlık içinize dolar, ruhunuz küçücük bir yumağa benzeyen bir yabanarısı gibi mutlu vızıldayıp dururdu. Belki de tüm bunları bırakıp dağlara tırmanmaya kalktığım için çılgının biriydim ben. </p>
<p class="calibre2">Rehber yavaşça koluma dokundu. İnsan ılık bir banyodan nasıl istemeye istemeye çıkarsa, ben de bakışlarımı-* güzel görüntüden öylesine güçlükle ayırıp güneş görmeyen geçide baktım. Kayaların arasından cılız, kara bir dere çıkıyordu. Kıyılarında soluk ot kümeleri, dibinde de yukarılardan sürüklenmiş değişik renkte taşlar vardı. Ölü, soluk renkli taşlardı bunlar. Daha önce yaşamış varlıkların kemiklerini andırıyorlardı. </p>
<p class="calibre2">"Dinlensek iyi olur," dedim rehbere. </p>
<p class="calibre2">Sabırla gülümsedi; oturduk. Hava serindi. Geçidin girişinden taş </p>
<p class="calibre2">soğuğunda, kaı anlık bir hava akımı geliyordu. </p>
<p class="calibre2">Bu yolda yürümek iğrençti, çok iğrençti. Bu sevimsiz geçitten girmek, soğuk görünümlü dereyi atlamak, bu dar ve dik geçitten tırmanmak hiç de hoşa gidecek gibi değildi. </p>
<p class="calibre2">"Yol çok berbat görünüyor," dedim duraksayarak. </p>
<p class="calibre2">İçimde vaı gücüyle sönmemek için direnen bir kıvılcımı andıran, nedenini anlayamadığım inanılmaz bir umut vardı. Geri dönebilirdik belki. Rehberimi kandırıp bu deneyimlerden kurtulabilmem olasıydı. </p>
<p class="calibre2">Neden olmasmdı ki? Geldiğimiz yer çok daha güzel değil miydi? Orada yaşam</p>
</body>
</html>
