<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_14">25</h2>
<p class="calibre2">yor ya da yerde bulduğu ince bir sarmaşık dalını suya sokup suları şıpırdatıyordu. Yüzü her zaman olduğu gibi çirkin ve anlamsızdı. Ne düşündüğünü bilemezdiniz. Oysa suda boğulmuş küçük Fino'sunu, boğularak öldürülen papağanı, insan olsun hayvan olsun tüm varlıkların her an yok olmaya çok yakın olduklarını ve bu dünyada hiçbir şeyi ölümün kesinliği kadar iyi görüp anlayamayacağımızı düşünüyor; babasını, vatanını ve tüm yaşamını gözünün önüne getiriyordu. Çoğu zaman bilge insanların aptallara hizmet ettiklerini ve çoğu insanın yaşamının kötü bir güldürüden öte bir şey olmadığını düşünürken, yüzüne bir anlığına bir gölge düşer gibi oldu. Gözü pahalı giysisine takıldığında da kendini gülmekten alıkoyamadı. </p>
<p class="calibre2">"Öylece sakin oturup gülerken çoktan beklediği an geldi. Kapalı oturma yerinden önce Baldassare'nin sonra da Margherita'nm sesi duyuldu. 'Şarap ve sepet nerede Filip-po?' Bay Baldassare susamıştı, iksirli şarabı ona sunmanın tam zamanıydı. </p>
<p class="calibre2">"Cüce küçük, mavi şişeyi açtı, içindekini kadehe döktü, üzerini de kırmızı şarapla doldurdu. Margherita perdeleri açtı, cüce de hanımefendiye ve nişanlısına şeftalileri ikram etti. Margherita ona soran bakışlarla baktı. Son derece gergindi. </p>
<p class="calibre2">"Bay Baldassare kadehi kaldırdı, dudaklarına götürdü, ama o anda gözü hâlâ önünde duran cüceye takıldı, yüreği ansızın kuşkuyla dolmuştu. </p>
<p class="calibre2">'"Dur bakalım!' diye haykırdı. 'İnsan doktorunun dediklerine hiçbir zaman güvenmemeli. Benden önce sen bir yudum iç bakalım.' Filippo kılı bile kıpırdamadan, 'İyi cins bir şarap bu,' dedi nazikçe. Ama Baldassare ona güvenmedi. 'Ne o, yoksa içmeye cesaret edemiyor musun?' diye sordu öfkeyle. 'Beni mazur görün,' diye yanıtladı cüce. </p>
<p class="calibre2">'Şarap içmeye alışık değilim.' 'Sana içmeni emrediyorum. Sen içmezsen bir damla bile içmem.' 'Üzülmeyin,' diye güldü cüce. Reverans yaparak kadehi Baldassare'den aldı, bir yudum içip geri verdi. Baldassare bunu gördükten sonra, şarabın geri kalanını bir yudumda içip bitiriverdi. </p>
<p class="calibre2">"Sular sıcağın etkisiyle ışıl ışıl parlıyordu. Sevgililer yeniden perdelerin arkasındaki gölgelik yere çekildiler. Cü-</p>
</body>
</html>
