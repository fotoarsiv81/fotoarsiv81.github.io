<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_90">142</h2>
<p class="calibre2">güm resimler çarpıcı bir belirginliğe ulaşmışlardı. Sıradan gerçeklerin olamayacağı kadar berraktılar. Bir su barda-ğındaki birkaç güz çiçeği ve aralarında koyu kahverenginde bir yıldız. Her biri hüzünlü ve güzel bir yalnızlıkla ışıldıyordu. Lambanın parlak pirinç ayağı bile. Her şey, ünlü ressamların betimledikleri gibi öylesine büyüleyici bir güzellikte ve yazgıyla dopdolu bir yalnızlıktaydı ki. </p>
<p class="calibre2">Yazgımı belirgin görebiliyordum. Bu hüzün biraz daha yoğunlaşırsa, kız kardeşim bana yeniden bakarsa ve çiçekler, o güzel, ince ruhlu çiçekler bana bir kez daha bakarlarsa akıntıya kapılacak, aklımı yitirecektim. "Rahat bırakın beni! Anlayamazsınız!" Piyanonun koyu renk tahtasına ışık vurmuştu. Öylesine güzel, öylesine hüzün doluydu ki! </p>
<p class="calibre2">O anda, kız kardeşim ayağa kalkıp piyanoya doğru gitti. Ona yalvarmak, onu zihinsel gücümü kullanacak durdurmak istiyordum. Oysa yapamadım. Yalnızlığımdan ona ulaşabilen bir güç yoktu artık. Ah, ne olacağını kesinlikle biliyordum. Ortaya çıkarak her şeyi söyleyecek ve her şeyi yitirecek o ezgiyi tanıyordum. Dayanılmaz bir baskı vardı yüreğimde. Yakıcı gözyaşlarımı tutamadım; başım ellerimin arasında masaya kapandım. Tüm duygularımla ve onlara eklenen yeni duygularla aynı anda hem güfteyi hem de ezgiyi, o Wolf a özgü ezgiyi duydum: Kara tepeler, siz nereden bileceksiniz</p>
<p class="calibre2">O eski güzel zamanları? </p>
<p class="calibre2">Tepelerin ardındaki yurdumun</p>
<p class="calibre2">Ne denli uzak, ne denli uzak olduğunu! </p>
<p class="calibre2">O anda içimdeki ve dışımdaki dünyalar parçalanıp gözyaşlarına ve seslere gömüldü. Gözyaşlarının akışını, o seli, acısını ve insanı rahatlatmasını anlatmak olanaksızdır. Ah, o gözyaşları, o tatlı çöküntü ve o mutlu eriyip gidiş! Duygular dalga dalga kabardığında bir an hıçkırmak bile düşünceleri yansıtan tüm kitaplara ve dizelere bedeldir. Ruh kendini duyumsar ve tüm derinliğini algılar. Gözyaşları ruhu saran buzların erimesidir ve tüm melekler ağlayanın yanında olur. </p>
</body>
</html>
