<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_142">240</h2>
<p class="calibre2">kesin bakakaldığı yer boşaldığında, büyünün etkisi yavaş yavaş </p>
<p class="calibre2">geçmeye başladı. Birbirlerine gülümsediler, bravo diye bağırdılar, kuşu göklere çıkardılar, tüfek bulmak için bağrıştılar, hangi yöne uçtuğunu sorup soruşturdular ve sonra bu kuşun bir zamanlar yaşlı köylüyü iyileştiren ve doksan yaşındaki Nina'nm büyükbabasının bile tanıdığı kuşla aynı kuş olduğunu anımsayınca olağanüstü bir duyguya kapıldılar. Mutluluk ya da kahkahalarla gülmeyi istemek gibi bir duyguydu bu, ama aynı zamanda da bir giz kadar, bir büyü kadar karanlık ve ürkünç bir duyguydu. Ve ansızın kuşun başını çektiği ve köy halkının tüm duygularının dalga dalga ortaya döküldüğü bu artık sinir bozucu olmaya başlayan birlikteliği sona erdirmek için birbirlerinden ayrılıp eve yemek yemeye koştular. Muhtarlığın önü sessizleşti ve bir süre sonra olan öğle zamanı olduğu için boş ve ölü kaldı. Güneşin altında duran beyaz duyuruya biraz önce kuşun konduğu çerçevesinin gölgeleri düşmeye başlamıştı bile. </p>
<p class="calibre2">Bu sırada Schalaster evinin arkasında, tırmıkların, tırpanların, tavşanların kafesi ve keçilerin ağılının önünde düşüncelere dalmış, dolaşmayı sürdürüyordu, ama adımları oldukça yavaşlamış, düzene girmişti. Dinsel ve ahlaksal açıdan ölçüp biçmeleri de daha tutarlı ve daha az değişken olmaya başlamıştı. Öğle çanı onu kendine getirdi. </p>
<p class="calibre2">Biraz şaşkın, ama aklı başına gelmiş olarak içinde bulunduğu âna döndü ve çanın sesini tanıdı. Karısının onu yemeğe çağıran sesini az sonra duyacağını biliyordu. Bu kadar kendinden geçmesinden utanarak çizmeleriyle yere daha sert basmaya başladı. Ve tam karısının sesi çanın çalma zamanının doğruluğunu kanıtlarcasma duyulduğunda Schalaster'in gözünün önünde ansızın bir şey uçuştu. Bir anlık bir hava akımı gibi bir şeydi bu. Vınlar gibi bir ses çıkarmıştı. Ve kiraz ağacının ince bir dalının üzerinde oraya bir çiçek kadar hafif konmuş </p>
<p class="calibre2">kuş duruyor, tüyden yapılma tepeciğini oyun oynarcasına indirip kaldırıyor, başını sağa sola çeviriyor, yavaşça cıvıldıyor ve adamın gözünün içine çocukluğundan beri tanıdığı kuşa özgü bakışla bakıyordu. Sonra havalandı ve dalların arasından süzülüp havada yok oldu. </p>
<p class="calibre2">Masallar</p>
<p class="calibre2">241/16</p>
<p class="calibre2">Schalaster yüreğinin daha hızlı çarptığını algılayabilene dek arkasından bakakaldı. </p>
<p class="calibre2">Kuşu, Schalaster'in kiraz ağacına konduğu pazar öğlesinden sonra yalnız bir kez daha gören oldu. O da o zamanki muhtarın kuzeni olan, bizim Schalaster gördü yine. Kuşa sahip olmaya ve altınlara kavuşmaya kesin karar vermişti. Kuşu eskiden beri tanıyan biri olarak onu yakalama mutluluğuna erişilemeyeceğini biliyordu. Bu nedenle eski bir tüfek bulmuş ve en iyi cinsten kuş saçması denen av saçmasından bolca hazırlamıştı. Yaptığı hesaba göre, bu toz gibi saçmayla ateş </p>
<p class="calibre2">ettiğinde kuş büyük bir olasılıkla paramparça olup ölmeyecek, ufacık saçma taneleri onu yalnızca yaralayacak, şokun etkisiyle sersemleşecek ve böylece de onu sağ olarak yakalamak olasılığı doğacaktı. Amacına ulaşabilmek için her türlü önlemi almıştı. </p>
<p class="calibre2">Tutukluyu içine koyacağı, evde kullanılan türden bir kuş kafesi bile hazırlamıştı. Geriye, dolu tüfeğinden bir an bile uzak kalmamak için her an tetikte olmak kalıyordu. Götürebildiği her yere götürüyordu tüfeğini. Götüremediği yerlere, örneğin kiliseye gitmek de ona çok zor geliyordu. </p>
<p class="calibre2">Oysa kuşla yeniden karşılaştığında -aynı yılın sonbaharında- tüfeği yanında değildi. Evinin çok yakınında, kuş,*» her zamanki davranışıyla hiç gürültü etmeden alçalmış, konunca güvenli cik cik ötüşüyle onu selamlamış ve yaşlı bir söğüt ağacının yumru yumru dallarından birine konmuştu. Schalaster o anda bağlamada kullanmak için ağacın ince dallarını buduyordu. işte orada duruyordu. </p>
<p class="calibre2">Aralarında on adım bile yoktu ve kuş cıvıldıyor, gevezelik ediyordu. </p>
<p class="calibre2">Düşmanı, yüreğinde bir kez daha o mutluluğu duyumsarken -insan gücünün yaşamaya yetmeyeceği bir yaşamı anımsatan mutluluğu ve acıyı aynı anda duyumsarken- tüfeğini gidip nasıl alacağını bilemediği için korkudan ve sıkıntıdan sırtından ter boşandı. Kuşun uzun süre kalmadığını çok iyi biliyordu. Aceleyle eve koştu, tüfeğini kapıp geri döndü, kuşun hâlâ orada olduğunu gördü ve adım adım ona yaklaşmaya başladı. Kuşun hiç aldırdığı yoktu. Ne tüfek ne de gözünü dikmiş bakan, eğilerek yürüyen, vicdanı hiç rahat olmayan ve de umursamaz görünmeye çalıştığı belli olan adamın gergin hali ve garip davranışları onu kaygılandırıyordu. Kuş onun yaklaşmasına da ses çıkarmadı. Ona güvenle bakıyor, yüreklendirmeye bile çalışıyordu. </p>
<p class="calibre2">Köylü tü-</p>
</body>
</html>
