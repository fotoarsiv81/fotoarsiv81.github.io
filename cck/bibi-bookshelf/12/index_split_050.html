<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_49">79</h2>
<p class="calibre2">Bir sokak çocuğu, arabanın penceresinden içeri yüzüne bir avuç pislik attı. </p>
<p class="calibre2">Çoğunun tanıdığı ve eskiden sevdiği bu insanın utanç-larıyla kent dolup taşıyordu. İşlemediği suç kalmamıştı. Hiçbirini de yadsımadı. </p>
<p class="calibre2">Çoktan unuttuğu insanlar yargıcın önünde yıllar önce yaptıklarını, armağanlara boğduğu ve ondan onu bunu çalan hizmetlileri de rezaletlerini bir bir anlattılar. Çevresindeki her yüz, tiksinti ve nefretle doluydu. Onu savunan, onu hoş gören, onu destekleyen ya da onunla ilgili iyi bir şey anımsayan kimse çıkmadı. </p>
<p class="calibre2">Ne yargıç önüne çıkarılmasına ve tanıklara ne de hücreye konmasına ses çıkardı. Hastalıklı gözlerle hüzünlü ve şaşkın, nefret dolu, öfkeli yüzlere baktı ve onları saran nefretin ve çirkinliğin altında gizli bir sevgi açlığı ve yürek ışıltısı gördü. Bu insanların tümü bir zamanlar onu sevmişti, oysa o onlardan hiçbirini sevmemişti. </p>
<p class="calibre2">Şimdi onların tümünden özür diliyor ve onlarla ilgili iyi bir şeyler anımsamaya çalışıyordu. </p>
<p class="calibre2"/>
<p class="calibre2">Sonunda hücreye kapatıldı. Kimsenin onu görmesine * izin verilmiyordu. O korkunç günlerde ateşler içinde yandı, düşlerinde annesiyle, Bisswanger Baha'yla, ilk sevgilisiyle ve gemide tanıdığı kuzeyli kadınla konuştu, uyandığında da terk edilmişliğin ve özlemin tüm acılarını çekerek yalnız ve yitik oturdu. Hiçbir zevkin ve malın mülkün doyurama-yacağı bir arzuyla insanların bir bakışını bile özler olmuştu. </p>
<p class="calibre2">Özgür bırakıldığında yaşlı ve hastaydı; artık kimse onu tanımıyordu. </p>
<p class="calibre2">Dünya dönüyor, insanlar arabalarında geziyor, at biniyor, sokaklarda dolaşıyor, meyveler, çiçekler, oyuncaklar ve gazeteler alıp satıyorlardı. Ama hiç kimse Augustus'a ilgi duymuyordu. Ezgiler çalarken ve şampanyalar içilirken kollarında tuttuğu kadınlar, arabalarıyla önünden geçiyorlar, onu arabalarının bıraktığı toz bulutuna boğuyorlardı. </p>
<p class="calibre2">Ama görkemli yaşantısı sırasında onu boğan boşluk ve yalnızlık duygusu tümüyle yok olmuştu. Güneşten korunmak için sığındığı bir kapı ağzında ya da bir evin arka kapısında bir yudum su istediğinde, eskiden hoşa gidecek sevgi dolu sözlerle ona teşekkür eden ve ona ışıl ışıl gözlerle</p>
</body>
</html>
