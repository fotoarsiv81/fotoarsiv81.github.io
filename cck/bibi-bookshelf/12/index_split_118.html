<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_117">195</h2>
<p class="calibre2">Babamın küçük bahçesinde tahta bir bölüm vardı. Orada tavşan ve evcilleştirilmiş bir karga beslerdim. Sıcağı ve yeri benimsemenin verdiği mutlulukla orada saatlerce oturur, dünyanın zamanını harcardım. Tavşanlar, yaşam, çimen, süt, kan ve üretkenlik gücü kokar, karganın sert bakışlı kara gözlerinde ölümsüzlük ışıldardı. </p>
<p class="calibre2">Akşamları, aynı yerde, sönmeye yüz tutmuş bir mumun ışığında, uykulu sıcak hayvanların yanında, yalnız ya da bir arkadaşla birlikte, bu kez değişik saatler geçirirdim. Çok büyük gömüler bulma, mutluluğun gizini öğrenme, çözümlenmesi kolay dünyada bir şövalye olarak başarıdan başarıya koşma tasarıları yapardım. Bu şövalye, hırsızları yönetir, mutsuzları kurtarır, tutukluları özgür bırakır, zapt edilmiş </p>
<p class="calibre2">kaleleri yakar yıkar, hainleri çarmıha gerer, sadık olmayan hizmetkârları bağışlar, kralların kızlarını kazanır ve hayvanların dilinden anlardı. </p>
<p class="calibre2">Büyükbabamın kütüphanesinde çok ağır, büyük bir kitap vardı. Onu karıştırır, okurdum. Tükenmek bilmeyen bu kitapta eski, olağanüstü resimler vardı. Çoğu kez, ilk açış-* ta, bu çekici resimler sayfalarda ışıl ışıl parlar, çoğu kez de sanki büyüyle yok olmuşlar ya da hiçbir zaman orada olmamışlar gibi uzun süre arar arar bulamazdınız. Bu kitapta olağanüstü güzel ve anlaşılmaz bir öykü vardı. Onu sık sık okurdum. O da her zaman bulunmazdı. Zamanın uygun olması gerekirdi. Bazen tümüyle yok olur, saklanır, sık sık yer değiştirirdi. Bazen okurken sevecen ve anlaşılır gelir, başka bir kez de tavan arasının kapısı nasıl ardındaki karanlıkla kapalı durur ve insan o karanlıkta bazen hayaletlerin nasıl kıs kıs güldüklerini ve iç geçirdiklerini duyarsa, o da öylesine kapalı dururdu. Her şey gerçek ve büyüyle doluydu; gerçekle büyü birbirine güvenerek gelişirlerdi. İkisi de benimdi. </p>
<p class="calibre2">Büyükbabamın hazinelerle dolu camlı dolabmdaki dans eden Hint tanrısı da her zaman aynı tanrı olmazdı. Yüzü değişirdi ve hep aynı biçimde dans etmezdi. Bazen yabancı, bilinmez ülkelerde, bilinmez halkların, dua etmek için biçimlendirdikleri değişik ve biraz da gülünç bir tanrı olur, başka zamanlarda da anlamlı, adı konamayan kötülüklerle dolu, kurban isteyen, öfkeli, güvenilmez ve alaycı 196</p>
<p class="calibre2">bir büyü yapıtı gibi görünürdü. Sanki sonradan öç almak için benim onunla alay etmemi sağlardı. Sarı madenden yapılma olmasına karşın bakışlarını değiştirebiliyordu. Şaşı baktığı da olurdu. Başka zamanlarda da tam bir simgeye dönüşür ne güzel ne çirkin ne kötü ne iyi ne gülünç, ne de ürkünç bir görünümü olurdu. Eski, yalın ve hayal gücü gerektirmeyen bir harf, kayada bir yosun lekesi ya da bir çakıl taşının üzerindeki bir işaret gibi. Biçiminin, yüzünün ve görüntüsünün ardında tanrı yaşar ve sonsuzu simgelerdi. O zamanlar çocuk olduğum için adlarını bilmediğim, ama yine de saygı duyduğum ve sonradan Shiva, Vishnu, Tanrı, yaşam, Brahman, Atam Tao ve ölümsüz anne olduğunu öğrendiğim kavramlara dönüşürdü. Babaydı, anneydi, kadındı, erkekti, güneşti ve aydı o. </p>
<p class="calibre2">Camlı dolapta ve başka dolaplarda, tanrının yanı sıra, başka şeyler de vardı. Tahta boncuklardan tespihler, palmiye yapraklarına yazılmış </p>
<p class="calibre2">rulo halinde eski Hindu elyazma-ları, yeşil sabun taşından yontma kaplumbağalar, ağaçtan, camdan, kuvarstan ve topraktan yapılma küçük tanrı heykelleri, işlemeli ipek ve keten örtüler, pirinçten yapılma kupalar ve kâseler de vardı orada. Hepsi Hindistan'dan, kıyıları palmiye ağaçlı, ceylan gözlü nazik insanların ülkesi Seylan'dan, o cennet gibi adadan ya da Siyam'dan ve Burma'dan gelmişti. Tümüne deniz, baharat ve uzak yerlerin kokusu sinmişti. Tarçın ve sandalağacmın da. Koyu tenli ya da sarı tenli eller tutmuştu onları, tropikal yağmurlarda ya da Ganj Nehri'nin suyunda ıslanmış, Ekvator güneşinde kavrulmuş ve balta girmemiş ormanlarca gölgelenmişlerdi. Ve bunların hepsi büyükbabamındı. O yaşlıya, saygıdeğer olana, güçlüye, beyaz gür sakallıya, o her şeyi bilene, anne ve babadan daha güçlü olana aitti. Başka şeyleri ve başka güçleri de vardı onun. Yalnız Hint tanrılarının, oyuncakların, büyüyle örülü, yontulmuş ya da işlenmiş hindistancevi-zinden kapların, sandalağacmdan kutuların, o odanın ve kütüphanenin sahibi değildi. Aynı zamanda hem akıllı, bilge bir adam hem de bir büyücüydü. İnsanların konuştuğu tüm dilleri anlar, otuzdan çok dil bilir, belki tanrıların ve yıldızlannkini bile bilirdi. Pali ve Sanskritçe yazabilir ve konuşabilir, Bengal, Hint ve Singapur dilinde şarkılar söy-197</p>
<p class="calibre2">leyebilir, Hıristiyan olması ve Tanrı'ya, isa'ya, Kutsal Ruh'a inanmasına karşın; Müslümanların ve Budistlerin dua yöntemlerini de bilirdi. Çok uzun yıllar Doğu'da, sıcak ve tehlikeli ülkelerde kalmış, kayıklarla ve kağnılarla gezmiş, at üzerinde, katır üzerinde yolculuk etmişti. Kimse kentimizin ve ülkemizin dünyanın çok küçük bir parçası olduğunu ve milyonlarca insanın değişik inançları, örfleri, dilleri, ten renkleri ve tanrıları olduğunu onun kadar iyi bilemezdi. Erdemleri ve kötülükleri olduğunu da. Onu sever, sayar ve ondan korkardım. Her şeyi ondan bekler, güvendiğim için her şeyi ona söyler, ondan ve tanınmamak için değişik tanrıların giysilerine bürünen Tanrı Pan'dan sürekli bir şeyler öğrenirdim. Annemin babası olan bu insan, bir gizemler ormanında saklanırdı. Nasıl ki yüzü beyaz sakalında gizliyse. Gözlerinden tüm dünyanın hüznü ve bilgelik akar, yüzünden, sırasında yalnızca bir bilgelik, sırasında da Tanrısal bir muziplik okunurdu. Birçok ülkelerin insanları tanır, sayar ve ziyaret ederdi onu. Gelenler onunla İngilizce, Fransızca, Hinduca, İtalyanca ve Malezyaca gibi de-* ğişik diller de konuşur, uzun uzun sohbet ettikten sonra ansızın yok olurlardı. Büyükbabamın belki arkadaşları, belki elçileri, belki de hizmetkârları ya da görevlileriydiler. </p>
<p class="calibre2">Annemin gizemini ve mistik yönünü ondan, o anlaşılmaz insandan aldığını biliyordum. Annem de uzun süre Hindistan'da kalmıştı. O da Malajala ve Kaneri lehçelerini konuşur, bu dillerde şarkılar söylerdi. Büyülü yabancı dillerde büyükbabamla birlikte şarkılar söylerler, değişik dillerin deyimleriyle konuşurlardı. Annem de büyükbabam gibi yabancı ülkelerin gülüşüne ve görmüş geçirmişliğin verdiği o gizemli gülümsemeye sahipti. </p>
<p class="calibre2">Babamsa onlar gibi değildi. Yalnız bir insandı o. Ne tanrıların ve büyükbabamın dünyasının, ne de kentin günlük yaşamının bir parçasıydı. Acı çeken, yalnız ve arayış içinde olan biriydi, iyi bir eğitimden geçmişti, iyi niyetli ve dürüsttü; tümüyle gerçeğin hizmetindeydi. Soylu ve zarifti, ama o gizemli gülüşe çok uzaktı ve tabii ki gizemli yönleri de yoktu. İyilik ve akıl onu hiç bırakmaz, büyükbabama özgü büyü bulutlarına dalıp ansızın yok oluvermez, yüzü hiçbir zaman, o çocuksu ve Tanrısal büyü bulutunda yok olma 198</p>
<p class="calibre2">oyununun getirdiği kâh hüzünlü, kâh inceden inceye alaycı ifadeye bürünmez, tümüyle içine kapanık, suskun bir tanrının maskesi gibi durmazdı. Babam annemle Hindu dilleri yerine İngilizce ve billur gibi pırıl pırıl, biraz Baltık lehçesiyle renklendirilmiş güzel Almancasıyla konuşuyordu. </p>
<p class="calibre2">Bu dili bana o öğretti, bana ders verdi ve beni bu dille kazandı. O </p>
<p class="calibre2">zamanlar, hayranlıkla ona yetişmeye gayret ederdim. Sanırım biraz da abartılı bir çabayla, çünkü köklerimin, annemin, o kara gözlü gizemli kadının toprağında olduğunu bilirdim hep. Annem ezgilerle doluydu, babamsa değildi. Babam şarkı söylemesini bilmezdi. </p>
<p class="calibre2">Kız kardeşler ve benden büyük iki erkek kardeşle birlikte büyüdüm. </p>
<p class="calibre2">Ağabeylerimi sayar ve onlara imrenirdim. Çevremizdeki kent küçüktü. </p>
<p class="calibre2">Eski, kambur kentin dört bir yanı, güçlü ve biraz karanlık bir ormanla kaplıydı. Ortasından da arada sıkışıp kalmış, eğri büğrü, coşkusuz bir nehir akardı. Hepsini sever, öz yurdum bilirdim. </p>
<p class="calibre2">Ormandaki, nehirdeki bütün bitkileri, taşları ve mağaraları, kuşları, sincapları, tilkileri ve balıkları, hepsini tanırdım. Hepsi be-nimdi, benim öz yurdumdu, ama bunlardan başka camlı dolap ve kütüphane de oradaydı. Büyükbabamın her şeyi bilen yüzündeki iyi niyetli alay, annemin sıcak karanlık bakışı, kaplumbağalar, tanrılar ve Hint ezgileri ve deyimleri de. Ve onlar, çok daha büyük bir dünyanın, çok daha büyük bir yurdun, çok eskilere dayanan bir geçmişin ve çok daha derin bağlantıların olduğunu söylüyorlardı. Yukarıda da, sallanan yüksek, küçücük evinde, grili kırmızılı papağan otururdu. Yaşlıydı, akıllıydı, bilge bir yüzü ve keskin bir gagası vardı. Şarkı söyler, konuşurdu. O da uzaklardan, bilinmeyenden gelmişti. Tropikal ormanların dillerini şakır, ekvator kokardı. Evimizde birçok dünya, yeryüzündeki birçok hayvan birbirine sevecen kollarını açar, birbiriyle tanışır, birbiriyle örtüşürdü. Eski, büyük bir evdi bizimkisi. Kimileri boş duran bir sürü odası, kilerleri, taş ve soğuk kokan büyük, geniş koridorları ve odunla, meyveyle, hava akımları ve karanlık boşluklarla dolu sonu gelmez bir tavan arası vardı. Bu evde dua edilir, İncil okunur, öğrenilir, Hint felsefesiyle ilgilenilir, bol bol düzeyli müzik yapılır, Buda ve Laotse bilinir, dış </p>
<p class="calibre2">ülkelerden, ellerinde deriden ya</p>
</body>
</html>
