<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_127">217</h2>
<p class="calibre2">Evet, 'küçükle' dans etmişti ya da dans etmek istemişti ya da dans etmesi gerekmişti. Tek başına canlı, esnek, güvenli ve kusursuz birkaç adım atmıştı. Yoksa yalnız değil de, kızla mı dans etmişti? </p>
<p class="calibre2">Hayır. Yoksa kendisi hiç dans etmemiş, yalnızca arzu mu etmişti? Bu küçük kahverengili kızla dans etmesi gerektiğine ya kendisi ya da başka biri karar vermişti. Ama kız tek başına dans etmeye başlamıştı. </p>
<p class="calibre2">Onsuz başlamıştı, çünkü o dans etmekten biraz korkmuş ya da sakıncalı bulmuştu. Boston yapmaları gerekiyordu. O dansı da hiç iyi yapamazdı. </p>
<p class="calibre2">Oysa kahverengi ayakkabılı kız tek başına oyun oynarcasına, olağanüstü ritmik hareketlerle dans figürlerini halının üzerine çizmişti. Kendisi neden dans etmemişti ki? Öyleyse baştan neden dans etmek istemişti? Ne tür bir kararlaştırmaydı bu? İşte bunu bulamıyordu. </p>
<p class="calibre2">Zihnini uğraştıran başka bir soru daha vardı: O tatlı, küçük kız kime benziyordu? Kimi anımsatıyordu ona? Boş yere aradı, durdu. Her şey yeniden umarsız bir duruma dönüşmüştü. Sonunda, bir anda sinirlenip tümünden sabırsız- * ca vazgeçmeye kalktığı anda ansızın bir şey, bir ipucu ışıldadı belleğinde. Küçük kız sevgilisini andırıyordu. Yok, ha* yır, ona benzemiyordu. Üstelik sevgilisinin kız kardeşi olmasına karşın ona o denli az benzemesi şaşırtıcıydı! Dur bakayım, kız kardeşi de ne demek oluyordu! İşte o anda, ipucu yeniden belirginleşti. Her şeyi yeni baştan çizebiliyordu zihninde şimdi. </p>
<p class="calibre2">Kaybolduğunu sandığı resmin ortaya çıkışı onu heyecanlandırdı. </p>
<p class="calibre2">Üzerindeki anlamlı yazının ansızın ortaya çıkması da. </p>
<p class="calibre2">Şöyle olmuştu: Düşünde sevgilisi Magda'yı son zamanlarda olduğu gibi kavgacı ve sinirli değil, tersine, tam anlamıyla sevecen, hoş ve mutlu, ama biraz suskun görmüştü. Magda onu hiçbir şey söylemeden kibarca selamlamış, onu öpmemiş, yalnızca elini uzatmakla yetinmişti. </p>
<p class="calibre2">Ona, onu artık annesiyle tanıştırmak istediğini ve annesinin yanında da sonradan sevgilisi ve karısı olacak olan kız kardeşinin bulunacağını söylemişti. Dediğine göre kız kardeşi ondan çok daha gençti, dans etmeyi de çok seviyordu ve eğer onunla dansa giderse onu hemen elde etmesi işten bile değildi. </p>
</body>
</html>
