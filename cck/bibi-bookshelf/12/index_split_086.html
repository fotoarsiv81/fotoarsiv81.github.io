<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_85">134</h2>
<p class="calibre2">kalan, eleştirilemeyecek kadar kusursuz insanların önüne neden hiçbir zaman çıplak ya da yarı çıplak çıkmazdı! Öylesine üzüldüm ki, hiç olmazsa sol ayağımı sağ ayağımla gizleyeyim diye düşündüm. Uğraşırken gözüm pencereden dışarıya kaydı. Deniz kıyısındaki dik, mavi, yabanıl görünümlü kayalar yapay ışıltılarla tehditler savuruyorlardı. </p>
<p class="calibre2">Şeytansı amaçları var gibiydi. Telaşlanarak yardım etmeleri için iki yabancıya baktım - bu insanlardan ve onlardan da çok kendimden nefret ederek. Hiçbir şey yolunda gitmiyordu. Sorun buydu işte. Bu anlamsız denizden neden kendimi sorumlu tutuyordum ki! Eh, böyle düşündüğüme göre, demek ki sorumlu olan da bendim. Yalvarırcasına kızıl kahvelinin yüzüne baktım. Yanakları sağlıktan ve bakımdan pırıl pırıl parlıyordu. Kendimi boş yere küçük düşürdüğümü biliyordum aslında. </p>
<p class="calibre2">Onu etkilemek olanaksızdı. </p>
<p class="calibre2">O anda koyu yeşil renkli kaba çoraplarımın ayırdına vardım. - Hiç olmazsa delik olmadıklarına şükretmem gerekiyordu. Adamlardan biri kötü kötü sırıtıp arkadaşını dürttü ve ayaklarımı gösterdi. Arkadaşı da alaycı alaycı sırıttı. </p>
<p class="calibre2">Pencereyi göstererek, "Aaa, denize bakın!" diye bağırdım. </p>
<p class="calibre2">Kızıl kahve ceketli olanı omuz silkti. Başını çevirip pencereye bakmadı bile. Öbürüne dönüp yalnızca birazını anlayabildiğim bir şeyler söyledi. Benden söz ediyor, böyle bir salonda benim gibi çorapla dolaşanların yeri olmadığını söylüyordu. 'Salon' sözcüğünü duyduğumda, çocukluğumda bu sözcüğün benim için ne anlama geldiğini anımsadım. O zamanlar, benim için salonların, soyluluğu ve dünyasalı simgeleyen biraz güzel, biraz da yapay bir anlamı vardı. </p>
<p class="calibre2">Ağlamaklı, ayaklarımı nasıl örterim diye baktığımda, bol gelen terliklerimin ayağımdan çıkmış olduğunu gördüm. Hiç olmazsa yanımda, yerde koyu kırmızı, büyük, yumuşak bir terlik duruyordu. Onu topuğundan tutarak çekinerek aldım. Hâlâ ağlamamak için kendimi zor tutuyordum. Elimden kaydı, ama düşmeden yakaladım -bu arada terlik daha da büyümüştü- ve bu kez burnundan tuttum. </p>
<p class="calibre2">Birden rahatladım; topuğu ağır olduğu için, elimde yavaşça sallanan terliğin ne denli önemli olduğunu anlamış-</p>
</body>
</html>
