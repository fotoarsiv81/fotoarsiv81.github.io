<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_123">206</h2>
<p class="calibre2">na güvenmemi sağlayan öğeler vardı. Öğrendiğim birçok deyimde ve dizede buna değiniliyordu. Çoğu kez onları güzel bulup duygulanıyordum. Bunlar babamın düşüncelerini zorluyordu. Oysa bana yakıcı gelmiyordu hiçbiri. İşler iyi gitmediğinde, hasta olduğumda, bir arzum gerçekleşmediğinde ya da annemle babamla aram bozuk olduğunda, Tan-rı'ya çok ender sığınırdım. Onun yerine yeniden aydınlığa çıkmamı sağlayan çıkış yollarım vardı. Trencilik, bakkalcı-</p>
<p class="calibre2">lık gibi sıradan oyunları anlamsız bulduğum zaman ya da masal kitapları tükenip sıkıcı gelmeye başladığında, çoğu kez aklıma çok güzel yeni oyunlar gelirdi. Değişik bir şey bulamadığım zamanlarda da gece yatakta gözlerimi kapayıp renklerden oluşan dairelerin düşsel görüntüsüne kapıldığımda mutluluk ve gizem nasıl da yeniden canlanır ve dünya nasıl da anlam dolu ve çok şey vaat edici olurdu! </p>
<p class="calibre2">Okulun ilk yılları, beni çok değiştirmeden akıp gitti. Güvenin ve dürüstlüğün bize zarar verebileceğini deneyimle öğrendim. İlgisiz öğretmenlere yalan söylemenin ve gerçek benliğini gizlemenin gerekliliğini anladım. Ve kendimi böyle kurtarabildim. Ama içimdeki ilk çiçek solmaya yüz tuttu. Ne olduğumu kavrayamadan ben de yavaş </p>
<p class="calibre2">yavaş yaşamın her bir yanlış ezgisini, her bir 'gerçeğin' altında ezilmeyi, büyüklerin yasalarına boyun eğmeyi, dünyaya uyum sağlamayı ve 'aslında neyin ne olduğunu' öğrendim. Uzun süredir, artık büyüklerin şarkı kitaplarında, 'Ne mutlu, çocuk olmak!' gibi dizelerin var olmasının nedenini biliyorum. Benim de hâlâ çocuk olanları kıskandığım çok zamanlar oldu. </p>
<p class="calibre2">On iki yaşma geldiğimde Yunanca öğrenip öğrenmemem söz konusu olmaya başladı. Hiç düşünmeden evet dedim, çünkü zamanla babam gibi ve olabilirse büyükbabam gibi iyi bir eğitimden geçmek benim için vazgeçilmez bir istekti. O günden, sonra da programlı yaşamaya başladım. Okuyup rahip ya da dilbilimci olacaktım, çünkü bu tür eğitim için verilen burslar vardı. Büyükbabam da bir zamanlar bu yollardan geçmişti. </p>
<p class="calibre2">Görünüşe göre bu hiç de kötü bir yol değildi. Ansızın bir geleceğim olmuştu. Artık benim de bir yol göstericim vardı; her gün ve her ay beni, kararlaştırılan amaçlara doğ-</p>
</body>
</html>
