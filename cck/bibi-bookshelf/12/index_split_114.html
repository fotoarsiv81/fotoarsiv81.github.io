<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_113">189</h2>
<p class="calibre2">nüştürebilir. İş işten geçmeden dileğini söyle," diye fısıldadı. </p>
<p class="calibre2">Piktor irkildi. Bu olanağı kaçırmaktan korkmuştu. Çabucak bir sözcük söyledi ve ağaca dönüştü. Birçok kez ağaç olmayı düşlemişti, çünkü ağaçlar ona sakin, güçlü ve onurlu gelirdi. </p>
<p class="calibre2">Böylece Piktor ağaç oldu. Toprağa kök saldı, yükseklere doğru uzandı, gövdesinden dallar çıktı ve yeşerdi. Halinden çok memnundu. Serin toprağın derinlerine su arayan köklerini salıyor, yüksek maviliklere doğru yapraklarını sallıyordu. Kabuğu böceklere, dibi tavşanlara ve kirpilere, dalları da kuşlara yuva olmuştu. </p>
<p class="calibre2">Ağaç Piktor çok mutluydu. Akıp giden yılları hiç saymıyordu ve böylece mutluluğunun tam olmadığını anlayana dek epey yıl geçti aradan. Ağaç gözüyle bakmayı çok yavaş öğrenmişti. Bakmayı öğrendiğinde de hüzünlendi. </p>
<p class="calibre2">Cennette, çevresindeki varlıkların çoğunun kendilerini başka varlıklara dönüştürdüklerini gördü. Her şey büyülü bir akıcılıkla sonsuz bir dönüşüm içindeydi. Çiçeklerin, de- . ğerli taşlara dönüştüğünü ya da ok gibi fırlayan kuşlar haline geldiklerini ayrımsadı. Çevresindeki ağaçlar ansızm yok oluyordu. Bunlardan biri kaynak olarak akmaya başlamıştı. Bir başkası da timsah olmuştu. Bir ağacın da balığa dönüştüğünü ve yeni varlığı içinde değişik zevk oyunları peşinde, sevinç içinde, neşeli ve canlı yüzdüğüne tanık oldu. Filler giysilerini kayalarla, zürafalar da varlıklarını çiçeklerle değiştiriyordu. </p>
<p class="calibre2">Oysa ağaç Piktor hep aynı kalıyordu. Kendini değiştirmesine olanak yoktu artık. Bunun bilincine vardığında mutluluğu yitti. Birçok yaşlı ağaçta gözlemlenen o yorgun, neşesiz ve dertli görünüm onu da giderek sardı. Yaşlılık çö-küyordu üzerine. Atlarda, kuşlarda, insanlarda ve tüm varlıklarda da her zaman görülür bu. Eğer değişme yetenekleri yoksa, zamanla hüzne ve dertlere gömülür, güzelliklerini yitirirler. </p>
<p class="calibre2">Günlerden bir gün, bir genç kızın yolu, cennetin o yöresine düştü. </p>
<p class="calibre2">Sarı saçlı, mavi giysili bir kızdı bu. Şarkılar söyleyip dans ederek ağacın altından geçti. O güne dek değişim yeteneğine sahip olmayı aklına bile getirmemişti. </p>
</body>
</html>
