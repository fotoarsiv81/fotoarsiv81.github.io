<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_39">61</h2>
<p class="calibre2">gemiden nefret ediyor, dalgalarıyla, uzun ve yeşil su bitkileriyle boğulmuş insanların bembeyaz kesilmiş cesetlerini büyük bir coşkuyla parçalıyordu. </p>
<p class="calibre2">Hiç hoşuma gitmedi söyledikleri, ama yine de o denli güzel ve gizemliydiler ki şaşkınlıktan dilim tutuldu. Bu boğuk sesli çekici ve zeki yaşlı şarkıcının dedikleri doğruysa, benim tüm ezgilerim yalnızca deneyimsiz bir gencin toy oyunlarından öte bir şey değildi. </p>
<p class="calibre2">Demek ki ormanlar özünde Tanrı'nm yüreği gibi iyi ve aydınlık değillerdi, tersine karanlık, dertli ve kötüydüler. Öfkeyle bize seslendiklerinde coşkudan değil, acıdan ses veriyorlardı. </p>
<p class="calibre2">Yolculuğumuzu sürdürüyorduk. Gölgeler giderek uzuyor ve ne zaman şarkı söylemeye başlasam şarkım ışıltısını daha da yitiriyor, sesim zayıflıyor ve yabancı şarkıcı her defasında dünyayı daha da karmaşık ve acılı, beni de daha tutsak ve hüzünlü yapan bir şarkıyla yanıtlıyordu. </p>
<p class="calibre2">İçim sızlıyor, karada çiçeklerin arasında ya da güzel Brigitte'in yanında kalmadığıma yanıyordum. Kendimi artan karanlıktan kurtarmak ve avutmak için yeniden Bri- * gitte ve onun öpücüklerine değinen bir şarkı söylemeye koyuldum. </p>
<p class="calibre2">İşte o zaman, iyice karanlık bastı ve dilim tutuldu. Dümendeki adam yeniden şarkı söylemeye başladı. Sevgiden, aşkın coşkusundan, kahverengi ve mavi gözlerden; ıslak, kırmızı dudaklardan söz ediyordu. Şarkısı güzel ve etkileyiciydi, ama karanlık nehrin üzerinde söylediği bu hüzün dolu ezgide sevgi; ürkek, karanlık ve ölümcül bir gize dönüşmüştü. İnsanlar onun tehlikesine ve özlemine kapıldıkça acı çekiyor, hüzünleniyor, birbirlerine ters düşüyor ve birbirlerini öldürüyorlardı. </p>
<p class="calibre2">Onu dinlerken o kadar yoruldum ve hüzünlendim ki, yıllardır yoldaymışım, hep sıkıntılı ve hüzünlü yolculuk etmişim gibi geldi bana. Yabancıdan bana doğru, ruhumu ürküten, bana hüzün veren sessiz ve soğuk bir dalgayı anımsatan bir akım gelip yüreğime çörekleniyordu. </p>
<p class="calibre2">Sonunda acı içinde, "En yüce ve en güzel olan yaşam değil mi?" diye bağırdım. "Ölüm mü yoksa? Öyleyse hüzünlü kral, bana ölümün şarkısını söyle!" </p>
</body>
</html>
