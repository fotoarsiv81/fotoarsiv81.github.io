<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_106">178</h2>
<p class="calibre2">Bu bir işarettir Anselm. Yıllarca senin bana ilgi duymanı sağladı. </p>
<p class="calibre2">Senin, ruhun için önemli ve kutsal olan şeyleri yitirdiğine ve unuttuğuna inanıyorum. Mutluluğa ve senin için gerekli olana ulaşabilmen için bunlar yeniden uyanmalı. Sağlıcakla kal Anselm! Sana elimi veriyorum ve senden rica ediyorum. Şimdi git ve benim adımın sana neyi çağrıştırdığını anımsamaya çalış. Bunu başardığın gün, karın olarak nereye istersen oraya giderim. Senin isteğin, benim isteğim olur o zaman." </p>
<p class="calibre2">Şaşkına dönen Anselm, onun sözünü kesip bunun anlamsız olduğunu söyleyecek oldu, ama İris, o duru bakışıyla ona verdiği sözü anımsattı. Anselm susmak zorunda kaldı. Gözlerini yerden kaldıramadan, İris'in elini dudaklarına götürüp öptü ve oradan ayrıldı. </p>
<p class="calibre2">Yaşamı boyunca, görevler yüklenmiş ve tümünün üstesinden gelebilmişti. Ama hiçbiri bu görev kadar önemli, garip ve cesaret kırıcı olmamıştı. Günlerce, orada burada dolaşıp yorgun düşene dek bu konuyu düşündü. Bunun çılgın bir kadının kaprisi olmasından öte bir anlamı olmadığına ve bu işi unutması gerektiğine karar verdiği anlar oluyor, ama ruhunun derinlerinde bir şey ona her seferinde engel oluyordu. Gizli, ince bir sızı, yumuşak, güçlükle duyulabi-len bir uyarıydı bu. Yüreğinde var olan bu incecik ses, İris'in haklı olduğunu söylüyor, onun isteğini yineliyordu. </p>
<p class="calibre2">Oysa, bir aydın için, çok zor bir görevdi bu. Çoktan unuttuğu bir şeyi anımsaması gerekiyordu. Gömülü yılların karmaşık ağının içinden tek bir sırma teli bulup çıkarması, sevgilisine, uçup gitmiş bir kuşun şarkısını, bir ezgi dinlendiğinde duyulan anlık bir sevinci ya da acıyı, bir düşünceden daha uçucu ve görünmez, bir gece düşünden daha soyut ve sabah sisiymişçesine elle tutulamayan bir şeyi yakalayıp getirmesi isteniyordu. </p>
<p class="calibre2">Bazen kendini çok kötü hissettiğinde bu düşünceyi kafasından silip atmayı ve bu işten tümüyle kurtulmayı deniyor, ama o anda, sanki uzak bahçelerden kopup gelen bir soluğun etkisiyle, oyun oynarcasına kendi kendine on kez ya da daha çok "İris," diye fısıldıyordu. "İris." </p>
<p class="calibre2">İçinde, terk edilmiş bir evde bir kapı nasıl ansızın açılırsa ya da bir kepenk nasıl gıcırdarsa, öylesine bir anlık bir hareket oluyor 179</p>
<p class="calibre2">ve bu ona acı veriyordu. Her zaman belirli bir sırayla anımsadığını sandığı anılarını deştiğinde olağanüstü, şaşılası keşiflerde bulunuyordu. O güne dek anılar hazinesinin ne kadar kısır olduğunu anlayamamıştı. Geriye baktığında birçok yılla ilgili anı bulamıyordu. </p>
<p class="calibre2">Üzerine tek bir şey bile yazılmamış sayfalar gibi boştu bu yıllar. </p>
<p class="calibre2">Annesini bile tümüyle gözünün önüne getirmekte zorluk çekiyordu. </p>
<p class="calibre2">Gençken bir yıl boyunca tutkuyla peşinden koştuğu kızın adını da bir türlü anımsayamıyordu. Bir zamanlar bir süre evinde baktığı bir köpeği olduğu geldi aklına. Ama onun adını da günler sonra ancak anımsayabildi. </p>
<p class="calibre2">Giderek artan bir hüzün ve öfkeyle geçmiş yıllarını nasıl boş yere harcadığının bilincine varıyordu. Onun değildi artık o yıllar. Ona çok uzaktılar; bir bağ kalmamıştı aralarında. İnsan bir zamanlar ezberlediği bir şeyi sonradan nasıl ancak zorlanarak bölük pörçük anımsayabilirse o da anılarını öyle anımsayabiliyordu. Anılarını yazmaya başladı. Yıl yıl geri giderek önemsediği anılarını bir bir kâğıda dökmeye başladı. Elle tutulur bir duruma getirmek istiyordu -</p>
<p class="calibre2">onları. İyi, hoş, ama en önemli anıları hangileriydi? Profesör olması mı? Lise öğrencisi olması, doktora yapması ya da üniversitede okuduğu yıllar mıydı? Yoksa, o yıllardan herhangi birinde o kızı ya da şu kızı beğenmesi miydi? Ansızın irkilerek başını yazdıklarından kaldırdı. Bu muydu yaşam? Bu kadarcık mıydı? Eliyle alnına vurdu ve acı acı gülümsedi. </p>
<p class="calibre2">Bu süre içinde yaşam akıp gitmişti. Hem de her zamankinden daha da hızlı ve acımasızca. Bir yılı daha geride bırakmıştı. Oysa ona İris'ten ayrıldığı anda zaman durmuş ve hâlâ o andaymış gibi geliyordu ona. Oysa ondan başka herkes ne kadar değiştiğini görüp ayrımsıyordu. Bu bir yılda hem yaşlanmış hem de gençleşmişti. </p>
<p class="calibre2">Tanıdıklarına yabancılaşmış, dalgın ve değişken olmuş, garip davranmaya başlamıştı. Ne yapacağı belli olmayan biri diye adı çıktı. </p>
<p class="calibre2">"Çok yazık oldu ona," diyorlar, bu durumunu uzun süre bekâr kalmasına bağlıyorlardı. Sorumluluklarını unutur oldu Öğrencileri onun bazen uzun süre boş yere gelmesini bekliyordu. Sokaklarda dalgın, rasgele yürüyor, eskimeye yüz tutmuş paltosunun tozlu yerlere sürünmesine aldırmı-</p>
</body>
</html>
