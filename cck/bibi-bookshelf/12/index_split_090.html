<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_89">138</h2>
<p class="calibre2">nedenle huzursuzdum. Ona biraz aşırı nazik davranıyor-dum. Bu ona güç verdi. Dünya artık bana boyun eğmiyor, onun dediklerini yapıyordu. O </p>
<p class="calibre2">âna dek ne varsa yitip gitmişti. Artık egemen olan kişinin karşısında utanarak, ürkek bir olasızhğın içine gömülmüştü. </p>
<p class="calibre2">Bir alandaydık şimdi. Kentin adı Paris'ti. Önümde göğe doğru uzanan demir bir direk duruyordu. Bir merdivendi bu; iki yanında tutunmak ve basmak için demirden çıkıntılar vardı. Paul öyle istediği için ilk önce ben tırmanmaya başladım. O da aynı türde başka bir merdiveni çıkmaya başladı. Bir ev ya da çok yüksek bir ağaç boyu kadar tırmandığımızda korkmaya başladım. Paul' e baktım. Korkmuyordu, ama benim korkumu anladı ve gülümsedi. </p>
<p class="calibre2">Bana bakıp gülümsediği ve benim de ona baktığım o kısa sürede yüzünü tanır, adını da anımsar gibi oldum. Geçmişten bir kapı aralandı ve beni okul yıllarına götürdü. On iki yaşında olduğum çağa. Her şeyin çok güzel bir kokusunun olduğu, her şeyin cana yakın ve yemek istediğimiz ekmek denli mis gibi bir kokusunun olduğu, serüvenlerin ve kahramanlıkların insanı büyüleyen ışıltısının henüz sönmediği yaşamın o en olağanüstü sürecine. İsa tapınaktaki bilgeleri utandırdığında on iki yaşındaydı. On iki yaşındayken hepimiz bütün bilgeleri ve öğretmenlerimizi utandırırdık. Onlardan daha akıllı ve daha yetenekliydik. Yürekliydik de. Anılar ve imgeler sardı beni. </p>
<p class="calibre2">Unutulmuş okul defterleri, öğle vakti okulda kalma cezaları, sapanla vurulmuş bir kuş, gizlice koparılmış eriklerle yapış yapış bir cep, yüzme havuzunda birbirimizi çocuksu çılgınlıklarla ıslatmalar, yırtılmış bayramlık giysiler, vicdan azapları, geceleri dünyasal tasalarla edilen içten dualar ve Schiller'den dizeler okurken kendini kahraman sanmalar. </p>
<p class="calibre2">Yıldırım hızında geçti bunlar belleğimden. Dağınık, hiçbirinin öbürlerinden daha belirgin olmadığı bir resim dizisi gibi geçip gittiler. Sonra, yeniden Paul'un yüzüne bakar oldum. Onu bir türlü anımsayamadığım için çok huzursuzdum. Kaç yaşında olduğumuzu bilmiyordum artık, ama büyük bir olasılıkla çocuktuk henüz. Dar merdivenimizin altında Paris denen o yerin tam olarak görünmeyen sokaklarının karmaşıklığı giderek uzaklarda kalıyordu. Tüm ku-139</p>
<p class="calibre2">lelerden daha da yükseğe tırmandığımızda demirden ayak koyma yerleri sona erdi. Her birinin üzerinde bir düzlük, daracık bir seki oluşmaya başladı. Bunlara tırmanmak olanaksızdı. Oysa Paul hiç umursamadan başardı bunu. Ben de yapmak zorunda kaldım. </p>
<p class="calibre2">Tepeye vardığımızda, düzlüklerden birinin üstüne uzandım. Küçük, yüksek bir bulutun üzerinden bakar gibi eğilip aşağıya baktım. </p>
<p class="calibre2">Bakışım düşen bir taş gibi boşlukla karşılaştı. Tek bir hedefe bile ulaşamadı. Sonra yoldaşım Paul elini uzatıp bir şey gösterdi. Havada asılı duran olağanüstü bir görüntüyle büyülendim. Bizden oldukça aşağıda, en yüksek kulelerle aynı düzeyde, geniş bir yol ve bana yabancı gelen bir topluluk gördüm. İp cambazlarını andırıyorlar ve gerçekten de bir ipin ya da bir çubuğun üzerinde ileri geri koşuyorlardı. Sonra kalabalık olduklarını gördüm. Neredeyse hepsi genç kızdı. Çingene ya da göçebe olduklarını düşündüm. Çatıların düzeyinde çıtalardan yapılma çardağı andıran bir yerde hareket ediyor, yürüyor, uzanıp yatıyor ya da oturuyorlardı. Orada yaşıyorlar ve o yörede kendileri^» ni evlerindeymişçesine rahat hissediyorlardı. </p>
<p class="calibre2">Altlarındaki sokaklar yalnızca hayal gücüyle görülebilecek denli uzaktı. Aşağılardan ayaklarına doğru ince bir sis döne döne yükseliyordu. </p>
<p class="calibre2">Paul onlarla ilgili bir şey söyledi. "Evet," dedim. "Bütün bu kızlar insanı duygulandırıyor." </p>
<p class="calibre2">Onlardan çok daha yüksek bir yerde olduğum kesindi. Olduğum yere sıkı sıkı tutunuyordum. Oysa onlar rahat ve korkusuzca davranıyorlardı. Ve anladım ki gereksiz yükseklikte ve yanlış bir yerdeyim. Onlarsa ne yerde ne de benim gibi kötü bir yükseklikte ve uzaklıktaydılar. Doğru yerdeydiler. Ne insanların arasındaydılar ne de tümüyle onlara uzaktılar. Üstelik sayıca da az değillerdi. Benim henüz kavuşamadığım bir mutluluğu bildiklerini anladım. </p>
<p class="calibre2">Er geç o dev gibi merdivenden inmek zorunda kalacağımı biliyordum. </p>
<p class="calibre2">Bunu düşünmek bile öylesine baskı yapıyordu ki, başım dönmeye, midem bulanmaya başladı. Bir an bile orada kalmaya dayanamayacaktım artık. </p>
<p class="calibre2">Çaresizlik içinde, dizlerim titreyerek çubukları bulabilmek için ayağımla yokladım -bulunduğum düzlükten onları göremiyor-140</p>
<p class="calibre2">dum-. Geçmek bilmez bir süre, o ürkünç yükseklikte kımıl-dayamadan asılı kaldım. Yardım edecek kimse yoktu. Paul de gitmişti. </p>
<p class="calibre2">O dehşet verici korku içinde ellerimle ve ayaklarımla bir yerlere tutunmaya çalıştım. Üzerime koyu bir sis gibi yoğun bir duygu çöktü. </p>
<p class="calibre2">Yalnızca bu yüksek merdiven ya da bu baş dönmesi değildi sonuna dek dayanmak ve yaşamak zorunda olduğum. Çevremde hiçbir şey göremez, hiçbir şeyin biçimini algılayamaz olmuştum. Her şey sise ve karmaşaya dönüşmüştü. Kâh demir çubuklara asılı duruyor, kâh küçülerek korkuyla yeraltındaki dar geçitlerden ve koridorlardan sürünerek geçiyor ya da pislik içinde bata çıka yürümeye çalışıyor, koyu yapışkan pisliğin ağzıma dek yükseldiğini duyumsuyordum. Her yer karanlıkla ve engellerle doluydu. Hiç şakası olmayan, gizli anlamlarla dolu görevlerdi bunlar. Korku, ter, kımıldayamama ve soğuk. Zor bir ölüm, zor bir doğum. </p>
<p class="calibre2">Ne denli koyu bir geceyle sarılıyız! Ne çok acı ve zor yoldan geçiyoruz. Ruhumuz yerin dibindeki dehlizlerde nasıl da yolunu bulmaya çalışıyor. Sonsuz acılar içindeki kahraman, ölümsüz Odysseus! </p>
<p class="calibre2">Buna karşın yürüyoruz, hep yürüyoruz, belimiz bükülüyor, bata çıka yürüyor, pislikten boğularak yüzüyor, kötülük dolu kaygan kayalara tırmanıyoruz. Ağlıyoruz, umarsızlığa kapılıyoruz, korkuyla haykırıyor, acıyla uluyoruz. Yine de durmuyor, yürüyor, acı çekiyor, dişimizi tırnağımıza takarak yolumuzda ilerlemeye çabalıyoruz. </p>
<p class="calibre2">O bulanık, cehennem gibi dumanların arasında yeniden biçimler belirmeye başladı. Karanlık yolun küçük bir bölümü anıların biçimlendirici ışığında aydınlandı ve ruh geçmişte kalan dünyadan ayrılarak bildiğimiz ve tanıdığımız zamana döndü. </p>
<p class="calibre2">Neresiydi burası? Tanıdık nesneler benden gözlerini ayırmıyordu. </p>
<p class="calibre2">Tanıyabildiğim bir ortamda soluk alabiliyordum artık. Yarı karanlık büyük bir oda, masanın üzerinde bir gaz lambası, kendi lambam ve piyanoya benzer, büyük, yuvarlak bir masa. Kız kardeşim oradaydı, eniştem de. Belki de beni görmeye gelmişlerdi ya da ben onları. </p>
<p class="calibre2">Suskun ve kaygılıydılar. Benim durumuma üzülüyorlardı. Ben de bü-</p>
<p class="calibre2">yük, yarı karanlık odada ayakta duruyor ya da bir aşağı bir yukarı dolaşıyor, bir süre duruyor, yeniden, bir hüzün selinde sürüklenerek dolaşıyordum. Sonra bir şey aramaya başladım. Önemli bir şey değildi bu. Bir kitap, bir makas ya da onun gibi bir şeydi. Ama bulamıyordum. </p>
<p class="calibre2">Lambayı elime aldım, ağırdı. Ben de çok halsizdim. Yerine koydum, ama hemen yeniden elime aldım, çünkü aramayı sürdürmek istiyordum. </p>
<p class="calibre2">Bulamayacağımı bile bile, boşuna olduğunu bile bile sürekli aramak. </p>
<p class="calibre2">Her yerde karmaşayı daha da artıracaktım yalnızca. Lamba elimden düşecekti, o denli ağırdı ve ben el yordamıyla aramayı, odada dolaşmayı sürdürecektim. Acınası yaşamım boyunca. </p>
<p class="calibre2">Eniştem bana kaygıyla, biraz da kınar gibi baktı. O anda, 'Çıldırmak üzere olduğumu anladılar,' diye düşündüm. Lambayı yeniden elime aldım. Kız kardeşim yanıma geldi. Korku ve sevgiyle doluydu gözleri. </p>
<p class="calibre2">Hiç sesini çıkarmadan yalvarırcasına bakıyordu. Yüreğim burkuldu, tek bir söz söyleyemedim. Yalnızca elimi uzatıp onu uzaklaştırdım. Uzak dur demek istiyordum. Şöyle düşünüyordum: 'Beni „ rahat bırakın! </p>
<p class="calibre2">Yalnızca rahat bırakın! Neler hissettiğimi, ne denli acı çektiğimi, ne denli çok acı çektiğimi, ne çok a£i çektiğimi bilemezsiniz!' Ve yeniden: 'Beni rahat bırakın! Rahat bırakın beni!' </p>
<p class="calibre2">Lambanın kırmızıya çalan ışığı geniş odayı dolduruyor, dışarıda ağaçlar rüzgârdan inliyordu. Bir an dışarıdaki geceyi içimde çok yoğun duyumsadım: Rüzgârı, nemli havayı, güzü, yeşilliklerin keskin kokusunu, kara ağaçtan savrulan yaprakların hışırtısını ve güzü. </p>
<p class="calibre2">Güzü! Ve yeniden bir an için ben, ben değildim. Kendimi bir resim gibi gördüm: Zayıf, solgun yüzlü, gözlerinde yalnızca titrek bir ışık kalmış Hugo Wolf adında bir müzisyendim. O gece aklını yitirmek üzere olan bir müzisyen. </p>
<p class="calibre2">Yine de aramak, umarsızca aramak zorundaydım. Masadaki ağır lambayı kaldırıp masanın, iskemlenin ve sonra da kitaplığın üzerine tuttum. </p>
<p class="calibre2">Kız kardeşim bana yeniden hüzünlü ve sevecen bakıp beni avutmak ve yanıma gelip bana yardım etmek istediğinde kendimi korumak için yalvarırcasına elimi oynatmak zorunda kalıyordum, içimdeki acı giderek büyüdü ve dayanılmaz oldu. Çevremde gördü-</p>
</body>
</html>
