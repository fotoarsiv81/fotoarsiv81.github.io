<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_83">130</h2>
<p class="calibre2">nen, kadife siyahlığında koyu renkli bir çiçek gördüm. Güzel bir çiçekti ve beni güvenle çağırdı, ama rehber daha hızlı yürümeye başladı. Orada bir an bile oyalanıp o kadife bakışlı, hüzünlü göze bakarsam hüznümün ve karamsarlığımın dayanılmaz bir umarsızlığa dönüşeceğini ve ruhumun bu gülünç, anlamsız, bu çılgın yerde sıkışıp kalacağını du-yumsadım. </p>
<p class="calibre2">Her yanım ıslanmıştı, kir-pas içinde tırmanmayı sürdürdüm. Islak kayalar üzerimize doğru geldikçe, rehber eski 'avuntu şarkısını' </p>
<p class="calibre2">söylemeye başladı. Her adımı attıkça, güçlü ve berrak sesiyle, </p>
<p class="calibre2">"Başaracağım, başaracağım," diyordu. Amacı beni yüreklendirmek, canlandırmak ve bu cehennemdeki yolculuğun anlamı belirsiz yoruculuğundan ve anlamsızlığından kurtarmaktı. </p>
<p class="calibre2">Şarkısına katılmamı beklediğini bilmeme karşın onun dediğini yapıp zaferi kazanmasını sağlamak istemiyordum. Şarkı söyleyecek durumda mıydım ki! Tanrı'nın ilgilenmesini istemediği durumlara ve işlere gönülsüz karışan, sıradan ve açması bir insan değil miydim ben? Her bir karanfili ya da yabanimenekşeyi, doğası gereği açtığı, sonrada solduğu yerde, derenin kıyısında bırakmam gerekmez miydi? </p>
<p class="calibre2">Rehber, "Başaracağım, başaracağım," diye şarkısını sürdürüyordu. Ah keşke geri dönebilseydim. Ama bu rehberin olağanüstü yardımıyla dönüşü olmayan uçurumlara ve kayalara tırmanabilmiştim. Ağlamak geliyordu içimden, ama kendimi tutmam gerekiyordu. Kesinlikle bunu yapmamalıydım. Rehberin şarkısına yüksek sesle isteksiz katıldım. </p>
<p class="calibre2">Aynı ezgiyi söylüyordum, oysa sözlerini değiştirmiştim. </p>
<p class="calibre2">"Başarmam gerekli, başarmam gerekli," diyordum. Böyle soluksuz tırmanırken hiç de kolay değildi bu. Ara sıra soluklanmak için susmam gerekiyordu. Oysa o yorulmadan, "Başaracağım, başaracağım," diye sürdürüyordu şarkısını. Giderek onun sözlerini yinelemeye zorladım kendimi. Tırmanmak daha kolay gelmeye başladı. Tırmanmak söz konusu değildi artık. İstek girdi işin içine ve şarkının verdiği yorgunluk yitti. </p>
<p class="calibre2">İçim aydınlanmaya, içim aydınlandıkça da dik kayalar geri çekilmeye ve kayganlıklarını yitirmeye başladı. Bana 131</p>
<p class="calibre2">düşmanca davranmıyorlar, kaydığımda yardım bile ediyorlardı. </p>
<p class="calibre2">Üstümüzdeki mavi gökyüzü belirginleşmeye, iki yanı kayalık ince, mavi bir dereden, giderek uzun, geniş, küçük, mavi bir göle dönüşmeye başladı. </p>
<p class="calibre2">Daha güçlü ve daha içten istemeyi denedim. Gökyüzünden oluşan deniz daha da genişledi, geçit daha da aşılır oldu. Rehberin eşliğinde uzunca bir yolu, yakınmadan, kolayca yürüyebildim. Ve ansızın, üzerimizde pırıl pırıl güneşli havada parlayan sarp doruğu gördüm. </p>
<p class="calibre2">Doruğun biraz aşağısında geçitten dışarıya sürünerek çıktık. </p>
<p class="calibre2">Gözlerimi yakan güneş yüzünden doğru dürüst göre-miyordum. Gözlerimi açabildiğimde korkudan bacaklarım titredi. Bir dağın yamacında tutunacak bir şey olmaksızın sonsuz bir boşluk ve ürkünç mavi derinliklerin ortasında asılı kalmıştım. Üstümüzde yalnızca dar bir merdiven gibi yükselen doruk görünüyordu. Ama orada hiç olmazsa güneş </p>
<p class="calibre2">ve gökyüzü vardı. Bu nedenle, bu son sarp yamacı, dişlerimiz kenetli kaşlarımız çatık bile olsa tırmandık ve kendimizi dorukta güneşten ısınmış kayaların üzerinde sert, ha-» fîf ve alaycı bir havanın içinde bulduk. </p>
<p class="calibre2">Burası olağandışı bir dağ ve olağandışı bir doruktu! Tepeye, tümüyle çıplak kayadan duvarlara tırmanarak vara-bilmiştik. Dorukta taşların arasında güçlü dalları olan bodur bir ağaç vardı. Orada inanılmaz ölçüde garip, yalnız, dayanıklı ve yenilmez duruyor, dallarının arasından serin gökyüzü görünüyordu. Tepesine kara bir kuş konmuş, tiz bir sesle şarkı söylüyordu. </p>
<p class="calibre2">Dünyadan yüksekte bir yerde kısa bir molanın sessiz düşüydü bu: Güneş </p>
<p class="calibre2">parlıyor, kayalar alev alev yanıyor, ağaç hiç eğilmeden dimdik duruyor ve kuş acımasızca, 'sonsuzluk, sonsuzluk' diye ezgisini sürdürüyordu. Adı buydu şarkısının.- Söylerken kara elması andıran boş bakışlı sert gözleriyle bize bakıyordu. Bakışma ve ezgisine dayanmak zordu. En ürküncü de bu yerin yalnızlığına, boşluğuna ve sonsuzluğuna uzanan gökyüzüne dayanabilmekti. Ölmek inanılmaz bir sevinç, burada kalmaksa anlatılamayacak denli bir acı demekti. Bir şey olmalıydı. Hemen o anda. Hiç zaman geçmeden. Yoksa dünya da, biz de dehşetten taşlaşıp kalacaktık. Olacakların soluğunu fırtınadan önce esen bo-132</p>
<p class="calibre2">ğucu, sıcak bir rüzgâr gibi duyumsayabiliyor, bedenimi ve ruhumu alev ateşiyle sardığını algılayabiliyordum. Beni uyardı ilk önce. Sonra giderek yaklaştı ve geldi. </p>
<p class="calibre2">Kuş ansızın dalından havalandı ve kendini boşluğa bıraktı. </p>
<p class="calibre2">Rehberim fırladı, maviliklere daldı ve ışıldayan gökyüzünün içinde uçup gitti. </p>
<p class="calibre2">O anda yazgı dalgası doruğuna ulaştı. Kâh yüreğimi söküp alıyor, kâh sessizce bölünüp parçalanıyordu. </p>
<p class="calibre2">Düşmeye başlamıştım. Yuvarlanıyor, sıçrıyor, uçuyordum. Burgaca kapılmışçasına buz gibi bir havayla sarılı, beni kendimden geçiren bir zevkin verdiği acıyla titreyerek, sevinçle sonsuzluğa, annemin kucağına düştüm. </p>
<p class="calibre2">(1916)</p>
</body>
</html>
