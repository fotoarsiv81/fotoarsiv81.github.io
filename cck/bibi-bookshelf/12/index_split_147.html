<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_146">245</h2>
<p class="calibre2">yolu Camdağı'na düştü. Orada sakat birinin durduğunu gördü, ama bu kişinin kardeşi olabileceği aklına bile gelmedi. Oysa kardeşi onu hemen tanıdı ve ne istediğini sordu. "Ah bayım, kuru ekmeğe bile razıyım," diye yanıtladı onu ağabeyi. "Gel benimle," dedi küçük kardeş ve duvarları ışıl ışıl elmaslarla dolu bir mağaraya götürdü. </p>
<p class="calibre2">"Eğer kimse sana yardım etmeden koparabilirsen, bunlardan bir avuç dolusu alabilirsin," dedi sakat. Dilenci sağlam eliyle elmasları kayalardan sökmeye çalıştı, ama tabii ki başaramadı. O zaman küçük ona, "Kardeşin varsa, sana yardım etmesine izin verebilirim," dedi. </p>
<p class="calibre2">Bunun üzerine dilenci ağlamaya başladı ve, "Ah, bir zamanlar size benzeyen ufak tefek, sakat bir kardeşim vardı; çok iyi ve sevecendi. </p>
<p class="calibre2">O olsaydı bana yardım ederdi. Oysa ben sevgisizliğimle onu kendimden uzaklaştırdım. Uzun süredir de ondan haber alamadım," dedi. O zaman küçük, "İşte o benim," diye yanıtladı. "Senin sıkıntı içinde olmana razı olamam. Benimle kal." </p>
<p class="calibre2">(1887)</p>
<p class="calibre2">Jt</p>
<p class="calibre2">U-JM.!»¦UWUW'«MWI!U  l,... „</p>
<p class="calibre2">Hermann Hesse</p>
<p class="calibre2">1946 NOBEL EDEBİYAT ÖDÜLÜ</p>
<p class="calibre2">MASALLAR</p>
<p class="calibre2">1946 yılında Nobel Edebiyat Ödülü'nü alan ünlü Alman yazar Hermann Hesse'nin bu kitabı, hem 1920 yılında ilk kez yayınlanan masallarını, hem de daha sonra Fabulier Kitabı, Düş Gezileri ve Savaş ve Barış </p>
<p class="calibre2">adlı yapıtlarında yer alan metinleri içeriyor. Hayalgücü ve duygudaşlık yeteneğinin sevginin değişik biçimleri olduğunu söyleyen Hesse, masalların hiç değişmeyen izleklerini yeniden biçimlendirirken, okurun yüreğine giden kestirme yolu bulabiliyor. </p>
<p class="calibre2">Büyüklere yazdığı bu masalları okumak, düşler, hayaller, felsefe ve tutkuyla dolu bir dünyaya adım atmak gibi. Yer yer gösterişli ve lirik bir dil, yer yer mesellerin basit dilini kullanan ve Doğu'nun mistisizmini Batı'nın masallarmdaki motiflerle yoğuran Hesse, bu kitapla yirminci yüzyılın ilk yirmi yılında bir sanatçı olarak kendi gelişimine de ışık tutuyor. Bazıları, Hesse'nin Birinci Dünya Savaşı sırasındaki barışsever tutumunu yansıtan, savaş, barış, yaşam, acı ve ölüm izleklerinin göründüğü masallarda Hesse'nin duru, büyüleyici ve olağandışı yorumlarının kahramanları, çoğunlukla kendi özünü ve iç huzuru arayan kişiler ya da izleyici tarafından yanlış anlaşılan münzevi, gözlemci ve yalnız sanatçılar. Bu masalların canavarları ise, Hesse'nin çağdaş yaşamın sorunları olduğuna inandığı bilim, materyalizm, savaş, yabancılaşma ve kültürsüzlük. Hermann Hesse'nin zengin dünyasına girmek için doğru bir başlangıç Masallar. </p>
<p class="calibre2"/>
<p class="calibre2"/></body>
</html>
