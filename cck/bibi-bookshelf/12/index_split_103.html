<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_102">170</h2>
<p class="calibre2">dönüşürdü. Süsenler bahçeyi bırakıp gittiklerinde yerlerini latinçiçekleri alır, yabangülleri solunca da böğürtlenler kararırdı. </p>
<p class="calibre2">Hepsi birbirinin yerini alır, her zaman hem oradadır, hem de orada değildir, yok olur, ama mevsimi geldiğinde yeniden ortaya çıkar, çam ormanından esen üşütücü rüzgâr uğuldadığında bahçedeki kuru yaprakların cansız cansız çıtırdamaya başladığı o olağanüstü ürkünç günlerde, başlayana değin değişik bir ezgi, yeni bir deneyim ve yeni bir öykü getirirdi rüzgâr kendisiyle birlikte. Pencerelerin dışında kar yağar, camlarda küçük palmiye ormanları oluşur, geceleri ellerinde gümüş çmgıraklarıyla melekler uçuşur, sofalar ve tavan araları buram buram kurutulmuş meyve kokardı. Bu iyilikle dolu dünyada dostluk ve güven hiç tükenmezdi. Hiç beklenmedik bir zamanda, kardelenler, sarmaşıkların siyah yapraklarının yanı başında yeniden göz kamaştırdığında, ilk göçmen kuşlar temiz, mavi yüksekliklerde belirir ve her şey hep oradaymış ve hiç değişmemiş gibi gelirdi insana. Sonunda, hiç beklenmedik bir anda, olması gerektiği gibi, o hep özlenen ilk mavi süsen tomurcuğu başını sapından çıkarıverirdi. </p>
<p class="calibre2">Anselm, bahçedeki her şeyi sevinçle karşılar, hepsini güzel bulur, hepsini tanır ve dost bilirdi. Ama, onun gözünde Tanrı'nın kutsadığı büyülü an, her yıl ilk süsenin açtığı andı. İlk çocukluk düşlerinden birinde mucizeler kitabını ilk kez çiçeğin çanağının içinde görüp okumuş, kokusunun ve değişken mavisinin, evrenin bir çağrısı ve anahtarı olduğunu öğrenmişti. Henüz saflığının yitmediği yıllarda süsen çiçeği hep yanında olmuş, her yeni yazla yenilenmiş, gizemi ve etkisi giderek artmıştı. Öbür çiçeklerin de ağızları vardı. Onlar da kokular ve düşünceler yayıyor, arıları ve böcekleri küçük tatlı odacıklarına çekiyorlardı. Ama Anselm için hiçbiri süsen kadar önemli değildi ve hiçbirini kendine sü-senden daha yakın bulmuyordu. Bu çiçek onun gözünde dünyada düşünmeye ve olağanüstü bulmaya değer ne varsa tümünün simgesi olmuştu. Ne zaman çiçeğin çanağına bakıp sarı, olağanüstü çizgilerin arasından çiçeğin alacakaranlık içine doğru uzanan o düşsel aydınlık yolu düşünceleriyle izlese, ruhunun ardında tüm görüntülerin bilmecelere ve tüm görülenlerin sezgiye dönüştüğü bir kapıdan içeriye</p>
<p class="calibre2"/>
</body>
</html>
