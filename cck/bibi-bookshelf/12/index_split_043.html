<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="64, AUGUSTUS" class="calibre4" id="calibre_pb_42">64</h2>
<h3 class="sigilNotInTOC">AUGUSTUS</h3>

<p class="calibre2">Mostacher Sokağı'ndaki yoksul ve küçük bir kulübede, evlendikten kısa bir süre sonra kocasını bir felakette yitiren genç bir kadın oturuyor ve babasını hiçbir zaman göremeyecek çocuğunun doğmasını bekliyordu. </p>
<p class="calibre2">Her zaman yalnızdı. Bu nedenle sürekli olarak doğacak çocuğunu düşlüyor, onun için her şeyin en iyisini, en güzelini ve en özenile-nini arzuluyordu. Hiçbir şeyi yeterli bulmuyordu onun için. </p>
<p class="calibre2">Bahçesinde fıskiyesi olan, aynalarla dolu taş bir ev ona uygun olabilirdi. Geleceğine gelince de en azından bir profesör ya da kral olmalıydı. </p>
<p class="calibre2">Yoksul Bayan Elisabeth'in yanındaki evde yaşlı bir adam otururdu. </p>
<p class="calibre2">Ufak tefek bir adamdı bu. Evden çıktığını pek gören olmaz, sokağa çıktığında da başına ucu püsküllü bir başlık geçirir, eskiden yapıldığı gibi telleri balık kemiğinden bir şemsiye taşırdı. Çocuklar ondan korkar, büyükler de bu kadar içine kapanık yaşıyorsa bir bildiği vardır diye düşünürlerdi. Onu uzun süre ortalıkta gören olmaz, yalnız ara sıra derme çatma evinden birçok müzik aletinden çıktığı belli olan güzel bir ezgi yükselirdi. Çocuklar, evin önünden geçerken içeride meleklerin mi, yoksa peri kızlarının mı şarkı söylediğini sorarlar, anneleriyse bilemediklerinden, "Yok, hayır, müzik kutusu olmalı," diye yanıtlarlardı. </p>
<p class="calibre2">Komşularının Bay Bisswanger diye söz ettikleri bu küçük adamın Bayan Elisabeth'le değişik bir dostluğu vardı. Birbirleriyle hiç konuşmazlardı, ama yaşlı Bay Bisswanger ne zaman komşusunun penceresinin önünden geçse, onu katıksız bir dostlukla selamlar, o da ona minnetle karşılık verir ve onu severdi. İkisi de, 'Bir gün zor duruma düşer-Masallar</p>
<p class="calibre2">65/5</p>
<p class="calibre2">sem, komşuma akıl danışabilirim,' diye düşünürdü. Hava kararmaya başladığında Bayan Elisabeth tek başına oturup en sevdiği insanın yasını tutarken ya da doğacak bebeğini düşlerken, Bay Bisswanger yavaşça penceresinin kanatlarından birini açar, bir bulutun üzerindeki ay ışığı gibi yumuşak, gümüş rengi, insanı avutan bir ezgi karanlık odaya süzülürdü. Bayan Elisabeth'in komşusu arka pencerelerinden birine birkaç ıtır çiçeği saksısı dizmişti. Onları sulamayı hep unuturdu, ama saksıları hâlâ yeşil ve çiçek doluydu, üzerlerinde tek bir solmuş yaprak göremezdiniz, çünkü Bayan Elisabeth her sabah onları sular ve onlara özen gösterirdi. </p>
<p class="calibre2">Sonbaharın yaklaştığı sırada, fırtınalı ve yağmurlu bir gecede, Mostacher Sokağı'nda kimsecikler yokken, zavallı kadın doğum zamanının geldiğini anladı ve yalnız olduğu için ne yapacağını şaşırdı. Oysa gece iyice bastırdığında, elinde bir fenerle yaşlı bir kadın çıkageldi, eve girdi, su ısıttı, patiska bezler serdi ve bir çocuk dünyaya gelirken ne yapmak gerekliyse tümünü yaptı. Suskun Bayan Elisabeth» onu izledi. Çocuk doğdu. Yeni kundağına sarılıp dünyadaki ilk uykusuna dalmak üzereyken Bayan Elisabeth yaşlı kadına nereden geldiğini sordu. </p>
<p class="calibre2">"Beni Bay Bissvvanger yolladı," dedi yaşlı kadın. Yorgun, genç kadın uykuya daldı. Sabah uyandığında oda derlenmiş toplanmış, süt ısıtılıp bırakılmıştı. Yaşlı kadınsa gitmişti. Yanında yatan küçücük oğlu uyanmış, aç olduğu için avaz avaz bağırıyordu. Anne, bebeğini emzirmek için kucağına aldı. </p>
<p class="calibre2">Bebeği bu denli güzel ve sağlıklı olduğu için çok mutluydu. Babasının ölmüş olduğunu ve onu hiçbir zaman göremeyeceğini anımsadığında gözleri yaşla doldu, ama bebeği göğsüne bastırınca gülümsedi ve bebeğin yanında yeniden uykuya daldı. Uyandığında yine süt hazırdı; çorba yapılmış, çocuğun altı değiştirilmiş, yeni kundağa sarılmıştı. </p>
<p class="calibre2">Anne, kısa sürede kendini toparladı. Artık kendine ve küçük Augustus'a tek başına bakabiliyordu. Oğlunun vaftiz edilmesi gerektiğini düşünmeye başladı. Oysa vaftiz babası olabilecek biri yoktu". Akşam karanlık basmaya başlayıp komşu evden o hoş ezgiler duyulduğunda Bay Bisswan-66</p>
<p class="calibre2">ger'in evine gitti. Kapıyı çekinerek çaldı. Bay Bisswanger içeriden, </p>
<p class="calibre2">"Girin!" diye bağırdı dostça ve onu karşıladı. Müzik ansızın kesilmişti. Odada eski bir masa lambasının aydınlattığı bir kitap duruyordu. Onun dışında her şey her evdeki gibiydi. </p>
<p class="calibre2">"Bana o iyi kadını yolladığınız için teşekkür etmeye geldim," dedi Bayan Elisabeth. "Size olan borcumu, yeniden çalışıp para kazanmaya başlar başlamaz ödemek isterim. Ama bir sorunum var: Oğlumun vaftiz edilmesi ve adının konması gerekiyor. Adı Augustus olacak. Babasının adıydı bu. Oysa kimseyi tanımıyorum. Vaftiz babası olabilecek biri yok." </p>
<p class="calibre2">"Evet, bunu ben de düşündüm," dedi komşusu, ak sakalını sıvazlayarak." Kötü günlerinde ona yardım edebilecek iyi ve varlıklı bir vaftiz babası olsaydı iyi olurdu. Ben yaşlı ve yalnız bir adamım. </p>
<p class="calibre2">Çok az arkadaşım var. Eğer vaftiz babası olmamı istemezseniz, size önerebileceğim kimse yok." </p>
<p class="calibre2">Zavallı anne çok sevindi; küçük adama teşekkür etti ve onun vaftiz babası olmasını kabul etti. Ertesi sabah bebeği kiliseye götürüp vaftiz ettirdiler. Yaşlı kadın da oradaydı ve bebeğe bir altın armağan etti. Anne almak istemeyince de, "Bunu alın, ben yaşlı bir kadınım. Gereksinimlerimin tümüne sahibim. Bu altın ona belki şans getirir. Bay Biss-vvanger için kırk yılda bir şey yapmışım, çok mu? </p>
<p class="calibre2">Biz eski dostuz," dedi. </p>
<p class="calibre2">Hep beraber eve döndüler. Bayan Elisabeth konuklarına kahve yaptı. </p>
<p class="calibre2">Komşusu, tam bir vaftiz kutlaması olsun diye bir pasta getirmişti. </p>
<p class="calibre2">Bebek çoktan uykuya dalmıştı. Yiyip içtikten sonra, Bay Bisswanger, alçakgönüllülükle, "Küçük Augustus'un isim babasıyım. Ona krallara layık bir saray ve bir torba altın armağan etmek isterdim, oysa bunu yapamam, onun için vaftiz anasının altınının yanma ben de bir altın koyuyorum. Ama onun için yapabileceğimin en iyisini yapmalıyım. Bayan Elisabeth, oğlunuz için pek çok güzel ve iyi şey dilediğinizden eminim. Bana onun için dilediklerinizin en güzelini söyleyin, gerçekleşmesi için elimden geleni yapacağım. Arzu ettiğinizi seçmekte özgürsünüz, ama tek bir dilek olur ancak. İyice düşünün. Bu ak-67</p>
<p class="calibre2">şam küçük müzik kutumun çaldığını duyduğunuzda, dileğinizi küçüğün sol kulağına fısıldayın, böylece dilediğiniz gerçekleşecek," dedi. </p>
<p class="calibre2">Bunları söyledikten sonra hemen vedalaştı ve vaftiz anasıyla beraber gitti. Bayan Elisabeth şaşkın, tek başına kalakaldı. Beşikte iki altın, masanın üzerinde de pasta olmasa düş gördüğünü sanacaktı. </p>
<p class="calibre2">Beşiğin yanma oturdu, bir yandan beşiği sallayıp ninni söylerken bir yandan da güzel dilekler düşünmeye başladı. İlk önce zengin olmasını ya da yakışıklı olmasını dilemek geldi aklına. Sonra da güçlü ya da akıllı ve zeki olmasını. Ama bu arada aklına sürekli bir şey takılıyordu. Sonunda, 'Aman canım, aslında bu, yaşlı adamcağızın bir şakasından öte bir şey olamaz,' diye düşündü. </p>
<p class="calibre2">Hava kararmıştı. Beşiğin yanında oturmaktan neredeyse uyuyakalacaktı. </p>
<p class="calibre2">Konukları ağırlamaktan, sorunlardan ve aklına gelen bin bir dilekten yorgun düşmüşken, komşu evden yumuşak, güzel bir ezgi duyuldu. Bir müzik kutusunun bundan daha güzel bir ezgi çalması olanaksızdı. •' </p>
<p class="calibre2">Duyduğu ezgi onu kendine getirdi, yeniden komşusu Bay Bissvvanger'e ve onun vaftiz armağanına güvenir oldu. Doğ&gt;-ru dürüst düşünmeye ve de iyi bir dilek bulmaya çalıştıkça aklı daha da karıştı. Bir türlü karar veremiyor, üzüntüden ağlamaklı oluyordu. Ezgi giderek yavaşlıyor ve uzaklaşı-yordu. Acele karar veremezse, geç kalacağını ve bu şansı yitireceğini düşündü. </p>
<p class="calibre2">İçini çekerek kalktı, oğlunun üstüne eğildi ve sol kulağına, "Canım oğlum, senin için dileğim, dileğim..." diye kesik kesik konuşup bir yandan da düşünmeye çalışırken ezgi bitmek üzereydi. Telaşla, </p>
<p class="calibre2">"Dileğim, seni tüm insanların sevmesi," deyiverdi. </p>
<p class="calibre2">Ezgi sustu. Karanlık odayı bir ölüm sessizliği sardı. Beşiğin üzerine kapandı ve ağlamaya başladı. Korku ve hüzünle dolmuştu. "Ah, senin için düşünebildiğimin en iyisini diledim, ama belki de yanlış bir şey söyledim. Seni tüm insanlar sevse bile, kimse seni annen gibi sevemez," dedi. </p>
<p class="calibre2">Augustus her çocuk gibi büyüdü. Aydınlık, mert bakışlı, güzel, sarışın bir çocuktu. Bayan Elisabeth vaftiz günü dilediğinin gerçekleştiğini kısa sürede anladı, çünkü çocuk 68</p>
<p class="calibre2">yürümeye başlar başlamaz, sokakta ve her yerde, her çocuğa nasip olmayacak kadar ilgi görmeye başlamıştı. İnsanlar onu şirin, tatlı ve akıllı buluyor, elini tutuyor, gözlerine bakıyor ve ona iltifatlar yağdırıyorlardı. Genç anneler ona gülümsüyor, yaşlı kadınlar ona şeker veriyor ve ne zaman yaramazlık yapsa, kimse onun yaptığına inanmıyor ya da onun yaptığı ortaya çıksa bile omuz silkip, "Bu kadar terbiyeli bir çocuğa kızılmaz," diyorlardı. </p>
<p class="calibre2">Güzel çocuğu tanıyanlar annesine de geliyorlardı. Bayan Elisabeth eskiden kimseyi tanımazdı, ona dikiş diktiren de olmamıştı, oysa şimdi Augustus'un annesi olarak biliniyordu ve onu arzu ettiğinden daha çok insan korur olmuştu. Kendisinin ve oğlunun maddi durumu düzelmişti. Birlikte bir yere giderlerken komşular memnun oluyor, onlara selam veriyor, bu mutlu iki insanın arkasından bakıyorlardı. </p>
<p class="calibre2"/>
<p class="calibre2">Augustus en çok vaftiz babasıyla birlikteyken mutluydu. Vaftiz babası, bazen akşamları onu evine çağırırdı. Ev, ocakta parlayan küçük, kırmızı bir alev dışında karanlık olur, yaşlı adam çocuğu, yerdeki postun üzerine, yanına oturtur, sessiz ateşi izlerlerken ona uzun öyküler anlatırdı. Bazen uzun bir öykü sona erdiğinde küçük çocuğun iyice uykusu gelir, sessiz karanlıkta, gözleri yarı kapalı ateşe bakarken karanlığın içinden tatlı, çok sesli bir ezgi yayılmaya başlar, ikisi de hiç konuşmadan uzun süre bu ezgiyi dinledikten sonra, hiç beklenmedik bir anda oda altın ışıltılı kanatlarıyla oraya buraya, daireler çizerek uçuşan ve güzel bir dansta olduğu gibi birbirlerinin çevresinde tek başlarına ya da çiftler halinde dönen aydınlık yüzlü küçük çocuklarla dolar, bu sırada söyledikleri şarkılar, olağanüstü bir sevinç ve yüce bir güzelliğin tınısına dönüşürdü. Augustus'un gördüğü en güzel şeydi bu. Daha sonraları çocukluğunu anımsadığında vaftiz babasının karanlık odası, ezgilerin yayıldığı ocaktaki kırmızı alev ve meleklerin altın ışıltılı, coşkulu ve büyülü uçuşları gözünün önüne geldiğinde hep özlemle doldu. </p>
<p class="calibre2">Çocuk büyüdü ve annesini üzdüğü için onun yeniden vaftiz gecesini düşünmesine neden olan günler geldi. Augustus çevrede neşeyle geziyor, her yerde kabul görüyor, </p>
</body>
</html>
