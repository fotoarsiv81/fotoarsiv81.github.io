<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_35">52</h2>
<p class="calibre2">GÜZEL DUŞ</p>
<p class="calibre2">Lise öğrencisi Martin Haberland, 17 yaşında zatürreeden öldüğünde herkes büyük bir üzüntüyle onun çok yetenekli bir genç olduğundan söz etti ve ölmeseydi yetenekleriyle ne çok para pul ve başarı sahibi olurdu diye hayıflandı. </p>
<p class="calibre2">Bu güzel ve yetenekli gencin ölümüne benim de üzüldüğüm bir gerçek. </p>
<p class="calibre2">Ama biraz da canım sıkılarak. Anlaşılan dünyada yetenek öylesine bol ki doğa bunları böyle bol keseden dağıtabiliyor diye düşündüm. Oysa doğanın bizim düşüncelerimize pek aldırdığı yok. Bugünlerde çevrede öyle çok yetenek var ki yakında herkes sanatçılarımızın meslektaşı olacak, çevrede sanatçı olmayan kimse kalmayacak. </p>
<p class="calibre2">Bu nedenle gencin ölümüne bir anlamda çok da üzüldüğüm söylenemez, çünkü ölmekle kendini zarardan korumuş oldu. En iyinin ve en güzelin elinden çok acı bir biçimde alınmasının kaçınılmazlığından da. </p>
<p class="calibre2">Mutlu, sağlıklı ve iyi bir anne-babaya sahip olarak 17 yaşma gelen çoğu insan, yaşamının güzel yıllarını geride bırakmış olur ve yaşamı sona ererse, büyük acıların verdiği baskılara, kötü deneyimlere ve çılgın yaşamın derinliklerine dalarak yaşamı bir Beethoven senfonisine dönüşmez, ama Haydn'm küçük bir oda müziği parçası olabilir. Bu da birçok insana nasip olmayan bir şeydir. </p>
<p class="calibre2">Haberland olayında, gencin yaşayabileceğinin en güzelini yaşadığından, bu denli dünyasal olmayan bir müziğin bir bölümünü içine sindirdiğinden ve ölmeseydi yaşamın ona armonisi olmayan bir müzikten öte bir şey vermeyeceğinden kesinlikle eminim. Öğrencinin mutluluğunun yal-53</p>
<p class="calibre2">nızca düşünde olması saflık sayılmamalı, çünkü insanların çoğu düşlerini yaşamlarından daha güçlü duyumsarlar. </p>
<p class="calibre2">Hastalığının ikinci, ölümünden de üç gün önce, öğrenci Martin Haberland ateşler içinde yanarken bir düş gördü. </p>
<p class="calibre2">Babası, düşte, elini omzuna koydu ve, "Bizden artık fazla bir şey öğrenemeyeceğinin bilincindeyim. İyi ve önemli bir insan olup sıradan olmayan bir mutluluğu kazanmalısın. Bu da ailenin yanında olmaz. Beni iyi dinle. İlk önce Bilinç Dağı'na çık, sonra eyleme geç; sonra da sevgiyi bul ve mutlu ol," dedi. Babası son sözleri söylerken sakalı daha uzun, gözleriyse daha iri görünüyordu. Bir anlığına yaşlı bir krala benzemişti. Sonra, oğlunu alnından öptü ve gitmesini söyledi. </p>
<p class="calibre2">Oğlu saray merdivenlerini andıran güzel, geniş merdivenlerden inip sokağı geçti ve tam kentten ayrılmak üzereyken annesiyle karşılaştı. </p>
<p class="calibre2">Annesi ona seslendi ve, "Martin, demek ki bana allahaısmarladık bile demeden gidiyorsun," diye yakındı. Martin çok kötü oldu ve çok utandı.. Onun çoktan öldüğünü sanıyordu. Oysa annesi anımsadığından çok daha genç ve güzel, dipdiri önünde duruyordu.'' Onu öperken kızardı, çünkü annesi neredeyse genç bir kız tazeliğindeydi. Onu yeniden öpmeye cesaret edemedi. Karmakarışık duygular ve düşünceler içinde oradan telaşla ayrılırken annesi Martin'e onu bir ışık gibi saran aydınlık, mavi bir bakışla baktı ve onu onaylarcasma başını salladı. </p>
<p class="calibre2">Kentin dışında, karayolunun ve vadiye açılan dişbudak ağaçlı yolun yerine bir liman bulunca hiç şaşırmadı Martin. Limanda, bakıra çalan renkteki yelkenleri, altın rengi gökyüzüne doğru uzanan ve çok sevdiği Claude Lorraine'in resimlerini andıran çok büyük eski bir yelkenli gemi duruyordu. Onu Bilinç Dağı'na götürecek olan gemiydi bu. </p>
<p class="calibre2">Oysa yelkenli gemi ve altın rengi gökyüzü ansızın kayboldu ve bir süre sonra öğrenci Haberland kendini karayolunda, kızıl günbatımı renginde uzak bir dağa doğru yürürken buldu. O yol aldıkça uzaktaki dağ sanki ondan daha da uzaklaşıyordu. İyi ki yanında öğretmeni Profesör Seidler yürüyordu ve babacan bir tavırla, "Burada 'ablativus abso-lutus'tan1 öte bir yapı yoktur. Yalnızca onu kullanarak bek-1 Ablativus absolutus: Dilbilgisi terimi (fiilimsi). Burada 'tümüyle bağımsız olma' anlamında kullanılmış. (Çev.) 54</p>
<p class="calibre2">lenmedik bir anda 'medias in res'e ulaşabiliriz," dedi. Öğretmeninin dediğini hemen yaptı ve öyle bir 'ablativus ab-solutus' deneyiminden geçti ki, geçmişinin belirli dönemlerini ve tüm dünyanın geçmişini içinde duyumsadı, ama sonra ansızın geçmiş tümüyle yok oldu ve her şey o âna ve aydınlık bir geleceğe dönüştü. Dağa ulaşmıştı artık. </p>
<p class="calibre2">Yanında da ona artık, 'sen' demeye başlayan Profesör Seidler duruyordu. Haberland da ona 'sen' diyebiliyor ve ona öz babasıy-mışçasma güveniyordu. Profesör konuştukça babasını andırıyor, öğrencinin babasına duyduğu sevgiyle bilime duyduğu sevgi bütünleşiyor, ikisi de güçlenip güzelleşiyordu. Orada oturup düşünürken ve çevresinde o kadar çok öğrenilecek ve şaşılacak şey olduğunu yeni yeni algılarken babası yanı başında, "Tamam artık, çevrene bakabilirsin," dedi. </p>
<p class="calibre2">Her şey tanımlanamaz bir açıklığa kavuşmuştu. Dünyadaki her şey uyum içindeydi ve güneş gibi pırıl pırıl parlıyordu. Ruhunun derinliklerinde, annesinin neden öldüğünü ve ölmüş olmasına karşın nasıl yaşamını sürdürdüğünü, insanların görünüm, davranış ve dillerindeki ayrıma karşın aynı kökten geldiklerini ve kan kardeşi olduklarını, sıkıntıların, acıların ve çirkinliğin gerekliliğini, tüm bunların Tanrı'nm isteği ya da zorlaması olduğunu ve insanlığın görevinin, bunları iyiye ve aydınlığa dönüştürerek, dünyanın düzenli ve mutlu bir yer olmasını sağlamak olduğunu sezinledi. Bilinç Dağı'nda olduğunu ve akıllandığını kesinlikle anlayınca, göreve çağrıldığını duyumsadı. Oysa son iki yıldır değişik meslekleri düşünmüş, hangisini seçeceğine bir türlü karar verememişti, ama artık hiç kuşkusu kalmamıştı. Yapı ustası olacağını biliyordu. Bunu bilmek ve bu konuda hiç kuşkusu olmamak olağanüstü bir duyguydu. </p>
<p class="calibre2">Ansızın beyaz ve gri taşlar, kalaslar, makineler ve ne yapacaklarını bilemeden bekleyen işçiler belirdi. Oysa Martin ne yapması gerektiğini çok iyi biliyordu. Elinde projeler tutuyor, açıklamalar yapıyor, sağa sola buyruklar veriyor, ellerini iyi kullanıyordu. Ne istediğini söylemesi ve başını sallaması yetiyordu, insanlar hemen koşuyor, taşları kaldırıyor, yük arabalarını itiyor, demir çubukları döşüyor, taş blokları düzeltiyor ve ne yapacaklarını bildikleri bir işte ça-1 Medias in res: Yaşamın içinde olma. (Çev.) 55</p>
<p class="calibre2">lıştıkları için mutlu oluyorlardı. Yapı ustası Martin'in güçlü isteği tümünün gözlerine ve ellerine geçmişti. Bina yükseldi; çatıları, avluları ve kavisli pencereleriyle coşkulu, ama abartısız bir güzellik sergileyen hir saraya-dönüştü. Dünyadaki hüznün, huzursuzluğun ve bıkkınlığın yok olabilmesi için böyle bir şeyin yapılması gerekliydi. </p>
<p class="calibre2">Yapı bittiğinde, Martin'i uyku bastı. Eskiden olduğu kadar dikkatli olamıyor, yalnızca çevresindeki müzik ve kutlama seslerini duyabiliyordu. Az bulunur bir huzur ve güçlü bir istekle derin ve güzel bir yorgunluğa kendini teslim etti. Annesi gelip elini tuttuğunda yeniden bilinçlendi ve annesinin onunla birlikte sevgi ülkesine gitmek istediğini anladı. Bilinç Dağı'ndan ve bitirdiği saraydan gelen aydınlığın ve tümüyle arınmış vicdanının dışında, yaşadığı ve yaptığı her şeyi unuttu ve bu yolculukta suskunlaştı, umutla bekler oldu. </p>
<p class="calibre2">Annesi gülümseyerek elini tuttu ve karanlığın yoğunlaştığı bir dağa tırmanmaya başladılar. Annesinin mavi giysisi giderek canlı rengini yitiriyor, vadinin derin mavisinin içinde belirsizleşiyordu. Bunu görünce, artık annesinin yanında olduğuna güvenemez oldu. Hüzün çöktü üzerine. Binayı yaparken ve yorgun argın dinlenirken yaptığı gibi gerçek bir istekle ağlamaya başladı. Oysa hiç acı duymuyordu. </p>
<p class="calibre2">Gözyaşları ona bir insanın yaşayabileceği en hoş deneyimle karşı karşıya olduğunu duyumsattı. Bunun ne olduğunu anlamak istiyordu. </p>
<p class="calibre2">Sonunda sevgi olduğuna karar verdi. Ölüme benziyordu sevgi; ondan öte bir şey de yoktu. Başka hiçbir şeyin izlemediği bir doyumu ve bir geceyi getiriyordu. </p>
<p class="calibre2">Bunları düşünürken, her şey değişti. Aşağıdaki derin vadiden olağanüstü güzellikte bir ezgi duyuldu. Martin çimenlerin üzerinden muhtarın kızı Bayan Vossler'in kendisine doğru geldiğini gördü ve ansızın ona âşık olduğunun bilincine vardı. Kızın yüzü her zamanki gibiydi, ama giysileri değişikti, eski Yunanların giysilerini andırıyordu. Kız iyice yaklaştığında aydınlık gökyüzünün ışıl ışıl yıldızlarla dolu olduğu ama başka hiçbir şeyin görülmediği bir gece başladı. </p>
</body>
</html>
