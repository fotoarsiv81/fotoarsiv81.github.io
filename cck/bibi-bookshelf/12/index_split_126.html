<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_125">210</h2>
<p class="calibre2">bir yitik ruhunu anımsaması gibi bir şey oluyordu bu dizeler. </p>
<p class="calibre2">Kışın bitip ilkbaharın başladığı günlerden birinde, ozan olmayı bu denli isteyen ve de kimilerinin ozan saydığı bu yazar, yine yazı masasının önünde oturuyordu. Her zamanki gibi öğlene doğru kalkmış ve her zamanki gibi gece yarılarına dek okumuştu. Öylece oturuyor ve bir gün önce yarım bıraktığı yazısına bakıyordu. Yazının dili akıcıydı, savunulan düşünceler de akılcı. İnce buluşlar, sanatsal betimlemeler, beklenmedik pırıltılar ve ani çıkışlar vardı satırlarda ve sayfalarda. Bazı duyarlıklar da; ama bunları yazan kişi, kâğıttan okuduklarından bir kez daha hayal kırıklığına uğradı. İçi boşalmışçasına yazının önünde oturuyordu. Bir gece önce coşku ve beğeniyle başladığı ve akşam boyunca şiir gibi görünen sözler, gece kendilerini yeniden sıradan bir yazıya dönüştürüvermişlerdi ne yazık ki! •</p>
<p class="calibre2">Bu biraz hüzünlü öğle vaktinde, yazar ara sıra duyum-sadığı karamsarlığa ve düşüncelere yeniden kapıldı. Durumunun hem acı hem gülünç yönlerini, gizliden gizliye hakkı saydığı gerçek şiirdeki beceriksizliğini, günün gerçekleri içinde iyi şiirin olmadığını ve olamayacağını, çocuksu çabasını aptalca boşa harcadığını düşündü. </p>
<p class="calibre2">Geçmişin şiirine, sevgiyle ve bilgiyle ulaşamayacağını anlıyordu. </p>
<p class="calibre2">Gerçek ozanların kullandığı sözcükleri kullanmak ve duyarlı olmak da yetmiyordu. Eğitimle ve öykünmeyle hiçbir şeyin yapılamayacağını bilmesine biliyordu, ama bunları bir kez daha düşünmekten kendini alıkoyamadı. </p>
<p class="calibre2">Bu denli umarsız çabaların ve çocuksu düşlerin bir tek ona özgü bireysel bir durum olmadığını da biraz seziyordu. Aslında her bireyin, günümüzde, normal, mutlu ya da başarılı olanın bile sürekli olanaksız bir amaca ulaşmak için çaba gösterdiğini ve en silik insanın Adonis, en aptalın akıllı ve en yoksulun da Harun olabilme amacını içinde bir yansı olarak taşıdığını da. Evet, o çok saygı gören 'gerçek şiir'in kusursuz olanı da yoktu. Goethe'nin, Homeros'un düzeyine ya da Shakespeare'in erişilmez saydığı bir yüceliğe umarsızca ulaşmaya çalışmış olduklarını biliyordu. Günün yazın dünyası da Goethe'yi yüceltiyordu. Oysa 'ozan' kavramı soyut, hoş bir kavramdan öte bir şey değildi. Homeros ve Sha-211</p>
<p class="calibre2">kespeare de yalnızca birer yazardılar, ama yetenekleri olan uzmanlardı; bu nedenle yapıtlarına bireyselliğin etkilemediği bir evrenselliği ve ölümsüzlüğü vermeyi başarmışlardı. Yazar bütün bunları anlayabiliyordu. Zeki ve düşünebilen her insan da bu doğal, ama ürkünç şeyleri kavrayabilir. Yazın denemelerini gelecekteki okurlarının gerçek şiir olarak değerlendirmesi ve geçmişi özlemle anan sonraki kuşak yazarlarının ona ya da onun çağma, gerçek duyguların, gerçek insanların, gerçek doğanın ve gerçek bir ruhun var olduğunu, gerçek ozanların altın çağı gözüyle bakmaları olasıydı. </p>
<p class="calibre2">Yazarın bildiği gibi Biedermeier döneminin keyfi yerinde kasaba sakinleri ve bir ortaçağ kentçiğinin göbekli küçük burjuvaları da, aynı eleştirel ve duyarlı biçimde kendi yalınlıktan uzak yoz çağlarını, masum, güçsüz, ama mutlu geçmişle karşılaştırmışlar, atalarını ve onların yaşam tarzlarını, bugünün insanının buhar makinesinin icadından önceki dönemi düşündüğü gibi, kıskançlık ve acıma kırışımı bir duyguyla değerlendirmişlerdi. </p>
<p class="calibre2">Bildiği bu gerçekleri düşünüyordu yazar ve şunu bili-» yordu: Onu sayfalar dolusu yazmaya zorlayan aynı oyun, geçerli, sonsuz ve değerli bir şey bulabilmek için gösterilen hırslı, soylu, ama umarsız çaba, öteki insanların da çaba-sıydı: generalin, bakanın, memurun, iyi giyimli hanımefendinin ve tezgâhtarın. Bu insanlar, içlerindeki gizli istek yansılarıyla yanıp tutuşuyor, zihinlerindeki resimlerle öz-deşleşiyor, amaçlara bağlanıyor ve ister aptalca ister akıllıca olsun, herhangi bir biçimde bunlara ulaşmaya çabalıyordu. İçinde Napolyon'un yansısını taşımayan bir teğmen ve ara sıra maymun olduğunu duyumsamayan, başarılarını birer oyuncak, amaçlarını da bir düş gibi görmeyen bir Na-polyon olmamıştır hiçbir zaman. Bu oyunu oynamayan yoktur. Gün gelir herkes, bilememenin boşluğuna düşer ve hayal kırıklığına uğrar. Aydınlanmış bireyler de vardır kuşkusuz. Bir Buda, bir İsa, bir Sokrates ve başka insan tanrılar vardır. Ama onlar da aydınlanmaya ve kuşku duymayan bilince tam anlamıyla bir an için sahip olabilmişlerdir. O da ölmeden önceki anlarında. Ölümleri de bilgeliğin son aşaması ve sonunda ulaşılan mutlu bir kendini adamışlıktır. Büyük bir olasılıkla her ölümün anlamı da budur ve yi-212</p>
<p class="calibre2">ne büyük bir olasılıkla ölmek üzere olan her insan aydınlanmış bir insandır. Çabanın saçmalığından vazgeçen, kendini veren ve artık hiçbir şey olmak istemeyen bir insandır o artık. </p>
<p class="calibre2">Bu tür düşünceler, karmaşık olmasalar bile, insanları çaba gösterirken, iş yaparken ve oyununu başka oyunlarla sürdürürken hep rahatsız eder. Bu nedenle o anda çaba gösteren ozan da işinde hiç üretken olamıyordu. Yazmaya değer tek bir sözcük, söylenmesi gerçekten gerekli bir tek düşünce bulamıyordu. Bu duygunun etkisiyle kalemini bıraktı ve kâğıtları çekmeceye soktu. O anda odada ateş </p>
<p class="calibre2">olsaydı elini ateşe sokup yakacaktı. Böyle bir şey ilk kez olmuyordu. </p>
<p class="calibre2">Sık sık duyumsadığı, benimsediği ve sabırla taşıdığı bir çelişkiydi bu. Ellerini yıkadı, şapkasını ve paltosunu giydi, evden çıktı. Yer değiştirmek çoktan beri başvurduğu bir çareydi. Ruhsal durumunun böyle olduğu zamanlarda, uzun süre aynı yerde boş ya da dolu bir sürü kâğıtla birlikte olmanın doğru olmadığını biliyordu. Dışarı çıkmak, havayı solumak ve gözlerini sokağın resimleriyle dinlendirmek iyi geliyordu. Güzel kadınlarla ya da bir arkadaşıyla karşılaşması olasıydı. Küçük öğrencilerden oluşan bir topluluk ya da vitrinlerden birinin oyalayıcı süsleri onu başka düşüncelere çekebilirdi. Ya da bir rastlantı sonucu, bu dünyanın efendilerinden birinin otomobili, bir gazete patronunun ya da zengin bir pastane sahibinin arabası, bir sokak köşesinde, gelip onu ezebilirdi: Durumu değiştirebilecek ve yeni koşullar yaratabilecek bir sürü olasılık vardı. </p>
<p class="calibre2">Bahar öncesinin havasında yürümeye koyuldu. Kira evlerinin hüzünlü, küçük çim parçacıklarında, toplu halde çiğdemlerin göz kırptığını gördü ve onun bir parka girmesine neden olan nemli, ılık mart havasını soludu. Parkta, çıplak ağaçların altında güneş gören bir banka oturdu, gözlerini kapadı ve ilkbahar güneşinin bu erken saatinde kendini duyuların oyununa bıraktı. Hava yanaklarına nasıl da yumuşakça dokunuyor, güneş nasıl da gizlice yakıyor ve henüz ürkeklikten kurtulamamış toprak şimdiden nasıl da keskin keskin kokuyordu. Sevimli ve oynak küçük çocuk ayakkabıları çakıl taşlarına basıyor, çıplak ağaçların birinde de bir karatavuk tatlı, hoş sesiyle ötüyordu. Evet, bunla-213</p>
<p class="calibre2">rın hepsi kuşkusuz çok güzeldi. İlkbahar, güneş, çocuklar ve karatavuk çok eski zamanlardan beri var olduğuna ve insanlar da on binlerce yıldır bunlardan zevk aldığına göre, bugün de, elli ya da yüzyıl önce olduğu gibi güzel bir ilkbahar şiirinin neden yazılamadığını anlamak olanaksızdı. Oysa bir türlü olmuyordu. </p>
<p class="calibre2">Uhland'ın ilkbahar ezgisini (uvertürü ilkbaharın gelişinin yoğun ve etkileyici kokusuyla o denli olağanüstü dolu olan Schubert'in müziğiyle birlikte) bir anlığına anımsamak bile bugünün ozanına, olağandışı dizeler yazma zamanının yitip gittiğini etkileyici bir biçimde göstermeye ve bundan sonra mutluluk taşan yapıtları üretmeyi düşünmenin anlamsızlığını kanıtlamaya yetiyordu. </p>
<p class="calibre2">Ozanın düşünceleri yeniden kısır bir döngünün verimsizliğine kapılmak üzereyken yarı kapalı gözkapaklarmın altında ince bir çizgiye dönüşen gözleriyle, hafif bir dalgalanma, bir pırıltı, güneş ışığı adacıkları, ışık yansıları ve gölge lekeleri gördü. İçinde beyazın aktığı gökyüzü maviliğini ve saydam halkalar gibi devinen ışıkları da. Parlak gü- * neşe doğrudan kim baksa bunları görür, ama yazarın gördüğü biçimler ve renkler başkalarıyla karşılaştırılamaya5' cak kadar yoğun, değerli ve kendilerine özgü gizemli nitelikleriyle yazarın onları yalnızca görmesinden öte gerçek bir deneyim yaşamasını sağladılar. Parlayan, uçuşan, yüzen, dalgalanan ve kanat çırpan bir ışık fırtınası değildi bu ve yalnızca yazarın gözüne yansımıyordu. </p>
<p class="calibre2">Aynı zamanda yaşamı ve içten gelen bir arzuyu simgeliyordu. </p>
<p class="calibre2">Oluştukları yer de onun ruhu ve yazgısıydı. İşte ozanlar, görmeyi bilenler ve Eros'un dokunduğu bütün insanlar böylesine şaşırtıcı ve sarsıcı bir biçimde görürler. Uhland, Schubert ve bahar şarkısı düşüncesi yok oldu birden. Ne Uhland, ne geçmiş vardı artık. Hepsi sonsuz bir âna, bir deneyime ve içten gelen bir gerçeğe dönüşüverdi. </p>
<p class="calibre2">Bu mucizeyi ilk kez yaşamıyordu, ama o güne dek bu mucizenin çağrısını ve anlamını ciddiye almamayı yeğ tutmuştu. Oysa şimdi, zamanın yittiği, ruhun ve dünyanın uyum içinde olduğu sonsuz bir anda kalakalmıştı. Soluğunun bulutları yönlendirdiğini ve sıcak güneşin kendi göğsünün içinde döndüğünü duyumsadı. </p>
</body>
</html>
