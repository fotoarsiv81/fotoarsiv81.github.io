<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_135">230</h2>
<p class="calibre2">(Ust düzeyde eğitim görmüş aydın okurlar için Schalas-ter'le ilgili aşağıdaki bilgi eklenmiştir: Schalaster, bu aralar unutulan, ama çoğu zaman sürekli sözü edilen kuş olgusunun sona ermesinin gerçek nedeni ve en önemli tanığıydı. Üstelik kuşun yok oluşundan sonra, Pazartesi Köyü'nde onun yaşadığından kuşkusu olmayan ve yeniden görüneceğine inanan küçük bir topluluğun da sözcüsüydü.)</p>
<p class="calibre2">"Onu ilk gördüğümde, küçücük bir çocuktum," diye bilgi veriyordu Schalaster. "Okula bile gitmiyordum henüz. Evimizin arkasındaki meyve bahçesindeki otlar yeni kesilmişti. Dallarından birini bana doğru uzatmış bir kiraz ağacının yanında durup yeşil ham kirazlara bakarken ağaçtan aşağıya uçtu kuş. O güne dek gördüğüm kuşlardan çok değişik olduğunu ayrımsadım. Ot yığınlarından birine kondu ve zıplamaya başladı. İlgiyle ve hayranlıkla tüm bahçede onun peşinden koştum, o da ışıl ışıl gözleriyle sık sık bana baktı ve daha ileriye zıplamaya başladı. Yalnız kendisi için dans eden ve şarkı söyleyen birisi gibiydi. Beni kendisine çekmek ve sevindirmek istediğini hemen anladım. Boynunda biraz beyazlık vardı. Otların üzerinde dans edercesine zıplaya zıplaya ısırganotlarınm olduğu arka çite kadar gitti, çitin tahtalarından birinin üzerine kondu, cıvıldadı, bana çok dostça baktı ve ne olduğunu anlayamadan öylesine ansızın yok oluverdi ki şaşırdım. Daha sonraları da, hiçbir hayvanın, insanın beklemediği bir anda bu kuş kadar yıldırım hızıyla ortaya çıktığına ve yine aynı hızla yok olabildiğine tanık olmadım. İçeriye koşup anneme başımdan geçenleri anlattım, o da bana hemen, onun adsız kuş olduğunu ve onu görmemin çok iyi olduğunu, bana şans getireceğini söyledi." </p>
<p class="calibre2">Schalaster burada başka betimlemelerden biraz ayrılıyor ve kuşu çok küçük, bir çalıkuşundan daha büyük olmayan bir kuş diye tanımlıyor; en küçük yeri olan başının olağanüstü küçük, akıllı ve kıpır kıpır olduğunu, sıradan bir kuş gibi görünmesine karşın gri-sarı tepeciğinden ve insana bakmasından onu hemen tanıyabileceğinizi, oysa başka kuşların insana kesinlikle bakmadığını söylüyor. Tepeciği bir alakarganın tepeciğine oranla çok küçük olmasına karşın onunkini andırıyormuş ve tepeciğini sürekli aşağı yuka-231</p>
<p class="calibre2">rı cynatıyormuş. Kendisi de çok canlıymış. Uçarken de zıplarken de hızlı hareket ediyormuş. Davranışı rahat ve anlamlıymış; gözleriyle, başını sallamasıyla, tepeceğini oynat-masıyla, uçarken ya da konduğunda, sanki bir şey söylemeye ve bir şeyi anımsatmaya çalışıyormuş ve bir görevi varmış ya da bir haberciymiş izlenimi veriyor ve biri onu gördüğünde bir süre onu düşünüp ne istediğine ve ne anlama geldiğine kafa yormak zorunda kalıyormuş. İnsanların onunla ilgili bilgi edinmeye çalışmasından ya da onu gözlemlemeye kalkmasından da hiç hoşlanmıyormuş. Nereden geldiğini hiç bilemezdiniz zaten. Ansızın ortaya çıkar, size yakın bir yere konar, sanki hep oradaymışçasına davranır ve dost bakışıyla size bakardı. </p>
<p class="calibre2">Kuşların cam gibi gözleri ve sert, ama ürkek bakışları olduğunu ve insana bakmadıklarını herkes bilir. Oysa bu kuş oldukça candan bir bakışla insanın gözünün içine bakıyordu. </p>
<p class="calibre2">Çok eski çağlardan beri kuşla ilgili söylentiler ve öyküler aktarılırdı hep. Oysa bugün ondan çok daha az söz ediliyor. İnsanlar çok değişti. Yaşam da daha zorlaştı. Gençlerin hemen hemen hepsi çalışmak için kente gidiyor, aileler yaz akşamlarında kapı önlerinde ya da kışın ocak başında birlikte oturmuyor, hiçbir şeye zaman yetmiyor ve bugün* gençlerin hemen hemen hiçbiri ormanda yetişen çiçeklerden birkaçının ya da bir kelebek türünün adını bile bilmiyor. </p>
<p class="calibre2">Ama çocuklara kuşun öykülerini anlatan yaşlı bir kadın ya da bir dede çıkıyor hâlâ. Bu kuş öykülerinden birine, belki de en eskisine göre, Pazartesi Köyü'nün kuşu dünya kadar eskiymiş. Kabil Habil'i öldürdüğü zaman bile ora-daymış. Habil'in kanından bir damla içmiş ve Habil'in görevini yüklenerek oradan uçmuş. Bugün bile insanlar olan biteni unutmasınlar, ders alıp insan yaşamını kutsal tutsunlar ve birbirleriyle kardeşçe yaşasınlar diye insanları uyarıyormuş. </p>
<p class="calibre2">Habil'in öyküsü çok eskidir ve onunla ilgili şarkılar bile vardır, ama aydınların dediklerine göre kuş efsanesi ondan da eskiymiş. </p>
<p class="calibre2">Birçok ülkede, değişik dillerde anlatılırmış ve Pazartesi Köyü'nün kuşuna yanlışlıkla mal edilmiş. Bu denli eski çağlardan beri bilinen Habil kuşunun sonradan yalnızca bu yörede olması ve başka hiçbir yerde bulunmaması da düşünmeye değer bir konuymuş. </p>
</body>
</html>
