<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_107">180</h2>
<p class="calibre2">yordu. Bazıları kendini içkiye verdiğinden söz ediyordu. Bazen dersin ortasında, bir şey anımsamak istercesine duruyor, kimsenin daha önceleri tanık olmadığı büyüleyici, çocuksu bir gülümsemeyle yüzü aydınlanıyor, sonra öğrencilerinin yüreğine işleyen sıcacık, yumuşak bir sesle konuşmasını sürdürüyordu. </p>
<p class="calibre2">Geçmiş yılların soluk izlerinde umarsızca tutarlılık ararken yeni bir yetenek geliştirmişti. Oysa bunun bilincinde değildi henüz. Bir duvara yapılmış eski resimlerin arkasında, bazen nasıl kimsenin bilmediği ve görmediği daha da eski resimler saklı olabilirse, o da anı diye bildiklerinin altında daha başka anıların gömülü olduğunu sık sık düşünür oldu. Bir şeyi anımsamaya çalışarak geçmişi didik didik ettiğinde, örneğin, birkaç gün kaldığı bir kentin adını, bir arkadaşının doğum gününü ya da bunun gibi bir şeyi anımsamaya çalıştığında aklına büsbütün değişik bir şey geliyordu. Bir nisan sabahı ansızın esen meltemin soluğunu ya da bir eylül günü basan sisin kokusunu duyumsuyor, ağzında bir tat algılıyor ve bedeninin herhangi bir yerinde, teninde, gözlerinde ya da yüreğinde inceden inceye karanlık duygular kıpırdanmaya başlıyordu. Giderek, geçmişinde, mavi, sıcak, serin, gri ya da nasıl olursa olsun bir gün olduğuna ve o âna dek, o tek günün, karanlıklara gömülü olarak, varlığını içinde sürdürdüğünü anlamaya başladı. Tam olarak koklayabildiği bu bahar ya da kış gününü, gerçek geçmişinde bulamıyordu, belirli bir adı ve tarihi yoktu bunun. Belki öğrenciyken yaşamış olabilirdi. Belki de daha beşikteyken. Ama koku oradaydı. Ne. </p>
<p class="calibre2">ne olduğunu anlamasına, ne de adını koyabilmesine karşın, içinde bir şeyin canlandığını duyumsuyordu. Bazen, bu anıların çok daha eskilere, bundan önceki yaşamına ait olduklarını bile düşünüyor, ama sonra buna gülüp geçiyordu. </p>
<p class="calibre2">Anselm belleğinin ona hazırladığı uçurumlarda umarsızca dolaşırken sırasında onu heyecanlandırıp duygulandıran, sırasında onu irkiltip korkutan birçok anı bulmasına buldu, ama İris adının or»a ne anımsattığını bir türlü bulamadı. </p>
<p class="calibre2">Bir kez, bulamamanın çaresizliğiyle doğduğu kente gitti. O yerin ormanlarını, sokaklarını, patikalarını ve çitleri-181</p>
<p class="calibre2">ni izledi yeniden. Çocukluğunun eski bahçesinde durdu, akıp giden anı dalgalarının yüreğine çarpıp geçmesini dinledi ve geçmiş onu, düşlerden örülme bir ağ gibi sardı. Hüzünlü ve suskun, yaşadığı kente geri döndü ve onu görmeye gelenleri hasta olduğu bahanesiyle geri çevirmeye başladı. </p>
<p class="calibre2">Ama bir kişiyi içeriye almak zorunda kaldı. İris'e evlenme teklif ettiği günden beri görmediği arkadaşıydı bu. Geldiğinde Anselm'i perişan bir halde, kasvetli bir hücreyi andıran odasında oturur buldu. </p>
<p class="calibre2">"Kalk. Gidiyoruz. İris seni görmek istiyor," dedi. </p>
<p class="calibre2">Anselm yeniden fırladı. </p>
<p class="calibre2">"İris mi? Nesi var? Ah, biliyorum, biliyorum." </p>
<p class="calibre2">"Evet," dedi arkadaşı. "Gel benimle! Ölmek üzere. Çoktan beri hastaydı." </p>
<p class="calibre2">Anselm onunla birlikte İris'i görmeye gitti. Bir divanın üstünde yatıyordu İris. Bir çocuk denli küçülmüş, hafiflemişti. İri iri açılmış gözlerinde aydınlık bir bakışla gülüm-süyordu. Hafif beyaz çocuk elini Anselm'e uzattı. Anselm'in avucunda bir çiçek gibi durdu eli. Yüzü saydamlaşmıştı* sanki. </p>
<p class="calibre2">"Anselm, bana kızgın mısın? Sana çok zor bir göreV verdim ve görevine bağlı kaldığını görüyorum. Sürdür bunu ve amacına ulaşana dek bu yolu izle! Benim yüzümden bunu yaptığını sanıyorsun. Oysa kendin için yapıyorsun bunu. Bunun bilincinde misin?" </p>
<p class="calibre2">"Bunu seziyordum hep. Ama artık biliyorum," diye yanıtladı Anselm. </p>
<p class="calibre2">"Uzun bir yol bu. Çoktan geri dönerdim, ama artık dönüş yolu bulamıyorum. Halim ne olacak, hiç bilemiyorum." </p>
<p class="calibre2">İris onun hüzünlü gözlerine uzun uzun baktı ve onu avutmak istercesine hafifçe gülümsedi. Anselm onun incecik kalmış eline kapandı ve ağlamaya başladı. Öylesine uzun bir süre ağladı ki, İris'in eli gözyaşlarıyla yıkandı. "Halin ne mi olacak?" dedi İris. </p>
<p class="calibre2">Sesi ansızın parlayan bir anıyı andırıyordu. "Ne olacağını hiç düşünmemelisin. Yaşamın boyunca her zaman arayış içinde oldun. Onuru, mutluluğu, bilgiyi ve beni aradın. Senin küçük İris'ini. Bunların tümü hoş görüntülerdi yalnızca ve tümü seni bırakıp yitti gitti. </p>
<p class="calibre2">Benim de şimdi seni bırakacağım gibi. Bana da böyle 182</p>
<p class="calibre2">oldu. Ben de hep aradım. Sevdiğim hoş resimlerdi bunlar. Ama her defasında bırakıp gittiler ve soldular. Resimlerim yok artık benim. </p>
<p class="calibre2">Hiçbir şeyi aramıyorum ben. Evime döndüm. Küçük bir adım daha attığımda yuvamda olacağım. Sen de oraya ulaşacaksın Anselm. Ve o zaman alnındaki çizgiler yok olacak." </p>
<p class="calibre2">Yüzü o denli solgunlaşmıştı ki, Anselm, telaşla, "Dur, bekle İris. Ne olur gitme!" diye bağırdı. "Bana bir şey bırak ki, seni tümüyle yitirmediğimi anlayayım." </p>
<p class="calibre2">İris onaylarcasma başını salladı. Elini başucunda duran vazoya uzattı. Yeni açmış mavi bir süseni alıp ona verdi. "İşte, benim çiçeğimi, İris'i al ve beni unutma. Beni ara, İris'i ara. O zaman bana geleceksin," dedi. </p>
<p class="calibre2">Anselm ağlayarak çiçeği aldı ve gözyaşları içinde onunla vedalaştı. </p>
<p class="calibre2">Arkadaşı ona haber yolladığında, bir kez daha geldi; tabutun çiçeklerle bezenmesine ve mezara indirilmesine yardım etti. </p>
<p class="calibre2">Bu olaydan sonra yaşamdan koptu. Bir türlü kopuk ipliği onarıp yaşam denen ağı öremez oldu. Her şeyi bıraktı, işinden ve kentten ayrıldı ve dünyada kayboldu. Ara sıra orada burada göründüğü oluyordu. </p>
<p class="calibre2">Doğduğu kentte de, eski bahçenin çitine dayanmış çevreye bakarken gördüler onu. Ama insanlar onun hatırını sorup ona yardım etmeye kalktıklarında çekip gittiğini anladılar. </p>
<p class="calibre2">Süseni hep sevdi. Gördüğü her yerde üzerine eğilir, çiçeğin çanağının içine uzun uzun bakar, mavi derinliklerden geçmişte ve gelecekte ne yar neyoksa, hepsinin kokusunun ve varlığının ona ulaştığını sanırdı. </p>
<p class="calibre2">Ama sonra acılar içinde oradan ayrılırdı. Beklentisi gerçekleşmiyordu bir türlü. Ardında olabilecek en hoş gizemin soluk alıp verdiğini duyduğu yarı açık bir kapının önünde durur gibiydi. Artık her şeyi öğreneceği ve beklentisinin gerçekleşeceğini düşündüğü anda kapı ansızın kapanıyor, dünyanın soğuk rüzgârı yalnızlığını kamçılayıp geçiyordu. </p>
<p class="calibre2">Düşlerinde annesi sesleniyordu ona. Uzun yıllardır onun yüzünü ve varlığını böylesine yakından ve böylesine belirgin görmemişti. Ve İris de sesleniyordu ona. Uyandığında tüm gününü düşünerek geçirmesine neden olan bir tını yankılanıyordu kulağında. Hiçbir kentte doğru dürüst</p>
</body>
</html>
