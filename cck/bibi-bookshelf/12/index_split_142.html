<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_141">239</h2>
<p class="calibre2">Bu söz düellosu ve gruplaşmaların tam ortasında, doksanlık Nina, sarışın torununa atalarını unutmayıp bu Tanrı bilmezlerin lanetli ve aynı zamanda tehlikeli kuş avına katılmaması için baskı yapmaya çalışırken, saygısız gençler onun yaşlı yüzüne baka baka bir av pandomimi sergileyip ateş edercesine gözlerini kısıp 'dan dan' diye bağırarak yanaklarına nişan alır gibi yaparken öylesine beklenmedik bir şey oldu ki yaşlısı genci hepsi taş kesilmişçesine donup kaldı. </p>
<p class="calibre2">Yaşlı Balmelli bağırarak eliyle bir yeri göstermişti. Bir de baktılar ki, birdenbire sessizliğin ortasında bir kuş, o çok sözü edilen kuş, muhtarlığın damından aşağıya zıplayıp bildiri tahtasının kıyısına konmuş, küçük yuvarlak başını kanadına sürterek, gagasını gıcırdata gıcırdata kısa bir ezgiyi cıvıldıyor, ince kuyruğunu vura vura tempo tutuyor ve tepeciğini de iyice havaya dikiyor. Ve kuş bazı köylülerin yalnızca başkalarından duydukları biçimde, hepsinin gözü önünde, bir süre temizlendi, başını merakla aşağıya eğerek resmi makamın yazısını okumak ve başına kaç sikkelik ödül konduğunu öğrenmek istediğini gösterdi. Çok az bir süre kaidı orada belki de. Ama hepsi bunu önemli bir ziyaret gibi algıladı. Onlara bir görevi anımsatmak istiyordu sanki. Kimse artık 'dan dan' falan diyemez oldu. Onun yerine orada büyülenmişçesine durup uçarak gelen ve onları alaya almak için özellikle o yeri ve o ânı seçen bu yürekli konuğa bakakaldı. Onları ansızın şaşırtan bu minik tatlı varlığa, bu sözü çok edilen ve o yöreyi ünlendiren kuşa, fal taşı gibi açılmış gözlerle ve utanarak, ama iyi duygularla bakıyor, Habil'in ölümüne tanık olan birini ya da bir zamanların bir Hohenstaufe'sini, bir prensini ya da büyücüsünü ve hâlâ engereklerin yaşadığı Yılan Tepesi'nde kırmızı bir evde oturmuş </p>
<p class="calibre2">olan, yabancı aydınların, büyük güçlerin ilgisini ve kıskançlığını çeken, uğruna bin sikkelik ödül konmuş birini izliyordu. Hepsi ona hayrandı ve hepsi onu seviyordu. Az sonra silahları yanlarında olmadığı için öfkeden tepinecek olanlar bile o anda onu seviyor ve onunla gurur duyuyorlardı. Onlarındı o; onların ünü ve onuruydu. İşte orada, bildiri tahtasının üzerinde, gözlerinin önünde kuyruğunu vurup tepeciğini kabartarak onların prensi ya da amblemi gibi oturuyordu. </p>
<p class="calibre2">Kuş birdenbire yok olup her-</p>
</body>
</html>
