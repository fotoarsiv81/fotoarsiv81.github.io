<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_114">190</h2>
<p class="calibre2">Akıllı maymunlar arkasından alaycı güldüler, bazı çalılar ona yavaşça takıldılar, bazı ağaçlar da ona çiçek, ceviz ya da elma attılar. Ama o hiçbirini görmedi bile. </p>
<p class="calibre2">Ağaç Piktor, kızı gördüğünde, o güne dek hiç bilmediği • türden yoğun bir mutluluk özlemine kapıldı. Bir düşünce gelip yerleşti zihnine. </p>
<p class="calibre2">Kendi kanı canı çağırıyormuş gibi geldi ona. "Düşün," diyordu bu ses. </p>
<p class="calibre2">"Şu anda tüm yaşamını gözden geçir ve neyin anlamlı olduğunu bul. </p>
<p class="calibre2">Yoksa çok geç olur. Bir daha böyle bir şansı yakalayamazsın." O da bu sesi dinledi ve düşünmeye koyuldu. Henüz insan olduğu zamanları ve tüm geçmişini, cennete gelişini ve en çok da büyülü taşı elinde tuttuğunda ağaca dönüştüğü o olağanüstü ânı düşündü. Her türlü dönüşümün olası olduğu o andaki kadar yaşamı yoğun duyumsamamıştı! </p>
<p class="calibre2">Gülen kuşu, üzerinde güneşin ve ayın birleştiği ağacı anımsadı. O </p>
<p class="calibre2">zamanlar bir hata yaptığını da. Yılanın dediğini hiç düşünmeden yapmış, yanlış olabileceği aklının ucundan bile geçmemişti. </p>
<p class="calibre2">Kız, ağaç Piktor'un yapraklarının hışırdadığını duydu. Başını kaldırıp baktığında yüreğinde bir sızı duydu birden. Yeni düşünceler, yeni arzular ve yeni düşler kıpırdadı içinde. Bilmediği bir gücün çekimiyle ağacın altına oturdu. Ağaç ona çok yalnızmış gibi gelmişti. </p>
<p class="calibre2">Yalnız ve hüzünlü. Ama suskun hüznünün içinde insanı duygulandıran soylu, güzel bir yanı vardı. Hafif hafif hışırdayan tacının ezgisi kıza çekici geliyordu. Sert gövdesine yaslandı ve ağacın titrediğini duyumsadı. Kendi yüreğimde öylesine titriyordu. Yüreğini garip bir sızı kaplamıştı, ruhunun göklerini de bulutlar. Gözlerinden yakıcı yaşlar dökülmeye başladı. Ne demek oluyordu bu? İnsan neden böylesine acı çekerdi ki? Yüreği neden göğsünden fırlayıp bu güzel ve yalnız varlığm-kinde erimek istiyordu? </p>
<p class="calibre2">Ağaç köklerine dek yavaşça titredi ve içindeki tüm yaşam gücünü toparladı. Kızla birleşebilmek için yanıp tutuşuyordu. Neden o yılana kanıp kendini sonsuza dek ağaç kalmaya mahkûm etmişti? Ne kadar körmüş meğer, ne kadar safmış! Hiçbir şey bilmiyormuş meğer! Yaşamın gizinden hiç mi hiç haberi yokmuş! Hayır, o zaman da gizliden gizliye bunu duyumsamış, biraz sezmişti. Ah şimdi, hüzün 191</p>
<p class="calibre2">içinde, kadm ve erkekten oluşan ağacı düşündüğünde ne iyi anlıyordu her şeyi! </p>
<p class="calibre2">Ve bir kuş geldi. Güzel, yürekli, kırmızı beyaz bir kuş, kavisler çizerek geldi. Kız, uçan kuşu ve kuşun gagasında tuttuğu şeyi yere attığını gördü. Kan gibi, kor gibi kırmızı bir şeydi bu. Yeşil otların arasına düşmüştü. Yeşilin içinde alev gibi parlıyordu. </p>
<p class="calibre2">Kırmızı ışıltısı öylesine güçlüydü ki, kız dayanamadı, eğildi ve onu aldı. Bir billur parçasıydı bu. Bulunduğu yerde karanlığa izin vermeyen, yakut renkli bir kristal. </p>
<p class="calibre2">Kız büyülü taşı beyaz eline alır almaz, yüreğinden dolup taşan dileği gerçekleşti. Güzel kız ağacın içine çekildi ve ağaçla bütünleşti. </p>
<p class="calibre2">Ağacın gövdesinden genç, güçlü bir dal olarak çıktı ve onun yüksekliğine ulaşmak için hızla büyümeye koyuldu. </p>
<p class="calibre2">Her şey yoluna girmiş, dünya düzenine kavuşmuştu. Asıl cenneti şimdi bulmuştu Piktor. Yaşlı ve hüzünlü bir ağaç değildi artık. Yüksek sesle, "Piktoria, Victoria," diye şarkılar söylüyordu. </p>
<p class="calibre2">Değişmişti. Sonunda, sonsuz, gerçek değişimi bulmuştu, çünkü yarımken bir bütüne dönüşmüştü. Artık bundan sonra, istediği kadar değişebilirdi. Var olmanın büyülü akımı kanında dolaşmaya başlamış, her an yeniden yaratılan dünyanın bir parçası olmuştu. </p>
<p class="calibre2">Geyik oldu, balık oldu, insan oldu. Yılan, bulut ve kuş oldu. Ama neye dönüşürse dönüşsün bir çiftten oluşan bir bütün oldu her zaman. </p>
<p class="calibre2">İçinde hem güneş ve ay hem de kadın ve erkek vardı her zaman. İkiz ırmaklar olarak ovalarda aktı, bir çift yıldız olarak da gökyüzünde ışıldadı. </p>
<p class="calibre2">(1922)</p>
</body>
</html>
