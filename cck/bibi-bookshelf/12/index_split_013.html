<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_12">23</h2>
<p class="calibre2">"Minderlere uzanmış hanımı onu, öykü bitene dek büyük bir ilgiyle dinlemişti. Cüce öyküsünü bitirip sustuğunda tek bir yorum bile yapmadı; derin düşüncelere daldığı belliydi. Gondolcu, dönüş emrini vermesini bekliyordu. Bir süre sonra, düşten uyanırcasma gondolcuya işaret etti ve oturma yerinin perdelerini çekip kendini içeriye hapsetti. Gondolcunun küreğinin çabucak çevirdiği gondol, kara bir kuş gibi uçarcasına kente doğru yol almaya başladı. Yere çömelmiş </p>
<p class="calibre2">oturan cüce yeni bir öykü tasarlamasına gözlerini kararan sulara dikmiş, hiç kımıldamadan suskun ve neşesiz öylece oturuyordu. Kısa sürede kente vardılar. Gondol, Rio Panada'yı ve daha bir sürü küçük kanalı hızla geçerek eve vardı. </p>
<p class="calibre2">"Margherita o gece çok kötü uyudu. Öyküdeki aşk iksiri, cücenin de bildiği gibi, onda nişanlısının kalbini çalmak ve kendine bağlayabilmek için aynı aşk iksirini kullanma düşüncesini oluşturmuştu. Hemen ertesi sabah bu konuya değinmeye başladı. Açıkça bir şey söyleyemiyor, çekine çekine bir sürü şey soruyordu. Büyük bir ilgiyle, her şeyi öğrenmek istiyordu. 'Böyle bir iksir nasıl yapılırdı acaba? Nasıl yapıldığını bilen biri hâlâ var mıydı? İçine zehirli ya da zararlı bir madde katılıyor muydu? İçen hiç farkına varmadan mı etkileniyordu?' </p>
<p class="calibre2">"Kurnaz Filippo, hanımının gizli isteğinin bilincinde değilmişçesine tüm soruları tam bir umursamazlıkla yanıtlıyor, onu niyetini açıkça ortaya koymaya zorluyordu. Sonunda hanımı, Venedik'te böyle bir iksiri hazırlayabilecek birinin bulunup bulunamayacağını soruverdi. </p>
<p class="calibre2">"O zaman cüce gülerek, 'Korkarım, beni pek adam yerine koymuyorsunuz!' diye bağırdı. 'O kadar bilge olan babamdan böyle basit bir büyüyü bile öğrenemediğimi mi sanıyorsunuz?' </p>
<p class="calibre2">'"Yani bu iksiri hazırlayabileceğini mi söylemek istiyorsun?' diye sordu hanımı sevinçle. </p>
<p class="calibre2">"'Bundan kolay bir şey olamaz,' dedi cüce. 'Ama anlayamıyorum, benim sanatıma neden gereksinmeniz olsun ki! Siz isteğinize kavuştunuz. </p>
<p class="calibre2">Nişanlınız, Venedik'in en yakışıklı ve en zengin erkeklerinden biri.' </p>
</body>
</html>
