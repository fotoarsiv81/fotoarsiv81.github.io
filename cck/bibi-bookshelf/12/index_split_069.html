<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="110, FALDUM" class="calibre4" id="calibre_pb_68">110</h2>
<h3 class="sigilNotInTOC">FALDUM</h3>

<p class="calibre2">Büyük Pazar</p>
<p class="calibre2">Faldum kentine giden yol, inişli çıkışlı bir araziden geçer, ormanları, büyük geniş otlakları ve mısır tarlalarını böler, yol kente yaklaştıkça köy alanları, mandıralar, bahçeler ve evler sıklaşırdı. Deniz uzaktaydı, görünmezdi ve dünya yalnızca tepeciklerden, küçük şirin ovalardan, otlaklardan, ormandan, tarlalardan ve meyve bahçelerinden oluşmuş sanırdınız. Meyve, kereste, süt, elma ve cevizin bol olduğu bir yöreydi burası. Köyler gerçekten temiz ve güzel, insanları da efendi ve çalışkandı. </p>
<p class="calibre2">Tehlikeli ya da hoş olmayan işlere kalkışmazlardı. Herkes komşusunun durumu kendisinden daha iyi olmadıkça yaşamından yakınmazdı. İşte Faldum böyle bir yerdi. Olağandışı bir şey olmadıkça dünyadaki birçok yerden bir farkı yoktu. </p>
<p class="calibre2">O gün, kentin adını taşıyan yol, ilk horozun ötüşünden beri gidip gelenlerle canlanmıştı. Yılda bir kez böylesine canlanırdı yol. O da büyük pazarın kurulduğu günlerde. Kentin 20 kilometre çevresindeki, köylüsünden işçisine, öğrencisinden hizmetçisine, kadın ve erkek herkes haftalarca büyük pazara gitmeyi düşlerdi. Hepsi gidemiyordu kuşkusuz. Hayvanlara, bebeklere, hastalara ve yaşlılara bakacak insanlar gerekliydi. Piyango kime çıkarsa, o kişiye yaşamından bir yıl gitmiş gibi gelir, sonbaharın eşiğinde çevreyi hâlâ masmavi bir gökyüzünden ısıtan güneşi ve böyle güzel bir günü kaçırdığına yanardı. Ellerinde küçük sepetlerle kadınlar ve kızlar gelir, yeniyetme oğlanlar yanaklarını tıraş eder, bayramlık giysileri içindeki insanlar giysilerine ya bir karanfil ya da bir yıldızçiçeği iliştirirlerdi. Okul-111</p>
<p class="calibre2">lu kızların saçları özenle örülür, henüz nemli oldukları için güneşte pırıl pırıl parlardı. Arabalarla gelenler kırbaçlarına ya bir çiçek ya da bir kurdele takar, atların üzerine dizlerine kadar meşinden geniş süslü örtüler örtülür ve bu örtüler iyice parlatılmış pirinç halkalarla tutturulurdu. Üzerlerinde kayın dallarından yapılma kavisli yeşil gölgelikleri bulunan arabalarda insanlar, sepetler ve kucakta çocuklar üst üste oturarak gelirler ve hep bir ağızdan şarkılar söylerlerdi. Ara sıra bayraklarla, kırmızı, mavi ve beyaz kâğıt . çiçeklerle bezenmiş bir araba çıkagelir, yeşil kayın dallarının gölgesinde altın rengi borazanlar ve trampetler ışıl ışıl parlar, çevreye halk ezgileri yayılırdı. Sabahın ilk ışıklarıyla oraya buraya koşturan çocuklar ağlamaya başlar, ter içindeki anneler onları avutmaya çalışır ya da çocuklar bazen onlarla ilgilenecek başka birilerini bulurlardı. Yaşlı bir kadın bir çocuk arabasına ikizleri yatırmıştı. Uyuyan çocukların başlarının yanına da onlar gibi yuvarlak yüzlü, al yanaklı, güzel giysili pırıl pırıl iki bebek. </p>
<p class="calibre2">Evleri yolun kıyısında olduğu için, uzun yoldan gelmek* zorunda kalmayanlara gün doğmuştu. Eğlenceli bir sabah geçiriyorlardı. </p>
<p class="calibre2">İzleyecekleri o kadaı çok şey vardı ki! Ama böyleleri azdı. Bir evin basamaklarında, büyükannesiyle kalmak zorunda kalan on yaşlarında bir çocuk ağlıyordu. Bir süre onu bunu yiyip ağladıktan sonra, birkaç köy çocuğunun kapının önünden geçtiğini görünce dayanamadı; tek bir cümle söyleyerek yerinden fırladı ve onlara katıldı. Az ötede parası gider diye büyük pazarla hiç ilgilenmeyen yaşlı bir bekâr otururdu. </p>
<p class="calibre2">Herkesin gülüp eğlendiği böyle bir günde, çoktan budanması gerekli çiti budamaya sessizce karar vermişti ve sabah çiyi henüz yerden kalkmadan elinde büyük bahçıvan makasıyla işe koyuldu. Oysa kısa bir süre sonra vazgeçip öfke içinde evine girmek zorunda kaldı, çünkü evin önünden geçen her genç onu elinde makasla görünce zamansız çalışkanlığı nedeniyle onu alaya alıyor, kızlar da gülüşüyordu. </p>
<p class="calibre2">Öfkeyle onlara uzun makasını salladığı zaman hepsi karşılık olarak şapkalarını çıkarıp göz kırptılar. Bütün pencereleri kapatıp sinir içinde evde oturmaya başlamasına karşın, arada bir dışarıya göz atmayı da unutmadı; sonunda sinirleri yatıştığında ve sanki ölüm kalım</p>
</body>
</html>
