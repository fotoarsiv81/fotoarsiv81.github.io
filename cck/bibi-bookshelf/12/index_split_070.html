<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_69">112</h2>
<p class="calibre2">sorunuymuşçasına pazara koşanlar gözden kaybolduğunda, çizmelerini giydi, para kesesine bir sikke koydu ve bastonunu aldı. Tam evden çıkacakken aklına bir sikkenin çok para olduğu geldi. Parayı keseden çıkarıp yerine yarım sikke koydu, keseyi cebine soktu, evi ve bahçe kapısını iyice kapattıktan sonra kente doğru yıldırım hızıyla yürümeye başladı. Öyle hızlı gidiyordu ki birçok yayayı ve iki arabayı geçti. </p>
<p class="calibre2">Arkasında evi ve bahçesi boş kalmıştı. Toz yolun üzerine çökmeye, nal ve borazan sesleri de uzaklaşmaya başladı. Ekin tarlalarından gelen serçeler gürültü patırtıdan geriye ne kaldığını görmek için gelmişler, beyaz tozun içinde dolaşıyorlardı. Yol boş, ölü ve sıcaktı. Ara sıra uzaktan neşeli bir ses ya da bir borazanın boğuk, uzak tınısı duyuluyordu. </p>
<p class="calibre2">Ormandan, geniş kenarlı şapkasını gözlerine dek indirmiş bir adam çıktı ve boş yolda hiç acele etmeden yürümeye başladı. İriyarı bir adamdı. Sürekli yürümeye alışkın gezginlere özgü telaşsız, ama yere sağlam basan adımlarla yürüyordu. Koyu renkli gösterişsiz giysileri vardı. Şapkasının gölgeliğinin altından bakan gözleri, bu dünyada bir isteği kalmamış, ama yine de her şeyi ayrıntısıyla gözlemleyen ve hiçbir şeyi kaçırmayan bir insanın gözleriydi. Tüm ayrıntıları görüyordu. Karmakarışık sayısız araba izlerini, arka nalını sürten bir atın izini, tozun arasından ilerde yamaca doğru yükselen Faldum kentinin ışıldayan damlarını, bir bahçede birini çağırarak korku ve telaş içinde dolaşıp duran ufak tefek kadını ve çağrısının yanıtsız kalmasını da. </p>
<p class="calibre2">Yolun kıyısında küçük bir metal parçası gördü. Bir attan düşen pirinç bir halkaydı bu. Aldı, cebme soktu. Sonra yolun kenarında kuşburnundan bir çit gördü. İlk önce özenle düzeltilmiş, ama giderek baştan savma kesilmişti, çalı nm bazı dalları unutulmuş, ileriye doğru çıkıntılı bırakılmıştı. Az ilerde, başının üzerinden bir araba tekerleğinin geçtiği anlaşılan bir bebek ve erimiş tereyağının hâlâ par-ladığı bir parça çavdar ekmeği duruyordu. En son olarak da içinde yarım sikke olan bir kese. Bebeği yolun kıyısındaki bir taşa dayadı, ekmeği ufalayıp serçeler yesin diye yola serpti, yarım sikkenin olduğu keseyi de cebine koydu. </p>
<p class="calibre2">Masailar</p>
<p class="calibre2">113/8</p>
<p class="calibre2">Kimsenin gelip geçmediği yol çok ıssızdı. Yolun iki yanındaki kavruk otlar tozdan bembeyaz kesilmişti. Çevrede kimse olmadığı için yakındaki bir kümesin önünde tavuklar sıcaktan uykulu, istedikleri gibi dolaşıp gıdaklıyorlar, maviye çalan bir lahana tarlasında yaşlı bir kadın eğilmiş kuru toprağı bürümüş otları temizliyordu. Gezgin ona seslenip kente ne kadar yol kaldığını sordu. Oysa kadın sağırdı. </p>
<p class="calibre2">Gezgin sorusunu yineleyince çevresine çaresizce bakındı ve ak saçlı başını salladı. </p>
<p class="calibre2">Gezgin yürümesini sürdürdü. Kentten kopuk kopuk müzik sesleri duyuluyordu. Sesler giderek daha sık ve kesintisiz gelmeye başladı. </p>
<p class="calibre2">Sonunda birlikte olmaktan sevinç duyan insanların sesleri ve ezgiler uzakta akan bir çağlayan gibi coştu. Yolun kıyısındaki mavi su aynasında kahverengi görünen yeşil sazlar ve yüzen ördekler bulunan bir dere akıyordu. Az ötede dere kavislendi ve yolun üzerindeki taş </p>
<p class="calibre2">köprünün altından akmaya başladı. Köprünün yola yakın taşlarından birinde terziye benzer zayıf bir adam başı önüne düşmüş uyukluyordu. </p>
<p class="calibre2">Şapkası tozun içine yuvarlan- * mıştı. Yanında da onu koruyan küçük, şirin bir köpek oturuyordu. Yabancı köprüden düşer diye adamı uyandırmak istedi, ama aşağıya baktığında köprünün yüksek olmadığını, suyun da sığ olduğunu gördü ve adamı uyusun diye rahat bıraktı. </p>
<p class="calibre2">Sonunda oldukça dik bir yokuşu tırmanarak Faldum kentinin kapısına vardı. Kapı ardına kadar açıktı. Ortalarda kimse görünmüyordu. </p>
<p class="calibre2">Kapıdan geçerken yabancının ayak sesleri parke taşlı yolda yankılanmaya başladı. Evler de, önlerinde dizili, atlarından ayrılmış </p>
<p class="calibre2">yük ve binek arabaları gibi boştu. Yan sokaktan gürültü ve konuşmalar geliyordu, ama yabancının yürüdüğü sokak ıssız ve gölgelikti; yalnızca evlerin en üst pencereleri altın rengi ışıkta parlıyordu. </p>
<p class="calibre2">Yabancı, bir arabanın okuna oturarak bir süre dinlenip kalktı. Sonra bir süre daha yürüdükten sonra bulduğu pirinç halkayı bir arabanın sürücü yerine bıraktı. </p>
<p class="calibre2">Sokağı geçer geçmez kendini pazar kalabalığının gürültüsü patırtısı içinde buldu. Yüzlerce tezgâhtaki satıcılar bağırarak mallarını pazarlıyorlardı. Çocuklar gümüş rengi borazanlara üflüyor, kasaplar kaynayan büyük kazanlara</p>
</body>
</html>
