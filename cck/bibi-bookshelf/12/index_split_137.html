<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_136">232</h2>
<p class="calibre2">Biz de kendi açımızdan, efsanelerin, öğretim üyelerinin savunduğu gibi belirli bir mantık çizgisinde gelişmesi gerekmediği savını </p>
<p class="calibre2">'düşünmeye değer' buluyoruz ve onlara kuş olayına bu denli belirsizlik ve çelişki katanların kendileri olup olmadığını sormak istiyoruz, çünkü bildiğimiz kadarıyla, eskiden kuş ve kuşla ilgili öyküler üzerine hiç tartışma çıkmazmış. Biri komşusundan değişik bir şey anlattığında bu, hoşgörüyle karşılanır, üstelik insanların onun için değişik şeyler düşünebilmesi ve anlatabilmesi kuşa daha çok saygı duyulmasına neden olurmuş. Daha da ileri giderek aydınları, kuş </p>
<p class="calibre2">olayını berbat edip araştırmalarıyla kuşla ilgili anıları ve öyküleri boş yere yok etmeye uğraşmakla suçlayabilirdik. Zaten ortada hiçbir şey kalmayana dek çözmek aydınların uğraşlarından biridir. Ama içimizden kim çıkıp da pek de hoş olmayan bir yüreklilikle, her şeyi değilse bile çoğiı şeyi borçlu olduğumuz bilime dil uzatabilir ki? </p>
<p class="calibre2">Neyse, biz yine kuş efsanesiyle ilgili eskiden anlatılan ve bugün de hâlâ halkın dilinde arta kalan öykülere dönelim. Bu öykülerden çoğu kuşu büyülü, değişken ya da lanetlenmiş bir yaratık olarak betimliyor. Kuş efsanesi, Doğu ülkelerine yapılan seferler zamanında önemli bir rol oynayan ve bugün bile her yerde bu seferlerin izlerini taşıyan Pazartesi Köyü ve Morbio arasındaki yöreye dayanır. Bu efsaneye göre bu kuş, Arapların bilgeliğine sahip ve büyü güçleri olan, Sicilya'da egemen Hohenstaufe ailesinden gelen sonuncu büyük kral ve büyücüymüş. Çoğu zaman kuşun daha önceleri bir prens olduğu ya da aynı zamanda (örneğin Sehuster'in duyduğuna göre) bir büyücü olduğu da söylenir. Yılan Tepesi'nde kırmızı bir evi varmış; büyücülüğü, sihirbazlığı ve ozanlığı yasaklayan ve bu kişiyi şarlatanlıkla suçlayan Flachsenfing yasası çıkıp birçok kişi ekmek parasını kazanamaz duruma düşene dek o yörede saygı görmüş. Kısa sürede evinin çevresine diktiği böğürtlenler ve akasyalar dikenlerin arasında kaybolmuş, o da yerini yurdunu bırakmış, arkasında ona eşlik eden dizi dizi yılanlarla birlikte ormana dalıp gözden kaybolmuş; insanların ruhlarını etkilemek ve büyücülük yapmak için arada sırada kuş kılığında ortaya çıkar olmuş. Çoğu kişileri kendine 233</p>
<p class="calibre2">özgü büyüsüyle etkilediği kesin, ama anlatıcı ak büyü mü yoksa kara büyü mü yaptığının saptanamadığını vurguluyor. </p>
<p class="calibre2">Doğu seferlerini düzenleyenlere baktığımızda, kuşkusuz, anaerkil kökenli çok ilginç bir kültürün belirgin olduğu bu topluluktan geriye kalan öykü parçacıklarında Ni-non diye anılan bir 'yabancı' kadının önemli bir rol oynadığını görürüz. Bu fantastik öykülere göre bu yabancı kadın, kuşu yakalamayı başarmış ve köylüleri karşı çıkıp kuşu özgürlüğüne kavuşturana kadar onu yıllarca tutsak olarak yanında alıkoymuş. Başka bir söylentiye göre de, yabancı kadın Ninon, kuşu kuşa dönüşmeden önce, henüz büyücüyken tanırmış ve kırmızı evde onunla birlikte otururmuş; o tepede uzun kara yılanlar ve mavi tavuskuşu başlı yeşil kertenkeleler yetiştirirlermiş. Bugün bile Pazartesi Kö-yü'nün üzerindeki Böğürtlen Tepesi yılan doluymuş, her yılanın ve kertenkelenin eskiden büyücünün büyülerini hazırladığı yere geldiğinde bir an durduğu ve başını saygıyla indirip kaldırdığı açık bir şekilde gözlemlenebilirmiş. Epey „ zaman önce ölmüş Nina adında çok yaşlı bir kadın da Diken Tepesi'ne sık sık şifalı ot toplamak için çıktığında, eşj kiden büyücünün evinin giriş kapısının olduğu tümseğin önündeki yüzlerce yıllık gül ağacının önünde engerek yılanlarının hâlâ selam verdiklerini anlatır, doğruluğuna yemin edermiş. Başkalarının anlattığına göre de Ninon'un büyücülükle uzaktan yakından bir ilgisi yokmuş ve o yöreye Doğu seferlerinden çok sonra, kuş çoktan kuş olduktan sonra gelmiş. </p>
<p class="calibre2">Kuşun son görüldüğünden bu yana, daha bir insan yaşamı kadar bir süre geçmedi, ama yaşlı insanlar sessiz sedasız ölüp gidiyor. Baron da öldü. Neşeli Mario da uzun süredir eskisi gibi değil ve bir gün ansızın kuşun zamanından kimse kalmayacak. Bu nedenle çok karmaşık görünmesine karşın, kuşun durumunu ve sonunun nasıl olduğunu anlatmaya çalışalım. </p>
<p class="calibre2">Pazartesi Köyü biraz sapa kalır ve ormanlarını şahinin yönettiği ve gugukkuşunun her yerde duyulduğu bu yörenin gürültüden uzak, dar orman geçitlerini çoğu insan bilmez. Buralarda efsaneleriyle ünlü değişik kuşlar sık sık gö-</p>
</body>
</html>
