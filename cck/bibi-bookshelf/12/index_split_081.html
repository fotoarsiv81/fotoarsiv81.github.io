<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_80">126</h2>
<p class="calibre2">Yaşlı dağ artık anılarına gömülmüştü. Yüzyılların geçtiğini ve gürültüyle gelen çökmelerin onu nasıl kemirdiğini duyumsamıyordu. </p>
<p class="calibre2">İnsanları düşününce, geçmiş içini sızlatıyor, o zamanlar anlayamadığı bir hareketliliği, sevgiyi ve karanlıklara gömülü bir düşü anımsıyordu. Sanki kendisi de bir zamanlar insanmış ya da insana benzer bir varlıkmış gibi geliyordu ona. Şarkı söyleyebilen, şarkı dinleyebilen ve yaşamının ilk dönemlerinde ölümlü olmanın bilinci yüreğinden geçmiş bir insan gibi. </p>
<p class="calibre2">Zaman akıyordu. Çökmüş ve çıplak taşlarla çevrilmiş olan dağ can çekişirken tümüyle anılarına sığındı. Bir zamanlar yaşam nasıldı? Onu hâlâ geçmişe bağlayan bir yan ki, incecik bir sırma tel de mi yoktu? </p>
<p class="calibre2">Yitik düşleri geceleri deşmeye çalışıyor, kopuk kopuk sırma telleri bulup çıkarmaya uğraşıyor ve sürekli olarak geçmişin dipsiz kuyusuna eğiliyordu. Çok uzaklarda kalan bir dostluğu ya da sevgisi olmamış </p>
<p class="calibre2">mıydı? Şimdi yalnız kalan o yüce varlık bir zamanlar herkes gibi biri değil miydi? Yaşama başlarken onun da, ona ninniler söyleyen bir annesi olmamış mıydı? </p>
<p class="calibre2">Öyle çok düşkündü ki, gözleri olan o mavi göller bulanıklaşmaya ve ışıltılarını yitirmeye başladılar ve giderek bataklığa dönüştüler. </p>
<p class="calibre2">Çimenlerin ve çiçeklerin üzerini yukarılardan yuvarlanan taşlar örttü. Oysa dağ düşünmekten hiç vazgeçmedi ve çok çok uzaklardan bir ezgi duydu. Dalga dalga gelen bir şarkıydı bu. Bir insanın söylediği bir şarkı. Sesi tanıyınca sevinçli bir hüzünle sarsıldı. Ezginin tınısını duyuyordu. Ve bir insan gördü. Genç biriydi bu. Güneşli gökyüzünde boşlukta ezgilerle sarih sallanıyordu. Yüzlerce gömük anıyı uyandırdı bu, dağda ve anılar dalga dalga kabarmaya başladı. </p>
<p class="calibre2">Kara gözlü bir insan yüzü gördü. Gözleriyle ona buyururcasma, "Bir dilekte bulunmak istemez misin?" diye soruyordu. </p>
<p class="calibre2">O da bir dilekte bulundu. Sessizce. Va dileğini söylerken bu denli uzak ve yitik anıları düşünmenin verdiği hüzünden kurtuldu; ona acı veren her şey yuvarlanıp yitti. Dağ çöktü, altındaki toprağa karıştı ve bir zamanlar Fal-dum'un bulunduğu yeri, üzerinden dönüşümlü olarak güneşin ve yıldızların geçtiği coşkulu, sonsuz bir deniz örttü. </p>
<p class="calibre2">(1915)</p>
</body>
</html>
