<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_94">149</h2>
<p class="calibre2">malzeme toplanıyor, yuvalar yapıştırılarak, örülerek, duvarlarla çevrilerek hazırlanıyor, yırtıcı kuşlar inanılmaz bir yükseklikten en küçük şeyi bile görebiliyordu. </p>
<p class="calibre2">insanlar da gösterilerinde başarılı oldular. İriyarı Zenci zorlanmadan, uçar gibi, sırıkla çok güzel atladı. Malezyalının üç el hareketiyle bir palmiye yaprağından kürek yapıp küçücük bir tahta parçasıyla suda dolaşması ve onu beceriyle yöneltmesi gerçekten görülmeye değerdi. Kızılderili tüy gibi hafif bir okla en küçük hedefi bile vurabildi. Karısı da birkaç liften öyle güzel bir hasır ördü ki herkes şaştı kaldı. Hintli öne çıkıp sihirbazlık yaptığında hepsi büyülen-mişçesine uzun süre suskunlaştı. Çinli de insanın çok çalışarak ürününü üç katına nasıl çıkarılabileceğini gösterdi. En küçük buğday filizlerini bile çıkarıp öbürlerinin aralarına dikiyordu. </p>
<p class="calibre2">Şaşılacak denli az sevgi gösteren Avrupalıysa, akrabası olduğu insanların hoşnutsuzluğuna neden oldu, çünkü öbürlerinin yaptıklarını acımasızca yargılıyor, onları küçümsüyor ve yaptıklarında kusurlar buluyordu. Kızılderili, bir kuşu göğün mavi yüksekliklerinde vurup düşürdüğünde, yirmi gram dinamitle bunun üç katı yükseklikteki büküsün bile vurulabileceğini söyledi. Ondan bunu yapması istenince de nazlandı, o olsaydı, şu olsaydı gibi on tane araç gereç adı saydı. </p>
<p class="calibre2">Çinliyle de alay etti. Söylediğine göre çalışkanlık iyi bir nitelikti, ama böyle köle gibi çalışmak hiçbir halka mutluluk getirmezdi. Çinli bunun üzerine bir halkm yiyeceği olduğu ve Tanrıları saydığı sürece mutlu olabileceği yanıtını verdi. Tümü onayladı, ama Avrupalı buna da alaylı alaylı güldü. </p>
<p class="calibre2">Yarışma neşeyle sürdü ve sonunda insan olsun hayvan olsun, hepsi yeteneklerini ve becerilerini sergilediler. Çok iyi izlenimler edinmişler ve sonuçlardan çok hoşnut kalmışlardı. Ata da ak sakalını oynatarak güldü ve onları ödüllen-dirircesine, suların çekildiğine, Tann'nın dokusunun her bir ipliği hazır olduğuna ve dünyada sonsuz mutluluğun oluşması için hiçbir şey eksik olmadığına göre artık yeni bir yaşam kurmanın zamanı geldiğini açıkladı. </p>
<p class="calibre2">Aralarında hiçbir beceri sergileyemeyen bir tek Avrupalı kalmıştı. </p>
<p class="calibre2">Öbürleri, Tann'nın güzel havasını solumaya 150</p>
<p class="calibre2">ve atanın yüzen evinde yolculuk etmeye hakkı olup olmadığının anlaşılabilmesi için onun öne çıkıp becerisini göstermesini istediler. </p>
<p class="calibre2">Adam bahaneler uydurmaya çalışarak uzun süre oyalandı. Bunun üzerine Nuh parmağıyla onu göstererek oyunu kesmemesi için uyardı. </p>
<p class="calibre2">"Ben de," diye söze başladı beyaz adam, "ben de bir yeteneğimi geliştirdim ve onu kullanıyorum. Başka canlılara oranla ne gözüm ne kulağım ne burnum ne de el becerim daha iyi. Benim yeteneğim çok daha üst düzeyde. Benim yeteneğim zihinsel." </p>
<p class="calibre2">"Öyleyse göster bakalım," diye bağırdı Zenci. Hepsi beyaz adamın çevresini sarmıştı. </p>
<p class="calibre2">"Gösterecek bir şey yok," dedi beyaz adam yavaşça. "Siz büyük bir olasılıkla ne dediğimi anlayamadınız. Benim kendimi gösterme yolum akıldır." </p>
<p class="calibre2">Zenci kar beyazı dişlerini göstererek keyifle güldü, Hintli ince dudaklarını alayla büzdü, Çinli de kurnaz, ama kötü niyetli olmadan kendi kendine gülümsedi ve yavaşça, "Akıl mı?" dedi. "Lütfen bize aklını göster. Günümüze dek onu gören olmadı da." Avrupalı suratını asarak, "Görülecek bir şey yok," diye kendini savundu. "Benim yeteneğim ve niteliğim şöyle: Ben zihnimde dış dünyanın resimlerini biriktiririm ve bu resimlerden yalnızca kendim için yeni resimler üretip onları düzene sokarım. Tüm dünyayı aklımı kullanarak yeniden yaratabilirim." </p>
<p class="calibre2">Nuh eliyle gözlerini kapadı bir anlığına. </p>
<p class="calibre2">"İzin verirsen bir şey sormak istiyorum," dedi. "Bu ne işe yarıyor? </p>
<p class="calibre2">Tanrı dünyayı zaten yaratmış. Onu yalnızca kendi küçük kafanda yeniden yaratmak ne demek oluyor?" </p>
<p class="calibre2">Tümü bu söylenenleri bağırarak onayladı ve Avrupalıya sorular yağdırmaya başladı. </p>
<p class="calibre2">"Durun!" diye bağırdı Avrupalı. "Ne demek istediğimi anlamıyorsunuz. </p>
<p class="calibre2">Zihnin işlevi öbür beceriler kadar kolay gösterilemez." </p>
<p class="calibre2">Hintli kıs kıs güldü. </p>
<p class="calibre2">"Yo, beyaz akrabam, pekâlâ gösterilir," dedi. "Bize zihinsel bir örnek göster. Örneğin hesap yap. Haydi iddiaya girelim. Bakalım kim bilecek! Bir çiftin üç çocuğu olsa ve</p>
</body>
</html>
