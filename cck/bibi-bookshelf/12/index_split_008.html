<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_7">13</h2>
<p class="calibre2">köpeği, hanımefendi, bazı koşullarla cüceye bırakmıştı. Daha ilk geldiği gün, köpek şanssızlığa uğramış bacağı düşen bir dolap kapağının altında sıkışıp kalmıştı. Bacağı paramparça olduğu için öldürülmesine karar verilmiş, ama cüce, köpeğin ona verilmesini isteyince köpek ona armağan edilmişti. Cüce köpeğe çok iyi baktı, o da kısa sürede iyileşerek kurtarıcısına derin bir minnetle bağlanıverdi. Bacağı sakat kaldığı için topallayarak yürüyebiliyor, böylece tam gelişmemiş efendisine daha da yakışıyor ve Filippo bu yüzden birçok alaya katlanmak zorunda kalıyordu. </p>
<p class="calibre2">"Cüceyle köpeği arasındaki bu sevgi, birçoklarına gülünç geliyordu, ama alayları her zaman içten değildi; çünkü, sanırım, birçok zengin soylu, en yakın arkadaşlarınca bile, Filippo'nun bu çarpık bacaklı Bolonyalıyı sevdiği kadar sevilmiyordu. Cüce, ona Filippino adını verdi. Kısaca Fino diye çağırıyordu. Ona bir çocuk kadar şefkatli davranıyor, onunla konuşuyor, lezzetli yiyeceklerle besliyor, küçük cüce yatağında uyumasına izin veriyor, onunla uzun süre oynuyor, kısacası acınası yersiz yurtsuz yaşamının tüm kısır sevgilerini bu zeki hayvana veriyor, bu nedenle de hizmetçilerin ve sahibesinin alaylarına hedef oluyordu. Oysa bu hiç de gülünecek bir şey değildi. </p>
<p class="calibre2">Öyle olmadığını da yakında anlayacaksınız, çünkü bu sevgi yalnızca cüceye ve köpeğine değil, tüm ev halkına büyük bir felaket getirdi sonunda. Böyle küçük, sakat bir köpek için bu denli çok sözcük harcamamı yadırgadınız belki de, ama önemsiz gibi görünen birçok ayrıntının çok kötü yazgılara neden olduğunu gösteren örnekler hiç de az değildir. </p>
<p class="calibre2">"Birçok önemli, zengin ve yakışıklı erkek gözlerini Margherita'dan ayıramıyor, onun resmini yüreklerinde taşıyordu. Oysa o, dünyada hiç erkek yokmuşçasına soğuk ve gururlu olmakta direniyordu. Bunun nedeni yalnızca Gius-tinianilerin kızı olan annesi Donna Maria'nın ölümüne dek onu çok katı yetiştirmiş olması değildi. Sevgiye açık olmayan gururlu bir yapısı vardı ve haklı olarak Venedik'in en kalpsiz güzeli olarak tanınıyordu. Padualı genç bir soylunun onun yüzünden Maylandlı bir subayla yaptığı düelloda, ölmeden önce söylediği son sözleri ona aktardıklarında</p>
</body>
</html>
