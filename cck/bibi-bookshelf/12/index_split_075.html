<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_74">120</h2>
<p class="calibre2">"Yok mu? Düşün bakalım," dedi yabancı. "Aklına geleni söyle." </p>
<p class="calibre2">Böyle deyince, genç bir süre gözlerini kapayarak düşündü. "Bir kemanım olsun isterdim," dedi. "Öylesine güzel çalabileyim ki dünyanın gürültüsü patırtısı beni etkilemesin." </p>
<p class="calibre2">O anda elinde bir keman ve bir yay beliriverdi. Genç, kemanı çenesine dayadı ve çalmaya koyuldu. Kemanın sesi öylesine tatlı ve etkileyiciydi ki cennetin ezgilerini andırıyordu. Duyanlar durup dinliyor, gözleri ciddileşiyordu. Giderek öylesine güzel ve içten çalmaya başladı ki görünmez bir güç kemancıyı gökyüzüne çekti. </p>
<p class="calibre2">Uzaklaştığında bile akşam güneşinin yumuşak pırıltısı gibi, hâlâ duyulabiliyordu ezgisi. </p>
<p class="calibre2">"Ya sen, sen ne istersin?" diye sorau adam öbür gence. </p>
<p class="calibre2">"Benden keman çalan arkadaşımı aldın," dedi genç. "Bu dünyada geçici olmayanı görüp dinlemeyi arzuluyorum. Onun için bir dağ olmayı isterim. Faldum denli büyük olsun. Öyle yüksek olsun ki tepesi bulutların bile üstünde olsun." </p>
<p class="calibre2">O anda yerin altından gelen bir gürültü koptu ve yer sallanmaya başladı. Derken bir şangırtı koptu, aynalar bir bir düşüp kırılmaya başladı. Pazaryeri, bir örtünün altında yatan bir kedi uyanmış da gerinmek için sırtını kamburlaş-tırıyormuşçasına dalgalandı. Dehşete düşen binlerce insan çığlıklar atarak ovaya doğru kaçışmaya başladılar. Pazar-yerinde olanlar kentin arkasında", tepesi akşam bulutlarını delen yüce bir dağın oluştuğuna ve uslu uslu akan derenin güçlü kaynakları ve köpüren çağlayanlarıyla coşarak dağdan ovaya doğru akan bir suya dönüştüğüne tanık cldular. </p>
<p class="calibre2">Faldum Ovası, bir anda eteklerinde Faldum kentinin yattığı bir dağ </p>
<p class="calibre2">oldu. Uzakta deniz görünüyordu. Kimseye bir şey olmamıştı. </p>
<p class="calibre2">Olanlara tanık olan yaşlı bir adam, komşusuna, "Dünya çılgın bir yer oldu. Artık çok yaşamayacağıma seviniyorum. Yalnızca kemancıya üzülüyorum. Onu bir kez daha dinlemek isterdim," diye yakındı. </p>
<p class="calibre2">"Haklısın," dedi öbürü. "Ama söylesene bu yabancı nereye gitti Allahaşkına?" </p>
</body>
</html>
