<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_126">214</h2>
<p class="calibre2">Çok az yaşanan bu deneyimle doluydu. Kamaşan gözlerini yere indirmiş </p>
<p class="calibre2">ve duyularını olabildiğince dış dünyaya kapatmıştı, çünkü bu çekici akımın kendi iç dünyasından kaynaklandığını biliyordu; ve birdenbire yanı başında, yerdeki bir şey ansızın ilgisini çekti. Dikkatli baktığında bunun bir küçük kızın ayağı olduğunu ayrımsadı. Çocuk denebilecek yaşta birinin, yoldaki kuma, ağırlığını topuğuna vererek sağlam ve canlı basan kahverengi ayakkabılı ayağı. Küçük kızın ayakkabısı, derisinin kahverengi, topuğun bu yaşam dolu çocukça basışı ve ince kemikleri saran bir parça ipek çorabın görüntüsü ozana bir şey çağrıştırdı. Yüreği çarpmaya başladı. Değerli bir deneyimi anımsar gibiydi, ama bir türlü o deneyimi anımsatacak yolu bulamadı. </p>
<p class="calibre2">Bir çocuk ayakkabısı, bir çocuk ayağı, bir çocuk çorabı -bunlar onu neden ilgilendiriyor ki? Bu işin özü neydi? Milyonlarca resmin arasından bu resmi çekici bulmasına, onu sevmesine; onu güzel ve önemli görmesine neden olan kaynak ruhunun neresindeydi? Bir an için gözlerini açtı ve bir kalp atışı süresince kızı tümüyle gördü. Hoş </p>
<p class="calibre2">bir çocuktu. Ama yazar kızın tüm görüntüsünün onun gördüğü ve önemsediği resim olmadığını duyumsadı ve yitip giden çocuk ayağı görüntüsünü bir anlığına yeniden algılayabilmek için gözlerini yere indirdi. </p>
<p class="calibre2">Sonra da gözlerini bir kez daha açmadı. Ayağı düşünüyor, anlamını duyumsuyor, resmin ruhuna verdiği güç onu mutlu ediyor, ama ne olduğunu bir türlü anımsayamamak ona acı veriyordu. Bir zamanlar, bir yerde, aynı resmi, aynı kahverengi ayakkabılı küçük ayağı görmüş ve bu deneyimi yaşamaya değer bulmuştu. Ne zaman olmuştu bu? Çok çok önceleri olmalıydı, çok eskilerde kalmıştı kuşkusuz, çünkü düşünülemeyecek kadar uzak bir boşluğun dibinden bakıyordu ona. </p>
<p class="calibre2">Belleğinin kaynağının derinlerindeydi. Belki de onu, anıları bulanık ve artık resim olmaktan çıkmış, çağrıştırması çok zor, ama yine de geçmişte kalmış anılara oranla daha renkli, daha sıcak ve daha anlamlı olan çocukluğundan, o olağanüstü zamandan beri bugüne dek gizlice taşımıştı. </p>
<p class="calibre2">Uzun süre, gözleri kapalı, başı öne eğik durumda öylece oturdu ve onu bunu düşündü; anı zincirinin her bir hal-215</p>
<p class="calibre2">kasının ışıldadığını gördü, ama hiçbirinde ne bu çocuk ne de bu kahverengi çocuk ayakkabısı vardı. Hayır, bulamıyordu bir türlü. En iyisi bu arayışı sürdürmemekti. </p>
<p class="calibre2">O da anımsamaya çalışan insanların tümü gibi, önünde apaçık duran bir şeyi tanımamakta direniyor, uzakta olduğunu düşünüyor ve bu nedenle yanlış biçimlendiriyordu. Çaba göstermekten vazgeçip bu göz açıp kapayana dek biten deneyimi unutmaya hazır olduğu anda, sorun olan yanındaki çocuk ayakkabısı hareket etti ve yazar ansızın derin bir iç geçirerek içindeki resim galerisinde üst üste yığılı duran resimlerin arasında çocuk ayakkabısının en altta bir yerde eski bir mal gibi kalmadığını, tersine çok canlı ve çok taze olduğunu anladı, ilk kez. </p>
<p class="calibre2">İlk kez o anda çocukla bir bağlantısı oldu ve ilk kez o anda ayakkabıyı hareket ederken gördü gibi geldi ona. </p>
<p class="calibre2">Ve birden yıldırım çarpmışçasına anımsadı. Evet, işte ayakkabının sahibi olan çocuk önünde duruyordu. Yazarın bir gece önce gördüğü bir düşün parçasıydı o. Aman Tanrım, böyle bir şeyi nasıl unutabilirdi? </p>
<p class="calibre2">Gece yarısı uyanmış, * gördüğü düşün gizli gücüyle sarsılmış ve olağanüstü bir şey yaşadığını duyumsayarak irkilmiş, ama mutlu olmuştu* Sonra yeniden kısa bir süre uyumuş ve bu bir saatlik sabah uykusu, bu olağanüstü deneyimin yoğunluğunu öylesine söndürmüştü ki, ancak o anda çocuğun ayağına göz ucuyla baktığı anda geri gelmişti anı. O zaman aklı başına geldi. Ruhumuzun en önemli ve en yoğun deneyimleri nasıl da geçici, kaypak ve rastlantısal değerlendiriliyordu! Bu yetmi-yormuşçasına, gece gördüğü düşü baştan sona zihninde düzene sokmayı da beceremiyordu artık. Birbirinden kopuk tek tek resimler bulabiliyordu. Birkaçı canlı ve yaşam dolu, öbürleri gri renkte ve pusluydu, daha şimdiden gözünün önünde yalnızca yüzercesine algılayabiliyordu onları. Oysa ne güzel, ne derin, ne mutlu bir düştü gördüğü! İlk uyandığında çocukluk günlerindeki kutlamalarda olduğu gibi coşkulu ve ürkek çarpmıştı yüreği ve yaşamı soylu, önemli, unutulmaz ve yitmez bir deneyimden geçmenin verdiği duyguyla, damarlarında nasıl da güçlü akmıştı! Oysa o anda, aradan uzun bir süre geçmeden düşten geriye yalnızca kopuk kopuk parçalar, uçup gitmeye yüz tutmuş birkaç re-216</p>
<p class="calibre2">sim ve yüreğindeki güçsüz yankı kalmıştı, gerisi yitip gitmiş, canlılıkları yok olmuştu! </p>
<p class="calibre2">Hiç olmazsa az da olsa bir bölümü kurtarılabilmişti. Yazar, düşten geriye kalanları belleğinde bir araya getirip anımsadıklarına olabildiğince sadık kalarak tümünü yazmaya karar verdi. Hemen cebinden not defterini çıkarıp bazı notlar karaladı. Tüm düşün yapısını anımsayabilmek için anahatlarmı saptamak istiyordu. Ama bu da yolunda gitmedi. Düşün ne başı ne de sonu belliydi. Elindeki parçaların da düşün neresine ait olduklarını bilemiyordu. Hayır, başka türlü başlaması, ilk önce toparlayabildiklerini kurtarması gerekiyordu. Henüz pırıltısı sönmemiş birkaç resmi, özellikle de çocuk ayakkabısını, o ürkek, büyülü kuşu uçmadan önce yakalamalıydı! </p>
<p class="calibre2">Bir mezarcı bulduğu çok eski bir mezar taşını hâlâ okunur durumda olan birkaç harf ya da çizgi resimden nasıl sökmeye çalışırsa, bizim yazar da parçaları bir araya getirerek düşünü öyle okumaya çalışıyordu. </p>
<p class="calibre2">Düşünün bir kızla ilgisi vardı. Değişik, belki de çok güzel olmayan, ama herhangi bir nedenden olağanüstü olan bir kızla. On üç-on dört yaşlarında bir kızdı bu, ama yaşından küçük gösteriyordu. Yanık tenliydi yüzü. Ya gözleri? Hayır, onları görmemişti. Adı? Ö da belli değildi. Peki, düşü gören kişiyle ne bağlantısı vardı? Bir dakika! </p>
<p class="calibre2">Galiba anımsıyordu. Şu kahverengi ayakkabı vardı! Ayakkabıyı, ikiz kardeşiyle beraber hareket ederken, daha doğrusu dans adımları atarken ya da dans ederken görmüştü. Boston yapıyorlardı. Ha, evet, epeyce anımsayabilmişti. Baştan alıp yeniden düşünmesi gerekiyordu. </p>
<p class="calibre2">Şimdi: Düşünde, yüzü yanık tenli, kahverengi ayakkabısı olan, tanımadığı olağanüstü bir kızla dans etmişti. Yoksa giysileri de mi kahverengiydi? Ya saçı? Gözleri? Giysisi? Onlar da mı kahverengiydi? </p>
<p class="calibre2">Hayır, anımsayamıyordu! Büyük bir olasılıkla öyleydi, ama emin değildi. Kesin olanlarla, belleğinin gerçekten sakladıklarıyla yetinmeliydi, yoksa yolu şaşıracaktı. Düşü arayışının onu epeyce uğraştıracağını ve uzun, sonu olmayan bir yolun başlangıcında olduğunu anlamaya başladı. Ve işte yine bir parça gelmişti aklına. </p>
</body>
</html>
