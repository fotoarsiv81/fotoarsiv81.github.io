<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_116">194</h2>
<p class="calibre2">birçok kez yazdığım şiirlerin arkasında kaybolmayı ve anlam açısından zengin sözcüklerle oynayarak onlarla gizlenmeyi denedim. </p>
<p class="calibre2">Alışılmışın dışındaki denemelerimi, yazar arkadaşlarım çoğu kez yanlış anladılar ve yerdiler. Geçmişe baktığımda, tüm yaşamımın büyü yapabilme gücüne sahip olabilme isteğinin belirtileriyle dolu olduğunu, ama zamanın akışı içinde bu isteğin nasıl değişime uğradığını, zamanla bu isteğin dışa dönük amaçlar yerine kendi benliğimi nasıl sardığını ve nesneleri değiştirmek yerine kendimi değiştirmeye yöneldiğini izleyebiliyorum. Görünmez olmayı sağlayan sihirbaz pelerinini giyerek, görünmez olmanın ötesinde bir anlam taşımayanın yerini soyut olmasına karşın, varlığı hiçbir zaman yadsmamayan bilginin görünmezliğiyle doldurmaya çalıştım. </p>
<p class="calibre2">Yaşamöykümün gerçek içeriği budur işte. </p>
<p class="calibre2">Canlı ve mutlu bir çocuktum ve evin her köşesine sinmiş olan renkli, güzel dünyaya bir oyunmuşçasına katılırdım. Ne hayvanlar ve bitkiler, ne de imgelem gücümün ve düşlerimin el değmemiş ormanı eksikti. </p>
<p class="calibre2">Güçlerimden ve becerilerimden de hoşnuttum. Beni alev alev yakan arzularım, beni perişan edecekleri yerde mutluluk verirdi. O </p>
<p class="calibre2">zamanlar, daha sonraları o denli yoğun hissedemeyeceğim doyurucu büyüler yaptım hiç bilmeden. Sevgileri kolay kazandım, kolay etkiledim ve başkalarını yönetme rolünü kolay üstlendim. Gizemli olmak da zor gelmedi bana. Benden genç olan arkadaşlarımı ve akrabalarımı yıllarca, büyü yapma gücümün olduğuna, şeytanı oynattığıma ve gizli hazinelerin varlığına gerçekten inandırdım. </p>
<p class="calibre2">Annemin ve babamın bana daha çok küçükken yılanın ne anlama geldiğini öğretmelerine karşın uzun süre cennette yaşadım. Çocukluk düşlerim uzun sürdü. Dünya benimdi, huzurluydu; çevremde her şey güzel bir oyunun parçalarıydı sanki. Duyumsuzluğa ya da özleme kapıldığımda, bana sevinç veren dünyam karardığında ya da çelişkiye düştüğümde, çoğunlukla değişik, özgür ve engel tanımaz düşlemler dünyasının olasılıklarına dalardım. Geri döndüğümde de dış dünyayı yenilenmiş, hoş ve sevgiye değer bulurdum yeniden. Evet, uzun süre cennette yaşadığım bir gerçek. </p>
</body>
</html>
