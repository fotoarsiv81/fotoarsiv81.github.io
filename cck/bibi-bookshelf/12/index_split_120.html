<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_119">200</h2>
<p class="calibre2">Bütün bu büyülü görüntülerin en önemlisi ve olağanüstü olanıysa </p>
<p class="calibre2">'küçük adam'dı. Onu ilk kez ne zaman gördüğümü anımsayamıyorum. </p>
<p class="calibre2">Sanırım hep oradaydı, dünyaya benimle birlikte gelmişti. Küçük adam, ufacık, gölge gibi, gri bir varlıktı. Bir adamcık, bir hayalet, bir cin, bir melek ya da bir şeytan. Ara sıra önümde yürümeye başlardı. </p>
<p class="calibre2">Uykuda da olsam, uyanık da olsam, onu babamdan, annemden, mantıktan ve korkudan da daha çok izlemek zorundaydım. 'Küçük' göründüğü zaman ondan başka her şey önemini yitirir, o nereye giderse ve ne yaparsa aynısını benim de yapmam gerekirdi. Tehlike olduğu zamanlarda görünürdü. Kızgın bir köpek ya da benden büyük, öfkeli bir oğlan beni kovalamaya kalktığında ve en zorda kaldığım anda küçük adam orada bitiverir, önümden koşmaya başlar, bana yol gösterir ve beni kurtarırdı. Bahçe çitindeki aralığı gösterir, benim son anda çıkış </p>
<p class="calibre2">yolunu bulmamı sağlardı. O "anda ne gerekliyse onu yapardı. Yere yatmak, geri dönmek, oradan kaçmak, bağırmak ya da susmak gibi. </p>
<p class="calibre2">Ağzıma atacağım bir şeyi elimden çekip yememi engeller, beni kaybolmuş eşyalarımın bulunduğu yere götürürdü. Onu bazen her gün görürdüm. Bazen de günlerce görünmezdi. O günler iyi geçmez, her şey berraklığını yitirir, hiçbir şey olmaz, hiçbir şey yürümezdi. </p>
<p class="calibre2">Bir kez, bir pazaryerinde küçük adam önümden koştu, ben de arkasından. Derinliği insan boyu gelen, havuzunda dört fıskiye olan pazaryeri çeşmesine doğru gidiyordu. Çeşmenin çevresindeki taş </p>
<p class="calibre2">duvarın üzerine zıpladı, oradan da kendini aşağıdaki derin suya fırlattı. Kuşkusuz ben de. Seçeneğim yoktu. Ama az kalsın boğuluyordum. Biri beni dışarı çekti. Böylece kurtarılmış oldum. </p>
<p class="calibre2">Üstelik genç ve hoş bir komşu tarafından. O zamana dek görmediğim biriydi bu. Ona minnet borcum oldu ve beni uzun süre mutlu eden iyi bir dostluk başladı aramızda. </p>
<p class="calibre2">Bir kez de babam yaptığım bir hatayı konuşmak üzere beni kenara çekti. Büyüklere dert anlatmanın zorluğunu yaşayarak kem küm etmeye başladım. Birkaç damla gözyaşı ve hafif bir cezayla olay kapandı. </p>
<p class="calibre2">Babam, o günü anımsamam için bana bir de güzel küçük bir cep takvimi armağan etti. Biraz utanarak, biraz da durumundan hiç hoşnut ol-201</p>
<p class="calibre2">mayarak babamın yanından ayrıldım. Nehrin üzerindeki köprüde küçük adam ansızın önümde beliriverdi ve köprünün parmaklıklarına zıpladı. </p>
<p class="calibre2">Elini kolunu sallayarak bana babamın armağanını suya atmamı işaret etti. Ben de dediğini hemen yaptım. Gelmediği, görünmediği ve beni ortada bırakmadığı zamanlar dışında, o oradaysa hiç duraksamaz ve hiç çelişkiye düşmezdim. Başka bir günü anımsıyorum. Annem ve babamla gezmeye çıkmıştık. Ansızın küçük adam göründü ve yolun solunda yürümeye başladı. Ben de onun arkasından gittim. Babam beni durmadan yolun öbür tarafına çağırıyordu, ama 'küçük' oralı olmuyor, inatla solu izliyordu. Ben de her zaman hemen onun yanma koşmak zorunda kalıyordum. Babam sonunda çağırmaktan bıktı ve canım nereye isterse oraya gitmeme izin verdi. Kırılmıştı. Ancak eve vardığımızda bana neden sürekli yolun soluna geçmem gerektiğini söyledi ve neden söz dinlemediğimi sordu. Böyle zamanlarda zor durumda kalıyordum. </p>
<p class="calibre2">Gerçekten zor oluyordu, çünkü kim olursa olsun birine küçük adamın varlığından söz edip onu ele vermem dünyanın en olmaya» cak işiydi. </p>
<p class="calibre2">Hiçbir şey küçük adamın varlığını ortaya çıkarmaktan, onun adını ağzıma almaktan ve onun yaptıklarda değinmekten daha yasak ve daha kötü olamazdı. Daha büyük bir günah da. Üstelik onu düşünemez, ona seslenemez ya da onu yanıma çağıramazdım. Gelirse iyiydi ve izlenirdi, gelmezse de sanki hiç var olmamışçasına yapacak bir şey kalmazdı. Küçük adamın adı yoktu. Gelince de izlememek olanaksızdı. </p>
<p class="calibre2">Nereye giderse gitsin, ben de peşinden gidiyordum. Suya da olsa, ateşe de. Bana bir şey söylediği ya da buyurduğu hiç olmazdı. Hayır, yalnızca onu bunu yapıyordu. Ben de arkasından. Nasıl ki benim yansım olan gölge min benden değişik hareket etmesi olanaksızsa, benim de onun yaptığını yapmamam olanaksızdı. Belki de 'küçüğün' gölgesi ya da aynasıydım ben ya da o benim. Belki de ondan önce ya da onunla birlikte onun yapmamı istediklerimi yapıyordum. Yazık ki her zaman yanımda olmazdı. O olmadığı zamanlarda yaptıklarım doğallıklarını ve gerekliliklerini yitirirler, her şey değişirdi. O zaman her adımda yapmak ya da vazgeçmek olasılığı, duraksamalar ve her şeyi inceden inceye düşünmek giriyordu işin içine. O dönemde, 202</p>
<p class="calibre2">en güzel, en iyi ve beni en mutlu eden adımlar, hep düşünmeden attığım adımlar olmuştur. Belki de, özgürlüklerin dünyası aynı zamanda hayal kırıklıklarının dünyası demektir. </p>
<p class="calibre2">Beni fıskiyeli havuzdan çekip çıkaran neşeli komşu kadınla olan arkadaşlığım ne hoştu! Genç, canlı, hoş ve aptal bir kadındı. </p>
<p class="calibre2">Neredeyse insanın hayran olabileceği türden olağanüstü bir aptallığı vardı. Bana soygun ve büyü öyküleri anlattırır, bazen körü körüne inanır, bazen de hiç inanmaz, ama beni Avrupa'nın en akıllı insanlarından biri sanırdı. Ben de buna inanmaya çoktan hazırdım. </p>
<p class="calibre2">Bana hayrandı. Gülünç bir şey anlatmaya başladığımda daha espriyi anlamadan yüksek sesle anlamsız anlamsız gülerdi. Bunu ona söyler ve, </p>
<p class="calibre2">"Dinle Bayan Anna, hiç anlamadığın bir espriye nasıl gülebiliyorsun? </p>
<p class="calibre2">Bu çok aptalca. Ayrıca utandırıcı bir şey. Ya arıla da gül, anlamazsan da gülme. Anlamadığında gülmen ve anlamış gibi görünmen gerekmez," derdim. Oysa o gülmeyi sürdürürdü. "Hayır!" diye bağırırdı. "Sen gördüğüm en akıllı gençsin. Harikasın! Ya bakan ya profesör ya da doktor olacaksın. Gülmeme gelince, bunu kötüye yorma. </p>
<p class="calibre2">Yalnızca senden çok zevk alıyorum. Sen gelmiş geçmiş en şakacı insansın. Haydi şimdi bana şu espriyi anlat." Çaresiz açıklamak zorunda kalırdım. Üstelik sürekli öyle mi, böyle mi diye sorardı. </p>
<p class="calibre2">Sonunda, anladığı zaman, daha önceki içten kahkahalarının yerini, yerinde attığı olağanüstü coşkulu kahkahalar alır, beni de güldürürdü. Birlikte ne çok gülerdik, beni nasıl da şımartır, nasıl da göklere çıkarırdı! Üç kez arka arkaya söylettiği zor tekerlemeler vardı. Örneğin, 'Wiener Wascher waschen vveisse Wiener Wâsche' ya da, </p>
<p class="calibre2">'Die Geschichte vom Cottbuser Postkutsch-kasten' gibi. Ona da denemesi için ısrar ederdim, ama o daha tekerlemeyi söylemeden gülmekten katılır, iki sözü bir araya getiremez, getirmek de istemez ve cümleye her başlayışında ikimiz de makaraları koyverirdik. Bayan Anna tanıdığım en eğlendirici insandı. Çocuk aklımla onu inanılmaz derecede aptal bulurdum. Öyleydi de. Ama mutlu bir insandı ve bazen mutlu insanların aptal olsalar bile gizli bir bilgelikleri olduğuna inanasım geliyor. Zeki olmak kadar aptalca olan ve insanı mutsuz eden ne var ki! </p>
</body>
</html>
