<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="168, iris" class="calibre4" id="calibre_pb_101">168</h2>
<h3 class="sigilNotInTOC">iris</h3>

<p class="calibre2">Anselm, çocukluğunun baharında, evlerinin yeşil bahçesinde koşar oynardı. Annesinin yetiştirdiği çiçekler arasında süsen adlı bir çiçek de vardı. Anselm'in en sevdiği çiçekti bu. Açık yeşil renkli, ince uzun yapraklarına yanağını dayar, tadına varmak istercesine parmaklarıyla sivri uçlarına dokunur, büyük, olağanüstü çiçeğinin kokusunu içine çeker ve ona uzun uzun bakardı. Çiçeğin soluk mavi ortasından parmakları andıran yol yol, uzun, sarı çizgiler çıkar, bunların arasından aydınlık bir yol çiçeğin derinlerine, o uzak mavi gizeme doğru uzanırdı. İşte bunu çok seviyordu. Çiçeğe uzun uzun baktığında, bu sarı, ince yollar ona kâh bir saray bahçesinin altın parmaklıklarını, kâh hiçbir rüzgârın kıpırdatamayacağı, sıra sıra düşsel ağaçları anımsatırdı. Ve bu hayali ağaçların arasından çiçeğin içlerine doğru, yaşam damarlarıyla örülü o aydınlık ve sırça kadar narin, gizemli yol uzanırdı. Çiçeğin dibi inanılmayacak kadar büyük bir çanak gibi açılıyor, altın ağaçların arasından geçen yol çok uzak, sonsuz derinliklerdeki akıl almaz uçurumlara dalıp kendini kaybettiriyor, yolun üstünü, çiçeğin eflatun rengi çanağı bir saray kubbesi gibi sarıyor ve sessizlik içinde bekleyen bu mucizenin üzerine narin, büyülü gölgeler yansıtıyordu. Anselm, bunun çiçeğin ağzı olduğunu ve o görkemli sarı sırma tellerinin ardındaki mavi derinliklerde de yüreğinin ve düşüncelerinin yattığını biliyordu. </p>
<p class="calibre2">Çiçeğin, bu hoş, aydınlık ve sırça benzeri ince damarlarla örülü yol aracılığıyla soluk aldığını ve düşlerini ürettiğini de. </p>
<p class="calibre2">Büyük çiçeğin yanında henüz açmamış küçük süsenler olurdu. Onlar da kahverengiye çalan sarı dokudan küçük ince kupalar içinde, özsuyu diri saplar halinde dimdik uza-169</p>
<p class="calibre2">mr, bu saplardan açık. yeşil ve eflatunla sımsıkı sanlı goncalar sessiz bir çabayla çıkmaya çalışır, uçlarında, tepesi kavisli, taptaze bir morluk, sivri uçlu başını çıkarıp gün ışığına bakardı. Bu sımsıkı sarılı genç taçyapraklarmda bile damarların yarattığı bir ağ </p>
<p class="calibre2">ve yüzlerce gizemli simge vardı. </p>
<p class="calibre2">Anselm, uykudan uyanıp düşlerden ve bilmediği dünyalardan geri dönünce, evden çıkar, her an orada olan, ama sürekli değişen bahçeyi kendisini bekler bulurdu, bir gün önce yeşil kupasından dışarıya bakan sımsıkı kapalı bir goncanın sivri, mavi ucunun olduğu yerde, uzun süredir özlemini çektiği o kubbeye benzer, yuvarlak biçimini dili ve dudaklarıyla bulmaya çalışan incecik, genç bir taçyaprağı-mn hava benzeri hafif ve mavi görüntüsüyle karşılaşırdı. Çiçeğin, kendisini bırakmak istemeyen kılıfla yaptığı sessiz savaşın hâlâ sürdüğü alt kesiminde de o narin, sarı yollar, o pırıl pırıl aydınlık ve damarlı yol, ruhun o uzak ve hoş kokularla bezenmiş uçurumu beklenti içinde olurdu. Belki öğleyin, belki de akşama doğru çiçek açılır, altından yapılma bir düşsel ormanın üzerine mavi ipekten çadırını gerer, yıp-» ranmamış düşlerinden, düşüncelerinden ve ezgilerinden oluşan soluğunu sessizce o büyülü uçurumdan dışarıya dsğ-ru vermeye başlardı. </p>
<p class="calibre2">Gün gelir çimenlerin arası mavi çançiçekleriyle dolar, gün gelir bahçeyi yeni bir ses, yeni bir koku sarar ve güneşle yıkanan kırmızımsı yaprakların üzerinde yumuşak, altın kırmızısı ilk yabangülü açardı. Süsenlerin açtığı günler de sona ererdi. Çekip giderler, altın parmaklıklarla çevrili, hoş kokulu gizlere usulca uzanan yol kayıplara karışır, hiç de sevecen görünmeyen sivri uçlu, soğuk yapraklar dimdik ve orada kalakalırdı. Ama bu süre içinde çalılıklarda ahududuları olgunlaşır, yıldızçiçeklerinin üzerinde o güne dek görülmemiş, sedef sırtlı, kızıl kahverenkli yeni kelebekler ve sırça kanatlı, vızıltılı pervaneler uçuşup oynaşırdı. </p>
<p class="calibre2">Anselm kelebeklerle ve çakıl taşlarıyla konuşur, böceklerle ve kertenkelelerle arkadaş olur, kuşlar ona kendileriyle ilgili öyküler anlatır, eğreltiotları dev gibi yapraklarının çatısı altında sakladıkları kahverengi tohumlarını gösterir, yeşil kristal parçacıkları güneş ışığını yakalar ve saraylara, bahçelere ve ışıl ışıl parlayan hazine odacıklarma</p>
</body>
</html>
