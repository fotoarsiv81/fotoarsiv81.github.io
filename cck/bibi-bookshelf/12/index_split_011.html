<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_10">21</h2>
<p class="calibre2">gibi çığırtkanlık yapmadan tutunamayacağım ve rahat yüzü görmeyeceğini anlamış. Birçok hastası varmış ve zor durumda olan yüzlerce insana şifa vermiş, ama bu kişilerin çoğu yoksul ya da dar gelirli olduklarından, hizmetinin karşılığında onlardan yüksek ücretler istemeye gönlü razı</p>
<p class="calibre2">olmuyormuş. </p>
<p class="calibre2">'"Zor durumda kalan babam, sonunda kentten, yürüyerek, beş parasız ayrılmaya karar vermiş. Gemilerde çalışmak istiyormuş, ama bir ay daha orada kalmasının doğru olacağını da biliyormuş, çünkü yıldızlar ona bu süre içinde şansın gelip onu bulma olasılığının yüksek olduğunu haber vermişler. Bunun üzerine babam bir ay daha beklemiş. </p>
<p class="calibre2">Ayın son günü gelip çatmasına karşın hiçbir değişiklik olmamış. O da nesi var nesi yoksa toplamış ve ertesi sabah kentten ayrılmaya karar vermiş. </p>
<p class="calibre2">"'Son günün akşamı kentin dışında dolaşmaya çıkmış. Ne denli umarsız olduğunu anlamak zor değil. Güneşin çoktan battığı ve yıldızların beyaz ışıklarını durgun denizin üzerine serpiştirdikleri bir saatmiş </p>
<p class="calibre2">bu. </p>
<p class="calibre2">'"Babam, ansızın yakın bir yerde yüksek sesle yakman ve ağlayan birini duymuş. Çevresine bakıp kimseleri göremeyince bunun yola çıkmasıyla bağlantılı olduğunu sanıp pek hayra yormamış. Yakınma ve ağlama sesi yinelenince, kim var orada, diye seslenmiş ve deniz kenarında bir şıpırtı sesi duyunca, kalkmış o tarafa yönelmiş. Bir de bakmış ki yıldızların solgun ışığı altında yerde beyaz bir şey uzanmış yatıyor. Denizde kaza geçirmiş ya da boğulma tehlikesi atlatmış biri sanarak hemen yardımına koşmak istemiş, ama şaşkınlıktan donup kalmış. Karşısında, yarısı suyun içinde yatan, olağanüstü güzellikte, kar beyazı, narin bir denizkızı bulmuş. Kız yalvaran sesiyle, sen o sarı sokakta oturan Yunan büyücü değil misin, diye sorunca babamın ne kadar şaşırdığını söylemeye gerek yok. Babam dostça, benim diye yanıtlamış. Benden bir şey mi istiyorsun? </p>
<p class="calibre2">'"Bunun üzerine denizkızı, güzel kollarını babama doğru uzatarak yeniden yakarmaya başlamış. Ona acıması ve yanıp tutuştuğu bir gence kavuşabilsin diye güçlü bir aşk iksiri hazırlaması için yalvarmış. </p>
</body>
</html>
