<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_13">24</h2>
<p class="calibre2">"Ama güzel kız ısrarlarından vazgeçmedi ve sonunda cüce nazlana nazlana iksiri hazırlamayı kabul etti. Kendisine gerekli baharatları ve gizli malzemeleri alması için para verildi. Her şey yolunda giderse değerli bir armağan alacağına da söz verildi. </p>
<p class="calibre2">"İki gün sonra iksir hazırdı. Cüce iksiri hanımının tuvalet masasından aldığı küçük, mavi bir şişeye koyarak yanında taşımaya başladı. Bay Baldassare'nin Kıbrıs'a gitme zamanı yaklaşmıştı. Hanımı bu nedenle ona acele etmesi için yalvarıyordu. Birkaç gün sonra, kimsenin gezmeye çıkmak istemediği kavurucu bir öğleden sonrasında, Baldassa-re, nişanlısına gizli gezintilerinden birini yapmalarını önerdi. Margherita ve cüce için bundan daha iyi bir olanak çıkamazdı. </p>
<p class="calibre2">"Kararlaştırılan saatte Baldassare'nin gondolü, Margherita ve cücenin hazır bekledikleri evin arka kapısına yanaştı. Filippo yanma bir şişe şarap ve bir sepet de şeftali almıştı. Efendileri gondola bindikten sonra, o da bindi ve yere, gondolcunun ayakları dibine oturdu. </p>
<p class="calibre2">Baldassare, Filip-po'nun gezintiye katılmasını garipsemişti, ama sesini çıkarmadı. Geziye çıkmasına birkaç gün kaldığı için nişanlısının isteklerine karşı çıkmamanın daha akıllıca olduğunu düşünüyordu. </p>
<p class="calibre2">"Gondolcu sandalı kıyıdan ayırdı. Baldassare, gondolün kapalı oturma yerinin perdelerini sıkıca kapatarak, ni-şanlısıyla gözlerden uzak, baş başa kaldı. Gondol, o zamanlar yanında küçük bir bahçe olarr ve bugün herkesin bildiği, köşesinde güzel Barozzi Sarayı'nın olduğu eski Palazzo Giustiniani'ye varıp Büyük Kanal'dan denize açılana dek, cüce, gondolün arkasındaki yerinde suskun oturdu, gondol önlerinden geçerken Rio dei Barcaroli'nin iki yanma dizili, karanlık yüzlü, yüksek, eski evleri izledi. </p>
<p class="calibre2">"Gondolün perdeleri çekilmiş olduğu için görülemeyen bölümünden, bastırılmış bir kahkaha, bir öpücüğün yumuşak sesi ya da kırık dökük sözcükler duyuluyordu. Bunlar cücenin ilgisini hiç çekmiyordu. Kâh suların üzerinden güneşli Riva'ya, kâh San Giorgio'nun ince uzun kulesine bakıyor, arada dönüp arkaya, Piazetta'nm aslanlı sütunlarına göz gezdiriyor, bazen uğraşıp duran gondolcuya göz kırpı-</p>
</body>
</html>
