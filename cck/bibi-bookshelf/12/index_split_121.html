<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_120">203</h2>
<p class="calibre2">Aradan yıllar geçti. Bayan Anna'yla olan ilişkimizin hızı kesilmişti. </p>
<p class="calibre2">Artık büyümüştüm, zihnin arayışlarını ve hüzünlerini anlamaya çabalıyordum. Bir gün yeniden Bayan Anna'ya gereksinimim oldu. Ve küçük adam götürdü beni ona. Bir süredir cinsiyet ayrımı ve çocuk yapma soruları kafama takılmıştı. Giderek aklımdan çıkmaz oldular. </p>
<p class="calibre2">Bende huzur bırakmıyorlardı. Bir gün öylesine yakıcı ve acı verir oldular ki, konuşmaya çekindiğim bu sorunu çözümlemeden bırakmaktansa ölmeyi yeğ tutar oldum. Gözlerim yerde, huzursuz, mutsuz ve karamsar, çılgın gibi pazar-yerini geçerken ansızın küçük adam beliriverdi! </p>
<p class="calibre2">Artık ender gelen bir konuk olmuştu, uzun süredir sadık değildi bana ya da ben ona; ve onu ansızın yeniden gördüm. Küçük ve çevik adımlarla önümde yürüyordu. Bir anlığına göründü, Bayan Anna'nın evinden içeri daldı ve yok oldu. O sırada onu evin içine dek izlemiştim ve nedenini de biliyordum. Beklenmedik bir anda odanın ortasında belirdiğimde Bayan Anna bir çığlık attı. Onu tam giyinmek üzereyken yakalamıştım. Ama beni geri çevirmedi ve kısa sürede bana o anda kesinlikle gerekli olan bilgilerin aşağı yukarı tümünü bir çırpıda öğretti. O kadar genç olmasaydım aramızda büa ilişki olacaktı. </p>
<p class="calibre2">Bu aptal ve neşeli kadının öbür yetişkinlerden bir ayrımı vardı. </p>
<p class="calibre2">Aptal olmasına aptaldı, ama doğaldı, duraksa-mazdı ve her zaman huzurluydu. Ne değiştirmeye kalkar ne de kendi değişirdi. Oysa çoğu yetişkin çok değişikti ondan. Olağandışı olanları da vardı kuşkusuz. </p>
<p class="calibre2">Yaşamla dolu olan şeylerin ve gizemli etkilerin bilincinde olan annem, adil olan ile aklın bilincinde olan babam ve neredeyse insan diyemeyeceğim, kapalı, çok yönlü, sürekli yaratan ve gülümseyen büyükbabam gibi. Oysa yetişkinlerin çoğu, onlara saygı duyup çekinmek gerekse bile çok renksiz tanrılardı. Beceriksiz oyunculuklarıyla çocuklarla konuşmaya kalktıklarında ne kadar gülünç olurlardı! </p>
<p class="calibre2">Vurgulamaları ve gülümsemeleri alabildiğine yanlıştı! Kendilerini ve yapıp ettiklerini ne çok önemserler; sokakta onları koltuklarının altına iş çantalarını, araç gereçlerini ve kitaplarını sıkıştırmış </p>
<p class="calibre2">durumda yürürken gördüğünüzde, kendi kendilerine aşırı değerler biçip, nasıl da tanınmak, selamlanmak</p>
</body>
</html>
