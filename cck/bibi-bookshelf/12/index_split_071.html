<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_70">114</h2>
<p class="calibre2">dizi dizi sosisler atıyor, yüksekçe bir yere çıkmış şarlatan bir lokman hekim, kalın camlı gözlüklerinin ardından çev-redekileri yüreklendirmek istercesine sağa sola bakıyor, bir yandan da duvara astığı, üzerinde değişik hastalıkların ve dertlerin sıralandığı bir yazıyı gösteriyordu. O sırada yabancının önünden uzun, siyah saçlı bir adam geçti. Adam arkasındaki devenin ipini elinde tutuyor, deve de uzun boynunun üzerinden aşağıdaki kalabalığı küstahça süzüyor, aralık ağzını geviş getirdikçe sağa sola oynatıyordu. </p>
<p class="calibre2">Ormandan gelen adam tümünü ilgiyle izledi ve kalabalığın kendisini sürüklemesine ses çıkarmadı. Renkli resimlerin satıldığı bir tezgâhta durduktan sonra çöreklerin üzerine yazılmış deyişleri ve bilge sözleri okudu, ama hiçbir yerde uzun süre oyalanmadı. Bir şey arıyor, aradığını da henüz bulamamışa benziyordu. Dolaşa dolaşa kıyısında bir kuş satıcısının tezgâh kurduğu ana alana çıktı. Bir sürü küçük kafesten gelen kuş seslerini dinledi; keten kuşlarının, bıldırcınların, kanaryaların ve ötleğen kuşlarının her birini, yavaşça ıslıkla yanıtladı. </p>
<p class="calibre2">Tüm güneş ışınları sanki bir yere toplanmışçasına parlayan ışıl ışıl bir yer gördü ansızın. Yaklaşınca bunun bir panayır barakasının girişine asılmış büyükçe bir ayna olduğunu anladı. Onun yanında belki on, belki de yüz tane, bir sürü irili ufaklı ayna vardı. Köşelisi, yuvarlağı, ovali ve her türlüsü. Asmak ya da bir yere koymak için olanları, el aynaları ve insanların kendi yüzlerini unutmamak için kullandıkları küçücük cep aynaları diziliydi. Satıcı elindeki aynayı güneşe tutup barakasının üzerine yansıttığı ışınları oynatıyor ve yorulmaz sesiyle, "Aynalar beyler! Buyrun alın. Faldum'un en ucuz aynaları burada! Gelin bir bakın. Hepsi gerçek kristalden yapılma!" </p>
<p class="calibre2">diye bağırıyordu. </p>
<p class="calibre2">Yabancı aradığını bulmuşçasına aynaların önünde durdu. Aynalara bakanların arasında üç köylü kız da vardı. Onların yanma gitti ve onları izlemeye koyuldu. Sağlıklı, ama ne güzel ne de çirkin denebilecek kızlardı bunlar. Kalın tabanlı ayakkabılar ve beyaz çoraplar giymişlerdi. Güneşten rengi açılmış örgülü sarı saçları ve ışıl ışıl bakan canlı gözleri vardı. Her biri eline bir ayna almıştı, ama ucuz ve küçük olanlarından. Satın alıp almamakta karar-115</p>
<p class="calibre2">sız, seçememenin verdiği sıkıntıyla karışık zevki içlerine sindire sindire hülyalı bakışlarla aynaların aydınlık derinliğinde kendi yansılarına, ağızlarına, gözlerine, boyunlarm-daki küçük takılara ve burunlarının üzerindeki çillere bakıyorlardı. Saçlarının düzgün ayrığına ve pembe kulakları -na da. Sonra da ciddileşip suskunlaşıyorlardı. Arkalarında duran yabancı onların, iri gözlü ciddi yansılarını görüyordu aynalarda. </p>
<p class="calibre2">Kızlardan birinin, "Ah, keşke topuklarıma inen kı-zıl-sarı saçlarım olsaydı," dediğini duydu. </p>
<p class="calibre2">İkincisi arkadaşının dileğini duyunca yavaşça iç geçirdi ve aynaya daha dikkatli baktı ve yüreğinin çarpıntısı yüzüne vurarak, çekingen çekingen, "Ben de bir şey dileyecek olsam, herkesten güzel ellerim olsun isterdim," dedi. "Beyaz, zarif, ince uzun parmaklı eller, pembe tırnaklı." Yuvarlak aynayı tutan ellerine baktı. Elleri çirkin değildi, ama parmakları biraz küttü, işten sertleşmişlerdi. </p>
<p class="calibre2">İçlerinde en küçüğü ve en şirini olan üçüncü kız, neşeyle gülerek, </p>
<p class="calibre2">"Fena bir dilek değil, ama biliyor musun, eller o' kadar önemli değil," dedi. "Ben bugünden sonra, Fal-dum'un en güzel ve en kıvrak dans eden kızı olmak isterdim." </p>
<p class="calibre2">Ansızın ürküp arkasına baktı. Aynada kendi yüzünün yanında, arkasında durmuş kendisine bakan, ormandan gelen, ışıl ışıl siyah gözlü yabancının yüzünü görmüştü. </p>
<p class="calibre2">O âna kadar üçü de görmemişti onu. Şaşırarak yüzüne baktıklarında, yabancı başıyla onaylayarak, "Üç güzel dilekte bulundunuz kızlar," </p>
<p class="calibre2">dedi. "Bu isteklerinizde ciddi misiniz?" </p>
<p class="calibre2">Küçük kız aynayı bırakmış, ellerini arkasına saklamıştı. Adama, onu ürküttüğü için bir ders vermek istiyordu. Ters bir şey söylemeye niyetlendi, ama adamın yüzüne bakınca, gözlerindeki gücü gördü, duraksadı ve yalnızca, "Bizim isteklerimizden size ne?" diyebildi. </p>
<p class="calibre2">Oysa güzel elleri olsun isteyen kız adama güvenle bakıyordu. Onun babacan, ağırbaşlı halinden etkilenmişti. "Evet ciddiyiz," dedi. </p>
<p class="calibre2">"İnsan bundan daha güzel dileklerde bulunabilir mi?" </p>
</body>
</html>
