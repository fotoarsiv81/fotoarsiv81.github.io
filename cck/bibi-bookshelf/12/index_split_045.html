<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_44">70</h2>
<p class="calibre2">"Eh, artık sana bir öpücük verebilirim," diyerek kızı baştan savma dudaklarından Öptü. </p>
<p class="calibre2">Kız kolunu tutmayı sürdürüyordu. "Artık benimle oynarsın, değil mi?" </p>
<p class="calibre2">diye sordu güvenerek. </p>
<p class="calibre2">Oysa Augustus onu itti ve ters ters, "Beni rahat bırak. </p>
<p class="calibre2">Oynayabileceğim başka çocuklar var," diye bağırdı. </p>
<p class="calibre2">Kız ağlayarak avludan kaçınca, yüzünde bıkkın ve öfkeli bir ifadeyle parmağmdaki yüzüğü bir süre evirip çevirdi ve ıslık çalarak ağır ağır oradan uzaklaştı. </p>
<p class="calibre2"/>
<p class="calibre2">Annesi, elinde çiçek makası kalakalmıştı. Oğlunun başkalarının sevgisine karşı ne kadar acımasız olduğunu ve onları küçük görerek nasıl sömürdüğünü anlamak onu şaşkına çevirmişti. Çiçekleri unutmuş, başını sürekli iki yana sallayıp kendi kendine, "Kötü bu çocuk. </p>
<p class="calibre2">Yüreği taş gibi," deyip duruyordu. </p>
<p class="calibre2">Oysa Augustus kısa bir süre sonra eve geldiğinde sanki o çocuk değildi. Mavi gözleriyle annesine bakıyor, onunla konuşuyor, şarkılar söylüyor, onu pohpohluyor, öyle eğlendirici, kibar ve iyi davranıyordu ki annesi gülmeye başladı ve çocukların yaptıklarını hemen ciddiye almamak gerektiğine karar verdi. </p>
<p class="calibre2">Ama Augustus'un yaptığı bütün muzırlıklar cezasız kalmıyordu. </p>
<p class="calibre2">Çekindiği tek insan vaftiz babası Bisswan-ger'di. Akşam onun evine gittiğinde, vaftiz babası, "Bugün ocak yanmıyor, ezgi de olmayacak. </p>
<p class="calibre2">Küçük çocuk melekler hüzünlü, çünkü sen kötü davrandm," der, o da evden suskun çıkar, evine döndüğünde kendini yatağın üzerine atar, ağlar ve birkaç gün iyi bir çocuk olmaya özen gösterirdi. </p>
<p class="calibre2">Ocaktaki ateş giderek daha ender yanar oldu. Vaftiz babası gözyaşları ve sevgi gösterileriyle kandırılabilecek biri değildi. Augustus on iki yaşma geldiğinde, vaftiz babasının küçücük odasında büyülü meleklerin uçması uzak bir hayale dönüştü. Onları gece düşünde gördüğünde, Augustus ertesi sabah iyice azıtıp gürültücü bir çocuk oluyor, arkadaşlarını toplayıp kumandanları olarak onlara çitlerin üzerinden atlamalarını emrediyordu. </p>
<p class="calibre2">Annesi oğlunun ne denli cana yakın ve hoş olduğuna değinen övgüleri duymaktan çoktan bezmişti. Augustus onun için üzüntüden öte bir şey değildi artık. Bir gün Au-71</p>
<p class="calibre2">gustus'un öğretmeni gelip çocuğu daha iyi bir okulda okutmayı arzulayan biri olduğunu söylediğinde, komşusuna danıştı ve çok geçmeden, bir ilkbahar sabahı, kapının önünde bir araba durdu ve yeni giysiler içindeki Augustus, annesi, vaftiz babası ve komşularıyla vedalaşıp arabaya bindi. Başkente gidip orada eğitim görmesine izin verilmişti. Annesi son kez sarı saçlarını güzelce yana taramış ve onun için dua etmişti. Atlar yola koyuldu ve Augustus böylece tanımadığı bir dünyaya doğru yola çıktı. </p>
<p class="calibre2">Aradan birkaç yıl geçti. Augustus artık bıyık bırakıp kırmızı bere takan, bir öğrenci olduğunda evine geri döndü, çünkü vaftiz babası annesinin ölüm döşeğinde olduğunu haber vermişti. Geldiğinde akşamdı ve çevredekiler arabadan inişini ve arabacının büyük deri bir bavulu eve taşıyışını hayranlıkla izlediler. Oysa annesi alçak tavanlı, bakımsız bir odada ölmek üzereydi. Yakışıklı öğrenci annesinin beyaz yastığın üzerinde onu yalnızca sessiz gözleriyle selam-layabilen solgun yüzünü gördüğünde ağlayarak yatağın kenarında diz çöktü, onun soğuk ellerini öptü ve annesinin gözleri ferini yitirip elleri buz gibi olanak dek, gece boyunca öylece kaldı. </p>
<p class="calibre2">Annesi gömüldükten sonra Bisswanger Baba koluna girip onu küçük evine götürdü. Augustus'a ev daha da basık ve karanlıkmış gibi geldi. </p>
<p class="calibre2">Pencerelerde ölü bir ışık kalana dek, birlikte oturdular. Sonra küçük yaşlı adam çöp gibi parmaklarıyla beyaz sakalını sıvazladı ve, </p>
<p class="calibre2">"Ocakta ateş yakacağım. O zaman lambaya gerek kalmaz. Yarın gitmek zorunda olduğunu biliyorum. Annen öldüğüne göre seni uzun bir süre göremeyeceğiz demektir," dedi. </p>
<p class="calibre2">Bunları söylerken ocakta cılız bir ateş yaktı. Birbirlerine koltuklarını yaklaştırdılar, yan yana oturup kıvılcımlar azalana dek yanan ateşi izlediler. Sonra yaşlı adam sevecenlikle konuşmaya başladı. "Sağlıcakla kal, Augustus, yolun açık olsun," dedi. "İyi bir annen vardı ve senin için sandığından çok şey yaptı. Sana bir kez daha o ezgileri dinletmeyi ve küçük cennet varlıklarını göstermeyi gerçekten isterdim. Ama biliyorsun, bu artık olanaksız. Onları her zaman anımsa ve eğer bir gün yalnız bir yürek ve gerçek bir özlemle onları  arzularsan, onları yeniden duyabileceğini 72</p>
<p class="calibre2">unutma. Onlar ezgilerini sürdürüyorlar. Bana elini ver oğlum. </p>
<p class="calibre2">Yaşlıyım. Yatmak zorundayım." </p>
<p class="calibre2"/>
<p class="calibre2">Augustus ona elini verdi ve tek bir söz söylemedi. Yaslı evine hüzünlü döndü. Son bir kez yuvasında uyuyabilmek için yattı ve uykuya dalmadan önce yan evden gelen çocukluğunun tatlı ezgilerini uzaktan duyar gibi oldu. Ertesi sabah oradan ayrıldı ve uzun süre kimse ondan haber alamadı. </p>
<p class="calibre2">Kısa sürede Bisswanger Baba'yı ve melekleri unuttu. Zengin bir yaşantı, çevresini dalga dalga sarıyor, o da bu dalgalara kapılıp gidiyordu. Kimse nal sesleri yankılanan yollarda onun gibi ata iyi binemiyor ve onu izleyen kızları alaycı bakışlarla selamlayamıyor, kimse onun gibi uçarcasına olağanüstü dans edemiyor; arabaları onun gibi kıvrak ve iyi yönetemiyordu. Bahçelerdeki yaz gecelerini onun gibi coşkulu ve parlak tüketebilen kimse de yoktu. Sevgilisi zengin dul ona para, giysi, at ve başka ne gereksinimi varsa ve ne arzularsa veriyor, o da onunla Paris'e ve Roma'ya gidiyor, onun ipek çarşaflı yatağında yatıyordu, ama gerçek sevgilisi orta halli bir ailenin sarışın ve tatlı kızıydı. Onunla tüm tehlikelere karşın evlerinin bahçesinde buluşuyor, yolculuğa çıktığında ona uzun ateşli mektuplar yazıyordu. </p>
<p class="calibre2">Ama gittiği gezilerden birinden dönmedi. Paris'te arkadaşlar edinmiş </p>
<p class="calibre2">ve zengin sevgilisinden bıkmıştı. Okul yaşamı da çoktan beri canını sıktığı için orada kalmayı yeğ tuttu. Dünyada olan her şeyi yaşamına katmak istercesine yaşıyordu. Atlara, köpeklere ve kadınlara sahip oldu. Paralar kazandı, paralar kaybetti ve hiçbir zaman arkasından koşan insanlar, ona kendini adayanlar ve ona hizmet etmek için yarışanlar eksik olmadı. O da gülümseyerek ne verirlerse alıyordu. </p>
<p class="calibre2">Henüz çocukken küçük kızın yüzüğünü aldığı gibi. Arzularının gerçekleşmesini sağlayan gizem onun gözlerinde ve dudaklarındaydı. </p>
<p class="calibre2">Kadınlar çevresinde ona karşı duyarlı ve coşkulu, pervane gibi dönüyorlar ve hiç kimse kalbinin ne kadar boş ve bencil bir hale geldiğini, ruhunun da ne kadar hasta ve hüzünlü olduğunu göremiyordu. Kendisi bile. Ara sıra herkesçe sevilmekten yoruluyor, kılık değiştirerek yabancı kentlere gidiyor, her yerde insanları aptal ve kolay kazanılır buluyor, çok az şeyle yetinen 73</p>
<p class="calibre2">ve hiç peşini bırakmayan sevgi ona saçma geliyordu. Kadınları ve erkekleri daha onurlu olmadıkları için iğrenç buluyor, tüm gününü köpekleriyle ya da dağlardaki güzel av yerlerinde geçiriyor, gizlice izlediği ve avladığı bir geyik ona, güzel ve şımarık bir kadının peşinden koşmaktan daha çok zevk veriyordu. </p>
<p class="calibre2">Bir deniz gezisinde, bir elçinin genç eşini gördü ilk kez. Kuzey ülkelerinin birinden, uzun boylu, ince, soylu bir kadındı bu. Birçok alımlı hanımefendinin ve beyefendinin arasında kimse onun dengi değilmişçesine gururlu ve suskun duruyordu. Augustus ona baktığında kadının bakışlarını kaçırdığını ve onunla ilgilenmediğini gördü. </p>
<p class="calibre2">Yaşamında ilk kez aşkın ne olduğunu anlar gibi oldu ve onun aşkını kazanmaya karar verdi. O andan başlayarak kadının gözünün önünden bir an bile ayrılmadı. Augustus kendisine hayran olan ve yolunu gözleyen gezi grubunun içinde bir prens gibi duruyordu. Kadın da bir prenses gibi. Sarışın kadının kocası da Augustus'un hoşuna gitmek için elinden geleni yapıyordu. </p>
<p class="calibre2">Augustus, tüm gezi grubu bir limanda yabancı kenti dolaşmak ve biraz da karada kalabilmek için birkaç saatliğine gemiden ayrılana dek yabancı kadınla bir an bile yalnız kalabilme olanağını bulamadı. </p>
<p class="calibre2">Kentte, sevdiği kadını, renkli bir pazar yerinin keşmekeşi içinde durdurana dek izledi. Bulundukları meydana birçok küçük karanlık sokak açılıyordu. Onu, güvenli bulduğu ıssız bir sokağa çekti. Genç kadın gruptan ayrı düştüğünü ve yalnız olduğunu anlayınca telaşlandı. </p>
<p class="calibre2">Augustus onun ürkek ellerini tuttu ve kendisiyle karada kalması ve kaçmaları için coşkuyla yalvarmaya başladı. </p>
<p class="calibre2">Yabancı kadının yüzü bembeyaz kesilmişti, gözlerini yerden kaldıramıyordu. Yavaşça, "Bu yaptığınız bir beyefendiye yakışmaz," </p>
<p class="calibre2">dedi. "Bunları hiç duymamış olayım." </p>
<p class="calibre2">"Ben şövalye değilim, âşık bir adamım!" diye bağırdı Augustus. "Âşık olan insan sevdiğinden başkasını düşünemez ve onun yanında olmaktan öte bir arzu duyamaz. Benimle gel güzelim, mutlu olalım." Genç kadın açık mavi gözleriyle onu suçlar gibi baktı. "Sizi sevdiğimi nereden biliyorsunuz?" diye fısıldadı yakmırcasma. "Ben yalan söyle-74</p>
<p class="calibre2">yemem. Sizi seviyorum ve sık sık eşim olsaydınız diye düşündüm. </p>
<p class="calibre2">Gerçekten sevdiğim ilk erkek sizsiniz. Oysa sevgi insanı nasıl da şaşırtıyor. İyi ve dürüst olmayan birini sevebileceğim aklımın ucundan bile geçmezdi. Kocamı çok sevmiyorum, ama yine de onunla kalmayı yeğlerim. Onurlu, dürüst ve soylu bir insandır o. Sanırım siz bunları anlayamazsınız. Bana tek bir söz bile söylemeyin ve beni gemiye götürün ya da buradaki insanlara sizin terbiyesizlik ettiğinizi söyler, yardıma çağırırım." </p>
<p class="calibre2">Augustus ne kadar yalvarsa da, öfkelense de yararı olmadı. Eğer susup ona eşlik etmeseydi genç kadın tek başına gemiye dönecekti. Gemiye vardıklarında Augustus bavulunu alıp kimseye veda etmeden ayrıldı. </p>
<p class="calibre2">Ve o günden sonra da herkesçe sevilen Augustus'un şansı döndü. Erdem ve onurdan ölesiye nefret eder oldu. Bunları yok etmek onun için bir zevkti artık. Gizini kullanarak, erdemli kadınları elde ediyor, çabucak arkadaşlık kurduğu iyi yürekli insanların parasını yiyip onlarla alay ediyor, onları ortada bırakıyor, soylu ailelerin gençlerini baştan çıkarıp onları utanca sürüklüyordu. Deneyip tüketmediği hiçbir zevk, bilmediği hiçbir utanç kalmamıştı. Oysa yüreğindeki sevgi de bunlar gibi yitip gitmişti. Her yerde onu bulan sevgi ruhunda bir kıpırtı bile yaratamıyordu. </p>
<p class="calibre2">Deniz kıyısındaki güzel evinde karamsar ve bıkkın yaşar oldu. Onu ziyarete gelen kadınları ve arkadaşlarını en olmadık davranışlarla bezdiriyor, insanları küçük düşürmek ve onlara hakaret etmek için yanıp tutuşuyordu. Arzu etmediği, hiç çaba göstermediği ve hak etmediği sevgilere boğulmuş, soluk alamaz olmuştu. Hiç vermemiş, hep almıştı, ama boşa harcadığı yitik yaşamının anlamsızlığının bilincine varmıştı artık. Tek bir kez, bir şeyi gerçekten arzu-layabilmeyi ve arzusunu bastırmak zorunda kalmayı özlü-yordu. </p>
<p class="calibre2">Arkadaşları arasında, hasta olduğu, dinginliğe ve yalnızlığa gereksinmesi olduğu söylentisi yayıldı. Hiçbir zaman okumadığı mektuplar gelmeye başladı, herkes hizmetçilerine sağlığını soruyordu. </p>
<p class="calibre2">Oysa o, denize bakan oturma odasında, tek başına çöküntü içinde oturuyordu. </p>
</body>
</html>
