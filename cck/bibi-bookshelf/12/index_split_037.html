<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_36">56</h2>
<p class="calibre2">Kız geldi, Martin'in önünde durdu ve onu beklermişçe-sine, dostça gülümseyerek, "Demek geldin?" dedi. </p>
<p class="calibre2">"Evet, annem bana yol gösterdi," diye yanıtladı Martin. "Her şeyi tamamladım. Yapmam gerekili olan büyük evi de. Orada senin oturman gerekiyor." Oysa kız güldü. Ergin bir insan gibi düşünceli ve hüzünlü görünüyordu. Bir anne kadar da anaç. </p>
<p class="calibre2">Martin ellerini kızın omuzlarına koydu ve, "Şimdi ne yapmam gerekiyor?" diye sordu. Kız eğildi ve gözlerine öylesine yakından baktı ki, Martin ürktü. Yüreği deli gibi çarpıyor, alev alev yanıyordu. Kızın sakin, iri gözlerinden ve onların ardındaki altın sisin içindeki yıldızlardan başka hiçbir şey göremiyordu artık. </p>
<p class="calibre2">Güzel kız, dudaklarını Martin'in dudaklarıyla birleştirdiğinde gencin tüm benliği eridi ve tüm direnci tükendi. Onları saran mavi karanlıktaki yıldızlar, ezgiler söyler oldular. Martin çevresindeki dünyanın hoş bir müzikle çınladığını ve hareket ettiğini sezinliyor, bir insanın duyumsa-yabileceği en tatlı şeyi, sevgiyi ve ölümü yaşadığını anlıyordu. Dudaklarını kızın ağzından çekemiyor, dünyada başka hiçbir şeyi arzulamıyor ve kızı, kendini ve her şeyi bu ezginin içinde algılıyordu. Başının döndüğünü duyumsadı, gözlerini yumdu ve artık ne eylemin, ne zamanın, ne de bilincin onu beklemediği, daha önceden belirlenmiş yoldan sonsuzluğa uçtu. </p>
<p class="calibre2">(1911)</p>
<p class="calibre2">FLÜT DUŞU</p>
<p class="calibre2">"Al bakalım," dedi babam ve bana küçük, kemiğe benzer bir flüt verdi. </p>
<p class="calibre2">"Al bunu ve uzak ülkelerdeki insanları, ezgiler çalıp mutlu ettiğinde yaşlı babanı anımsa. Dünyayı görüp bir şeyler öğrenmenin zamanı geldi de geçti bile. Sana bu flütü yaptırdım, çünkü aklın fikrin şarkı söylemekte, başka bir şey yaptığın yok. Yalnız unutma, hep güzel ve iyi ezgiler çal, yoksa Tanrı'nm sana verdiği bu yeteneği boşuna harcamış olursun." </p>
<p class="calibre2">Sevgili babacığım aydın bir insandı, ama müzikten pek anlamazdı. </p>
<p class="calibre2">Güzel, küçük flütü üflemenin her şeyi çözümleyeceğini sanıyordu. </p>
<p class="calibre2">İnancına karşı çıkmak istemedim.&lt;Te-şekkür edip flütü aldım ve onunla vedalaştım. </p>
<p class="calibre2">Vadimizi yalnızca büyük köy değirmenine kadar tanıdığım için onun ardında başlayan dünyayı görebileceğime çok seviniyordum. Uçmaktan yorulan bir arı geldi, koluma kondu. Birlikte yola çıktık. İlk mola vereceğim yere geldiğimde, geri dönüp evime benden selam götürecek bir habercim vardı artık. </p>
<p class="calibre2">Ormanlar ve çayırlar yolumun kıyısından bana eşlik ettiler, ırmak benimle birlikte akarken daha da canlandı ve anladım ki dünyanın evimin olduğu yerden büyük bir farkı yokmuş. Köyümde olduğu gibi, ağaçlar ve çiçekler, mısır tarlaları ve fındıklıklar benimle konuştular, ben de onların ezgilerini söyledim. Anladılar dediğimi. </p>
<p class="calibre2">Sonra arım uyandı, tatlı boğuk vızıltısıyla uçup iki kez çevremde dolaştıktan sonra döndü, evime doğru ayrıldı gitti. </p>
<p class="calibre2">O anda kolunda sepetiyle, sarı saçlı başına güneşten korumak için geniş kenarlı hasır bir şapka giymiş genç bir kız çıktı ormandan. </p>
<p class="calibre2">Ona, "Merhaba. Nereye gidiyorsun?" diye sordum. </p>
</body>
</html>
