<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_87">136</h2>
<p class="calibre2">yüzümü kamçıladı. Korkudan donakalmış kapkara dağların gözleri dehşetle yuvalarından fırladı. Birbirlerine sokulmuş suskun duruşlarıyla yakarır gibiydiler. </p>
<p class="calibre2">Hayalet atlara binmiş dev fırtınanın o olağanüstü saldırısı sürerken yanı başımda çekingen bir ses duydum. Ah, uzun siyah saçlı, solgun yüzlü kadın, seni unutmamıştım. Ona doğru eğdim başımı. O da çocuksu, konuştu: "Deniz geliyormuş. Oralarda durulmazmış artık," dedi. </p>
<p class="calibre2">Duygulanıp o tatlı günahkâra baktım. Yüzü saçlarının ışıltılı koyuluğu içinde suskun bir solgunluktan öte bir şey değildi. Dalgalar dizlerimi ve göğsümü dövmeye başlamıştı. Günahkâr kadın da yükselen suların üzerinde çaresiz bir suskunlukla sürüklenip duruyordu. </p>
<p class="calibre2">Hafifçe gülümseyerek, kolumu dizlerine doladım ve onu kendime doğru çektim. Çok hoş ve rahatlatıcı bir şeydi bu. Kadın garip denecek kadar hafif ve ufak tefekti. Diri bir sıcaklığı vardı. Ürkmüş, sevecen gözleriyle bana güvenle bakıyordu. Ne ki kadının hiç de günahkâr olmadığını gördüm; uzak, anlaşılmaz bir kadın da sayılmazdı. </p>
<p class="calibre2">Ortada ne günah ne de giz vardı. Bir çocuktu o. </p>
<p class="calibre2">Onu dalgalardan çıkarıp kayaların üzerinden taşıdım ve yağmurla kararmış, prenslere yaraşır bir hüzünle parktan geçirdim. O parka fırtına ulaşamıyordu ve yüz yıllık ağaçların eğik taçları yalın, yumuşak ve insanca bir güzellikle konuşuyorlardı: Arı dizeler ve senfonilerdi bunlar. Soylu anlamlar ve çok incelikli zevklerden oluşan bir dünyaydı bu. Corot'nun çizdiği büyüleyici ağaçlar ve Schubert'in kırları betimleyen nefesli: çalgılar müziği, beni bir an için geçmişe duyulan bir özlemle, o sevgi dolu tapınağa çağırdı usulca. </p>
<p class="calibre2">Oysa boşunaydı bu. Dünya çok seslidir ve her şey için ruhun belirli anları ve saatleri vardır. </p>
<p class="calibre2">O günahkâr kadın, o solgun yüzlü kadın, o çocuk benden uzaklaşıp nasıl gözden kayboldu, yalnızca Tanrı bilir. Dışarıda taştan basamaklar belirdi, bir de bir evin giriş kapısı. Hizmetçiler de vardı. Buzlu bir camın arkasında dola-şırcasma siliktiler. Bir bulutun arkasmdaydılar sanki. Ama bunlardan daha az belirgin olan, çok daha hayal gibi duran bir şeyler daha vardı. Rüzgârın getirdiği biçimlerdi bunlar. Bana yönelik bir kınama ve bir suçlama, fırtınanın getirdiği gölgeler kümesini zevkle izlememi engelliyordu. </p>
</body>
</html>
