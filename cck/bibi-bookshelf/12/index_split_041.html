<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_40">62</h2>
<p class="calibre2">Dümendeki adam bana ölümden söz eden bir şarkı söyledi. </p>
<p class="calibre2">Söylediklerinin en güzeliydi bu, ama ölüm de en yüce ve en güzel olan değildi. O da avutmuyordu insanı. Yaşam ölümdü, ölüm de yaşam; birbirleriyle dünyanın anlamı ve ulaşabileceği en son aşama olan sevgi için çılgın ve sonsuz bir savaşa girmişlerdi; onlardan bazen tüm acıları öven bir ışık, bazen de tüm neşeyi ve güzelliği bulandıran, karanlığa iten bir gölge geliyordu, ama yine de coşku karanlığın içinde daha anlamlı ve güzel parlıyor, sevgi de gecenin içinde daha ışıltılı görünüyordu. </p>
<p class="calibre2">Dinledikçe suskunlaştım. İçimde, yabancı adamın arzuları dışında arzu kalmadı. Gözlerinde belirgin bir iyilikle, suskun bana bakıyordu. Gri gözleri dünyanın acıları ve güzellikleriyle doluydu. Gülümsediğinde, huzursuzca, "Ne olur, geri dönelim. Gece beni korkutuyor. Brigitte'i bulabileceğim bir yere ya da babamın yanma, eve gitmek istiyorum," </p>
<p class="calibre2">diye yalvardım. </p>
<p class="calibre2">Adam ayağa kalktı ve fenerinin ışığı zayıf, sert hatlı yüzünü aydınlattı. Geceyi gösterdi. Ciddi, ama dost bir ifadeyle, "Geriye dönüş yok," dedi. "İnsan dünyayı öğrenmeyi arzuluyorsa, hep ileriye gitmeli. Kahverengi gözlü kızdan alabileceğinin en iyisini ve en güzelini aldın. Ama ondan ne kadar uzak olursan o kadar iyi ve güzel olur. Yine de nereye istersen oraya git. Dümeni sana vereceğim." </p>
<p class="calibre2">Ölesiye hüzünlendim. Oysa haklı olduğunu anlıyordum. Brigitte'i, yuvamı ve yakm zamana dek benim olan, yitirdiğim ne var ne yoksa tümünü özlemle anımsadım, ama artık yabancının yerini alıp dümeni kendim yönetmek istiyordum. Böyle olması da gerekiyordu. </p>
<p class="calibre2">Bu nedenle ses çıkarmadan ayağa kalktım, gemi boyunca dümenin olduğu yere doğru yürümeye başladım. Adam da sessizce bana doğru geldi. </p>
<p class="calibre2">Karşı karşıya geldiğimizde yüzüme iyice baktı ve feneri bana uzattı. </p>
<p class="calibre2">Yanımda fener, dümene oturduğumda, ürpererek gemide artık yalnız olduğumu anladım. Adam yok olmuştu. Oysa hiç şaşırmadım. Böyle olacağını sezmiştim zaten. O güzel gezinti günü, Brigitte, babam ve köyüm bir düştü sanki. Yaşlı ve hüzünlüydüm artık, sanki hep bu geceye benzer nehirde yol almıştım. </p>
</body>
</html>
