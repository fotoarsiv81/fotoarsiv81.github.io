<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_121">204</h2>
<p class="calibre2">ve saygı görmek isterlerdi! Bazen, pazar günleri, koyu renk deri eldivenlerin gizlediği ellerinde eğreti duran silindir şapkalardan adamlar annemle babamı, 'ziyaret etmeye' gelirdi. Önemli, kasıntı, ciddi adamlar, avukatlar, devlet memurları, rahipler, öğretmenler, müdürler ve müfettişler. Yanlarında da biraz ürkek, biraz da ezik karıları. Koltuklarda baston yutmuş gibi otururlar; girerken, çıkarken, otururken, soru sorarken ve yanıt verirken onları hep zorlamak ve yardım etmek gerekirdi. Bu küçük burjuva dünyasını layık olduğu gibi, fazla ciddiye almamak bana kolay geliyordu, çünkü annem ve babam o dünyanın insanı değildiler ve onlara da gülünç geliyordu bunlar. Ama oyun oynamadıkları, eldiven giymedikleri ve ziyarette bulunmadıkları zamanlarda da çoğu yetişkin, bana inanılmaz ölçüde garip ve gülünç geliyordu. İşlerini ve mevkilerini nasıl da önemsiyorlar ve kendilerini ne kadar büyük ve kutsal görüyorlardı! </p>
<p class="calibre2">Bir arabacı, polis ya da kaldırım döşeyen bir görevli sokağı kapattığında, bu onun için kutsal bir işe dönüşüyor ya ortadan kaybolup onlara yer açmak ya da yardım etmek gerekiyordu. Oysa çocukların oyunları ve işleri hiç de önemli değildi. Kenara itilip bağırılırdı onlara. Yetişkinlere oranla daha az dürüst, daha az iyi ve daha az önemli işler mi yaparlar? Hayır, tam tersidir bunun, ama yetişkinler güçlüdür, buyurgandır ve yönetirler. Bu arada aynı biz çocuklar gibi oyun oynarlar. Silahla ateş etmeyi öğrenirler, askercilik oynarlar, derneklere, buluşma yerlerine giderler. </p>
<p class="calibre2">Yapılanların tümünün önemli ve geçerli nedenleri vardır, sanki başka türlü olmazcasına ve daha güzel, daha kutsal şeyler yokmuşçasına. </p>
<p class="calibre2">Onların arasında alçakgönüllülerin de olduğunu yadsımamak gerekir. </p>
<p class="calibre2">Öğretmenlerin arasında bile böyleleri vardır. Ama yetişkinlerin çok azı, bir zamanlar kendilerinin de çocuk olduğunu ve bir çocuğun nasıl yaşadığını, nasıl çalıştığını, nasıl oynadığını ve neyi sevip neyi sevmediğini anımsar. Bu şaşılacak ve ayıplanacak bir durum değil midir? Çok azdır, gerçekten çok azdır çocukluğun ne demek olduğunu hâlâ unutmamış olanlar! Çocuklara öfkeli ve kötü davrananlar, onları oradan buradan kovmanın dışında bir şey yapmayanlar, haraca kesenler ve dayılananlar onlara</p>
</body>
</html>
