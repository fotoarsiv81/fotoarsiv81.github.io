<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_73">118</h2>
<p class="calibre2">Şişman bir bakkal kadın, boynundaki büyük guatrdan kurtulmak istediğini söylediğinde herkes gösteride bulunup alkışladı. Ama öfke ve kıskançlığın nelere yol açabileceği ortaya çıktı. Hiç geçinemediği kocasıyla daha yeni tartışmışlardı. Adam onu zengin edebilecek dileğinden vazgeçip guatrın yeniden kadının boynuna dönmesi dileğinde bulundu. Hastalıkların da iyileşebileceği anlaşılınca, ne kadar hastalıklı ve dertli insan varsa hepsi oraya getirildi. Felçliler dans etmeye, körler minnet dolu gözlerle ışığı selamlamaya başladılar. </p>
<p class="calibre2">Gençler çoktan oraya buraya koşup bu olağanüstü mucizeleri anlatmışlardı. Yaşlı, sadık bir aşçı, fırının önünde efendilerine ördek pişirirken pencereden olanları duyunca dayanamayıp mutluluk ve zenginlik dilemek niyetiyle pazar yerine koştu, ama kalabalık onu sıkıştırdıkça vicdanı onu giderek rahatsız eder oldu ve sıra ona geldiğinde her şeyden vazgeçip tek dileğinin eve dönene dek ördeğin yan-maması olduğunu söyleyiverdi. </p>
<p class="calibre2">Gürültü patırtının sonu gelmiyordu. Dadılar çocukları kollarının altına kıstırıp evden fırlıyor, hastalar gecelik giysileriyle yataktan çıkıp umutla koşturuyordu. Köylerden birinden çılgına dönmüş </p>
<p class="calibre2">şaşkın, ufak tefek bir kadın dilekte bulunulduğunu duyunca gelip ağlayarak kayıp yeğeninin bulunmasını diledi ve diler dilemez de kara bir taya binmiş bir çocuk gülerek kadının kollarına atıldı. </p>
<p class="calibre2">Sonunda, kenti çılgınlık sarmış, gelmeyen kalmamıştı. Düşleri gerçekleşen âşıklar kol,kola yürüyor, yoksul aileler o sabah giydikleri eski püskü giysileriyle güzel arabalarda dolaşıyor, akılsızca dileklerde bulunmuş olanlar hüzünle-nip ortadan kayboluyor ya da unutmak için eski pazar meydanındaki çeşmeden kana kana içiyorlardı. Şakacının biri çeşmeden en iyi cins şarap akması dileğinde bulunmuştu. </p>
<p class="calibre2">Faldum kentinde kala kala mucizelerden haberleri olmadığı için dilekte bulunmayan iki kişi kaldı. İki gençti bunlar. Kentin dışına doğru olan eski bir evin penceresi kapalı çatı odasmdaydılar. Biri odanın ortasında durmuş, kemanını çenesine dayamış, bütün ruhunu vererek keman çalıyor, öbürü de köşede kendini müziğe vermiş, başı elleri arasında oturuyordu. Küçük pencerenin aralığından gün 119</p>
<p class="calibre2">ışınları odaya artık yatay sızıp masanın üzerinde duran küçük bir demet çiçeği aydınlatıyor ve arkasındaki yırtık duvar kâğıtlarında oynaşıyordu. Oda sıcacık ışıklar ve kemanın ışıltılı ezgileriyle, değerli taşlarla dolu küçücük bir hazine odasını andırıyordu. Keman çalan genç yavaşça sağa sola sallanıyor, dinleyen de suskun, gözlerini yere dikmiş kıpırdamadan oturuyordu. </p>
<p class="calibre2">Sokakta gürültülü ayak sesleri duyuldu. Sokak kapısı hızla açıldı ve merdivende telaşlı ayak sesleri yankılandı. Ev sahibiydi bu. Odanın kapısını gürültüyle açtı ve gülerek içeri daldı. Kemanın ezgisi sustu, şaşıran dinleyici de ayağa fırladı. Keman çalan genç böyle ansızın rahatsız edildikleri için canı sıkılarak adamın gülen yüzüne suçlar gibi baktı. Oysa onun umurunda bile değildi. Kollarını sarhoş-</p>
<p class="calibre2">muşçasma sağa sola sallayarak, "Siz deli misiniz! Dışarıda tüm dünya değişti. Sizin hiçbir şeyden haberiniz yok. Oturmuş burada keman çalıyorsunuz. Geç kalmadan koşun. Pa-zaryerinde bir adam durmuş </p>
<p class="calibre2">herkesin dileğini yerine getiriyor. Artık çatı aralarında oturmaktan, bana da az buçuk borçlu olmaktan kurtulacaksınız. Haydi koşun, çabuk! </p>
<p class="calibre2">Ben bugün zengin oldum!" diye bağırdı. </p><p class="calibre2">
</p><p class="calibre3">*</p>
Keman çalan genç şaşkınlıkla dinledi. Adam onu rahat bırakmadığı için kemanı bıraktı, şapkasını giydi. Arkadaşı da sesini çıkarmadan kalktı. Evden çıkar çıkmaz kentin ne kadar değiştiğini ayrımsadılar. 
<p class="calibre2">Düşteymişçesine, daha dün hiçbir özelliği olmayan gri renkli ve basık olan, oysa şimdi yüksek saraylara benzeyen süslü evlerin önünden geçtiler. Dilenci bildikleri insanlar dört atlı arabalarda dolaşıyor ya da güzel evlerinin pencerelerinden sevinçle ve gururla çevreyi izliyorlardı. Küçük bir köpeğin izlediği, terziye benzer çelimsiz bir adam, büyük, ağır bir çuvalı ter içinde taşımaya çalışıyor, çuvaldaki küçük delikten yerlere altınlar saçılıyordu. </p>
<p class="calibre2">Ayakları iki genci pazaryerinde ayna satılan yere sürükledi. Orada tanımadıkları biri duruyordu. Onlara, "Sizin sanırım dilekte bulunmak aceleniz yok," dedi. "Neredeyse, gidiyordum. Ne istiyorsanız söyleyin. Çekinmeyin." </p>
<p class="calibre2">Keman çalan genç, "Keşke bizi rahat bıraksalardı. Bir isteğim yok. </p>
<p class="calibre2">Hiçbir gereksinimim yok," dedi. </p>
</body>
</html>
