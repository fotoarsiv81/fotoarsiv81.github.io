<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_76">122</h2>
<p class="calibre2">DAĞ</p>
<p class="calibre2">Her şey yiter, yeni olan da zamanla eskir. Büyük pazarın kurulduğu gün çok eskilerde kalmış, o zamanlar zengin olma dileğinde bulunanların çoğu kavuştukları serveti çoktan tüketip yoksullaşmalardı. Altın sarısı uzun saçları olan kız evlenmiş, çoluk çocuğa karışmış ve çocuklarını her yaz sonu kurulan pazara götürür olmuştu. O zamanlar dans edebilmeyi dileyen kız da hâlâ çoğu gençten daha iyi dans edebiliyordu. Dileğinin gerçekleşmesiyle zengin olan bir ustayla evlenmişti ve görünüşe göre, karı-koca eğlenceye düşkünlükleri nedeniyle paralarını ömürleri boyunca har vurup harman savuracaklardı. Güzel elleri olan üçüncü kız, içlerinde ayna tezgâhının önündeki yabancıyı en çok anımsayandı. Evlenmemişti. </p>
<p class="calibre2">Zengin de değildi. Ama elleri hâlâ çok güzeldi ve bu nedenle kaba saba işlerde çalışmıyor, gerektiğinde köydeki çocuklara bakıcılık yapıyordu. Köydeki çocuklar o olağanüstü büyük pazarın öyküsünü, yoksulların nasıl zengin olduğunu-ve Faldum Ovası'nın dağa dönüşmesini hep ondan öğrenmişlerdi. Bunları anlatırken gülümseyerek, o prenseslere yaraşır narin ellerine bakar, öylesine duygulanır ve öylesine sevgi dolu olurdu ki, zengin olmamasına, hiç evlenmemiş </p>
<p class="calibre2">olmasına ve bu güzel öyküleri başkalarının çocuklarına anlatmak zorunda kalmasına karşın herkes onun o gün ayna tezgâhının önünde en güzel dileği dileyip en büyük ödülü aldığına inanırdı. </p>
<p class="calibre2">O zamanlar genç olanlar artık yaşlanmış, yaşlılar da ölmüştü. </p>
<p class="calibre2">Değişmeyen ve yaşlanmayan tek şey dağdı. Tepesindeki karlar bulutlara karıştığında gülümser, insan olmadığı ve insanlar gibi zaman hesaplamalarına girmek zorunda kalmadığı için şükrederdi. Kentin üzerinde yüksekte</p>
</body>
</html>
