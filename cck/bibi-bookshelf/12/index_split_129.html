<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_128">218</h2>
<p class="calibre2">O düşte Magda ne hoştu! Ona ölesiye âşık olduğu zamanlarda olduğu gibi, ışıl ışıl gözlerinde, aydınlık alnında ve mis kokulu saçlarında, değişik ve sevgiye değer oluşu, ruhsal derinliği ve hoş </p>
<p class="calibre2">varlığı nasıl da belirgindi! </p>
<p class="calibre2">Sonra, düşte Magda onu bir eve götürmüştü. Kendi evine. Annesinin ve çocukluğunun eviydi bu, ruhunun eviydi. Orada onu annesiyle ve sevgilisi olacağı kesin olan kız kardeşiyle tanısın ve sevsin diye tanıştırmak istiyordu. Evi artık anımsayamıyordu. Yalnızca boş bir giriş kalmıştı aklında. Orada beklemek zorunda kalmıştı bir süre. </p>
<p class="calibre2"/>
<p class="calibre2">Anneyi de bir türlü gözünün önüne getiremiyordu. Arkada görünen yaşlı bir kadın vardı. Gri ya da siyah giysili bir kadındı bu, bir hizmetçi ya da bir dadıydı belki de. Sonra 'küçük' gelmişti. Kız kardeş, on-on bir yaşlarında bir kızdı, ama on dört yaşında gibi görünüyordu. </p>
<p class="calibre2">Özellikle kahverengi ayakkabılı ayağı öylesine çocuksu, öylesine masum, neşeli ve hiçbir şeyden haberi yokmuş gibiydi ki! Hiç de bir hanımefendinin ayağına benzemiyordu, ama yine de çok dişi bir görünümü vardı. Yazarı içtenlikle selamlamış ve o andan sonra Magda yok olmuş,, yalnızca o küçük çocuk kalmıştı. Magda'nın önerisini anımsayarak kıza dans etmelerini önermişti. O da sevinçle başını sallamış ve hemen dans etmeye koyulmuş, ama yazar onu kollarına alıp onunla dans etmeye cesaret edememişti. Birincisi, o çocuksu dansta tek basma öylesine güzel ve kendine yeterliydi ki! Ayrıca Boston yapıyordu ve yazar kendisinin o dansı yapabileceğinden kuşku duyuyordu. </p>
<p class="calibre2">Yazar düşün görüntülerini canlandırabilmek için çaba gösterirken, bir an için kendi durumuna gülmek zorunda kaldı. Zaten daha önceleri bu konuda her şey, daha iyisi olamayacak biçimde söylendiği için az önce, yeni bir ilkbahar şiiri yazmaya çalışmanın anlamsız olduğunu düşünen o değil miydi? Oysa dans eden kızın ayağını, kahverengi ayakkabının uçar gibi hoş hareketlerini, halıya yazılan dans figürlerinin kusursuzluğunu ve bu tatlı inceliğin ve kendine güvenin üzerinde bir genç kızın tutukluğunun ve utangaçlığının soluğunun dolaştığını düşündüğünde, bu çocuk ayağına bir şarkı söylemekle, eski ozanların ilkbahar, gençlik ve sevgi üzerine söylediklerinin aşılabileceğinin bi-219</p>
<p class="calibre2">linçine varmasına vardı, ama düşünceleri tam yoluna girmişken ve zihninde 'kahverengi ayakkabılı ayak' üzerine yazacağı şiiri canlandırmak üzereyken ansızın yıldırım çarpmışçasına durdu. Düş bir kez daha elinden kayıyordu. Tüm mutluluk veren resimler silikleşmiş, eriyip gitmişti ansızın. Korkuyla düşüncelerini düzene sokmaya çalıştı, ama düşün içeriğini yazsa bile, düş o anda artık tümüyle onun olmaktan çıkmaya, yabancılaşmaya ve yıpranmaya başlamıştı. </p>
<p class="calibre2">Üstelik bunun hep böyle kalacağını da anlamıştı. Bu çekici resimler ancak hiçbir zorlama, hiçbir amaç ve hiçbir kaygıya kapılmadan tüm yüreğiyle onları benimsediği sürece ona ait olabilecekler ve ruhunu kokularıyla doldurabileceklerdi. </p>
<p class="calibre2">Ozan, kendisini arkasından sürükleyen, olabildiğince ince sırçadan yapılma, sonsuz kırılgan bir oyuncağa benzeyen düşü izleyerek düşünceler içinde evinin yolunu tuttu. Düşle ilgili kaygılarla doluydu. Ah, düş sevgiliyi bir bütün olarak gög'inün önüne getirebilme mutluluğuna bir erişe-bilseydi! Kahverengi ayakkabıdan, dans figürlerinden, kah- * verenginin küçüğün yüzündeki ışıltısından, bu geriye kalan değerli parçalardan bir bütün oluşturabilmek dünyada her şeyden daha önemli geliyordu ona. Gerçekten de onun için en önemli olanın da bu olması gerekmez miydi? Bu güzel ilkbahar oluşumu ona, bir sevgili sözü vermemiş, ruhunun en derin ve en iyi kaynağından doğmamış ve geleceğinin duygu resmi yazgısının olasılıklarının bilinci ve yalnız onun olan bir mutluluk düşü olarak karşısına çıkmamış mıydı? Huzursuzdu, ama aynı zamanda da sonsuz mutluydu. Bunları düşleyebilmek, büyü dokusundan yapılma bu dünyayı içinde taşıyabilmek ve bir yıkıntı yığınında sık sık boş yere inanç, sevinç ve yaşamdan arta kalan bir şeyleri boş yere aradığımız ruhumuzda böyle bir çiçeğin açabilmesi olağanüstü değil miydi? </p>
<p class="calibre2">Eve gelince, kapıyı kapattı ve bir koltuğa uzandıktan sonra eline içinde karalamaları olan not defterini aldı, düştüğü notları dikkatle okudu ve yazdıklarını değersiz, hiçbir şey vermeyen, engelleyici ve yanlış buldu. Sayfaları koparıp özenle yok etti ve hiçbir şey yazmamaya karar verdi. Yattığı yerde huzursuz, düşten bir bütün oluşturmaya ça-220</p>
<p class="calibre2">lıştı. Yeniden düşün bir parçası geldi gözünün önüne. O yabancı evde, o boş girişte beklerken gördü kendini. Arkada bir yerlerde yaşlı, koyu renk giysili, huzursuz, bir hanımefendi vardı. İleri geri yürürken gördü onu ve bir kez daha yazgısının oluştuğu anı duyumsadı: Magda onun, daha genç, daha güzel ve gerçekten ölümsüz yeni sevgilisine ulaşabilmesi için gitmişti. Yaşlı hanımefendi ona sevecenlikle, hüzünle bakıyordu; ve onun çizgilerinin, gri giysisinin arkasından başka çizgiler ve başka giysiler çıktı ortaya. </p>
<p class="calibre2">Çocukluğunda ona bakmış kadınlar ve dadıları, annesinin yüzü ve gri ev giysisi. Ve bu anı katmanlarında, bu anneyi ve kız kardeşi andıran resim döngülerinde geleceğini duyumsadı. Sevgisinin ürediğini de. O </p>
<p class="calibre2">boş girişin arkasında, ona bağlı ve hüzünlü, sevgili annesinin ve Magda'nm gözü önünde o çocuk oluşmuştu ve o çocuğun sevgisi onu mutlu edecek, çocuğun olduğu yer onun mutluluğu, geleceği de onun geleceği olacaktı. </p>
<p class="calibre2">Magda'yı gördü yeniden. Onu, öpmeden, ciddi, ama o ölçüde de yumuşak selamladığını anımsadı. Akşamın altın ışıklarında, bir zamanlar gördüğünü varsaydığı büyüye yüzü bir kez daha kavuşmuştu. Yüzü, ondan ayrılıp veda ettiği anda eskiden mutlu olduğu zamanlardaki gibi sevgiyle doluydu. Yüzü belirginleşmiş, anlam kazanmış ve ozana çekici gelen, ona bağlanmasına neden olan daha genç, daha güzel, daha gerçek tek bir yüze dönüşmüştü. Alçakgönüllülüğü, değişme yeteneği ve yarı anaç, yarı çocuksu büyü gücüyle bir sevgi simgesini andırıyordu. Bu kadında düşlediği, şiirsel bulduğu ve arzuladığı her şey, sevgisinin en yoğun olduğu dönemdeki bütün aydınlık ve bütün tapınma, ozanın sevgisine dönüşen ve Madga'nm bütün ruhunun yansıdığı yüzün, ciddi ve sevecen çizgilerinde ışıldıyor, hüzünlü ve sevecen gözlerinde gülümsüyordu. Böyle bir sevgiliden insan nasıl ayrılabilirdi ki? Oysa bakışı, 'vedalaşmak, çünkü yeni bir şeyler olmalı' diyordu. </p>
<p class="calibre2">Ve küçük çevik çocuk ayakları yeni bir şey getirdi. Kız kardeş geldi, ama yüzü görünmüyordu. Küçük ve zarif oluşundan, kahverengi ayakkabı giymesinden, yüzünün ve giysisinin kahverengisinden ve olağanüstü dans edişinden başka hiçbir şey tam olarak görünmüyordu. Bir de Boston</p>
</body>
</html>
