<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_92">144</h2>
<p class="calibre2">Bitkin, küçük eve doğru yürümeyi sürdürdüm. Aslında olmam gerektiği kadar umarsız değildim. İlgisizdim daha çok. Annemin beni beklediği küçük eve girmem gerekiyordu. Onun sesini duymamış mıydım? Yüzünü görmemiş miydim? Yukarıya doğru yüksek, kaygan ve çılgın basamaklar uzanıyordu. Kıyılarında korkuluk da yoktu. Her biri bir dağ, her biri bir doruk, her biri bir buzuldu. İş işten geçmişti artık. Bu kesindi. </p>
<p class="calibre2">Annem gitmişti belki de. Yoksa ölmüş müydü? Ama az önce beni çağırdığını bir kez daha duymamış mıydım? Sarp dağları andıran basamakları sessizce çıkmaya çalışıyor, düşüyor, oraya buraya çarpıyor, kırılan kollarımı ve bacaklarımı kullanmaya çalışarak hıçkıra hıç-kıra, çılgın gibi tırmanmaya çabalıyordum. Sonunda girişe yaklaştım. Basamaklar artık küçülmüş, güzelleşmişti. Kıyılarında da şimşir korkuluklar vardı. Balçık ya da zamk içinde yürürcesine her adımı zorlukla atabiliyor, ilerleye-miyordum. Kapı açıktı. İçeride annem, düşüncelere dalmış suskun dolaşıyordu. Üzerinde gri bir giysi, elinde de küçük bir sepet vardı. Ah, filesinin içine topladığı ak düşmüş saçları! Ve yürüyüşü, ufak tefekliği! Ve giysisi, o gri renkteki giysi! Onun resmini nice yıllar unutmuş muydum? Ya da onu hiç doğru dürüst düşünmemiş miydim? Oradaydı o. Kâh yürüyor, kâh duruyordu. Onu yalnızca arkadan görebiliyordum. Her zamanki gibiydi. </p>
<p class="calibre2">Aydınlık ve güzel. Katıksız sevgi, katıksız sevgi düşüncesi! </p>
<p class="calibre2">O yapışkan havada felç olmuş ayaklarımla bata çıka öfkeyle ilerlemeye çalışıyordum. Sarmaşık kolları gibi güçlü, ince ipler giderek beni kıskıvrak bağlıyorlardı. Her yer kötülük saçan engellerle dolu olduğu için ilerlemek olanaksızdı. "Anne!" diye seslendim. Oysa sesim yoktu. </p>
<p class="calibre2">Sesim duyulmuyordu. Onunla aramda camdan bir duvar vardı. </p>
<p class="calibre2">Annem geriye dönüp hiç bakmadan yürümesini sürdürdü. Sevecen, güzel düşüncelere dalmıştı. Suskundu. Çok iyi tanıdığım eliyle giysisinden bir ipliği silkeledi, dikiş malzemesinin durduğu sepetinin üzerine eğildi. Ah, o küçük sepet! Birinde onun içine benim için bir Paskalya yumurtası gizlemişti. Sesim çıkmadan umarsızca bağırarak koştum. Oysa olduğum yerden kımıldayamamıştım bile. Sevecenlik ve öfke beni yitik düşürüyordu. </p>
<p class="calibre2">Masallar</p>
<p class="calibre2">145/10</p>
<p class="calibre2">Ve o, ağır ağır, yaz evinin içinden geçti, evin arka kapısında bir an durdu ve dışarı çıktı. Başını yana eğmiş, düşüncelere dalmıştı. </p>
<p class="calibre2">Sepetini aşağıya yukarıya sallıyordu. Bir şey dinler gibiydi-. </p>
<p class="calibre2">Çocukken dikiş kutusunda bulduğum bir notu anımsadım. İşlek el yazısıyla o gün yapacaklarını, anımsaması gerekenleri yazmıştı: </p>
<p class="calibre2">"Hermann'm pantolonunun paçaları sökülmüş-Çamaşırları yerleş-tir-Dickens'in kitabını kütüphaneden al-Hermann dün dua etmedi-Anılardan ırmaklar-Kucak kucak sevgiler!" </p>
<p class="calibre2">Kıskıvrak bağlanmış durumda, kımıldayamadan girişte duruyordum. </p>
<p class="calibre2">Girişin ilerisindeki gri giysili kadın, bahçeye doğru yavaş yavaş </p>
<p class="calibre2">uzaklaşıyordu; sonra yitip gitti. </p>
<p class="calibre2">(1916)</p>
</body>
</html>
