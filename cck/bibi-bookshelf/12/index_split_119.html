<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_118">199</h2>
<p class="calibre2">da bezden yapılma değişik bavullarıyla, giysilerine yabancı bir hava ve uzak ülkelerin kokusu sinmiş konuklar çıkagelir, yanlarında değişik dillerin tınısını getirirlerdi. Yoksullar doyurulur, ziyafetler verilir, bilimler ve masallar yan yana yaşardı. Evde bir de çekindiğimiz bir büyükanne vardı. Onu pek tanımazdık, çünkü Almanca bilmezdi. Fransızca bir İncil okurdu. Çok yönlü ve her şeyi tümüyle anlaşılamayan bir evdi bu. Bu evde ışık çok değişik renklerde parlardı; yaşam canlıydı ve çoksesliydi. Her şey güzeldi ve hoşuma gidiyordu, ama imgelem dünyam daha da güzeldi. Gözlerim açıkken kurduğum hayallerin oyunları daha zengindi. Gerçek yetersiz kalıyordu, büyü gerekliydi. </p>
<p class="calibre2">Büyü evin içinde ve yaşamımda gizliydi. Büyükbabamın dolaplarının yanı sıra Asya dokumaları, giysiler ve şallarla dolu olan annemin dolaplarına, tanrıların şaşılığına, bazı eski odalara ve merdiven altlarının gizemli kokusuna da sinmişti büyü. Dışımdaki bu dünya içimde yankılanırdı. Yalnız benim olan, benim için var olan büyüler ve bağlantılar da vardı; hiçbir şey onlar kadar gizli ve günlük gerçek-» lerin ötesinde değildi. Ama buna karşın hiçbir şey de yine onlar kadar gerçek olamazdı. Canı istediğinde ortaya çıkan, sonra yeniden saklanan büyük kitaptaki resimler ve öyküler; her saat değiştiğine tanık olduğum nesneler böyleydi işte. Evin kapısı, bahçedeki kulübe, sokak ve bir pazar akşamı, bir pazartesi sabahına oranla ne kadar değişik görünürdü! Büyükbabamın ruhunun, babamın ruhuna dönüş-müşçesine egemen olduğu oturma odasındaki duvar saati ve İsa'nın resimdeki yüzü, gün boyunca nice değişik görüntülere bürünür ve saatten saate nasıl değişirlerdi! Orada yabancı bir ruh hiçbir şeye damgasını basamazdı. Onları benim ruhum sahiplenir, onlarla oynar ve onları yeniden adlandırıp anlam kazandırdı. Orada herkesin bildiği bir iskemle, bir tabure, sobadaki bir gölge ya da katlanmış </p>
<p class="calibre2">bir gazete güzel, çirkin, kötü, anlamlı ya da bayağı görünebilirdi. </p>
<p class="calibre2">Özlemi körükleyici, çekingen, yapıcı, gülünç ya da hüzünlü görünebilirdi. Değişmeyen ve hep aynı kalan ne az şey vardı! Her şey nasıl yaşıyor, değişiyor, değişimi arzuluyor, dağılmak ve yeniden doğmak için nasıl da pusuda bekliyordu! </p>
</body>
</html>
