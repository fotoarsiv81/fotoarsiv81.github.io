<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_105">173</h2>
<p class="calibre2">Bir yıl geçti böylece. Sonra bir yıl daha. Anselm çocuk olmaktan çıkmış, çiçek tarhlarını çevreleyen rengârenk taşları sıkıcı, çiçekleri suskun bulmaya başlamış, böcekleri de iğnelere geçirip kutularda sakiar olmuştu. Eski sevinçler tükenip gitmişti. Ruhu o uzun ve dolambaçlı, zor yola girmişti bir kez. </p>
<p class="calibre2">Genç bir adamdı artık Anselm ve kendisine henüz yeni başlıyor gibi görünen yaşam yolunda hiç de çekingen davranmaya niyeti yoktu. </p>
<p class="calibre2">Simgelerle dolu dünya, rüzgârda savrulurcasma unutulup gitti ve yeni arzuların, yeni yolların peşinde koşar oldu. Mavi gözlerindeki ve yumuşak saç-larmdaki çocukluk, üzerine sinmiş bir koku gibi henüz geçmemişti, ama insanlar buna değindiğinde sinirleniyordu. Bu nedenle saçlarını kısacık kestirdi, bakışlarına da elinden geldiğince küstah ve bilmiş bir anlam vermeye çalıştı. Kendisini bekleyen sıkıntılı yılları, ne yapacağı hiç belli olmadan, yıldırım hızıyla geride bıraktı. Bazen iyi bir öğrenci ve iyi bir arkadaş oluyor, bazen de içine kapanık, çekingen biri demeye kalmadan büyüme çağlarmdakilerin çok heves • ettikleri içki partilerinde kendini dağıtıyordu. Günün birinde eğitimini sürdürmek için evden ayrılmak zorunda kakk. Artık yalnızca annesini ziyaret etmek için birkaç günlüğüne eve dönüyordu. </p>
<p class="calibre2">Çok değişmiş, boyu uzamış ve giyimine özen gösterir olmuştu. Her zaman değişik arkadaşlar ve değişik kitaplar getiriyordu ve o geçerken, eski bahçe, dalgın bakışları altında küçülüp suskunlaşıyordu. Renkli damarları olan taşların ve yaprakların ona anlatabilecekleri öyküleri yoktu artık. Tanrı'yı ve sonsuzluğu mavi iris çiçeğinin gizinde bulmayı da bırakmıştı. </p>
<p class="calibre2">Anselm liseyi bitirdi, üniversite öğrencisi oldu. Eve ilk önce kırmızı bir kep, sonra da sarı bir kep giymiş olarak döndü. Bir gelişinde bıyıkları terlemişse, öbür gelişinde yeni uzamış bir sakalla geliyordu. Yabancı dilde yazılmış kitaplar getiriyordu. Bir kez de bir köpek getirdi. Ceketinin cebinde taşıdığı deri bir cüzdanda bazen kimsenin görmesini istemediği şiirler, bazen da eski çağların bilge sözlerini taşıyordu. Güzel kızların mektuplarını ve resimlerini de. Çok uzak ülkeleri görmüş, büyük gemilerle denizlerde dolaşmış olarak da geldi. Yeniden geldiğinde siyah şapkalı, 174</p>
<p class="calibre2">siyah eldivenli genç bir aydın olmuştu. Eski komşuları onu gördüğü zaman şapkalarını saygıyla çıkarıp ona profesör demeye başladılar, oysa profesör değildi. Bir kez daha geldi ve içinde annesinin yattığı çiçeklerle bezenmiş tabutu taşıyan cenaze arabasının arkasından siyah giysiler içinde ince, uzun bedeni ve yüzünde ciddi bir ifadeyle başı dik, ağır ağır yürüdü. Ondan sonra da neredeyse hiç gelmez oldu. </p>
<p class="calibre2">Üniversitede hocalık yaptığı büyük kentte, iyi bir eğitimci olarak tanınıyor, dünyadaki insanlar ne yapıyorsa o da onu yapıyor, iyi cins bir palto ve iyi cins bir şapka giyiyor, duruma göre ciddi ya da içten davranıyor, dünyayı ilgiyle, ama biraz bezgince gözlemliyordu. </p>
<p class="calibre2">Sonunda, arzu ettiği gibi saygıdeğer bir kişi, bir bilgin oldu, ama çocukluk döneminin bitiminde de yaşamış olduğu değişim yinelendi. </p>
<p class="calibre2">Ansızın uzun yılları geride bıraktığını ve hep arzuladığı ve elde ettiği yaşam tarzının kendisini doyurmadığını ve çok yalnız olduğunu düşünmeye başladı. İnsan profesör olmakla mutlu olamıyordu. Kent sakinlerinin ve öğrencilerin saygıyla selamlamalarının da bir anlamı yoktu. Her şey kuruydu ve her şeyi toz kaplamıştı. Mutluluk yeniden çok uzaklarda, geleceğe giden sıcak, tozlu ve hiçbir özelliği olmayan bir yolun sonunda gibi görünüyordu. </p>
<p class="calibre2">O günlerde Anselm, kız kardeşini çekici bulduğu bir arkadaşının evine sık sık gider olmuştu. Artık her gördüğü güzel yüzün peşinden koşmuyordu. O da değişmişti. Mutluluğun hemen kapının dibinde olmadığını, ona yalnızca olağandışı bir yoldan ulaşabileceğini sezinliyordu. Arkadaşının kardeşinden çok hoşlanıyor, çoğu zaman onu gerçekten sevdiğine bile inanıyordu. Ama garip bir kızdı o. Söylediği her söz ve attığı her adım kendine özgüydü. Onunla yürümek, ona ayak uydurmak hiç de kolay değildi. Anselm, akşamları evinde, düşünceler içinde, bir aşağı bir yukarı gidip gelirken, boş odalarda yankılanan ayak seslerini duyuyor, bu kızla ilgili iç çatışmalarını irdelemeye çalışıyordu. Kızın yaşı Anselm'in karısı olmaya uygun değildi. Garip bir kızdı. Onunla birlikte yaşamanın hiç de kolay olmayacağı kesindi. </p>
<p class="calibre2">Onunla birlikte olursa akademik hırsını sürdürmesi zor olacaktı, çünkü kız bu konuda tek bir söz bile duymak istemiyordu. Üstelik sağlığı ve gücü de yerinde değildi. Ha-175</p>
<p class="calibre2">reketli bir toplumsal yaşamı kaldıramayacağı kesindi. Çiçeklerin, kitapların ve müziğin ağır bastığı yaşamını sessizce, yalnız sürdürmeyi yeğliyor, insanlar onu gelip bulursa seviniyor, bunun dışında dünyayı kendi akışına bırakıyordu. Bazen o denli duyarlı oluyordu ki ona ters gelen herhangi bir şey ağlamasına yetiyordu. </p>
<p class="calibre2">Oysa kısa bir süre sonra, yeniden, yalnızlığında bulduğu sessiz ve gizemli mutluluğuyla öylesine sevinçli oluyordu ki insan bu olağandışı kadına bir şeyler verebilmenin ve onun için önemli olmanın ne denli zor olduğunu anlıyordu. Anselm bazen onun kendisini sevdiğini düşünüyor, bazen de hiç kimseyi sevmediğine, herkese aynı şekilde nazik ve iyi davrandığına, rahat bırakılmak dışında dünyadan bir isteği olmadığına karar veriyordu. Oysa Anselm böyle olsun istemiyordu. Bir kadınla beraber yaşayacaksa, yaşantısı renkli olmalı, evi konuklarla dolup taşmalıydı. </p>
<p class="calibre2">"İris," dedi, bir gün ona. "Ah, İris, keşke dünya böyle olmasaydı! </p>
<p class="calibre2">Yaşam yalnızca çiçeklerin, düşüncelerin ve ezgilerin dünyasından oluşsaydı, yaşamım boyunca senin yanında kalıp senin öykülerini dinlemenin ve düşüncelerini paylaşmanın ötesinde bir şey istemezdim. </p>
<p class="calibre2">Adını bile duy-d mak beni rahatlatmaya yetiyor. Olağanüstü güzel bir ad bu. Bana bir şeyi çağrıştırıyor, ama ne olduğunu bir türlü çıkaramıyorum." "Biliyorsun," dedi kadın, "mavi süsen çiçeğinin başka bir adıdır bu." Anselm, "Evet biliyorum," diye yanıtladı. Garip bir huzursuzluk sarmıştı onu. "Onu ben de biliyorum. Çok hoş bir şey bu. </p>
<p class="calibre2">Ama adını her söylediğimde başka bir şeyi anımsıyor gibiyim. Ne olduğunu bilemiyorum. Çok derin, çok uzak ve çok önemli anılarla bağlantılı bir şey olması gerekli. Ne olduğunu bir türlü çıkaramıyorum." İris, karşısında çaresizlik içinde alnını ovuşturan An-selm'e bakıp gülümsedi. O kuş gibi hafif sesiyle, "Ben de ne zaman bir çiçeği koklasam öyle bir duyguya kapılırım," dedi. "Yüreğim bana çiçeğin kokusunun eskiden benim olan, ama yitip gitmiş olağanüstü güzel ve değerli bir şeyle bağlantısı olduğunu söyler. Müzik dinlediğimde de olur bu. Bazen de şiir okurken, ansızın, bir ışık yanıp söner. Çoktandır görmediğin ve yitirdiğin doğduğun kenti, bir anlığına, aşağıdaki vadide görmüşçesine. Sonra hemen kaybolur ve unu-176</p>
<p class="calibre2">tulur yeniden. Sevgili Anselm, sanırım dünyada var olmamızın nedeni de bu. Yitirilmiş uzak ezgileri düşünüp anlamaya çalışmak, onları aramak ve onları dinlemek için yaşıyoruz. Gerçek yurdumuz o ezgilerin ardında aslında." Anselm, "Ne güzel tanımlayabiliyorsun!" dedi hayranlıkla. Göğsünde ona neredeyse acı veren bir irkilme hissetmişti. Sanki içinde saklı bir pusulanın ibresi oynamış ve ona varabileceği tek hedefi hiç şaşmadan gösterir olmuştu. Oysa bu hedef, yaşamında izlemeyi istediği yola ters düşüyor ve bu ona acı veriyordu. Kendini hoş masalların anlamsızlığına kaptırıp yaşamını düşler içinde boşa harcamaya değer miydi? </p>
<p class="calibre2">Günlerden bir gün, Anselm yine tek başına çıktığı bir gezinin dönüşünde bomboş aydın evini o denli sıcaklıktan uzak ve boğucu buldu ki, dayanamadı, arkadaşının. evine koştu. Güzel İris'e evlenme teklif etmeye karar vermişti. "İris," dedi ona. "Artık böyle yaşayamıyorum. </p>
<p class="calibre2">Sen her zaman benim dostumdun. Senden hiçbir şeyi saklamamam gerekir. </p>
<p class="calibre2"/>
<p class="calibre2">Bir kadınla beraber olmaya gereksinimim var, yoksa yaşamım boş ve anlamsız olacak. Kendime eş olarak senin gibi güzel bir çiçeğin dışında kimi seçebilirim ki, sevgilim! İster misin, İris? İstediğin kadar çiçeğin olur. Bulabildiğimiz kadar! Dünyanın en güzel bahçesi senin olur. Benimle gelir misin?" </p>
<p class="calibre2">İris, Anselm'in gözlerinin içine uzun uzun baktı. Ne gülümsedi ne de kızardı. Sakin bir sesle, "Önerine hiç şaşırmadım, Anselm," dedi. </p>
<p class="calibre2">"Seni severim, ama karın olmayı hiç düşünmedim. Bak dinle! </p>
<p class="calibre2">Evleneceğim erkekten çok şey bekliyorum ben. Başka kadınlardan çok daha fazlasını. Bana çiçekler almaya söz verdin. Bunda da kuşkusuz içtensin. Oysa ben çiçeksiz de, müziksiz de yaşayabilirim. Gerekirse daha birçok şey olmadan da. Ama yüreğimdeki ezginin susmasına bir tek gün bile dayanamam. Dayanamayacağım tek şey bu. Eğer biriyle birlikte olacaksam onun içindeki ezginin de benimkiyle tam bir uyum içinde olması, benim ezgimle bütünleşebilecek tertemiz bir ezgi olması gerekir. Buna razı olur musun, dostum? Bu yolla daha ünlü olamazsın. </p>
<p class="calibre2">Ödüllere de boğmazlar seni. Evin çok sessiz olur, yıllardır alnında gördüğüm çizgilere o evde yer olmaz. Hayır An-Masallar</p>
<p class="calibre2">177/12</p>
<p class="calibre2">selm, bu iş olmaz. Bak, sen, sürekli çalışan ve her şeyi dert edinip alnına derin çizgiler yazan bir insansın. Benim düşüncelerimi ve varlığımı kuşkusuz seviyorsun; senin hoşuna gidiyor bunlar. Ama başka insanlar gibi, senin için de bunların oyalayıcı bir oyuncaktan öte bir anlamı yok. Beni iyi dinle, lütfen. Senin oyuncak dediğin, benim için yaşamın özü demek. Senin için de böyle olmalı. Senin uğraş </p>
<p class="calibre2">verdiğin ve dert edindiğin şeylerse benim gözümde birer oyuncaktan öte şey değiller. Bence uğrunda yaşamaya değmez onların. Bundan sonra değişemem ben Anselm. içimdeki bir yasaya göre yaşıyorum. Peki, sen değişebilir misin? Senin karm olabilmem için tümüyle değişmen gerekiyor çünkü." </p>
<p class="calibre2">Anselm, onun iradesinin gücü karşısında şaşkınlıktan susup kaldı. </p>
<p class="calibre2">Oysa onu her zaman zayıf ve değişken biri olarak algılamıştı. Tek bir söz söylemedi ve bilincinde olmadan masadan aldığı bir çiçeği gerginlikten titreyen elinde sıkıp ezdi. </p>
<p class="calibre2">İris yavaşça elinden çiçeği aldı ve bu davranışı, ağır bi» suçlama gibi Anselm'in yüreğine saplandı. Ansızın yüzünü aydınlık, sevecen bir gülümseme kaplamıştı. Hiç beklemediği bir anda karanlıktan kurtulabileceği bir yol bulmuşça-sına gülümsedi. </p>
<p class="calibre2">Fısıldarcasma, "Aklıma bir şey geldi," dedi ve kızardı. "Sana garip gelecek. Kapris yapıyor sanacaksın. Oysa geçici bir şey değil. </p>
<p class="calibre2">Söyleyeyim mi? Bizimle ilgili karar buna bağlı olsun. Razı mısın?" </p>
<p class="calibre2">Anselm ne demek istediğini anlamadan İris'e baktı. Solgun yüzünde kaygılı bir ifade belirmişti, ama gülüşü ona güven verdi ve kabul etti. </p>
<p class="calibre2">"Sana bir görev vereceğim," dedi İris. Çok ciddileşmişti yeniden. </p>
<p class="calibre2">"Olur," dedi Anselm. "Buna hakkın var." </p>
<p class="calibre2">"Son derece ciddiyim. Ve bu son sözüm. İçinden nasıl geliyorsa öylece, hiç pazarlık etmeden ve üzerinde konuşmadan, ne dediğini hemen anlamasan da kabul edecek misin?" </p>
<p class="calibre2">Anselm söz verdi. Sonra İris kalktı, ona elini uzatarak, "Çoğu kez bana adımı söylediğinde, senin için bir zamanlar önemli ve kutsal bir şeyi anımsar gibi olduğunu söyledim. </p>
</body>
</html>
