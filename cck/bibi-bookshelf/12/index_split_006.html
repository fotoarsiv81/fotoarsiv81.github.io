<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_5">11</h2>
<p class="calibre2">uzun süre dar geçitlerin ağızlarında ve ormanın derinliklerinde pusu kurup beklemek gerekir,' diye yanıtlardı. </p>
<p class="calibre2">"Ama yeterince düşünüp bir kez anlatmaya başladığında da, hiçbir şeyi esirgemez, bir dağdan durmamacasına dökülen bir çağlayan gibi, öykü bitene dek suyun yüzeyindeki en küçük ot parçasından gökkubbenin yansımalarına dek her şeyi anlatır da anlatırdı. Bu arada papağan uykuya dalar, düş gördüğünde eğri gagasını gıcırdatırdı. Küçük ka-nallardaki su öylesine durgun olurdu ki, evlerin sudaki yansıları resimlerde betimlenen gerçek duvarlar gibi kıpırtısız uzanır, güneş </p>
<p class="calibre2">düz damı kavurur, hizmetçilerse uykuyla savaşarak zor zahmet işlerini yapmaya çalışırlardı. Oysa cücenin hiç uykusu gelmez, sanatını sergilemeye başladığında bir sihirbaza ya da bir krala dönüşür, güneşi söndürür, soluk almadan kendisini dinleyen sahibesini yağmurlu karanlık ormanlarda, denizin serin mavi derinliklerinde ya da gizemli uzak ülkelerde dolaştırabilirdi; çünkü o anlatım sanatını, hepsi birer sihirbaz olan ve dinleyenlerin ruhla-rıyla bir çocuğun topla oynadığı gibi kolayca oynayan ma-» salcıların önemsendiği Doğu ülkelerinde öğrenmişti. </p>
<p class="calibre2">"Öyküleri çoğu zaman o uzak ülkelerde başlamazdı, çünkü dinleyenlerin ruhları oralara kolayca ulaşamıyordu. Bu nedenle o anda gözlerinin önünde duran yakınlarındaki bh cisme, örneğin ipek bir mendile ya da altın bir tokaya değinerek, daha önce bu şeylere sahip olanları, onların efendilerini ve satıcılarını anlatarak söze başlar ve sahibesinin hayal gücünü nereye isterse oraya yönlendirirdi. Böylece öykü gerçeklik kazanır, sarayların damlarından satıcıların kayıklarına, limandaki kayıklardan gemilere ve oradan da dünyanın en uzak köşelerine doğru su gibi akıp giderdi. Onu dinleyen, geziyi kendisinin yaptığını sanır, Venedik'te sessizce otururken ruhu sevinçle ya da korkuyla dolu olarak uzak denizlerde ve olağanüstü yerlerde dolaşır dururdu. İşte Filippo öykülerini böyle anlatırdı! </p>
<p class="calibre2">"Genellikle Uzakdoğu'yla ilgili bu olağanüstü öykülerin yanı sıra, gerçek serüvenleri, eski ve yeni olayları, Kral Aienias'm gezilerini ve çektiği acıları, zengin Kibus'u, Kral Johannes'i, Sihirbaz Virjil'i ve Amerigo Vespucci'nin zorlu yolculuklarını da anlatırdı. </p>
<p class="calibre2"/>
<p class="calibre2">Üstelik hemen o anda şaşırtıcı</p>
</body>
</html>
