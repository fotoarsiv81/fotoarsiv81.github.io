<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_139">236</h2>
<p class="calibre2">ama evin bahçesine girer girmez ansızın geri dönüp evine koştu. </p>
<p class="calibre2">Schalaster'in kuşla ilişkisi yaşamı boyunca başkalarından değişik olmuştu. Onu başkalarına oranla daha sık görmüş ve daha iyi gözlemlemişti. Schalaster için, kuşa inananlardan, onu ciddiye alanlardan ve ona daha yüce bir anlam verenlerden biriydi dersek yanlış olmaz. Bu nedenle duyuru onu sarsmış ve üzerinde ikili bir etki yaratmıştı. Doğal olarak ilk tepkisi yaşlı Nina'nmki gibi olmuş </p>
<p class="calibre2"/>
<p class="calibre2">ve çoğu yaşlıca ya da geleneklerine bağlı vatandaşlar gibi, köyün ve o yörenin en değerli varlığının ve simgesinin, üstelik de onun kuşunun, yabancılara teslim edilmesine, yakalanmasına ya da öldürülmesine şaşıp kalmış, çok öfkelenmişti. Ormanların bu ender bulunan gizemli konuğu, Pazartesi Köyü'nü ünlendiren, ilginç kılan ve de ona değinen birçok olayın ve öykünün miras alındığı bu kuş, eski çağlardan beri bilinen bu masalsı varlık, nasıl olur da para ve bilim uğruna bir aydının ölümcül merakına kurban edilebilirdi? Şimdiye dek böyle bir şey duyulmamıştı. Olacak şey değildi. Dine küfretmek gibi bir şeydi bu. Öte yandan, her şeyi enine boyuna düşündüğünüzde, dine saygısızlık edenlerin her zaman olağanüstü parlak bir yazgıları olduğu da gerçek değil miydi? Ve de kısa pantolon giydiği zamandan beri kuşla sıkı fıkı bir ilişkisi olan birinin, yazgısı daha önceden belirlenmiş, önemli ve seçkin bir insan olmadığı ne malumdu? Ayrıca bu seçilmiş çok özel inşan da Schalaster'den başka kim olabilirdi ki? </p>
<p class="calibre2">Ve eğer kuşun yakalanması dine yapılan bir saygısızlık ve bir suçsa, Yahuda'nın İsa'ya ihanetiyle karşılaştırılabilirdi - bu ihanet ve İsa'nın kurban edilip öldürülmesi kehaneti çok önceden yapılan, olması kaçınılmaz kutsal bir olay değil de neydi? Ve işte Schalaster kendine ve dünyaya soruyordu: Eğer Yahuda olaya ahlaksal ya da mantıksal açıdan bakıp rolünden ve böylece de ihanetinden vazgeçseydi ne yararı olacaktı? Tanrı'nm büyüklüğünü ve günahları bağışlama gücünü değiştirebilecek ya da engelleyebilecek miydi? </p>
<p class="calibre2">İşte Schalaster'in zihninden bunlar geçiyordu ve geçtikçe de kafası iyice karışıyordu. Evinin meyve bahçesinde, 237</p>
<p class="calibre2">çocukken kuşu ilk kez gördüğü ve bu olağanüstü deneyimin bir şans olduğunu ilk kez duyumsadığı yerdeydi yine Scha-laster. Oysa o anda evinin arka bahçesinde huzursuzluk içinde bir sağa bir sola dolaşıp duruyor, keçilerin ağılının, mutfak penceresinin ve tavşanların olduğu yerin önünü adımlıyor, pazar giysileri içinde, samanlığın arka duvarında orak, tırpan ve yabaların asılı olduğu yerde düşüncelerle, isteklerle ve kararlarla boğuşmaktan sarhoş gibi olana dek yüreği sıkıntı içinde Yahuda'yı düşünerek ve binlerce düşsel sikkenin ağırlığını cebinde hissederek dolanıp duruyordu. </p>
<p class="calibre2">Bu sırada köyde heyecan aynı hızla sürüyordu. Haber duyulduğundan beri neredeyse tüm köy halkı muhtarlığın önündeydi. Arada sırada biri bildiri tahtasındaki duyuruya bir kez daha bakmak için öne çıkıyor, hepsi deneyimlerinden özenle seçilmiş örnekler vererek, espriler yaparak ve kutsal yazılara değinerek düşüncelerini ve niyetlerini coşkuyla ortaya koyuyordu. İçlerinden çok azı bir anda köyü ikiye bölen duyuruya olumlu ya da olumsuz bir tepki gös- * termişti. </p>
<p class="calibre2">Bazıları tıpkı Schalaster gibi düşünmüştü. Kuşun avlanmasını iğrenç bulmuşlar, öte yandan sikkeleri cebe* atmanın hiç de fena olmayacağını düşünmüşlerdi. Ama bu düşüncenin karmaşıklığını doğru dürüst açıklamak pek öyle herkesin becerebileceği bir iş değildi. İşi en hafife alan-larsa gençlerdi. Ahlak ya da vatan kurtarma gibi kavramlar onların işe koyulma arzularını durduracağa pek benzemiyordu. Onlara göre bu işi tuzaklar kurarak denemek gerekiyordu. Şansın yardımıyla kuşu yakalayabilmek olasıydı, ama durum çok da umutlu değildi, çünkü kuşa neyin çekici geleceği saptanamıyordu. En iyisi içlerinden birinin onunla karşılaştığında hiç duraksamadan onu vurmasıydı, çünkü sonuç olarak cepte yüz sikke, düşsel bin sikkeden daha iyiydi. Söylenenlere hepsi bağıra çağıra katılıyor, sanki o anda gerçekleşmişçesine yapacaklarının tadını çıkarıyor, kuş avının özelliklerini tartışıyordu. İçlerinden biri, iyi bir tüfek ve yarım sikke kadar az bir paraya gidip tüm pazarını harcamaya hazır olduğunu haykırıyordu. Bu işe karşı çıkanlar genelde köyün yaşlılarıydı. Böyle bir şeyi inanılmaz buluyorlar, mırıldanarak ya da yüksek sesle bilgece sözler</p>
</body>
</html>
