<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_9">19</h2>
<p class="calibre2">"Genç hanımının canının fena halde sıkılması da o günlere denk geldi. </p>
<p class="calibre2">Sağdan soldan kulağına çalman nişan-hsıyla ilgili söylentilere çok üzülüyordu. Morosini'nin gezileri sırasında kadın avına çıktığı, Kıbrıs'ta ve başka yerlerde bir sürü sevgilisi olduğu dedikoduları dolaşıp duruyordu. Doğruydu da. Bu nedenle Margherita, nişanlısının gezi planlarını kuşku ve korkuyla karşılıyor, derin bir acı duyuyordu. Sonunda dayanamadı, Baldassare'nin evde olduğu bir gün ona içini döktü. </p>
<p class="calibre2">"Baldassare güldü, 'Güzel sevgilim, söylentilerin bazıları uydurma, ama çoğu da doğru,' dedi. 'Aşk dalgaya benzer, bizi alır götürür. </p>
<p class="calibre2">Karşısında direnemeyiz. Ama üzülme, soylu bir ailenin kızıyla evleneceğimin bilincindeyim. Orada burada güzel kadınlarla beraber oldum, bazılarına da âşık oldum, ama hiçbiri senin eline su dökemez.' </p>
<p class="calibre2">"Baldassare'nin güçlülüğü ve soğukkanlı davranışı büyülü bir etkiyle Margherita'yı sakinleştirmeye yetti. Gülerek onun yanık tenli sert elini okşadı. Oysa o gider gitmez tüm korkuları geri geldi ve bütün huzurunu alıp götürdü. Bu gururlu hanımefendi aşkın ve kıskançlığın insanı için için kemiren acısını öğrendi ve gecelerinin çoğunu ipek çarşaflı yatağında gözüne bir an bile uyku girmeden geçirmeye başladı. </p>
<p class="calibre2">"Çaresizliği, kendini yeniden Cüce Filippo'ya yakın hissetmesine neden oldu. Filippo, köpeğinin feci ölümünü unutmuş, eski haline dönmüş gibiydi. Bir zamanlar yaptıkları gibi balkonda oturuyorlar, Margherita saçlarının rengini açıyor, o da kitaplarını okuyor, öyküler anlatıyordu. Olaya yalnızca bir kez değindi. O da Margherita ona, 'Böyle derin derin ne düşünüyorsun?' diye sorduğunda. Garip bir sesle, 'Tanrı bu evi korusun! Ölü ya da diri, yakında bu evden ayrılacağım,' diye yanıt verdi. 'O da ne demek?' diye karşı çıktı Margherita. Cüce gülerek omuz silkti. 'İçime doğuyor, hanımım. Kuş </p>
<p class="calibre2">gitti, köpek gitti. Cücenin artık burada işi ne?' Hanımı böyle şeyler söylemesini, sert bir dille yasakladı. O da bir daha bu konuya değinmedi. Hanımı da unuttuğunu sandı ve ona yeniden güvenir oldu. </p>
<p class="calibre2">Ona nişanlısından dert yanıyor, cüce de Bay Baldassare'yi savunuyor, 20</p>
<p class="calibre2">ona hıncı olduğunu hiç belli etmiyordu. Böylece hanımının dostluğunu yeniden kazanmış oldu. </p>
<p class="calibre2">"Bir yaz gecesinde, denizden hafif bir esinti gelmeye başladığında, Margherita cüceyi yanına alarak gondola bindi ve gondolcuya denize açılmasını buyurdu. Gondol, Mura-no Adası'na yaklaştığında, oldukça uzakta kalan kent sakin ve ışıltılı suların ötesinde yüzen beyaz, düşsel bir kente dönüştü ve hanımı cüceye bir öykü anlatmasını buyurdu. Margherita gondolün siyah minderlerine uzanmış, cüce de gondolün burnuna arkasını vererek yere oturmuştu. Pembe bir sis tülünün ardında belirginliğini yitiren güneş, uzaktaki dağın üstünde asılı kalmış gibiydi. Murano'da birkaç yerde akşam çanları çalmaya başlamıştı bile. Sıcaktan bunalan gondolcu uzun küreğini uykulu bir isteksizlikle hareket ettiriyor, eğik bedeninin ve gondolünün resmi, yosun dolu suya yansıyordu. Ara sıra yanlarından geçen bir yük sandalı ya da bir balıkçı teknesinin üçgen biçimindeki sivri uçlu yelkeni bir an için kentin uzak kulelerinin görüntüsünü kapatıyordu. </p>
<p class="calibre2">"Margherita, 'Bana bir öykü anlat,' diye buyurdu. Cüce olur der gibi başını salladı, ipek cüppesinin altın telli püs-külleriyle oynayarak bir süre düşündü ve sonra anlatmaya koyuldu. </p>
<p class="calibre2">'"Ben doğmadan çok önce, o zamanlar Bizans'ta yaşayan babamın başından çok garip bir olay geçmiş. Babam o zamanlar orada dertlere çare bulan ve akıl danışılan bir lokman hekim olarak çalışıyormuş. </p>
<p class="calibre2">Şifa vermeyi ve büyüyü izmir'de yaşayan bir İranlıdan öğrenmiş, her ikisinde de çok ustaymış. Yalanı dolanı sevmeyen, ona buna yaltaklanmaktan hoşlanmayan ve sanatından başka bir şey düşünmeyen bir adam olduğundan çevresindeki düzenbazlardan ve hastaları yalan yanlış yollarla iyileştirdiklerini sananlardan bıkmış usanmış. </p>
<p class="calibre2">Vatanına bir an önce dönme isteğiyle yanıp tutuşuyormuş, ama zavallı babacığım ülkesinde ailesinin yoksulluk içinde olduğunu bildiğinden gurbette birkaç kuruş kazanmadan dönmesinin doğru olmayacağını biliyormuş. Ama Bizans'ta şansın ona gülmeyeceğini anladıkça ve bazı düzenbazların ve cahillerin yorulmadan zengin olduklarını gördükçe karamsarlaşmış, pazar satıcıları</p>
</body>
</html>
