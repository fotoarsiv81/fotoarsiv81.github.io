<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_78">124</h2>
<p class="calibre2">Yüce dağ yaşamını sessizce sürdürüyordu. Her sabah güneşin uzaktan, denizin olduğu yerden çıkıp zirvesini aşarak doğudan batıya kavis çizerek yol aldığını görürdü. Geceleri yıldızların o sessiz yolu izlediğini de. Kış, her yıl onu karlar ve buzlarla örter, her yıl zamanı geldiğinde çığlar kendilerine yol açarak aşağıya yuvarlanır, erimeye yüz tutan karların kıyılarında aydınlık yüzlü, mavi ve sarı yaz çiçekleri güneşte kahkahalar atar, dereler coşar, göller ışıkta pırıl pırıl parlardı. Görünmez yarıklardan yitik çağlayanların boğuk gürültüsü duyulur; kalın bir buz tabakası altındaki göl, bir yıl boyunca, yazın gelmesini ve o kısa yaz süresi içinde, birkaç günlüğüne parlak mavi gözünü açıp güneşi ve kısa geceler boyunca da yıldızları suyunda yansıtmayı beklerdi. Karanlık mağaralarda sular birikir, taşlara durmaksızın su damlaları düşer, gizli yarıklarda bin yıllık kristaller, kusursuzluğa yaklaşarak, giderek büyürlerdi. </p>
<p class="calibre2">Kentten biraz yüksekte dağın eteklerinde bir vadi vardı ve vadinin içinden kıyılar kızılağaçlarla ve söğütlerle çevrili ışıl ışıl, geniş </p>
<p class="calibre2">bir dere akardı. Âşıklar oraya gider, dağdan ve ağaçlardan mevsimlerin yarattığı mucizeleri öğrenirlerdi. Başka bir düzlükte erkekler ata binme ve silah talimi yaparlardı. Sarp ve yüksek bir kayanın tepesinde her yaz başı. geleneksel olarak kocaman bir ateş </p>
<p class="calibre2">yakılırdı</p>
<p class="calibre2">Zaman akıp gidiyor, dağ, ışıklar vadisini ve silahların olduğu alanı koruyor, sığırtmaçlara, odun kesicilerine, avcılara ve sal yapanlara gereksinmelerini sağlıyor, yapı için taş ve eritmek için demir veriyordu. Vericiydi, ama ilgisiz di. Kayaların üzerindeki ilk yaz ateşinin yanışını umursamadan izliyordu. Yüzlerce kez görmüştü bunu, yüzlerce kez yinelenmişti bu. Kentin onu güdük kollar gibi saran surlardan dışarıya doğru taşmasına ve avcıların oklarını ve yaylarını bırakıp ateşli silahlar kullanmaya başlamalarına da tanık olmuştu. </p>
<p class="calibre2">Onun için yüzyıllar, mevsimler ve yıllar sa atler gibi akıp gidiyordu. </p>
<p class="calibre2">Yıllardır yakılan yaz ateşinin kayadaki yerinde yakıl-mamasına ve unutulmasına aldırmadı. Zamanla silah talimi yapılan alanın tenhalaşmasına ve koşu yerini otların, devedikenlerinin bürümesine de. Ne yüzyıllardır süregelen toprak kaymasının biçimini değiştirmesi ne de yuvarlanan kayaların Faldum kentinin yarısını yıkıntıya dönüştürmesi</p>
</body>
</html>
