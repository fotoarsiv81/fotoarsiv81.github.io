<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_91">143</h2>
<p class="calibre2">Ağlamakla, nedenini ve anlamını düşünmeden, ruhumu, hiçbir tanık olmadan, o dayanılmaz gerginliğin doruğundan sıradan duyguların yumuşak alacakaranlığına aktardım. İmgeler uçuşmaya başladı gözümün önünde: Bir tabut ve tabutun içinde yatan, benim için çok önemli olan, çok sevdiğim bir insan. Ama bir türlü kim olduğunu çıkaramıyordum. "Belki de sensindir," dedim içimden. Sonra solgun uzaklıklardan başka bir resim yaklaştı. Yıllarca önce ya da önceki yaşamlarımdan birinde bu olağanüstü görüntüye tanık olmamış mıydım? </p>
<p class="calibre2">Havanın içinde ağırlığı olmayan, bir bulut gibi rahat dolaşan ve yaylı çalgıların tınısı gibi dolu dolu mutlu yaşayan o güzel kızlar topluluğuna? </p>
<p class="calibre2">Bu sürede yıllar akıp gitti ve zaman beni zorlamadan, ama ona karşı da koyamadan bu resimden uzaklaştırdı. Ah, belki de yaşamımın tek anlamı buydu. Havada süzülür gibi dolaşan o güzel kızları görmek, onlara yaklaşabilmek ve onlar gibi olabilmekti: Artık yok olmuşlardı, uzaktılar, ulaşılmaz, anlaşılmaz ve vazgeçilmezdiler. Beni istek ve umarsızlıktan yorgun düşürüyorlardı. </p>
<p class="calibre2">Yıllar kar taneleri gibi uçup gitti. Dünya değişmişti. Küçük bir eve doğru hüzünle yürüyordum. Kendimi çok kütü hissediyordum. Ağzımda canımı sıkan bir tat vardı. Onu düşünüyordum. Kuşkulandığım bir dişe özenle dilimi dokundurdum. O da hemen yana eğildi ve ağzımdan düştü. </p>
<p class="calibre2">Sonra yanındakine dokundum. - O da düştü. Orada genç bir doktor duruyordu. Ona yalvarırcasına dişlerden birini gösterdim. Neşeyle gülüp beni mesleklerine özgü soğuk bir bakışla durdurdu ve genç başını salladı - bu da bir şey miymiş! Bir şey olmazmış. Her gün karşılaşılan sıradan bir olaymış. Aman Tanrım, diye düşündüm. Oysa o durmadı ve sol dizimi gösterdi: Önemli olan buymuş, şaka götürür yanı yokmuş, ciddiymiş. Panik içinde dizimi yokladım. İşte oradaydı. </p>
<p class="calibre2">Dizimde parmağımı sokabileceğim büyüklükte bir delik vardı. Deri ve et yerine de kuru bitki liflerini andıran lifli, oynak bir kitle. </p>
<p class="calibre2">Yumuşak ve hafifti. Aman Tanrım! Bu çürümek, ölmek, yitip gitmek demekti. Dostça davranışımı sürdürmeye çalışarak güçlükle, </p>
<p class="calibre2">"Yapılabilecek bir şey yok mu?" diye sorabildim. "Hayır, yok," dedi genç doktor ve gözden kayboldu. </p>
</body>
</html>
