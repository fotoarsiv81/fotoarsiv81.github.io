<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_46">76</h2>
<p class="calibre2">"Burada hiçbir şeyin eksik değil. Fazla zamanım yok. Beni biraz dinlersen seni uzun süre rahatsız etmem." </p>
<p class="calibre2">Huzursuzlaşan Augustus, vaftiz babasının açık renk gözlerine dehşetle bakıyor, onun her an düşüp ölmesini bekliyordu. </p>
<p class="calibre2">Oysa vaftiz babası, umursamazlıkla bir koltuğa oturdu ve genç arkadaşına tatlı tatlı başını sallayarak, "Şarabın bana dokunacağından mı korktun? Kaygılanma. Beni bu kadar düşüneceğini sanmazdım doğrusu. Bırak da eskiden olduğu gibi oturup konuşalım. </p>
<p class="calibre2">Sanırım bu kolay yaşamdan bıkıp usandın. Ben buradan ayrıldığımda nasıl olsa kadehi yeniden doldurup içebilirsin. Ama önce sana bir şey anlatmak istiyorum," dedi. </p>
<p class="calibre2">Augustus duvara yaslandı ve çocukluğundan beri güvendiği bu çok yaşlı adamın, onu, geçmişinin gölgelerini ruhunda yeniden canlandırmaya çağıran rahatlatıcı, iyi sesini dinlemeye koyuldu. Saf çocukluğu zamanındaki gözlerinin derinlerine bakıyordu yeniden. Büyük bir utanç ve hüzün sardı Augustus'u. </p>
<p class="calibre2">"Zehri içtim, çünkü," diye sürdürdü yaşlı adam, "senin mutsuzluğunun nedeni benim. Annen, vaftiz olduğunda bir dilekte bulundu. Ben de saçma olmasına karşın onu yerine getirdim. Ne olduğunu bilmen gerekmez. Sanırım sen de sezmişsindir nasılsa. Ama bu dilek tam bir lanete dönüştü. Böyle olmasına çok üzüldüm. Yeniden, evimdeki ocağın önünde oturup melekleri dinlediğini görebilsem sevinirdim, ama bu çok zor. Sanırım şu.anda,'yüreğinin yeniden sağlıklı, iyi ve yüce olabilmesi sana olanaksız geliyordur. Oysa olmayacak bir şey değil bu. Senden bunu bir kez daha denemeni rica ediyorum. Annenin dileği sana hiç yaramadı Augustus. Bu kez senin bir dileğini yerine getirmeme izin verir misin? Para pul ya da kadınların sevgisini istemeyeceğine kuşkum yok. Sanırım bunlardan bıktın. İyi düşün. Yitik yaşamının yeniden güzel ve iyi olmasını sağlayacak, seni de mutlu edebilecek bir şey bulabilirsin. Benden bunu dile!" </p>
<p class="calibre2">Augustus derin düşüncelere dalmış, suskun suskun oturuyordu. Bitkin ve umarsızdı. Bir süre sonra, "Sağ ol Bisswanger Baba," dedi. "Ama sanırım yaşamımı artık hiç-</p>
</body>
</html>
