<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_115">192</h2>
<p class="calibre2">BUYUCUNUN ÇOCUKLUĞU</p>
<p class="calibre2">Yineden indim, yeniden</p>
<p class="calibre2">Kaynağının içine, bir zamanların o güzel masalı, Uzaktan duyuyorum altın pırıltılı şarkılarını, Nasıl güldüğünü, nasıl düş kurduğunu, </p>
<p class="calibre2">nasıl sessizce ağladığını. </p>
<p class="calibre2">Usulca derinlerinden, bana anımsatarak fısıldanıyor o böyülü sözcük, </p>
<p class="calibre2">Sarhoş ve uykulu gibiyim, </p>
<p class="calibre2">Ve sen beni hep ileriye, hep ileriye çağırıyorsun... </p>
<p class="calibre2">Çocukluğumda yalnızca annem, babam ve öğretmenlerim değil, daha yüce ve gözle görünmez, gizemli güçler de eğitti beni. Bunların arasında büyükbabamın camlı dolabında duran ve Hint mitolojisinin tanrılarından biriymişçe-sine dans eden Tanrı Pan da vardı. Okuma yazma bilmediğim yıllarda bile bu Tanrı ve onun gibiler bana çok çekici gelirdi. Uzakdoğu'nun çok eski çağlarına ait görüntüler ve düşüncelerle öylesine iç içeydim ki çok sonraları bile Hint ve Çin mitolojisinden bir kahramanla ne zaman karşılaş-sam öz yurdumdan biriyle karşılaşmış gibi hissettim hep kendimi. Oysa Avrupalıyım. </p>
<p class="calibre2">Yükselen burcum Yay ve yaşamım boyunca Avrupalılara özgü atak davranışlar, sahip olma duygusu ve sonsuz bir merak bende de vardı. </p>
<p class="calibre2">Ben de çoğu çocuk gibi, yaşam süresince vazgeçilmez olan değerleri okula başlamadan önce öğrenme şansına sahip oldum. Elma ağaçları, yağmur ve güneş, ırmaklar, ormanlar, arılar ve böcekler öğretti bana bunları. Büyükbabamın hazinesin-deki Tanrı Pan ve onun gibi dans eden başka tanrılar da. Dünyadan kopuk değildim. Hayvanları ve yıldızları kork-Masallar</p>
<p class="calibre2">193/13</p>
<p class="calibre2">madan gözlemleyebiliyor, meyve bahçelerinde dolaşırken ya da suyun içinde balıklarla birlikteyken yabancılık çekmiyordum. Bir sürü de şarkı biliyordum. Büyü de yapabiliyordum, ama ne yazık ki bu konuyla uzun süre ilgilenmedim. Ancak ileri yaşlarda yeniden ilgilendim bu konuyla ve çocuk olmanın o olağanüstü bilgeliğini yakalamayı öğrendim. </p>
<p class="calibre2">Okula gitmeye başladığımda derslerde zorluk çekmedim. Üstelik hoşuma bile gidiyorlardı. Okulda, akılcı bir yöntemle, yaşam için gerekli bilgiler kuru kuruya öğretilmiyor, oyun oynarcasına eğlenceli geçen konuşmalara da yer veriliyordu. Bu konuşmalardan çoğu zaman büyük zevk alıyordum. Yaşamım boyunca unutmadığım pek çok şeyi de onlardan öğrendim. Bugün bile çok hoş ve esprili Latince sözler, diziler ve deyimler hâlâ aklımda. Dünyadaki birçok kentin nüfusunun ne kadar olduğunu bile anımsıyorum. Ama doğal olarak, bugünkü nüfuslarını değil de bin yıl öncekilerini! </p>
<p class="calibre2">On üç yaşma dek, ilerde ne olacağımı ve hangi mesleği * seçmem gerektiğini hiç düşünmedim. Bütün erkek çocuklar gibi ben de avcılara, sandalcılara, arabacılara, ip cambazlarına ve kutup kaşiflerine hayranlık duyuyor, onları çok beğeniyordum. İçgüdüsel bir eğilimim vardı. 'Gerçek' diye bilinenle yetinemiyordum bir türlü. </p>
<p class="calibre2">Gerçek, yetişkinlerin söz birliği ettiği bir saçmalık gibi geliyordu bana o zamanlar. 'Gerçekleri' bazen ürkerek, bazen de alay ederek yadsımaya çok erken yaşlarda başladım. Büyü yaparak onları değiştirmek ve sıradanlıklarını önlemek istiyordum. Çocukluğumda bu istek, dış dünyayla ilgili çocuksu şeylere yönelikti. Kışları elma yapabilmeyi, para kesemi altın ve gümüş paralarla doldurabilmeyi, düşmanlarımı büyüyle sakat bırakmayı ya da onları yürekliliğimle utandırdığımı ve bana kahraman ya da kral dendiğini düşlüyordum. </p>
<p class="calibre2">Gömüleri bulup çıkarmak, ölüleri diriltmek ve görünmez olabilmekti dileğim. Özellikle, görünmez olabilmek çok önemsediğim ve gerçekten arzuladığım bir beceriydi. Büyüyle ilgili başka güçler gibi bu istek de beni yaşamım boyunca izledi ve çoğu kez hemen kavrayamadığım biçimlerde ortaya çıktı. Daha sonra, bir yetişkin olarak yazın dünyasına katıldığımda, </p>
</body>
</html>
