<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_38">59</h2>
<p class="calibre2">"Sevgi mi? Bilirim, en güzel şeydir o." </p>
<p class="calibre2">Bunun üzerine, şarkı söylemeye başladım. Ezgilerimde kırmızı gelincikleri seven ve onlarla oynayıp coşan güneş ışığını, eşini bekleyen, ama geldiğinde nazlanırcasına kaçıp uçmaya başlayan dişi ispinoz kuşunu, kahverengi gözlü kızı ve kızın şarkı söyleyen gençle karşılaştığında ona ekmek vermesini anlattım. Gencin artık ekmek yerine bir öpücük istediğini, onun kahverengi gözlerine bakmayı arzuladığını ve o gülmeye başlayıp dudaklarıyla ağzını örtene dek susmayacağını da ekledim. </p>
<p class="calibre2">Brigitte eğildi, gözlerini yumdu ve dudaklarıyla beni susturdu. </p>
<p class="calibre2">Gözlerini yeniden açtığında, yakınımdaki bu altın yıldızlarda kendimin ve birkaç tane de beyaz kır çiçeğinin yansısını gördüm. </p>
<p class="calibre2">"Dünya gerçekten güzel. Babam haklıymış," dedim. "Gideceğin yere kadar sana yardım edeyim." </p>
<p class="calibre2">Sepetini aldım. Yürümeye başladık. Adımları benimkine uyuyordu. </p>
<p class="calibre2">Neşesi de. Ormanın sesi, dağdan bize doğru esen bir meltem gibi hoş </p>
<p class="calibre2">geliyordu. O güne dek, böyle mutlu dolaştığımı anımsamıyorum. Ezgiler dolup taşana dek söylemeyi sürdürdüm. Vadinin, dağın, çimenlerin, ağaç yapraklarının, ırmağın ve yeşilliklerin öyle çok anlatacakları vardı ki yetişemiyordum. </p>
<p class="calibre2">Düşündüm ki, dünyanın binlerce ezgisini aynı anda söyleyebilsem, çimenleri, insanları, bulutları ve bunlara, yeşillikleri, çam ormanlarını, hayvanları, dağları, uzak denizleri ve şu andaki tüm ezgileri de katıp içimde ezgiye dö-nüştürebilsem o zaman ulu Tanrı olurdum. Her bir ezgi de gökyüzünde parlayan bir yıldız. </p>
<p class="calibre2">O âna kadar, bunun bilincine varamadığımı anlayınca çok şaşırdım ve suskunlaştım. Brigitte durdu, elimdeki sepetinin sapını tuttu ve, </p>
<p class="calibre2">"Buradan yukarıya doğru gitmeliyim," dedi. "Bizimkiler orada, yukarıdaki tarladalar. Birlikte gidelim mi?" </p>
<p class="calibre2">"Seninle gidemem," dedim. "Dünyaya açılmam gerekiyor. Ekmeğe ve öpücüğe teşekkürler Brigitte. Seni hiç unutmayacağım." </p>
<p class="calibre2">Sepetini aldı, kahverengi gölgelerle çevrili gözleriyle bana baktıktan sonra gözlerini yere indirdi ve dudakları bir kez daha dudaklarımı buldu. Öpüşü o denli iyi ve hoştu 60</p>
<p class="calibre2">ki, mutluluktan neredeyse hüzünlendim. "Sağlıcakla kal," diyebildim yalnızca ve hızlı hızlı yoldan aşağıya doğru yürümeye başladım. </p>
<p class="calibre2">Kız ağır ağır yamacı tırmandı, ormanın kıyısındaki aşağıya doğru eğik kayın ağaçlarının yeşilliğinde bir an durdu, çevresine ve bana baktı, onu şapkamı çıkarıp eğilerek selamladığımda, bir kez daha başını salladı ve kaybolan bir resim gibi kayın ağaçlarının gölgesinde yitip gitti. </p>
<p class="calibre2">Düşüne düşüne acele etmeden köşeye dek yürüdüm. </p>
<p class="calibre2">Köşeyi döndüğümde karşıma bir değirmen çıktı. Değirmenin yanından akan suyun üzerinde bir gemi duruyordu. Geminin içinde bir adam vardı ve sanki beni bekliyordu. Şapkamı çıkarıp selam verdim ve gemiye bindim. Gemi nehirden aşağıya doğru gitmeye başladı. Geminin ortasında oturuyordum. Adam da kıçında, dümende. Nereye gittiğimizi sorduğumda başını kaldırdı, yarı kapalı gözlerinin ardından bana baktı. Gözleri gri renkteydi. </p>
<p class="calibre2">"Nereye istersen," dedi boğuk bir sesle. "Nehirden aşağıya doğru denize mi gitmeyi arzularsın, yoksa büyük kentlere doğru mu? Hepsi benim. Karar senin." </p>
<p class="calibre2">"Tümü senin mi? Kral mısın sen?" </p>
<p class="calibre2">"Belki de öyleyim," dedi adam. "Anlaşılan sen ozansın. Bana yolda giderken bir şarkı söylesene." </p>
<p class="calibre2">Kendimi toparladım. Ciddi, yaşlı adamın yanında şarkı söylemek kolay bir iş değildi. Gemimiz nehirden aşağıya doğru sessizce hızla ilerliyordu. Tekneleri taşıyan, güneşi yansıtan, kıyılara doğru dalgalarını daha sert vuran ve coşkuyla gezintisini tamamlayan nehri betimleyen bir şarkı söylemeye koyuldum. </p>
<p class="calibre2">Adamın yüzündeki ifade ben şarkımı bitirene dek hiç değişmedi, düş </p>
<p class="calibre2">gören biri gibi suskun, başını salladı durdu. Sustuğumda bu kez o şarkı söylemeye başladı. Şaşırıp kaldım. O da nehirden ve nehrin vadiler arasındaki gezintisinden söz ediyordu, ama şarkısı benimkinden hem çok daha değişik hem de çok daha güçlü ve güzeldi. </p>
<p class="calibre2">Söylediği şarkıya göre nehir, dağlardan aşağıya kötü ve çılgın bir sel gibi yok edici bir güçle akıyor, homurdanarak kendini değirmenlerce kısıtlanmış ve köprülerce yolu kesilmiş hissettiğini açıklıyor, taşımak zorunda kaldığı her</p>
</body>
</html>
