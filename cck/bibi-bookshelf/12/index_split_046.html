<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_45">75</h2>
<p class="calibre2">Arkasına bomboş, bir çöl kadar kurak, önünde kabaran gri tuz seli kadar sevgisiz bir yaşam uzanıyordu. Orada, yüksek pencerenin önündeki koltuğa büzülüp kendisiyle hesaplaşırken hiç de güzel bir insana benzemiyordu. Beyaz martılar kumsal rüzgârlarına kapılıp önünden geçiyor, o da tüm sevecenliğini ve paylaşma sevincini tüketmiş boş bakışlarla onları izliyordu. Düşünmekten vazgeçip uşağını çağırdığında da dudaklarında sert ve öfkeli bir gülümseme beliriyordu. Bir gün bütün arkadaşlarını evinde verdiği bir ziyafete davet etti. Amacı, gelenlerin boş evde ölüsüyle karşılaşmaları ve son kez ona öfkelenip şaşkına dönmeleriydi, çünkü onlar gelmeden kendini zehirlemeye karar vermişti. </p>
<p class="calibre2">Tasarladığı ziyafetten bir gün önce tüm hizmetlilere ev sessiz olsun diye izin verdikten sonra, odasına çekildi, bir kadeh erik şarabına güçlü bir zehir kattı ve kadehi ağzına götürdü. </p>
<p class="calibre2">Tam içecekti ki kapı vuruldu. Augustus tepki göstermedi. Kapı açıldı ve içeriye ufak tefek, yaşlı bir adam girdi. Augustus'un yanma geldi, özenle elinden bardağı aldı ve Augustus'un tanıdığı bir sesle, "İyi akşamlar Augustus, nasılsın?" dedi. </p>
<p class="calibre2">„</p>
<p class="calibre2">Augustus çok şaşırdı. Hem kızmış hem de utanmıştı. </p>
<p class="calibre2">"Bay Bisswanger siz hâlâ yaşıyor musunuz?" diye sordu alaycı alaycı gülümseyerek. "Çok zaman oldu. Hiç değişmemişsiniz. Ama sevgili bayım, şu anda beni rahatsız ediyorsunuz. Yorgunum. Yatmadan önce bir şeyler içmek üzereydim. " </p>
<p class="calibre2">Vaftiz babası, "Görüyorum," dedi sakince. "Uyumak için bir şeyler içeceğin belli. Bu, sana yararı olabilecek son kadeh şarap. Ama önce oturup biraz gevezelik edelim. Uzak yoldan geldim oğlum. Sanırım kendime gelmem için bir solukta içmeme ses çıkartmazsm." </p>
<p class="calibre2">Konuşurken bardağı aldı, ağzına götürdü ve Augustus ona engel olamadan kaldırıp bir yudumda içti. </p>
<p class="calibre2">Augustus bembeyaz kesilmişti. Vaftiz babasının üzerine atıldı, omuzlarından tutup sarsmaya başladı. "Ne içtiğinizi biliyor musunuz siz?" diye bağırdı. </p>
<p class="calibre2">Bay Bissvvanger, ak saçlı, akıllı başını salladı, gülerek, </p>
<p class="calibre2">"Anladığıma göre erik şarabı, tadı da hiç fena değil," dedi. </p>
</body>
</html>
