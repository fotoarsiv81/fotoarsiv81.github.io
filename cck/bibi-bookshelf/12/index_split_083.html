<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_82">128</h2>
<p class="calibre2">daha zengin, daha sıcak ve sevgiye değer değil miydi? Ve benim gibi bir insanın, üstelik çocuksu, kısa ömürlü bir canlı olarak birazcık mutluluğa, güneşli bir köşeye, mavi gökyüzünü ve çiçekleri görmeye hakkı yok muydu? </p>
<p class="calibre2">Evet, o dünyada kalmayı arzu ediyordum. Kahraman ya da aziz rolü oynamaya hiç istekli değildim. Eğer o güneşli ovada kalırsam tüm yaşamım boyunca mutlu olabilirdim. </p>
<p class="calibre2">Soğuktan titremeye başlamıştım. Burada uzun süre kalmak olanaksızdı. </p>
<p class="calibre2">"Üşüyorsun," dedi rehber. "Gitsek iyi olur." </p>
<p class="calibre2">Kalktı, tüm bedeniyle gerindi, bana gülümseyerek baktı. </p>
<p class="calibre2"/>
<p class="calibre2">Gülümsemesinde ne alay ne acıma ne sertlik ne de hoşgörü vardı. </p>
<p class="calibre2">Yalnızca anladığını, bildiğini kanıtlıyordu bu gülüş. 'Seni tanıyorum. Korkunu ve duygularını anlıyorum. Dünkü, önceki günkü böbürlenmelerini daha unutmadım. Ne yapacağını bilmeyen ürkek bir tavşan gibi ruhunu sakınmaya çalıştığını ve oradaki güneşe özlemle baktığını biliyorum. Aslında sen bakmadan önce de ben bunu biliyordum,' der gibiydi. </p>
<p class="calibre2">Rehber gülümsemesini sürdürerek bana baktı ve kayalıklara doğru geçide ilk adımını attı. Bir mahkûm ensesinde varlığını duyumsadığı baltayı nasıl hem sever hem de ondan nefret ederse ben de onu öylesine seviyor, ama aynı zamanda da nefret ediyordum. Her şeyden çok da bilgisini, yol göstericiliğini, soğukkanlılığını ve sevecen bir zayıflığı olmamasını hor görüyor ye içten içe ona hak veren, onun gibi olup onu izlemek isteyen ve içinde onu onaylayan kendimden nefret ediyordum. </p>
<p class="calibre2">Rehber kara deredeki taşları aşmıştı bile. İlk kayanın ardında kaybolmak üzereydi. </p>
<p class="calibre2">Korkuyla, "Dur!" diye bağırdım. O anda, 'Bu bir düş olsaydı korkumdan uyanırdım,' diye düşünüyordum. "Dur!" diye yineledim. "Yapamam. Henüz hazır değilim." </p>
<p class="calibre2">Rehberim durup sessizce baktı bana. Suçlama yoktu bakışında, ama o dayanması güç bilgelik, sezgi ve başından beri her şeyin bilincinde olma vardı. </p>
<p class="calibre2">"Geri dönelim mi?" diye sordu. Oysa daha sorarken hayır diyeceğimi ve de hayır demem gerektiğini biliyordum. </p>
<p class="calibre2">Masallar</p>
<p class="calibre2">129/9</p>
<p class="calibre2">Aynı anda, eskiden beri alışık olduğum, sevdiğim ve güvendiğim her şey içimde umarsızca kabarıyor, "Evet de, evet de!" diye haykırıyordu. Tüm dünya, doğup büyüdüğüm o yerler zincirlerle bağlı demir küreler gibi ayaklarımda asılı kalmıştı. </p>
<p class="calibre2">Yapamayacağımı bile bile, 'Evet' demek istiyordum. </p>
<p class="calibre2">Rehber kolunu uzatıp ovayı gösterdi. Dönüp bir kez daha o sevdiğim yerlere baktım. Ama yaşamımda hiçbir şey bana o anda gördüğümden daha çok acı veremezdi. Sevdiğim ovalar ve tarlalar beyaz, donuk bir güneşin altında solgun ve cansız uzanıyordu. Renkleri yapay ve abartılıydı. Gölgeleriyse kapkara. Gizemlerini yitirmişlerdi. Her şeyin, hem de her şeyin yüreği sökülmüş, ışıltısı ve kokusu yitmişti </p>
<p class="calibre2">- hepsi, insanın kusana dek yediği bir yemek kokusunda ve tadındaydı. </p>
<p class="calibre2">Böyle olacağını biliyordum. Rehberin bu ürkünç oyunundan, benden sevdiğim ve zevk aldığım her şeyi çekip almasından, benden bunları sakınmasından ve kokuları değiştirip renkleri zehirlemesinden nefret ediyordum! Ve artık anlamıştım: Dün şarap gibi gelen her şey . bugün sirkeye dönüşmüştü ve hiçbir zaman da sirke yeniden şarap olamayacaktı. Hayır, hiçbir zaman. </p>
<p class="calibre2">Suskun ve hüzünlü, rehberi izledim. Haklıydı. Hep haklı olmuştu. Hiç olmazsa yanımdaydı. Onu görebiliyordum. Çoğu kez yaptığı gibi ani bir kararla yok olup beni zaman zaman onun yerini alan o yabancı sesle yalnız bırakıp gitmemişti. </p>
<p class="calibre2">Susuyordum. Oysa yüreğim çılgıncasına, "Yalnızca yanımda kal. Nasıl olsa seni izliyorum!" diye haykırıyordu. </p>
<p class="calibre2">Deredeki taşlar çok kötü kayıyordu. Ayaklarımın altında küçülen ve kaybolan bu ıslak taşlardan adım adım geçmek yorucu bir işti. İnsanın başını döndürüyordu. Dere yolu giderek dikleşti. Duvar gibi yükselen kayalar daralmaya ve sinsice kabarmaya başladı. Her bir köşe bize gözdağı verircesine dönüş yolunu sonsuza dek kapatmaya çalışıyordu. </p>
<p class="calibre2">Sarı, eğri büğrü kayalardan aşağıya koyu, yapışkan bir sıvı akıyordu. </p>
<p class="calibre2">Başımızın üzerinde ne gökyüzü ne bulut ne de mavi kalmıştı artık. </p>
<p class="calibre2">Rehberi izledim. Gözlerimi sık sık korkudan ve tiksintiden yumarak, yürüdüm de yürüdüm. Yolda hüzünlü görü-</p>
</body>
</html>
