<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_124">207</h2>
<p class="calibre2">ru götürüyordu. Tek yönlüydü bu yol ve her şey beni o güne dek oynadığım oyunlardan, huzurdan ve anlamlı, ama amaçsız ve geleceği olmayan günlerden uzaklaştırıyordu. Yetişkin insan yaşamı beni yakalamıştı bir kez. Önce saçıma takılmışçasına, sonra da parmağıyla çekmişçesine. Ama yakında amaçların ve sayıların dünyası, düzenle, işle ve sınavlarla dolu bir yaşantı beni kıskıvrak yakalayacak, öğrenci, aday, dindar bir insan ve profesör olma zamanı gelecek, silindir şapkamı ve deri eldivenlerimi giyip ziyaretler yapmaya, çocukları anlamamaya ve belki de onları kıskanmaya başlayacaktım. </p>
<p class="calibre2">Huzur dolu değerli dünyamdan ayrılmak istemiyordum. Geleceği düşündüğümde, benim için, gizlediğim bir tek amaç vardı ve onu gerçekten istiyordum. O da büyücü olmaktı. </p>
<p class="calibre2">Bu dilek ve bu hayal beni uzun süre izledi. Ama sonra gücü giderek azalmaya başladı. Düşmanları vardı onun. Ona karşı koyan gerçekler, ciddi işler ve görmezlikten gelinemeyecek şeyler vardı. Yavaş yavaş </p>
<p class="calibre2">içimdeki çiçek solmaya yüz tuttu ve sınırsız dünyam, gerçeklerin ve yetişkinle-» rin dünyasıyla kısıtlandı. Büyücü olma isteğim, içimde gücünü sürdürmesine karşın gözümde değerini yitirmeye ve çocuk oyunu gibi gelmeye başladı. İçimde çocuk olmayan bir yan vardı artık. Bin ufuklu olasılıklar dünyası kısıtlanmış, alanlara bölünmüş ve çitlerle çevrilmişti. Günlerimin i el değmemiş ormanları değişmeye ve çevremdeki cenneti donuklaştırmaya başlamıştı. Olduğum gibi kalamadım. Olasılıklar dünyasında bir prens ya da bir kral değildim artık. Büyücü de olamamıştım. Yunanca öğreniyordum. İki yıl sonra buna İbranice de eklenecekti. Altı yıl sonra da üniversite öğrenciliği. </p>
<p class="calibre2">Bilincinde olmadan çember daralıyor ve çevremdeki büyünün verdiği sarhoşluk geçiyordu. Büyükbabamın kitabındaki öykü hâlâ olağanüstüydü, ama artık hangi sayfada olduğunu biliyordum. O gün, ertesi gün ve her an oradaydı. Mucizesini yitirmişti. Dans eden Hint tanrısı bronzdan yapılmaydı ve umursamazcasma gülümsüyordu. Ona eskisi kadar sık bakmıyordum artık. Şaşılığı da geçmişti sanki. Ve -</p>
<p class="calibre2">en kötüsü- şu bizim 'gri renkli' yani küçük adam giderek daha az görünür oldu. Büyü her yerden kayıp gidiyor, 208</p>
<p class="calibre2">bir zamanlar geniş olan daralıyor, bir zamanlar değerli olan pırıltısını yitiriyordu. </p>
<p class="calibre2">Ama bunu yalnızca içimde, gizliden gizliye tenimde du-yumsuyordum. </p>
<p class="calibre2">Aslında neşeli ve her şeyi öğrenmeye hevesliydim. Yüzmeyi ve buz pateniyle kaymayı öğrendim. Yu-nanca'da birinciydim. İşler yolunda gitmesine gidiyordu, ama her şey pırıltısını biraz yitirmiş, renksiz bir tını verir olmuştu. Bayan Anna'yı görmeye gitmek sıkıcı gelmeye başladı. Deneyimlerim canlılığını yitirmişti sanki. Bir şey yitmişti. </p>
<p class="calibre2">Ne olduğunu anlayamadan ve eksikliğini duyumsamadan yitip gitmişti. </p>
<p class="calibre2">Kendi bütünlüğümü duyumsamak ve coşkuyu yeniden tadabilmek istediğimde, kendimi daha çok zorlamam ve daha çok sarsmam gerekiyordu. Baharatlı yemekleri sever oldum, abur cubur yemeyi de. </p>
<p class="calibre2">Arada sırada da birazcık heyecan olsun diye gördüğüm bozuk paraları çalar oldum. Yaşadığımı duyumsayamıyordum yoksa. Yeterince güzellik yoktu yaşamımda. Kızlara da ilgi duymaya başladım; ve bundan kısa bir süre sonra küçük adam yeniden göründü ve beni bir kez daha Bayan Anna'ya götürdü. </p>
<p class="calibre2">(1923)</p>
<p class="calibre2">Masallar</p>
<p class="calibre2">209/14</p>
<p class="calibre2">DUŞ GEZİNTİLERİ</p>
<p class="calibre2">Çok sık rastlanmayan bir mesleği olan bir adam vardı. Yazardı bu adam ve fazla önemsenmeyecek yazılar yazıyordu. Ama yine de mesleğini olabildiğince ciddiye alan yazarlardan biriydi. Birkaç hayranı bile vardı ve bu kişiler ona, neredeyse şiirin ve ozanların gerçekten var olduğu zamanlarda iyi bir ozana gösterilen saygıya yakın bir saygı besliyordu. Bu yazar genelde hoş şeyler yazıyordu. Romanlar, betimlemeler ve şiirler de yazmıştı. İyi olmaları için de elinden geleni yapıyordu. Ama gurur duyduğu ve beğendiği * yazısı çok azdı, çünkü bir yanılgısı vardı bu yazarın. Kendini alçakgönüllü sanmasına karşın, yazılarını aynı türde yazan meslektaşlarıyla karşılaştıracağına ve ona göre değerlendireceğine, geçmiş zamanların ozanlarıyla karşılaştırıyordu; kuşaklar boyunca kendilerini kanıtlamış olanlarla. O zaman da üzülerek, yazdığı en başarılı bölümün bile gerçek ozanların kaybolup gitmiş en kötü dizelerine ve yazılarına oranla çok daha kötü olduğunu ayrımsıyordu. Bu ne- ; denle huzursuzluğu giderek arttı ve işine hevesle sarılamaz oldu. Yazdığı bölük pörçük yazılarında da, kısır iç dünyasından ve huzursuzluğundan kurtulmak için, çağını acımasızca eleştirip bu yolla rahatlamaya çalıştı, ama doğal olarak bu yazılar da iyi sonuç vermedi. Bazen arı şiirin büyülü bahçelerine dönüp geçmişin güzelliğinin değerine süslü sözler kullanarak ulaşmaya çalışıyor, büyük bir çabayla doğaya, kadınlara, dostluğa anıtlar dikiyordu. Görünüşte belirli bir ses uyumu oluyordu bu yazdıklarının ve gerçek ozanların gerçek şiirlerini de biraz andırıyordu, ama kaçamak bir aşk ilişkisi ya da para peşinde koşan bir işadamının ya da dünya sorunlarından başka derdi olmayan birinin, arada</p>
</body>
</html>
