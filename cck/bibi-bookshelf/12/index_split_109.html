<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-01-01T16:58:50+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_108">183</h2>
<p class="calibre2">kalamıyor, kent dışında yabancı gibi dolaşıyor, bilmediği evlerde ve ormanlarda yatıp kalkıyor, ekmek ya da böğürtlen ne bulursa onu yiyor, şarapla ya da bitkilerin üzerindeki çiy taneleriyle susuzluğunu gideriyordu. Hiç umurunda değildi. Çoğu ona deli gözüyle bakıyor, çoğu da büyücü sanıyordu. Korkanı da, alay edeni de çoktu. </p>
<p class="calibre2">Seveni de. O güne dek bilmediği beceriler geliştirdi. Çocuklarla birlikte oluyor, onların garip oyunlarına katılıyor, kırık bir dal parçası ya da küçücük bir taşla konuşabiliyordu. Yazlar ve kışlar önünden su gibi akıp gidiyor ve o hep çiçek çanaklarının, derelerin ve göllerin içine bakıyordu. </p>
<p class="calibre2">"Her şey resim. Her şey resimden oluşuyor," diyordu kendi kendine. </p>
<p class="calibre2">Ama içinde bir öz olduğunu duyumsuyordu. Hiç de görüntü değildi bu ve Anselm'i durmadan izliyordu. Ara sıra onunla konuşuyordu da. iris'in ve annesinin sesiydi konuşan ve bu ses avuntu ve umut demekti. </p>
<p class="calibre2">Yolunun üzerinde mucizelerle karşılaşıyor, ama bunlar onu hiç şaşırtmıyordu. Günlerden bir gün, kışı yaşayan bir „ yerde, sakalında oluşmuş buz taneleriyle, kırlara bata çıka yürüyordu. Karın içinde çok güzel, tek bir çiçek açmış, ince, uzun bir süsen gördü. Onun üzerine eğildi ve gülümsedi. İris'in sürekli anımsaması gerektiğini söylediği şeyi bulmuştu sonunda. Çocukluğunun düşü zihninde canlanmış, altın çizgilerin arasından çiçeğin yüreğine ve gizine giden ışıl ışıl damarlarla örülü yolu görünce aradığı özün orada olduğunu anlamıştı. Görüntü değildi bu artık; gerçek bir varlıktı. </p>
<p class="calibre2"/>
<p class="calibre2">Oradan ayrıldıktan sonra yeni önseziler ve düşler de yol gösterdi ona. İçinde çocukların olduğu bir kulübeye vardı. Çocuklar ona süt verdiler. Onlarla oynadı ve onların anlattığı öyküleri dinledi. Ona, ormanda, odun kömürü toplayanların olduğu yerde bir mucizenin gerçekleştiğini söylediler. Dediklerine göre yalnızca bin yılda bir açılan ruhlar kapısı açılmıştı orada. Anselm çocukların söylediklerini dinledi ve o çok sevdiği resmi görürcesine başını salladı. Yeniden yürümeye koyuldu. Kızılağaçlardan oluşan bir koruya geldiğinde, çok ender duyulan tatlı bir sesle öten bir kuş çıktı önüne. Sesi, ölen iris'in sesini andırıyordu. Onu izledi. Kuş uçtu, sıçraya sıçraya ormanın derinlerine daldı. </p>
</body>
</html>
