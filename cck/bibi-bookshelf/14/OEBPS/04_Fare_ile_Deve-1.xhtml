<html xmlns="http://www.w3.org/1999/xhtml">
	<head>
		<title>04_Fare_ile_Deve-1</title>
		<link href="css/04_Fare_ile_Deve.css" rel="stylesheet" type="text/css"/>
	</head>
	<body id="x04_Fare_ile_Deve" xml:lang="tr-TR">
		<div>
			<p class="BASLIK01" id="toc_marker-1">TAVŞAN İLE ASLAN</p>
			<div class="frame-4">
				<img alt="01.tif" class="frame-3" src="image/01_fmt.jpeg"/>
			</div>
			<p class="govde-metin"> </p>
			<p class="govde-metin">Evvel zaman içinde, uçsuz bucaksız, güzel bir ova varmış. Bu güzelim ovada birçok hayvan yaşarmış. Ovanın yanındaki ormanda sinirli bir aslan bulunuyormuş. Hayvanlar, aslandan korktukları için kıvranıp dururmuş.</p>
			<p class="govde-metin">Aslan, ovadaki hayvanları rahatsız ediyormuş. Pusu kurup hayvanlardan birini kapıp götürüyormuş. Güzelim ova, hayvanlar için artık yaşanmaz hâle gelmiş. Hayvanlar, böyle korku içinde yaşamaktan bıkmışlar.</p>
			<p class="govde-metin">Hayvanlar, düşünmüşler, taşınmışlar. Yaşadıkları sıkıntıya bir çözüm yolu bulmaya çalışmışlar. Uzun tartışmalardan sonra gidip aslanla konuşmaya karar vermişler.</p>
			<p class="govde-metin">Aslanın yanına gitmek için bir grup oluşturmuşlar. Sonra grubu, aslanın yanına göndermişler. </p>
			<p class="govde-metin">Gruptakiler, aslanın bulunduğu yere ulaşmış. Aslan:</p>
			<p class="govde-metin">– Buyurun, gelin sevgili dostlarım! Galiba bir isteğiniz var, demiş.</p>
			<p class="govde-metin">Grubun başkanı:</p>
			<p class="govde-metin">– Ey ormanların kralı! Her gün içimizden birini yakalayıp yiyorsun. Buna bir diyeceğimiz yok. Fakat bu, sizin için yorucu bir iş. Siz, tahtınızda oturunuz. Biz, her gün içimizden birini göndeririz. Siz de onu afiyetle yersiniz. Bunun karşılığında bize dokunmazsınız. Böylece hem biz huzurlu bir hayat süreriz. Hem de siz aç kalma derdinden kurtulmuş olursunuz, demiş.</p>
			<div class="frame-4">
				<img alt="02.tif" class="frame-3" src="image/02_fmt.jpeg"/>
			</div>
			<p class="govde-metin"> </p>
			<p class="govde-metin">Tecrübeli aslan, hayvanların kendisine bir tuzak kurabileceklerini düşünmüş. Önce bu teklifi kabul etmemiş:</p>
			<p class="govde-metin">– Bu nazik teklifiniz için teşekkür ederim. Ancak ben, yiyeceklerimi kendim çalışıp elde etmeyi isterim, demiş.</p>
			<p class="govde-metin">Hayvanlar, bu tekliflerinde ısrarcı olmuşlar. Aslanı inandırmayı başarmışlar.</p>
			<p class="govde-metin">Aslan, kendi kendine:</p>
			<p class="govde-metin">– Bu teklifi bir değerlendireyim. Eğer hayvanlar bana tuzak kurarlarsa elimden çekecekleri var, diye söylenmiş.</p>
			<p class="govde-metin"> Aslan:</p>
			<p class="govde-metin">– Peki, teklifinizi kabul ediyorum. Böylece beni de büyük bir zahmetten kurtarmış olacaksınız. Hepinize teşekkür ederim, demiş.</p>
			<p class="govde-metin">Yapılan anlaşmaya göre her gün aslanın yiyeceği hayvan, ayağına götürülecekmiş. Hangi hayvanın aslana verileceği kura ile belirlenecekmiş.</p>
			<p class="govde-metin">Grup, görüşmeyi tamamladıktan sonra yaşadıkları ovaya geri dönmüş. Aslana gidecek hayvan için kura çekmişler. </p>
			<p class="govde-metin">Bir gün kura, tavşana çıkmış. O, aslana yem olarak gönderilecekmiş.</p>
			<p class="govde-metin">Ovadaki hayvanlar toplanmış:</p>
			<p class="govde-metin">– Tavşan, akıllı hayvan. Düşünsün, taşınsın, aklını kullansın. Aslandan kurtulmanın bir yolunu bulsun, demişler.</p>
			<div class="frame-4">
				<img alt="03.tif" class="frame-3" src="image/03_fmt.jpeg"/>
			</div>
			<p class="govde-metin"> </p>
			<p class="govde-metin">Kura sonucunu öğrenen tavşan, çok korkmuş. Korkmakta haklıymış. Çünkü aslana yem olacakmış. </p>
			<p class="govde-metin">Tavşan:</p>
			<p class="govde-metin">– Bu eziyet ne zamana kadar sürecek! Bu karara itiraz ediyorum, demiş.</p>
			<p class="govde-metin">Ovadaki hayvanlar, tavşanı çağırıp:</p>
			<p class="govde-metin">– Bunca zamandır sözümüzde durduk. Bundan sonra da inat edip adımızı kötüye çıkarma. Çabuk git, aslanı bekletme, demişler. </p>
			<p class="govde-metin">Tavşan, arkadaşlarından biraz zaman istemiş. Hem kendisini hem de onları kurtaracak bir plan yaptığını söylemiş. Diğer hayvanlar, ısrar etmişler ama tavşan, planını onlara söylememiş.</p>
			<p class="govde-metin">Hayvanlar, tavşanı uğurlamak için bir tören yapmışlar. Törende herkes, onun sağ salim geri dönmesi için dua etmiş. Gözyaşları içinde tavşanı yolcu etmişler.</p>
			<p class="govde-metin">Tavşan:</p>
			<p class="govde-metin">– Eh, ne yapalım! Kısmet böyleymiş. Sizinrahatınız için kendimi feda ediyorum, demiş.</p>
			<p class="govde-metin">Tavşan, yavaş adımlarla yola çıkmış fakat işi ağırdan alıyormuş. Onun yavaş davranması karşısında diğer hayvanlar telaşlanmışlar ama tavşana da bir şey söyleyememişler.</p>
			<p class="govde-metin">Tavşan, umursamaz bir şekilde yoluna devam etmiş. Kırlarda dolaşmış, gönlünce eğlenmiş. İkindiye doğru oynaya zıplaya aslanın bulunduğu yere gelmiş. Vakit epeyce geç olduğu için aslan sinirinden küplere binmiş. İyice öfkelenmiş:</p>
			<div class="frame-4">
				<img alt="04.tif" class="frame-3" src="image/04_fmt.jpeg"/>
			</div>
			<p class="govde-metin"> </p>
			<p class="govde-metin">– Bu küçücük tavşan da kim oluyor? Hangi cesaretle yanıma geç geliyor? Benim, kocaman filleri bile yediğimi bilmiyor mu, diye bağırmaya başlamış.</p>
			<p class="govde-metin">Tavşan, aslanın huzuruna çıkmış. Niçin geç kaldığını aslana anlatmaya çalışmış:</p>
			<div class="frame-4">
				<img alt="05.tif" class="frame-3" src="image/05_fmt.jpeg"/>
			</div>
			<p class="govde-metin"> </p>
			<p class="govde-metin">– Efendim, öncelikle geç kaldığım için beni affediniz! Ben isteyerek geç kalır mıyım? Asla size saygıda kusur etmem. Sabahın erken vaktinde yola çıkmış geliyordum. Yanıma bir tavşan daha aldım, huzurunuza çıkmak için acele ediyordum. Ancak yolda, bir başka aslanın saldırısına uğradık. O aslana yalvarıp yakardım. Biz, krallar kralı aslanın yanına gidiyoruz, dedim. O da: “Kim oluyor o kral? Seni paralarım ha!” dedi. Bu kez: “İzin ver de son bir kez sevgili kralımızın yüzünü göreyim ve seni ona anlatayım. Arkadaşım da ben gelinceye kadar yanında kalsın.” dedim. Arkadaşım onun yanında kaldı, ben de buraya geldim. Arkadaşım çok güzel ve besili bir tavşandı, demiş.</p>
			<p class="govde-metin">Kral aslan, bu sözleri duyunca:</p>
			<p class="govde-metin">– Kim senin yolunu kesen akılsız? Bu ormanda yalnız benim sözüm geçer. Bu ormanın tek kralı benim. Kim o, çabuk söyle, demiş.</p>
			<p class="govde-metin">Tavşan, durumdan memnunmuş. Kral aslan, tavşanı yemeyi unutmuş. Diğer aslanın derdine düşmüş.</p>
			<p class="govde-metin">Tavşan, hep öteki aslandan bahsetmiş. Onun ne kadar güçlü olduğunu anlatmış. Kral aslan, bu sözleri gurur sebebi yapmış. Onurunun incitildiğini düşünmüş. Sonunda dayanamamış:</p>
			<p class="govde-metin">– Haydi, düş önüme! Bana göster o küstah aslanı! Onun cezasını vereyim, demiş.</p>
			<p class="govde-metin">Tavşan ile kral aslan, birlikte yürümeye başlamışlar. Tavşan, aslanı kurduğu tuzağa düşürmek için önden gidiyormuş. Bir süre sonra bir kuyunun başına gelmişler.</p>
			<p class="govde-metin">Tavşan:</p>
			<p class="govde-metin">– İşte sultanım, yolumu kesen aslan bu kuyunun içinde duruyor. Zavallı tavşan da yanında bekliyor. Bakınız, nasıl da gururlu bir şekilde duruyor, demiş. </p>
			<div class="frame-4">
				<img alt="06.tif" class="frame-5" src="image/06_fmt.jpeg"/>
			</div>
			<p class="govde-metin"> </p>
			<p class="govde-metin">Kuyuya yaklaşan aslan, tavşanın geri çekildiğini fark etmiş.</p>
			<p class="govde-metin">– Niçin ayağını geri çektin? Geri kalma, demiş.</p>
			<p class="govde-metin">Tavşan:</p>
			<p class="govde-metin">– Görmüyor musun, korkudan tir tir titriyorum. Elim ayağım tutmaz oldu, yüreğim yerinden oynadı, demiş.</p>
			<p class="govde-metin">Aslan:</p>
			<p class="govde-metin">– 	Kuyuya bak, aslanın orada olup olmadığını kontrol et, demiş.</p>
			<p class="govde-metin">Tavşan:</p>
			<p class="govde-metin">– Beni kucağına alırsan o zaman bakarım, demiş.</p>
			<div class="frame-4">
				<img alt="07.tif" class="frame-3" src="image/07_fmt.jpeg"/>
			</div>
			<p class="govde-metin"> </p>
			<p class="govde-metin"> Aslan, tavşanı kucağına almış, kuyunun içine bakmak için eğilmiş. Kuyuda bir aslan ve besili bir tavşan görünüyormuş. Kral aslan, hırlamaya başlamış. Kuyudaki aslan da hırlıyormuş. Kral aslan ne yapsa, kuyudaki de aynı şekilde karşılık veriyormuş. Aslında kuyudaki, aslanın suya yansıyan şekliymiş. Ama o, bunu bilememiş.</p>
			<p class="govde-metin">Tavşan, fırsatı kaçırmak istememiş:</p>
			<p class="govde-metin">– Görüyorsunuz efendim, kuyudaki aslan size nasıl meydan okuyor, demiş. </p>
			<p class="govde-metin">Kral aslan, iyice hiddetlenmiş, sinirinden gözleri dönmüş:</p>
			<p class="govde-metin">– Kuyuya inip onu parçalayacağım. Bir ormanda iki kral olmaz, diye söylenmiş. Kucağındaki tavşanı yere bıraktığı gibi kuyuya atlayıvermiş. Hırsının kurbanı olan kral aslan, kuyunun dibini boylamış. Ömrünün sonuna kadar oradan çıkamamış.</p>
			<p class="govde-metin">Tavşan, aslandan kurtulmayı başarmış. Büyük bir sevinç içinde arkadaşlarının yanına dönmüş. Onu gören hayvanlar, şaşırıp kalmışlar. </p>
			<p class="govde-metin">Tavşan, dostlarına yaşadıklarını anlatmış, bu mutlu haberi onlara söylemiş. Bütün hayvanlar, sevinç içinde onu kutlamışlar. Canlarını kurtardığı için ona teşekkür etmişler.</p>
		</div>
	</body>
</html>