<html xmlns="http://www.w3.org/1999/xhtml">
	<head>
		<title>04_Fare_ile_Deve-3</title>
		<link href="css/04_Fare_ile_Deve.css" rel="stylesheet" type="text/css"/>
	</head>
	<body id="x04_Fare_ile_Deve" xml:lang="tr-TR">
		<div>
			<p class="BASLIK01" id="toc_marker-3">FARE İLE DEVE</p>
			<div class="frame-4">
				<img alt="13.tif" class="frame-8" src="image/13_fmt.jpeg"/>
			</div>
			<p class="govde-metin"> </p>
			<p class="govde-metin">Fare, çölde dolaşırken kocaman bir deveye rastlamış. Başında yuları olan deve, ortalıkta başıboş dolaşıyormuş. Fare, devenin yularını tutmuş, gururlu bir şekilde gidiyormuş. Gururundan gözü hiçbir şey görmüyormuş. Deve de sakin sakin onun arkasından geliyormuş.</p>
			<div class="frame-4">
				<img alt="14.tif" class="frame-9" src="image/14_fmt.jpeg"/>
			</div>
			<p class="govde-metin"> </p>
			<p class="govde-metin">Fare, kendi kendine övünüp duruyormuş:</p>
			<p class="govde-metin">– Ben ne yiğit bir fareyim! Ne büyük bir rehberim! Koca bir deveyi yularından tuttum, çekip götürüyorum, demiş. </p>
			<p class="govde-metin">Deve, farenin bu hâlini fark etmiş. Ona bir ders vermeye karar vermiş. Fareye nasıl bir ders vereceğini düşünüyormuş.</p>
			<p class="govde-metin">Fare ile deve gün boyu yol almışlar. Artık Güneş batmak üzereymiş. Sonunda bir ırmağın kenarına gelmişler. Yola devam edebilmek için ırmağı geçmeleri gerekiyormuş. </p>
			<p class="govde-metin">Fare, ırmağın kenarına gelince çok şaşırmış. Duraklamış ve hiçbir yere hareket edememiş. Suya dalsa mutlaka boğulacakmış. Deve, onun durduğunu görünce kızgın bir şekilde ona seslenmiş:</p>
			<p class="govde-metin">– Hayrola dostum, niçin durdun? Dal şu ırmağa, karşıya geçelim. Sen, benim rehberimsin. Dağda, çölde bana kılavuzluk yaptın. Niçin şaşkın bir durumdasın? Haydi, suya gir de kılavuzluğa devam et. Yol ortasında durma öyle, demiş.</p>
			<div class="frame-4">
				<img alt="15.tif" class="frame-3" src="image/15_fmt.jpeg"/>
			</div>
			<p class="govde-metin"> </p>
			<p class="govde-metin">Fare, utancından deveye ne diyeceğini bilememiş. Çaresiz bir şekilde boynunu bükmüş ve ona şöyle seslenmiş:</p>
			<p class="govde-metin">– Ben bu ırmağı nasıl geçerim? Görmüyor musun, bu ırmak çok büyük ve çok derin. Irmakta boğulmaktan korkuyorum.</p>
			<p class="govde-metin">Deve:</p>
			<p class="govde-metin">– Hele bir görelim, ırmağın derinliği ne kadar, demiş. Ayağını suya batırmış. Su ancak devenin dizlerine kadar gelmiş. Daha sonra deve, fareye:</p>
			<p class="govde-metin">– A korkak ve kör fare! Irmakta diz boyu su var. Korkulacak bir durum yok. Haydi durma, gir ırmağa, demiş. Fare, korkudan titriyormuş:</p>
			<div class="frame-4">
				<img alt="16.tif" class="frame-10" src="image/16_fmt.jpeg"/>
			</div>
			<p class="govde-metin"> </p>
			<p class="govde-metin">– Ey deve kardeş, sana karınca gibi küçük görünen varlık, bana fil gibi büyük gelir. Dizden dize fark var. Su, senin dizine geliyor ama benim boyumu aşıyor, demiş.</p>
			<p class="govde-metin">Deve:</p>
			<p class="govde-metin">– Öyle ise bir daha kendini yiğit sanma. Gururlu gururlu dolaşma, olduğundan büyük görünme. Benimle değil de kendin gibi farelerle yarışmaya bak, demiş. </p>
			<p class="govde-metin">Fare, hâlinden ve yaptıklarından utanmış: </p>
			<p class="govde-metin">– Ne olursun deve kardeş, beni şu derin ve büyük ırmaktan geçir! Bir daha boyumdan büyük işlere karışmayacağım, demiş.</p>
			<p class="govde-metin">Deve, fareye acımış. Onun, bu olaydan bir ders aldığını düşünmüş:</p>
			<p class="govde-metin">– Haydi, hörgücüme bin! Seni karşıya geçireyim, demiş. Onu sırtına alıp karşıya geçirmiş. </p>
			<p class="govde-metin">Fare, bir daha boyundan büyük işlere karışmamış. Bilmediği işlere kalkışmamış.</p>
		</div>
	</body>
</html>