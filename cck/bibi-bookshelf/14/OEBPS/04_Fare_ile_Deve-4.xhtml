<html xmlns="http://www.w3.org/1999/xhtml">
	<head>
		<title>04_Fare_ile_Deve-4</title>
		<link href="css/04_Fare_ile_Deve.css" rel="stylesheet" type="text/css"/>
	</head>
	<body id="x04_Fare_ile_Deve" xml:lang="tr-TR">
		<div>
			<p class="BASLIK01" id="toc_marker-4">ÜÇ ÖĞÜT</p>
			<div class="frame-4">
				<img alt="17.tif" class="frame-8" src="image/17_fmt.jpeg"/>
			</div>
			<p class="govde-metin"> </p>
			<p class="govde-metin">Evvel zaman içinde, kalbur saman içinde bir avcı varmış. Avcı, tuzak kurup serçenin birini yakalamış. Onu avucuna alıp evine götürmüş.</p>
			<p class="govde-metin">Serçe, kendini yakalayan avcıya demiş ki:</p>
			<p class="govde-metin">– Sen, şu ana kadar birçok hayvan yakaladın. Fakat bir türlü doymadın. Benim birkaç gramlık etimle hiç doymazsın! Beni serbest bırak da sana faydalı üç öğüt vereyim, demiş.</p>
			<p class="govde-metin">Avcı, serçenin vereceği öğütleri merak etmiş:</p>
			<p class="govde-metin">– Kim bilir, belki de serçenin verdiği öğütler işime yarar. Öğütleri dinlemekte ne zarar var, demiş.</p>
			<p class="govde-metin">Serçe:</p>
			<p class="govde-metin">– İlk öğüdümü senin elinde vereceğim. İkinci öğüdü şu karşıdaki damın üzerinde vereceğim. Üçüncüsünü ise şu ağaca konunca söylerim. Sen de bu öğütleri dinler ve tutarsan mutlu olursun, demiş.</p>
			<p class="govde-metin">Avcı:</p>
			<p class="govde-metin">– Peki, şimdi ilk öğüdünü söyle, demiş.</p>
			<p class="govde-metin">Serçe:</p>
			<p class="govde-metin">– 	Olmayacak şeye, kim söylerse söylesin, sakın inanma, demiş. </p>
			<div class="frame-4">
				<img alt="18.tif" class="frame-11" src="image/18_fmt.jpeg"/>
			</div>
			<p class="govde-metin"> </p>
			<p class="govde-metin">Kuş bu değerli öğüdü verince serbest kalmış. Uçup damın üstüne konmuş.</p>
			<p class="govde-metin"> Damın üstüne konan serçe, ikinci öğüdünü söylemiş:</p>
			<p class="govde-metin">– Bir de geçmiş gitmiş işler için gamlanma. Fırsatı kaçırdıysan üzülme, geçmişin özlemini çekme. İçinde bulunduğun zamanın kıymetini bil. Pişmanlıkla vakit geçirme, demiş.</p>
			<p class="govde-metin">Serçe, konuşmasına devam etmiş:</p>
			<p class="govde-metin">– 	Ey avcı, benim karnımda değerli bir inci vardı. Bu inci, hem seni hem de senden sonrakileri zengin edebilirdi. Çok yazık oldu, demek ki kısmetin değilmiş! Dünyada eşi bulunmayan bir inciyi kaçırdın.</p>
			<p class="govde-metin">Bunun üzerine avcı feryat etmeye başlamış:</p>
			<p class="govde-metin">– Ah, ben ne yaptım? Neden bu serçeyi salıverdim, diye dövünmeye başlamış.</p>
			<div class="frame-4">
				<img alt="19.tif" class="frame-3" src="image/19_fmt.jpeg"/>
			</div>
			<p class="govde-metin"> </p>
			<p class="govde-metin">Serçe, o zaman:</p>
			<p class="govde-metin">– Ya hu, ne bağırıyorsun? Ben sana: “Geçip gitmiş şeyler için gamlanma. Fırsatı kaçırdıysan üzülme!” diye öğüt vermedim mi? Sonra yine: “Olmayacak şeye, kim söylerse söylesin inanma!” demedim mi? Bir düşünsene, benim gibi küçücük kuşun içinde değerli bir inci bulunabilir mi, demiş.</p>
			<div class="frame-4">
				<img alt="20.tif" class="frame-12" src="image/20_fmt.jpeg"/>
			</div>
			<p class="govde-metin"> </p>
			<p class="govde-metin">Avcının aklı başına gelmiş. Karşısında, kendisiyle alay eden zeki bir kuş olduğunu anlamış: </p>
			<p class="govde-metin">– Pekiyi, şu üçüncü güzel öğüdün neymiş? Haydi, onu söyle de görelim, demiş.</p>
			<p class="govde-metin">Serçe, damdan uçarak karşıdaki ağaca konmuş. Alaylı bir dille: </p>
			<p class="govde-metin">– 	Allah için söyle! İki öğüdümü tuttun da üçüncüyü mü tutacaksın? Boşuna vaktimi alma. Senin gibi bir adama öğüt vermek, çorak bir yere tohum ekmek gibidir, demiş. Kanat açıp gökyüzüne doğru uçup gitmiş.</p>
			<p class="govde-metin">Avcı, elden kaçan fırsatlar için dövünmenin fayda vermediğini anlamış. Bundan sonra olmayacak sözlere inanmamış. Yeni kazançlar elde etmek için çalışmaya başlamış.</p>
			<div class="frame-4">
				<img alt="21.tif" class="frame-11" src="image/21_fmt.jpeg"/>
			</div>
			<p class="govde-metin"> </p>
		</div>
	</body>
</html>