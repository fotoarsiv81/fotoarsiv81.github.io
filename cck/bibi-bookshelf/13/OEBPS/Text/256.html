<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx11420"></a>Sıçanlar Birliği</h2>

  <p class="p0"><span class="t7">(Bu ve bundan sonraki masal</span><span class="t7">ı</span> <span class="t7">La Fontaine Güne</span><span class="t7">ş</span> <span class="t7">Kral Louis XlV'e kar</span><span class="t7">ş</span><span class="t7">ı</span> <span class="t7">nankörlük eden Hollandal</span><span class="t7">ı</span><span class="t7">lar</span><span class="t7">ı</span> <span class="t7">yermek için yazm</span><span class="t7">ı</span><span class="t7">ş</span><span class="t7">.)</span></p>

  <p class="p9">Bir fare korkular içindeymiş</p>

  <p class="p9">Yolunu gözleyen bir kediden ötürü.</p>

  <p class="p9">Böyle bir durumda,</p>

  <p class="p9">Nedir yapılacak en akıllıca iş</p>

  <p class="p9">Gitmiş komşusuna sormuş bunu.</p>

  <p class="p9">Ünlü bir sıçanmış komşusu,</p>

  <p class="p9">Sarayımsı bir evde oturan</p>

  <p class="p9">Bu derebeyimsi sıçan:</p>

  <p class="p9">&mdash; Kedi medi korkutamaz beni,</p>

  <p class="p9">Vız gelir bana dişleri, pençesi,</p>

  <p class="p9">Diye atar tutarmış her zaman.</p>

  <p class="p9">Bak, fare bacı, demiş bu palavracı sıçan;</p>

  <p class="p9">Bu seni korkutan kediyi</p>

  <p class="p9">Ben tek başıma kovarım desem yalan;</p>

  <p class="p9">Ama bütün sıçanları kaldırıp ayağa</p>

  <p class="p9">Yaman bir oyun oynayabilirim ona.</p>

  <p class="p9">Fare saygıyla eğilip çıkmış;</p>

  <p class="p9">Sıçan binip faytonuna gitmiş bir koşu</p>

  <p class="p9">Sıçanların, dünyayı düzeltmek için</p>

  <p class="p9">Sık sık toplandıkları yere.</p>

  <p class="p9">Daha doğrusu, başkasının sırtından,</p>

  <p class="p9">Kendilerine ziyafet çektikleri kilere.</p>

  <p class="p9">Bizimki soluk soluğa girmiş içeri,</p>

  <p class="p9">Bayıldı bayılacak numarası yaparak.</p>

  <p class="p9">&mdash; Neniz var? Konuşun, demiş sıçanın biri;</p>

  <p class="p9">&mdash; Kısa keseceğim sözü, demiş bizimki;</p>

  <p class="p9">Bir koşu geldim, çünkü durum ciddi:</p>

  <p class="p9">Benim komşu farenin</p>

  <p class="p9">Hemen yardımına koşmamız gerek.</p>

  <p class="p9">Karabela dedikleri bir kedi</p>

  <p class="p9">Gerçekten en şeytanı bütün kedilerin,</p>

  <p class="p9">Kasıp kavuruyor ortalığı bugünlerde.</p>

  <p class="p9">Fareleri ha bitirdi ha bitirecek,</p>

  <p class="p9">Bitirdi mi sıra sıçanlara gelecek.</p>

  <p class="p9">&mdash; Hakkı var! Doğru! diye bağırmış sıçanlar,</p>

  <p class="p9">Yürüyelim üstüne!</p>

  <p class="p9">Binelim tepesine!</p>

  <p class="p9">Gelsin ardımızdan eli silah tutanlar!</p>

  <p class="p9">Bayan sıçanların iki gözleri iki çeşme</p>

  <p class="p9">Aman etmeyin, gitmeyin demişlerse de,</p>

  <p class="p9">Durdurmak ne mümkün</p>

  <p class="p9">Bu yiğitçe ayaklanmasını sıçanların.</p>

  <p class="p9">Kuşanıp gelmişler er meydanına,</p>

  <p class="p9">Herkes biraz peynir koymuş çantasına;</p>

  <p class="p9">Ölmek var, dönmek yok demiş hepsi.</p>

  <p class="p9">Düğüne gider gibi çıkmışlar yola:</p>

  <p class="p9">Kafalar inançlı yürekler tıkırında.</p>

  <p class="p9">Gel gelelim onlardan daha kurnaz kedi,</p>

  <p class="p9">Geçirmiş bu arada dişlerini</p>

  <p class="p9">Zavallı farenin boynuna.</p>

  <p class="p9">Açıp adımlarını sıçanlar</p>

  <p class="p9">&mdash; Haydi, ileri! diye bağırmışlar;</p>

  <p class="p9">Kurtaralım sevgili dostumuz fareyi!</p>

  <p class="p9">Ama dişindekini bırakır mı kedi?</p>

  <p class="p9">Korkunç sesler çıkararak,</p>

  <p class="p9">Yürümüş düşman ordusunun üstüne.</p>

  <p class="p9">Bizim pek temkinli sıçanlar</p>

  <p class="p9">Bu sesleri hayra alâmet saymayarak,</p>

  <p class="p9">Daha ileri götürmeden</p>

  <p class="p9">Sözde kabadayılıklarını,</p>

  <p class="p9">Çekilmişler gerisin geri,</p>

  <p class="p9">Hiçbirinin burnu kanamadan.</p>

  <p class="p9">Girmiş her sıçan deliğine:</p>

  <p class="p9">&mdash; Aman, demişler, vay çıkanın haline!</p>
</body>
</html>
