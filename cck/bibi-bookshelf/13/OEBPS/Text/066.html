<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2303"></a>Boğulan Kadın</h2>

  <p class="p9">Densiz erkekler bir fıkra anlatır:</p>

  <p class="p9">Bir bağrışma olmuş da hani,</p>

  <p class="p9">Adamın biri dereye bakmış:</p>

  <p class="p9">&mdash; Bir şey yok, bir kadın boğuluyor, demiş.</p>

  <p class="p9">Bu da söylenir söz mü yani!</p>

  <p class="p9">Ben böyle konuşacaklardan değilim.</p>

  <p class="p9">Madem dünyanın kadınsız tadı yok,</p>

  <p class="p9">Boğulan kadına acıyalım derim.</p>

  <p class="p9">Durup dururken söylemedim bunu:</p>

  <p class="p9">Bir kadın boğuluyor gerçekten,</p>

  <p class="p9">Anlatacağım masalda.</p>

  <p class="p9">Zavallı bahtına kızmış,</p>

  <p class="p9">Atmış kendini sulara.</p>

  <p class="p9">Kocası ölüsünü arıyormuş Nehir boyunca:</p>

  <p class="p9">&mdash; Madem öldü, diyormuş:</p>

  <p class="p9">Cenazesi gereğince kalkmalı. Kime rastlarsa soruyormuş,</p>

  <p class="p9">&mdash; Karımı gördünüz mü? diye.</p>

  <p class="p9">&mdash; Görmedim, demiş adamın biri;</p>

  <p class="p9">Sularla daha aşağı gitmiş olmalı.</p>

  <p class="p9">Bir başkası tam tersine:</p>

  <p class="p9">&mdash; Geriye gidin, demiş, geriye!</p>

  <p class="p9">Sular istediği kadar aşağı aksın,</p>

  <p class="p9">Sizin aradığınız bir kadın;</p>

  <p class="p9">Tersine gitmiştir yine,</p>

  <p class="p9">Aksilik olsun diye!</p>

  <p class="p9">İşin alayındaymış bu adam;</p>

  <p class="p9">Kadınların aksiliğinden yana.</p>

  <p class="p9">Haklı mı, değil mi bilmem;</p>

  <p class="p9">Ama bu huy oldu mu bir insanda,</p>

  <p class="p9">Hep tersine gitmekse âdeti,</p>

  <p class="p9">Doğuştan böyleyse eğer</p>

  <p class="p9">Ölürken bile aksilik eder;</p>

  <p class="p9">Ölümden öte yol varsa,</p>

  <p class="p9">O yolda da tersine gider.</p>
</body>
</html>
