<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3252"></a>Apollon ve Bir İmansız</h2>

  <p class="p9">Tanrıları aldatmaya kalkmak</p>

  <p class="p9">Deliliktir bu dünyada.</p>

  <p class="p9">Yüreklerimizin en gizli dolambaçlarında</p>

  <p class="p9">Hiçbir şey olamaz ki, ne kadar saklasak,</p>

  <p class="p9">Tanrıların gözünden kaçabilsin.</p>

  <p class="p9">İnsan her işini onlar önünde yapar:</p>

  <p class="p9">En karanlıkta sandığı işleri bile.</p>

  <p class="p9">İnancı gevşeyen bir Atinalı varmış;</p>

  <p class="p9">Tanrı'ya işine geldikçe inanırmış.</p>

  <p class="p9">Apollon'un tapınağına gitmiş bir gün</p>

  <p class="p9">Kâhinliğini denemek için.</p>

  <p class="p9">İçeri girer girmez sormuş Tanrı'ya,</p>

  <p class="p9">Avucumdaki canlı mı cansız mı? diye.</p>

  <p class="p9">Bir serçe tutuyormuş avucunda:</p>

  <p class="p9">Apollon canlı derse öldürecek,</p>

  <p class="p9">Cansız derse salıverecek.</p>

  <p class="p9">Tanrı anlamış kafasındakini:</p>

  <p class="p9">&mdash; İster canlı, ister cansız, demiş;</p>

  <p class="p9">Göster bakalım şu serçeni.</p>

  <p class="p9">Bir daha da tuzak kurma bana;</p>

  <p class="p9">Böyle kurnazlıklar bela getirir başına:</p>

  <p class="p9">Ben uzaktan görürüm,</p>

  <p class="p9">Attığımı da vururum.</p>
</body>
</html>
