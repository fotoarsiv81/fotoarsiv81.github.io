<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5646"></a>İki Falcı Kadın</h2>

  <p class="p9">Halkın oyu çok kez bir rastlantıdan doğar;</p>

  <p class="p9">Ünler, modalarsa</p>

  <p class="p9">Halkın oyuna bağlıdır her zaman.</p>

  <p class="p9">Her türlü insan arasından</p>

  <p class="p9">Dayanak bulabilirim bu önsözüme.</p>

  <p class="p9">Körü körüne bir inanmadır gider</p>

  <p class="p9">Çatışır, inatlaşır millet habire.</p>

  <p class="p9">Bu arada kim okur, kim dinler</p>

  <p class="p9">Doğruya biraz yaklaşan çıksa da.</p>

  <p class="p9">Bir sel gibi bir şey bu, ne yaparsın?</p>

  <p class="p9">Akıp gitmesini beklemek zorundasın.</p>

  <p class="p9">Böyle gelmiş böyle gidecek dünya.</p>

  <p class="p9">Bir kadın falcılıkla geçiniyormuş Paris'te;</p>

  <p class="p9">Herkes ona götürüyormuş her derdini:</p>

  <p class="p9">Mendilini yitiren, sevdaya tutulan,</p>

  <p class="p9">Kocası gereğinden fazla yaşayan,</p>

  <p class="p9">Kaynanası belalı, karısı kıskanç olan,</p>

  <p class="p9">O falcı kadında alıyormuş soluğu,</p>

  <p class="p9">Dilediği müjdeyi almak için.</p>

  <p class="p9">Kadının bütün marifeti el çabukluğu,</p>

  <p class="p9">Birkaç bilgince söz ve bir hayli cüret;</p>

  <p class="p9">Arada bir attığı da tuttu mu</p>

  <p class="p9">Aman ne mucize!</p>

  <p class="p9">Ne görülmedik keramet!</p>

  <p class="p9">Üç buçuk bilgisiyle bizim kadın</p>

  <p class="p9">Büyük kâhin sayılır olmuş</p>

  <p class="p9">Ve bu kâhin bir kulübede oturuyormuş.</p>

  <p class="p9">Oracıkta böyle doldurmuş ki kesesini</p>

  <p class="p9">Başka hiçbir yerden geliri yokken</p>

  <p class="p9">Kocasını yükseltecek duruma gelmiş;</p>

  <p class="p9">Bir görev satın almış bir de ev.</p>

  <p class="p9">Kulübeye de bir başka kadın yerleşmiş.</p>

  <p class="p9">Ama bütün şehir yine de orda:</p>

  <p class="p9">Kadını kızı, efendisi uşağı</p>

  <p class="p9">Hepsi yine gelmiş falına baktırmaya.</p>

  <p class="p9">Kehanet mağarası olmuş çünkü kulübe</p>

  <p class="p9">Öteki kadının ustalığı sayesinde.</p>

  <p class="p9">Yeni kiracı boşuna diretmiş:</p>

  <p class="p9">&mdash; Aman etmeyin, demiş, fal nerde, ben nerde!</p>

  <p class="p9">Baylar, alay mı ediyorsunuz benimle?</p>

  <p class="p9">Yazı okumasını bile bilmem; size yemin,</p>

  <p class="p9">Haçtan başka bir şey öğrenmiş değilim.</p>

  <p class="p9">Dinletememiş, ister istemez fala bakmış;</p>

  <p class="p9">İster istemez de kesesi altın dolmuş.</p>

  <p class="p9">İki avukattan fazla kazanır olmuş.</p>

  <p class="p9">Eşyanın büyük payı varmış bu işte:</p>

  <p class="p9">Dört topal iskemle, uzun bir süpürge,</p>

  <p class="p9">Cadı, büyü havası varmış bunlarda.</p>

  <p class="p9">Aynı kadın halı döşeli bir odada</p>

  <p class="p9">Doğrunun ta kendisini de söylese</p>

  <p class="p9">Herkes alay edecek kendisiyle.</p>

  <p class="p9">Kulübe falcılığı moda olmuş çünkü.</p>

  <p class="p9">Öteki kadın boşuna müşteri beklemiş:</p>

  <p class="p9">Dükkânı işleten büyü yerinde kalmış.</p>

  <p class="p9">Bir avukat gördüm külüstür cüppeli;</p>

  <p class="p9">Büyük paralar kazanıyormuş.</p>

  <p class="p9">Meğer halk kendisini</p>

  <p class="p9">Bir başka avukata benzetiyormuş;</p>

  <p class="p9">O avukatsa dinleyenleri</p>

  <p class="p9">Sürüklüyormuş ardından,</p>

  <p class="p9">Nedenini sormayın benden.</p>
</body>
</html>
