<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4787"></a>Genç Dul</h2>

  <p class="p9">Kocası ölür de kadın ağlamaz olur mu?</p>

  <p class="p9">Ağlar, dövünür, ama sonunda avunur.</p>

  <p class="p9">Ne kadar büyük de olsa keder.</p>

  <p class="p9">Zaman kuşunun kanatlarına biner gider.</p>

  <p class="p9">Aynı kuş getirir yeniden,</p>

  <p class="p9">Güzel, sevinçli günleri.</p>

  <p class="p9">Bu sabah dul kalmış kadınla</p>

  <p class="p9">Geçen yıl dul kalmış kadın bir mi?</p>

  <p class="p9">Biri başka insandır, öteki başka.</p>

  <p class="p9">Biri kara soğuktur, öteki tatlı sıcak:</p>

  <p class="p9">Birinden kaçırılır, ötekine koşulur.</p>

  <p class="p9">Yeni dul ağlayacak her gün</p>

  <p class="p9">İçinden gelsin gelmesin.</p>

  <p class="p9">Hep aynı ahlar vahlar,</p>

  <p class="p9">Saçını başım yolmalar.</p>

  <p class="p9">Her şey bitmiş, dünya zindanmış gibi.</p>

  <p class="p9">Ama gibi sadece,</p>

  <p class="p9">İşin doğrusu şu hikâyede:</p>

  <p class="p9">Genç bir güzelin kocası pek erken,</p>

  <p class="p9">Öbür dünyaya yollanmak üzereyken,</p>

  <p class="p9">Karısı bağrışırmış yanı başında:</p>

  <p class="p9">&mdash; Dur, bekle beni, geliyorum;</p>

  <p class="p9">Sensiz bu dünya benim nem ola?</p>

  <p class="p9">Koca yine de yalnız çıkmış yola.</p>

  <p class="p9">Güzelin babası akıllı adammış;</p>

  <p class="p9">Sesini çıkarmamış ilk zamanlar,</p>

  <p class="p9">Bırakmış kızını ağlasın,</p>

  <p class="p9">Ağlayabildiği kadar.</p>

  <p class="p9">&mdash; Kızım, demiş bir gün;</p>

  <p class="p9">Yeterince yaş döktün.</p>

  <p class="p9">Merhum ne kazanır bu matemden,</p>

  <p class="p9">Dünyayı kendine zehir etmenden?</p>

  <p class="p9">Ölen ölmüşse bunca sağ kalan var.</p>

  <p class="p9">Hem daha iyisi de çıkar,</p>

  <p class="p9">Şıp diye de evlenirsin demiyorum;</p>

  <p class="p9">Dünkü kara bugün ak olmaz, biliyorum.</p>

  <p class="p9">Ama günü gelince, sen bana bırak,</p>

  <p class="p9">Birini biliyorum sana gösterecek;</p>

  <p class="p9">Genç, güzel, boylu boslu,</p>

  <p class="p9">Merhumdan çok başka türlü.</p>

  <p class="p9">&mdash; Yok, Babacığım, demiş güzel;</p>

  <p class="p9">Sakın koca arama bana,</p>

  <p class="p9">Bir manastıra gönder beni.</p>

  <p class="p9">Baba üstüne varmamış,</p>

  <p class="p9">Bir ay daha geçmiş aradan.</p>

  <p class="p9">Bizim dulun giyiminde değişmeler başlamış;</p>

  <p class="p9">Güzele her türlüsü yakışır;</p>

  <p class="p9">Karayı bile sevdirmenin yolu vardır.</p>

  <p class="p9">Aşk perisi başlamış yeniden</p>

  <p class="p9">Yerini yurdunu düzenlemeye,</p>

  <p class="p9">Kumrular yuvalarına dönmeye.</p>

  <p class="p9">Derken gelsin gülüşüp oynaşmalar,</p>

  <p class="p9">Gençlik çeşmesinin çayırlarında</p>

  <p class="p9">Sabah akşam dolaşmalar.</p>

  <p class="p9">Babanın korkusu kalmamış artık</p>

  <p class="p9">Sevgili merhumdan;</p>

  <p class="p9">Ama beklemiş, kızından gelsin istek,</p>

  <p class="p9">Nasıl olsa isteyecek.</p>

  <p class="p9">O da beklermiş ki meğer</p>

  <p class="p9">Koca lafı babasından gelsin.</p>

  <p class="p9">&mdash; Baba, demiş sonunda;</p>

  <p class="p9">Hani sen bir koca buluyordun bana?</p>
</body>
</html>
