<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx781"></a>Yabanarılarıyla Balarıları</h2>

  <p class="p9">Sanatçı işinde belli olur.</p>

  <p class="p9">Sahipsiz kalmış bir petek bala</p>

  <p class="p9">El koymak isteyen yabanarılarıyla</p>

  <p class="p9">Balarıları davalı olmuşlar,</p>

  <p class="p9">Gelmiş yargıcın önüne dizilmişler.</p>

  <p class="p9">Yargıç bir eşekarısıymış, ama</p>

  <p class="p9">Kesip atılır görünmüyormuş bu duruşma.</p>

  <p class="p9">Dinlenen tanıklara göre</p>

  <p class="p9">Peteğin çevresinde, uzun bir süre</p>

  <p class="p9">Arıya benzer birtakım kanatlı hayvancıklar</p>

  <p class="p9">Vızıldamış durmuşlar;</p>

  <p class="p9">Bir hayli sarı ve uzunca boyluymuşlar.</p>

  <p class="p9">E peki, ne var bütün bunlarda</p>

  <p class="p9">Yabanarılarına benzemeyen?</p>

  <p class="p9">Eşekarısı çıkamaz olmuş işin içinden.</p>

  <p class="p9">Yeniden sorup soruşturmuş</p>

  <p class="p9">Belki bir ipucu verirler diye</p>

  <p class="p9">Karıncalara bile başvurmuş.</p>

  <p class="p9">Onlar da ışık tutamamış bu davaya.</p>

  <p class="p9">Sonunda akıllı bir arı,</p>

  <p class="p9">&mdash; Ne olur, demiş; bırakalım bütün bunları.</p>

  <p class="p9">Nerdeyse altı ay oldu bu dava başlayalı,</p>

  <p class="p9">Hâlâ başladığımız yerdeyiz.</p>

  <p class="p9">Bu arada kurtlar yiyor petekteki balı.</p>

  <p class="p9">Sayın Yargıç bu işi artık bitir deriz.</p>

  <p class="p9">Bıkıp usanmadılar mı bunca vız vızdan?</p>

  <p class="p9">Bitsin gayrı bu atışmalar, tartışmalar,</p>

  <p class="p9">Bunca tutanak, mutanak, bunca çan çan,</p>

  <p class="p9">Gidip çalışalım bu yabanarılarıyla biz,</p>

  <p class="p9">Belli olur bir gün içinde</p>

  <p class="p9">Böyle petek, böyle bal yapan hangimiz.</p>

  <p class="p9">Yabanarıları buna olmaz deyince</p>

  <p class="p9">Anlaşılmış bu sanattan anlamadıkları</p>

  <p class="p9">Ve eşekarısı vermiş balı sahiplerine.</p>

  <p class="p9">Keşke bütün davalar böyle bitebilse,</p>

  <p class="p9">Bu işlerde Türklerin yolundan gidilse!</p>

  <p class="p9">Sağduyu varken kara kitap nemize gerek</p>

  <p class="p9">Ne diye bunca masraf, bunca emek.</p>

  <p class="p9">Yeseler insanı neyse, kemiriyorlar,</p>

  <p class="p9">Sürüncemelerle canından bezdiriyorlar.</p>

  <p class="p9">O kadar ki sonunda İstiridyenin içini yargıç yiyor,</p>

  <p class="p9">Davacılara kabukları kalıyor.</p>
</body>
</html>
