<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4706"></a>Şarlatan</h2>

  <p class="p9">Şarlatanlar eksik olmaz dünyadan.</p>

  <p class="p9">Bu mesleğin, ne hikmetse,</p>

  <p class="p9">Hacısı hocası boldur her zaman.</p>

  <p class="p9">Kimi peygamberim diye çıkar ortaya,</p>

  <p class="p9">Kimi Çiçeron geçinir köyde kentte.</p>

  <p class="p9">Bu sözde Çiçeron'lardan biri</p>

  <p class="p9">Öyle övüyormuş ki kendini,</p>

  <p class="p9">Söz sanatının Tanrısıymış nerdeyse;</p>

  <p class="p9">Bir hımbılı, bir mankafayı, bir hödüğü</p>

  <p class="p9">Bülbül gibi konuştururmuş isterse.</p>

  <p class="p9">&mdash; Evet,</p>

  <p class="p9">Baylar, diyormuş kükreyerek;</p>

  <p class="p9">Bir hödük, bir hayvan, bir eşek,</p>

  <p class="p9">Bir eşşoğlueşek getirin bana,</p>

  <p class="p9">Uğraşıp adam edeyim; inanmayana,</p>

  <p class="p9">Gelsin nutuk çeksin önümüzde,</p>

  <p class="p9">Cüppe, takke de giysin isterseniz.</p>

  <p class="p9">Bu sözler kralın kulağına gitmiş;</p>

  <p class="p9">Çağırtmış üstadı saraya, demiş:</p>

  <p class="p9">&mdash; Bir güzel boz eşek var ahırımda benim;</p>

  <p class="p9">Bu eşeğin bir hatip olmasını isterdim.</p>

  <p class="p9">&mdash; Başüstüne, demiş bizimki;</p>

  <p class="p9">Siz istersiniz de ne olmaz ki?</p>

  <p class="p9">Bir hayli para almış öncelik olarak:</p>

  <p class="p9">Tam on yıl sonra eşeği kürsüye çıkaracak.</p>

  <p class="p9">&mdash; Yoksa demiş, asın beni, razıyım;</p>

  <p class="p9">Sırtımda bütün diplomalarım</p>

  <p class="p9">Ve başımda iki uzun takma kulakla.</p>

  <p class="p9">Saraylılardan biri yanaşıp şarlatana,</p>

  <p class="p9">Gizlice demiş ki kulağına:</p>

  <p class="p9">&mdash; Görmeye geleceğim seni asılırken,</p>

  <p class="p9">Tam darağacına yakışacak adamsın.</p>

  <p class="p9">Bize bir nutuk çekmeyi de unutma,</p>

  <p class="p9">Şöyle tumturaklı, dokunaklı cinsinden;</p>

  <p class="p9">Kulağında küpe kalsın çaçaronların.</p>

  <p class="p9">&mdash; Sen hava alırsın, demiş şarlatan;</p>

  <p class="p9">On yılda ya kral ölür, ya eşek, ya ben.</p>

  <p class="p9">Herif haklı;</p>

  <p class="p9">Asıl on yıl bekleyen deli.</p>

  <p class="p9">Bugünü gün etmek mesele:</p>

  <p class="p9">On yıl sonra kim öle, kim kala!</p>
</body>
</html>
