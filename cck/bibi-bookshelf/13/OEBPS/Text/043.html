<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1385"></a>Tavşanla Kurbağalar</h2>

  <p class="p9">Bir tavşan düşünüyormuş deliğinde,</p>

  <p class="p9">(Delikte ne yapsın düşünmesin de?)</p>

  <p class="p9">Dalmış derinlere tavşan</p>

  <p class="p9">Daldıkça da dertlenmiş.</p>

  <p class="p9">Bu hayvanın pek yüzü gülmez ki zaten</p>

  <p class="p9">İçini kemiren korku yüzünden.</p>

  <p class="p9">&mdash; Ne mutsuzluk, diyormuş kendi kendine;</p>

  <p class="p9">Korkak yaratılmış olmak.</p>

  <p class="p9">Yediğin yemek boğazından gitmez,</p>

  <p class="p9">Hiçbir şeyin tam keyfini çıkaramazsın.</p>

  <p class="p9">Her an yerinden hoplamak zorundasın.</p>

  <p class="p9">Yaşamak mı denir bu benimkine?</p>

  <p class="p9">Kör olası korku, uykularımı bile</p>

  <p class="p9">Gözlerim açık uyutturuyor bana.</p>

  <p class="p9">Bir sivri akıllı çıkar:</p>

  <p class="p9">&mdash; Siz de korkmayın öyleyse, der.</p>

  <p class="p9">Laf mı bu?</p>

  <p class="p9">Korkak korkmaz olur mu?</p>

  <p class="p9">Hem öyle geliyor ki bana,</p>

  <p class="p9">Koskoca insanlar da düşüyor korkuya.</p>

  <p class="p9">İşte böyle düşünürmüş bizim tavşan,</p>

  <p class="p9">Kulaklar kirişte,</p>

  <p class="p9">El ayak tetikte.</p>

  <p class="p9">Bir yel, bir nefes, bir gölge, bir çıt,</p>

  <p class="p9">Yürek hemen pıt pıt.</p>

  <p class="p9">Uzatmayalım, dertli tavşan,</p>

  <p class="p9">Kader üstüne akıl yorarken,</p>

  <p class="p9">Bir hışırtı olmuş yukarıda;</p>

  <p class="p9">Kendini dar atmış dışarı.</p>

  <p class="p9">Bir koşu geçtiği gibi çayırı</p>

  <p class="p9">Gölün kıyısını boylamış.</p>

  <p class="p9">Bu sefer kurbağaların ödü patlamış,</p>

  <p class="p9">Cup cup atlamışlar suya,</p>

  <p class="p9">Her biri girmiş bir deliğe.</p>

  <p class="p9">&mdash; Yaa, demiş tavşan;</p>

  <p class="p9">Demek yalnız ben değilmişim korkan,</p>

  <p class="p9">Benden korkanlar da varmış ha?</p>

  <p class="p9">Bir tek değil hem de, bir sürü kurbağa!</p>

  <p class="p9">Ben neymişim meğer</p>

  <p class="p9">Ne korkular salmışım kim bilir,</p>

  <p class="p9">Bugüne dek ortalığa.</p>

  <p class="p9">Hiçbir korkağı yoktur ki dünyanın</p>

  <p class="p9">Kendinden daha korkağını bulmasın.</p>
</body>
</html>
