<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h2 class="h21">&nbsp;</h2>

  <h2 class="h21"><a id="ncx5903"></a>Ölüm ve İnsan</h2>

  <p class="p9">Ölüm karşısında şaşırmaz bilge:</p>

  <p class="p9">Her an hazırdır göçüp gitmeye.</p>

  <p class="p9">Bilir ki açmamak olmaz</p>

  <p class="p9">Ölüm kapıyı çalınca.</p>

  <p class="p9">Ne zaman çalacağı da bilinmez;</p>

  <p class="p9">Geldi mi, vakit gelmiş demektir.</p>

  <p class="p9">İster günlere ayır zamanı,</p>

  <p class="p9">İster saatlere, ister anlara:</p>

  <p class="p9">Kurtaramazsın yakanı,</p>

  <p class="p9">Ölüm el komuş bütün zamanlara.</p>

  <p class="p9">Kral çocuklarının gözleri,</p>

  <p class="p9">Daha ışığa açıldıkları gün,</p>

  <p class="p9">Kapanabilirler büsbütün.</p>

  <p class="p9">İstediğin kadar büyük ol,</p>

  <p class="p9">Genç ol, yiğit ol, güzel ol,</p>

  <p class="p9">Dinlemez ölüm.</p>

  <p class="p9">Dünyada ne varsa er geç onun.</p>

  <p class="p9">Kim bilmez bunu? Herkes bilir;</p>

  <p class="p9">Bilir ama yine de,</p>

  <p class="p9">Hiç kimse ölmeye hazır değildir.</p>

  <p class="p9">Bir adam varmış,</p>

  <p class="p9">Yüz yıldan çok yaşamış.</p>

  <p class="p9">Azrail çıkınca karşısına,</p>

  <p class="p9">&mdash; Aman, demiş, acelen ne?</p>

  <p class="p9">Vasiyetimi bile yapmış değilim.</p>

  <p class="p9">Haber vermek yok mu insana?</p>

  <p class="p9">Şıp diye nasıl ölürüm?</p>

  <p class="p9">Bir defa karım bırakmaz onsuz gitmeye.</p>

  <p class="p9">Torunumun torunu da olacak yakında;</p>

  <p class="p9">İzin ver de bir kanat ekleyeyim şu eve.</p>

  <p class="p9">İnsafsız olma bu kadar,</p>

  <p class="p9">Biraz mühlet ver.</p>

  <p class="p9">&mdash; İhtiyar, demiş ölüm;</p>

  <p class="p9">Sana hiç de vakitsiz gelmiş değilim.</p>

  <p class="p9">Yüz yıldır yaşıyorsun, az mı?</p>

  <p class="p9">Bana sabırsız demeye hakkın var mı?</p>

  <p class="p9">Senin kadar yaşamış birini bulsana,</p>

  <p class="p9">Koca Paris'te, bütün Fransa'da.</p>

  <p class="p9">Sana haber vereymişim de</p>

  <p class="p9">Vasiyetini yazaymışsın,</p>

  <p class="p9">Torununun torununu görüp,</p>

  <p class="p9">Bir ev daha yapaymışsın.</p>

  <p class="p9">Daha nasıl haber verelim sana?</p>

  <p class="p9">Elin ayağın tutmaz olmadı mı?</p>

  <p class="p9">Ağırlık gelmedi mi kafana, aklına?</p>

  <p class="p9">Kulağın duymaz, dilin tat almaz oldu;</p>

  <p class="p9">Dünyanın nesi varsa soldu, senin için;</p>

  <p class="p9">Doğan günü ha görmüşsün ha görmemişsin;</p>

  <p class="p9">Kaybetmekten korktuğun dünya,</p>

  <p class="p9">Çoktan çıktı senin olmaktan.</p>

  <p class="p9">Bunca dost göstermedim mi sana,</p>

  <p class="p9">Ölen, can çekişen, yataklara düşen?</p>

  <p class="p9">Söylesene ihtiyar,</p>

  <p class="p9">Haber değil miydi bütün bunlar?</p>

  <p class="p9">Haydi, uzun etme, düş önüme:</p>

  <p class="p9">Devletin ihtiyacı da yok</p>

  <p class="p9">Senin vasiyetine.</p>

  <p class="p9">Azrail hakkı doğrusu,</p>

  <p class="p9">Bu yaşa geldi mi insanoğlu,</p>

  <p class="p9">Kalkıp gitmeli dünyadan,</p>

  <p class="p9">Bir şölenden kalkıp gider gibi.</p>

  <p class="p9">Üstelik ev sahibine teşekkür de etmeli.</p>

  <p class="p9">Değil mi ya, insaf et,</p>

  <p class="p9">Daha ne kadar sürer bir ziyafet?</p>

  <p class="p9">Mırın kırın edeceğine,</p>

  <p class="p9">Genç yaşında ölenleri görsene?</p>

  <p class="p9">Bak nasıl gidiyorlar, koşa koşa,</p>

  <p class="p9">Binlercesini öldüren savaşa?</p>

  <p class="p9">Gerçi onlarınki güzel ve şanlı bir ölüm,</p>

  <p class="p9">Ama ölüm ne de olsa;</p>

  <p class="p9">Kaldı ki ben ne korkunçlarını gördüm,</p>

  <p class="p9">Amansız ve kimi zaman da</p>

  <p class="p9">Yürekler acısı bir ölüm.</p>

  <p class="p9">Boşuna bunları söylemek sana,</p>

  <p class="p9">Yersiz bir çaba benimkisi:</p>

  <p class="p9">Yaşarken ölüye en çok benzeyen</p>

  <p class="p9">En fazla sızlanır ölürken.</p>
</body>
</html>
