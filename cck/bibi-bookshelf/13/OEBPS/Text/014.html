<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx227"></a>Heybe</h2>

  <p class="p9">Zeus bir gün bütün canlıları çağırtmış.</p>

  <p class="p9">&mdash; Gelsinler, demiş, toplansınlar ayakucumda</p>

  <p class="p9">Ve kim yaradılışında kusur buluyorsa</p>

  <p class="p9">Söylesin çekinmeden,</p>

  <p class="p9">Düzeltmesi benden.</p>

  <p class="p9">&mdash; Önce sen konuş, demiş maymuna.</p>

  <p class="p9">Şaşmam doğrusu kendini kusurlu bulmana,</p>

  <p class="p9">Bir kendine bak, bir ötekilere,</p>

  <p class="p9">Hangimiz daha güzel yaratılmış diye.</p>

  <p class="p9">Baktın mı? Söyle şimdi bana,</p>

  <p class="p9">Kendi halinden memnun musun?</p>

  <p class="p9">&mdash; Ben mi, demiş maymun,</p>

  <p class="p9">Neden memnun olmayacakmışım?</p>

  <p class="p9">Kimse kalkamaz suratımda kusur aramaya.</p>

  <p class="p9">Ama ayı kardeşin suratı öyle mi ya?</p>

  <p class="p9">Aceleye gelmiş bir karalama zavallınınki.</p>

  <p class="p9">Bana sorarsa hiç resmini yaptırmamalı.</p>

  <p class="p9">Ayı gelmiş ortaya, iki yana sallanmış;</p>

  <p class="p9">Herkes, halinden yakınacak sanmış.</p>

  <p class="p9">Ne gezer, övmekle bitirememiş biçimini;</p>

  <p class="p9">Fili eleştirmiş bir hayli;</p>

  <p class="p9">&mdash; Nedir, demiş, o biçimsiz, o çirkin irilik?</p>

  <p class="p9">Kulaklarından kesip kuyruğuna eklemeli.</p>

  <p class="p9">Akıllı sandığımız file gelince sıra</p>

  <p class="p9">O da bir yanını komamış övülmedik;</p>

  <p class="p9">Balinayı eleştirmiş o da;</p>

  <p class="p9">&mdash; Bu kadar şişmanlık düşman başına, demiş.</p>

  <p class="p9">Derken karınca gelmiş,</p>

  <p class="p9">O da peynir kurdunu fazla ufak bulmuş...</p>

  <p class="p9">Minnacık kurda şöyle bir bakınca</p>

  <p class="p9">Kendini bir dev gibi görmüş karınca.</p>

  <p class="p9">Zeus bakmış her yaratık halinden memnun,</p>

  <p class="p9">Hep kendileri güzel, başkası çirkin.</p>

  <p class="p9">Savmış hepsini Zeus Baba gülerek.</p>

  <p class="p9">En çok da insanoğluna gülmüş olsa gerek.</p>

  <p class="p9">Bizden çılgını var mı kendini beğenmede?</p>

  <p class="p9">Benzerlerimizi vaşak gözüyle sezer,</p>

  <p class="p9">Kendimize kirpi gözüyle bakarız.</p>

  <p class="p9">Kendimizde her kusuru bağışlar,</p>

  <p class="p9">Başkasında pireyi deve yaparız.</p>

  <p class="p9">Hepimizin omzuna, doğuştan,</p>

  <p class="p9">Çift gözlü bir heybe asmış sanki Yaradan.</p>

  <p class="p9">İnsanın oldum olası taşıdığı bu heybenin</p>

  <p class="p9">Arka gözü kendi kusurlarımız içindir,</p>

  <p class="p9">Ön gözüyse başkalarının kusurları için.</p>
</body>
</html>
