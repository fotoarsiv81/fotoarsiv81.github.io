<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3979"></a>Kartalla Baykuş</h2>

  <p class="p9">Kartalla baykuş kesmişler cenkleşmeyi</p>

  <p class="p9">Hem de kucaklaşıp öpüşesiye;</p>

  <p class="p9">Biri kral yemini etmiş, biri bay yemini,</p>

  <p class="p9">Birbirlerinin yavrularını yememeye.</p>

  <p class="p9">Minerva'nın kuşu sormuş:</p>

  <p class="p9">&mdash; Benim yavrularımı görsen tanır mısın?</p>

  <p class="p9">&mdash; Hayır, demiş kartal.</p>

  <p class="p9">&mdash; O zaman iş kötü, demiş asık suratlı kuş;</p>

  <p class="p9">Ne kadar yemin de etsen, korkarım,</p>

  <p class="p9">Güme gider benim yavrularım.</p>

  <p class="p9">Neden dersen, sen bir kralsın,</p>

  <p class="p9">Kim kimin nesi diye sormazsın.</p>

  <p class="p9">Krallar ve tanrılar ayrı gayrı dinlemez;</p>

  <p class="p9">Yavrularıma rastlamayasın bir kez,</p>

  <p class="p9">Yandıkları gündür.</p>

  <p class="p9">&mdash; Öyleyse, demiş kartal.</p>

  <p class="p9">Anlat bana yavrularını, ya da getir göster;</p>

  <p class="p9">Dünyada dokunmam artık onlara.</p>

  <p class="p9">Anlatmış baykuş:</p>

  <p class="p9">&mdash; Benim yavrularım, demiş;</p>

  <p class="p9">En şirin, en güzel, en biçimli</p>

  <p class="p9">Ve de en sevimlileridir bütün yavruların.</p>

  <p class="p9">Onları bu üstünlüklerinden tanırsın kolayca</p>

  <p class="p9">Elverir ki unutma, iyi tut bunu aklında</p>

  <p class="p9">Aman iyi tut ki ölüm perisi, o hain,</p>

  <p class="p9">Yuvama senin pençenle girmesin.</p>

  <p class="p9">Çok geçmeden Tanrı bol keseden</p>

  <p class="p9">Bir sürü yavru vermiş baykuşa,</p>

  <p class="p9">Bizim kartal da bir akşamüstü yemlenirken</p>

  <p class="p9">Bakmış yalçın bir kayanın kovuğunda</p>

  <p class="p9">Ya da yıkık bir damın deliğinde</p>

  <p class="p9">-Bu iki yerin hangisinde, bilmiyorum doğrusu-</p>

  <p class="p9">Çirkin mi çirkin bir sürü kuş yavrusu,</p>

  <p class="p9">Suratsız, meymenetsiz, bet sesli de üstelik:</p>

  <p class="p9">&mdash; Bu yavrular, demiş kartal, dostumuzun olamaz;</p>

  <p class="p9">Tadalım şunlardan biraz.</p>

  <p class="p9">Azla yetinir mi hiç kartal dediğin</p>

  <p class="p9">Bir teki kalmamış yuvadakilerin.</p>

  <p class="p9">Dönünce ne görsün zavallı baykuş?</p>

  <p class="p9">Canım yavrularından kala kala</p>

  <p class="p9">Minnacık ayacıkları kalmış;</p>

  <p class="p9">Yanmış yakınmış zavallı, yalvarmış tanrılara</p>

  <p class="p9">Cezasını versinler diye</p>

  <p class="p9">Yuvasını yıkan zalim eşkıyanın.</p>

  <p class="p9">Biri gelmiş o zaman şöyle demiş baykuşa:</p>

  <p class="p9">&mdash; Suçu başkasına değil kendine yükle.</p>

  <p class="p9">Sözün doğrusu, bu senin başına gelen</p>

  <p class="p9">Hepimizin bir kötü huyu yüzünden.</p>

  <p class="p9">En güzel, en biçimli, en şirin</p>

  <p class="p9">Kendi benzerimiz değil midir hepimiz için?</p>

  <p class="p9">Yavrularını nasıl anlatmıştın kartala?</p>

  <p class="p9">Dediğin gibi midirler, Allah için söyle!</p>
</body>
</html>
