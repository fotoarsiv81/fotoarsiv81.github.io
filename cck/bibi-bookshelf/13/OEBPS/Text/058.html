<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2067"></a>Damla Hastalığı ve Örümcek</h2>

  <p class="p9">Cehennem yaratınca, her işkence gibi,</p>

  <p class="p9">Damla hastalığıyla örümceği:</p>

  <p class="p9">&mdash; Yavrularım, demiş, siz ikiniz,</p>

  <p class="p9">İnsan soyunun başına çorap örmekte</p>

  <p class="p9">Birbirinizden arda kalmazsınız.</p>

  <p class="p9">Düşünelim bakalım şimdi,</p>

  <p class="p9">Nerde yerleşmeniz daha iyi.</p>

  <p class="p9">Bakın daracık kulübeler var şurada,</p>

  <p class="p9">Şurada da koca saraylar,</p>

  <p class="p9">Birbirinden güzel, yaldızlar içinde.</p>

  <p class="p9">Bu iki yeri düşündüm sizin için:</p>

  <p class="p9">Hanginiz hangisinden hoşlanır bilmem;</p>

  <p class="p9">Anlaşın aranızda, ya da kura çekin.</p>

  <p class="p9">&mdash; Kulübeleri hiç gözüm tutmadı benim, demiş örümcek,</p>

  <p class="p9">Damlaysa, saraylarda,</p>

  <p class="p9">Hekim denen bir sürü insanı görünce</p>

  <p class="p9">Rahatını kaçırmalarından korkmuş,</p>

  <p class="p9">Öbür yanı seçip çadırı kurmuş:</p>

  <p class="p9">Yayılıp yerleşmiş kaygısızca</p>

  <p class="p9">Zavallı bir fakirin ayak parmağına:</p>

  <p class="p9">&mdash; Burda hiç işsiz kalmam sanırım, demiş;</p>

  <p class="p9">Hippokrates de nerden gelip buralara</p>

  <p class="p9">Topla pılı pırtını diyecek bana?</p>

  <p class="p9">Bu arada bir saray köşesine yerleşip</p>

  <p class="p9">Yapı işlerine başlamış örümcek:</p>

  <p class="p9">Kira anlaşması var gibi ölene dek.</p>

  <p class="p9">Atmış temelleri kuruvermiş ağları.</p>

  <p class="p9">Gelsin gayrı sinekler: Bir, bir daha derken</p>

  <p class="p9">Hizmetçi kadın bir vurunca süpürgeyi</p>

  <p class="p9">Güme gitmiş örümceğin bütün emeği.</p>

  <p class="p9">Bir ağ daha kurmuş,</p>

  <p class="p9">Al sana bir süpürge daha...</p>

  <p class="p9">Zavallı hayvan her gün ordan oraya</p>

  <p class="p9">Göç eder dururmuş.</p>

  <p class="p9">Son bir denemesi daha süpürülünce</p>

  <p class="p9">Gitmiş, damla kardeşini bulmuş.</p>

  <p class="p9">Meğer o da sefer halindeymiş her zaman</p>

  <p class="p9">Ve bin kez daha mutsuzmuş</p>

  <p class="p9">Örümceklerin en mutsuzundan.</p>

  <p class="p9">İçine yerleştiği parmağın sahibi</p>

  <p class="p9">Bir odun yarmaya götürüyormuş biçareyi,</p>

  <p class="p9">Bir kazma kürek sallamaya:</p>

  <p class="p9">&mdash; Ağrı bunaltılmalı ki dinsin, diyormuş.</p>

  <p class="p9">&mdash; Of! Dayanamıyorum artık, demiş damla;</p>

  <p class="p9">Ne olur, biraz yer değiştirelim seninle.</p>

  <p class="p9">Örümcek kardeşi buna dünden razı;</p>

  <p class="p9">&mdash; Tamam, deyip dalıvermiş kulübeye.</p>

  <p class="p9">Kurtulmuş süpürgeden, her gün göç etmekten.</p>

  <p class="p9">Damlaysa bir koşu gidip yerleşmiş</p>

  <p class="p9">Bir başpapazın bedenine;</p>

  <p class="p9">Yatalak etmiş adamı ömrü boyunca.</p>

  <p class="p9">Lapa üstüne lapalar sunulmuş damlaya.</p>

  <p class="p9">Ne adamlar varmış orda, hiç utanmadan</p>

  <p class="p9">Damlayı her gün azdırdıkça azdıran!</p>

  <p class="p9">Akıllılık edip yer değiştirince</p>

  <p class="p9">İkisi de muradına ermiş böylece.</p>
</body>
</html>
