<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5709"></a>Kedi, Gelincik ve Tavşan</h2>

  <p class="p9">Toy tavşanın sarayına</p>

  <p class="p9">Gelincik kadın el koymuş bir sabah,</p>

  <p class="p9">O ne kurnazdır o!</p>

  <p class="p9">Bakmış evde kimseler yok,</p>

  <p class="p9">Getirip atıvermiş içeri</p>

  <p class="p9">Pilisini pırtısını.</p>

  <p class="p9">Tavşan erken çıkmış o gün;</p>

  <p class="p9">Bıyık burmaya gitmiş, çapkın,</p>

  <p class="p9">Şafak Sultan'a.</p>

  <p class="p9">Kekikler, çiğler arasında</p>

  <p class="p9">Oradan bir ot, buradan bir ot;</p>

  <p class="p9">Sonra tıpış tıpış</p>

  <p class="p9">Yeraltı köşküne dönmüş.</p>

  <p class="p9">Ne görsün bir de:</p>

  <p class="p9">Gelinciğin burnu pencerede!</p>

  <p class="p9">&mdash; Ey yurdumun, yuvamın tanrıları,</p>

  <p class="p9">Evimde ne arıyor bu cadı karı?</p>

  <p class="p9">Hadi, yallah, kuyruklu bayan, demiş;</p>

  <p class="p9">Gürültü çıkarmadan</p>

  <p class="p9">Çek bakalım arabayı buradan!</p>

  <p class="p9">Yoksa gider kaldırırım ayağa</p>

  <p class="p9">Ne kadar sıçan varsa memlekette!</p>

  <p class="p9">Bayan Sivriburun diretmiş:</p>

  <p class="p9">&mdash; İlkin kim gelir oturursa, demiş.</p>

  <p class="p9">Toprak onundur.</p>

  <p class="p9">Hem canım, lafı mı olur</p>

  <p class="p9">İçine sürünerek girdiğim</p>

  <p class="p9">Böyle bir deliğin?</p>

  <p class="p9">Saray mı bu?</p>

  <p class="p9">Kaldı ki saray da olsa,</p>

  <p class="p9">Rica ederim, hangi kanun, hangi yasa</p>

  <p class="p9">Sana vermiş tapusunu kıyamete dek?</p>

  <p class="p9">Neden falan oğlu falan da</p>

  <p class="p9">Filan kızı feşmekân değil,</p>

  <p class="p9">Ben değilim, mesela,</p>

  <p class="p9">Buranın sahibi?</p>

  <p class="p9">Neden yani?</p>

  <p class="p9">Tavşan hak hukuk demiş;</p>

  <p class="p9">Gelenek görenek demiş;</p>

  <p class="p9">&mdash; Bu toprak babadan oğula gele gele</p>

  <p class="p9">Bana kadar gelmiş, demiş.</p>

  <p class="p9">Böyle olmasın da,</p>

  <p class="p9">Kapanın elinde mi kalsın?</p>

  <p class="p9">Bu mu sence adalet, bu mu kanun?</p>

  <p class="p9">&mdash; Uzatmayalım, demiş Gelincik Hatun;</p>

  <p class="p9">Gel, gidip soralım Marko Çelebi'ye, Kim haklı diye,</p>

  <p class="p9">Marko Çelebi bir sofu kediymiş,</p>

  <p class="p9">Dünyadan elini eteğini çekmiş,</p>

  <p class="p9">Samur kürkler içinde bir evliya...</p>

  <p class="p9">Yağ bağlamış okuya üfleye.</p>

  <p class="p9">Üstüne yokmuş yargıçlıkta;</p>

  <p class="p9">Her şeyin yerini bilirmiş</p>

  <p class="p9">Kara kaplı kitapta.</p>

  <p class="p9">Tavşan:</p>

  <p class="p9">&nbsp;&mdash; Peki, gidelim, demiş. İki davacı, çıkmış</p>

  <p class="p9">Haşmetli kürkün huzuruna.</p>

  <p class="p9">&mdash; Gelin Evlatlar, demiş kürklü baba;</p>

  <p class="p9">Yakın gelin bakayım, daha yakın;</p>

  <p class="p9">Kocadım artık, iyi işitmiyor kulaklarım.</p>

  <p class="p9">Bizimkiler hiç çekinmeden sokulmuş</p>

  <p class="p9">Ve işte o zaman olan olmuş:</p>

  <p class="p9">Evliya attığı gibi iki yana iki pençeyi</p>

  <p class="p9">Uzlaştırmış iki davacıyı.</p>

  <p class="p9">Derebeyleri de gelincikle tavşan gibidir,</p>

  <p class="p9">Toprak için dövüşür dururlar,</p>

  <p class="p9">Kim haklı diye krala başvururlar,</p>

  <p class="p9">Kral da haklarından geliverir.</p>
</body>
</html>
