<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2213"></a>Kurtlarla Koyunlar</h2>

  <p class="p9">Bin yıl süren savaşlardan sonra</p>

  <p class="p9">Kurtlarla koyunlar barışmış sonunda.</p>

  <p class="p9">Elbet iki taraf için de buymuş en iyisi:</p>

  <p class="p9">Kurtlar bir hayli koyun yiyorlarsa da</p>

  <p class="p9">Az mı kurt postu giymiş çobanlar da?</p>

  <p class="p9">Koyunlar özgürce otlayamadığı gibi</p>

  <p class="p9">Kurtlar da özgürce et yiyemiyorlarmış.</p>

  <p class="p9">Uzatmayalım, bitmiş savaş gelmiş barış;</p>

  <p class="p9">Ama rehin istemişler birbirlerinden:</p>

  <p class="p9">Kurtlar yavrularını vermiş,</p>

  <p class="p9">Koyunlar da köpeklerini.</p>

  <p class="p9">Değiş tokuş gereğince, töresince yapılmış</p>

  <p class="p9">Elçiler, görevliler eliyle.</p>

  <p class="p9">Gel gelelim bir zaman sonra yavru kurtlar</p>

  <p class="p9">Düpedüz kurt olup kana susamışlar.</p>

  <p class="p9">Bekleyip sayın çobanların</p>

  <p class="p9">Sürüden uzaklaştıkları zamanı,</p>

  <p class="p9">Boğmuşlar yarısını en yağlı kuzuların</p>

  <p class="p9">Ve sırtlarına geçirip dişlerini</p>

  <p class="p9">Ormanı boylamışlar.</p>

  <p class="p9">Meğer gizliden haberliymiş baba kurtlar:</p>

  <p class="p9">Onlar da boğuvermişler bu arada</p>

  <p class="p9">Güvenlik içinde uyuyan köpekleri.</p>

  <p class="p9">O kadar çabuk olmuş ki bu iş</p>

  <p class="p9">Köpeklerin ruhu bile duymamış nerdeyse:</p>

  <p class="p9">Bir anda hepsi paramparça edilmiş,</p>

  <p class="p9">Kurtulamamış bir teki bile.</p>

  <p class="p9">Şunu çıkarabiliriz bundan:</p>

  <p class="p9">Kötülerle savaşa ara verilmemeli.</p>

  <p class="p9">Barış, aslında iyi şeydir her zaman,</p>

  <p class="p9">Evet, iyidir, ama neye yarar ki</p>

  <p class="p9">Güvenilir mal değilse düşman?</p>
</body>
</html>
