<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx442"></a>Çok Başlı Ejderhayla Çok Kuyruklu Ejderha</h2>

  <p class="p9">Türk padişahının bir elçisi</p>

  <p class="p9">Alman imparatoruna gelmiş bir ara.</p>

  <p class="p9">Tarihlerin yazdığına göre bu elçi</p>

  <p class="p9">Kendi padişahını övmüş Almanlara.</p>

  <p class="p9">&mdash; Bizim sultan, demiş;</p>

  <p class="p9">Çok daha kudretlidir sizin imparatordan.</p>

  <p class="p9">Alman'ın biri üstelemiş:</p>

  <p class="p9">&mdash; Bizimkinin öyle beyleri var ki, demiş;</p>

  <p class="p9">Her biri bir devletin başıdır,</p>

  <p class="p9">Her bey ayrı bir ordu çıkarır.</p>

  <p class="p9">Türk elçisi uyanık adammış,</p>

  <p class="p9">Lâfın altında kalmamış:</p>

  <p class="p9">&mdash; Evet, demiş; duymuşluğum var;</p>

  <p class="p9">Başlarına buyrukmuş sizin beyler.</p>

  <p class="p9">Ama bakın bu durum ne getirdi aklıma,</p>

  <p class="p9">Olmayacak bir şey, ama oldu, ben gördüm.</p>

  <p class="p9">Çitle çevrili bir yerde oturuyordum,</p>

  <p class="p9">Bir de baktım yüz başlı bir ejderha,</p>

  <p class="p9">Yüz başını birden</p>

  <p class="p9">Geçirmiş çitin deliklerinden.</p>

  <p class="p9">Sen gel de korkma,</p>

  <p class="p9">Kanım donacaktı nerdeyse.</p>

  <p class="p9">Ama korktuğumla kaldım, o başka.</p>

  <p class="p9">Ejderhanın başları girdi,</p>

  <p class="p9">Gövdesi giremedi çitten içeri.</p>

  <p class="p9">Bitti derken bu korkulu rüya,</p>

  <p class="p9">Bir de baktım bir başka ejderha;</p>

  <p class="p9">Bu seferki tek başlı, yüz kuyruklu,</p>

  <p class="p9">Geldi çitin önünde durdu.</p>

  <p class="p9">Beş başladım yine</p>

  <p class="p9">Ecel terleri dökmeye.</p>

  <p class="p9">Bu ejderhanın tek başı</p>

  <p class="p9">Giriverince bir delikten,</p>

  <p class="p9">Gövdesi, kuyrukları, muyrukları Süzülüp geldi ardından,</p>

  <p class="p9">Deliği açtıkça açaraktan.</p>

  <p class="p9">Anladınız mı ne oluyor</p>

  <p class="p9">Bu iki ejderha?</p>

  <p class="p9">Biri sizin imparator,</p>

  <p class="p9">Biri bizim padişah.</p>
</body>
</html>
