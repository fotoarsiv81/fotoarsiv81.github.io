<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4057"></a>Ayı ve İki Ahbap</h2>

  <p class="p9">İki ahbap parasız kalmış</p>

  <p class="p9">Ve komşularına satmışlar,</p>

  <p class="p9">Daha ölmemiş, ama öldürecekleri</p>

  <p class="p9">Bir ayının postunu.</p>

  <p class="p9">Ayıların kralıymış bu,</p>

  <p class="p9">İki ahbabın dediğine göre.</p>

  <p class="p9">Postu en acı soğuktan korurmuş,</p>

  <p class="p9">Bir değil, iki kürk çıkarmış ondan.</p>

  <p class="p9">Öyle övmüşler ki ayılarını,</p>

  <p class="p9">Rabelais'nin çobanı Dendeno</p>

  <p class="p9">Bu kadar övmemiştir koyunlarını.</p>

  <p class="p9">Post onların sanki ayının değil:</p>

  <p class="p9">&mdash; İki gün sonra, demişler;</p>

  <p class="p9">Ayımızın postunu elinde bil.</p>

  <p class="p9">Fiyatta anlaşıp gitmişler ormana.</p>

  <p class="p9">Bir de bakmışlar, ayı</p>

  <p class="p9">Yürüyor üstlerine bütün hışmıyla.</p>

  <p class="p9">Evdeki pazarlık uymamış çarşıya:</p>

  <p class="p9">Yıldırım çarpmışa dönmüş bizimkiler:</p>

  <p class="p9">Zarar ziyan isteyememişler ayıdan.</p>

  <p class="p9">Biri çıkmış tepesine bir ağacın;</p>

  <p class="p9">Öteki taş kesilip korkudan,</p>

  <p class="p9">Kesmiş soluğu yatmış, ölü gibi, yüzükoyun,</p>

  <p class="p9">Duymuşluğu varmış ki bir yerden</p>

  <p class="p9">Pek saldırmazmış ayı</p>

  <p class="p9">Kımıltısı, soluğu kesilmiş yatanlara.</p>

  <p class="p9">Haşmetli ayı basmış tongaya, budalaca:</p>

  <p class="p9">Bakmış yatıyor upuzun, ölü sanmış;</p>

  <p class="p9">Belki numaradır diye</p>

  <p class="p9">Evirmiş çevirmiş de adamı;</p>

  <p class="p9">Uzatıp burnunu soluk aramış ağzında.</p>

  <p class="p9">Bir leş bu, bırak, demiş; kokuyor bile.</p>

  <p class="p9">Ve çekmiş gitmiş ormana ayı.</p>

  <p class="p9">Bizim öteki bezirgân,</p>

  <p class="p9">İnmiş çıktığı ağaçtan;</p>

  <p class="p9">Koşmuş ahbabına:</p>

  <p class="p9">&nbsp;&mdash; Aman çok şükür, demiş;</p>

  <p class="p9">Korkmanla kaldın, ucuz atlattın vartayı.</p>

  <p class="p9">Ee?</p>

  <p class="p9">Hani bizim post? diye de gülmüş</p>

  <p class="p9">Ve sormuş:</p>

  <p class="p9">&mdash; Kulağına ne söyledi ayı?</p>

  <p class="p9">Pençesiyle çevirince seni,</p>

  <p class="p9">Bir şeyler konuşur gibiydi.</p>

  <p class="p9">&mdash; Dedi ki, demiş ahbabı, bir daha</p>

  <p class="p9">Öldürmediğin ayının postunu satma.</p>
</body>
</html>
