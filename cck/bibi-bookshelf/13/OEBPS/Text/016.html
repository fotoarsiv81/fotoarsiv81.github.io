<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx339"></a>Şehir Faresiyle Tarla Faresi</h2>

  <p class="p9">Bir varmış bir yokmuş</p>

  <p class="p9">Bir şehir faresi varmış;</p>

  <p class="p9">Bir gün yolu yordamıyla</p>

  <p class="p9">Tarlafaresini yemeğe çağırmış.</p>

  <p class="p9">Bir Türk halısı üstüne</p>

  <p class="p9">Bir sofra kurulmuş, şahane.</p>

  <p class="p9">Ne yemekler, ne yemekler...</p>

  <p class="p9">Gitmeyen bilmez şehre.</p>

  <p class="p9">Böyle ziyafet görülmemiş,</p>

  <p class="p9">Hiçbir şey eksik değilmiş.</p>

  <p class="p9">Ama tam yemek başlarken</p>

  <p class="p9">Farelerin iştahı kesilmiş:</p>

  <p class="p9">Ayak sesleri gelmiş birden</p>

  <p class="p9">Evin üstünde bir yerden;</p>

  <p class="p9">Şehir faresi fırt bodruma,</p>

  <p class="p9">Tarlafaresi de peşinden.</p>

  <p class="p9">Ses seda kesilmiş yukarıda,</p>

  <p class="p9">Fareler çıkmış meydana.</p>

  <p class="p9">Şehirli fare, buyurun, demiş,</p>

  <p class="p9">Soğumasın bizim kızartma.</p>

  <p class="p9">Ben doydum, demiş tarlafaresi,</p>

  <p class="p9">Yarın bize beklerim sizi.</p>

  <p class="p9">Bizde böyle kral sofraları yok,</p>

  <p class="p9">Fukara işi bizimkisi.</p>

  <p class="p9">Ama yediğin boğazında kalmaz,</p>

  <p class="p9">Ayak mayak sesi duyulmaz.</p>

  <p class="p9">Haydi, hoşça kal kardeş,</p>

  <p class="p9">Korkulu yemek bana gelmez.</p>
</body>
</html>
