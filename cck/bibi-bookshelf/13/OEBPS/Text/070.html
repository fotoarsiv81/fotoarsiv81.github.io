<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h2 class="h21">&nbsp;</h2>

  <h2 class="h21"><a id="ncx2435"></a>Aşık Aslan</h2>

  <p class="p9">Hayvanların konuştuğu bir zamanda,</p>

  <p class="p9">Birçokları, hele aslanlar,</p>

  <p class="p9">Bizden kız istemeye kalkarlarmış.</p>

  <p class="p9">Neden kalkmasınlar?</p>

  <p class="p9">O zamanlar</p>

  <p class="p9">Aslan soyu bizimkinden aşağı kalmazmış:</p>

  <p class="p9">Yiğitliği mi, zekâsı mı daha eksik?</p>

  <p class="p9">Sakalı bıyığı da haşmetli üstelik.</p>

  <p class="p9">Bakın nasıl olurmuş bu işler o zaman:</p>

  <p class="p9">Soylular soylusu bir aslan</p>

  <p class="p9">Çayırlık çimenlik bir yerden geçerken</p>

  <p class="p9">Tam gönlünce bir çoban kızı görmüş</p>

  <p class="p9">Ve hemen evlenme isteğini bildirmiş.</p>

  <p class="p9">Kızın babası meğer damadının</p>

  <p class="p9">Pek o kadar korkunç olmamasını istermiş.</p>

  <p class="p9">"Olur" dese kızına yazık,</p>

  <p class="p9">"Olmaz" dese gel de aslanla başa çık.</p>

  <p class="p9">Haydi, olmaz demeyi göze aldı,</p>

  <p class="p9">Ya cahil kızıyla bu aslan</p>

  <p class="p9">Evleniverirlerse gizliden!</p>

  <p class="p9">Kendi kızının soylu düşkünlüğü bir yana,</p>

  <p class="p9">Her kız kolay düşüyor, nedense,</p>

  <p class="p9">Uzun yeleli âşıkların koynuna.</p>

  <p class="p9">Uzatmayalım, bizim âşığa</p>

  <p class="p9">Açıkça "olmaz" diyemeyen baba</p>

  <p class="p9">Şöyle bir yola başvurmuş, demiş ki:</p>

  <p class="p9">&mdash; Benim kızım biraz nazlıca, nazikçedir;</p>

  <p class="p9">Pençeleriniz onu incitebilir,</p>

  <p class="p9">Koynuna girmek istediğiniz zaman.</p>

  <p class="p9">Onun için izin verseniz de</p>

  <p class="p9">Pençelerinizi biraz törpüleseler</p>

  <p class="p9">Gerdeğe girmenizden önce.</p>

  <p class="p9">Dişlerinizi de eğeletsek çok iyi olur;</p>

  <p class="p9">Öpüşlerinizin yırtıcılığı azalır.</p>

  <p class="p9">Kızım da daha iyi tadına varır;</p>

  <p class="p9">Isırılıp incinmekten korkmayınca</p>

  <p class="p9">Öpüşlerinize daha iyi karşılık verir.</p>

  <p class="p9">Öyle körü körüne tutkunmuş ki aslan</p>

  <p class="p9">&mdash; Peki, demiş hiç düşünmeden.</p>

  <p class="p9">Kalmış mı sana aslan dişsiz, pençesiz</p>

  <p class="p9">Mazgalları sökülmüş bir kale gibi!</p>

  <p class="p9">Salmışlar o zaman üstüne, pervasız,</p>

  <p class="p9">Keskin dişli, fırsat düşkünü köpekleri;</p>

  <p class="p9">Kısa sürmüş savunması aslanın.</p>

  <p class="p9">Ah aşk, aşk, sana bir kapıldı mı insan,</p>

  <p class="p9">Aklı gitti gider başından.</p>
</body>
</html>
