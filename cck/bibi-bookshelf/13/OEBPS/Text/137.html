<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5044"></a>Balıkçıl</h2>

  <p class="p9">Bacaklar, gaga, boyun</p>

  <p class="p9">Hepsi uzun mu uzun,</p>

  <p class="p9">Balıkçıl geziniyormuş bir gün,</p>

  <p class="p9">Dere boyunca.</p>

  <p class="p9">Pırıl pırılmış sular,</p>

  <p class="p9">En güzel günlerindeki gibi dünyanın.</p>

  <p class="p9">Bayan sazan oynaşıp duruyormuş</p>

  <p class="p9">Ahbabı turnabalığıyla.</p>

  <p class="p9">Balıkçıl burun kırmış</p>

  <p class="p9">Avın bu kadar kolayına.</p>

  <p class="p9">Kıyıya kadar geliyormuş balıklar:</p>

  <p class="p9">Bir gaga atsa tamam.</p>

  <p class="p9">&mdash; Ama demiş, biraz bekleyeyim de</p>

  <p class="p9">İştahım gelsin iyice.</p>

  <p class="p9">Rejim yapıyormuş o günlerde,</p>

  <p class="p9">Belli saatlerde yemek yiyormuş.</p>

  <p class="p9">Biraz sonra iştahı gelmiş kıvamına;</p>

  <p class="p9">Yaklaşmış kıyıya,</p>

  <p class="p9">Bakmış bir sürü sazan, ama yeşil;</p>

  <p class="p9">&mdash; Dünyada yemem, demiş balıkçıl;</p>

  <p class="p9">Daha iyilerini beklemiş.</p>

  <p class="p9">Horatius'un şehirli faresi gibi</p>

  <p class="p9">Bir şeyleri beğenmezmiş bu haspam da:</p>

  <p class="p9">&mdash; Yakışır mı koca balıkçıla, demiş,</p>

  <p class="p9">Yeşil sazan yemek bu güzel günde?</p>

  <p class="p9">Fakir fukara yesin bunları,</p>

  <p class="p9">Ben o kadar düşmedim henüz.</p>

  <p class="p9">Sen misin yeşil sazanı beğenmeyen,</p>

  <p class="p9">Kayabalıkları kalmış ortada yalnız.</p>

  <p class="p9">&mdash; Kaya balığı ha?</p>

  <p class="p9">Bana, balıkçıla?</p>

  <p class="p9">Tanrılar yazdıysa bozsun:</p>

  <p class="p9">Gagamı açmaya değmez bunlara.</p>

  <p class="p9">Daha beteri için açmış ama gagayı.</p>

  <p class="p9">Ne olmuşsa olmuş,</p>

  <p class="p9">Tek bir balık kalmamış ortada.</p>

  <p class="p9">Karnı zil çalmaya başlayınca da,</p>

  <p class="p9">Bir salyangoza fit olmuş balıkçıl</p>

  <p class="p9">Hem de nasıl!</p>

  <p class="p9">Her şeyi zor beğenmeyelim o kadar:</p>

  <p class="p9">Aklı olan bulduğuyla yetinmesini bilir.</p>

  <p class="p9">Çok kazanç isteyen azından da olabilir.</p>

  <p class="p9">Burun kırmaktan sakınmalı insan,</p>

  <p class="p9">Hele az çok kendi harcını bulduğu zaman.</p>

  <p class="p9">Tümen tümendir bu yüzden faka basanlar.</p>

  <p class="p9">Balıkçıllara değil, ey insanoğulları,</p>

  <p class="p9">Sizlere söylüyorum bunları.</p>

  <p class="p9">Bir de şu masalımı dinlerseniz,</p>

  <p class="p9">Bu dersleri sizden aldığımı görürsünüz.</p>
</body>
</html>
