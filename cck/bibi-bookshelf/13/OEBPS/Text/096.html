<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3597"></a>Tavşanın Kulakları</h2>

  <p class="p9">Boynuzlu hayvanlardan biri</p>

  <p class="p9">Aslanı yaralamış nasılsa,</p>

  <p class="p9">Birkaç yerinden.</p>

  <p class="p9">Küplere binmiş haşmetli:</p>

  <p class="p9">Canı yanmasın diye bir daha</p>

  <p class="p9">Yemek yerken,</p>

  <p class="p9">Sürgün ettirmiş hemen</p>

  <p class="p9">Bütün boynuzlugilleri.</p>

  <p class="p9">Boğalar, koçlar, keçiler,</p>

  <p class="p9">Hep yurtdışı edilmişler:</p>

  <p class="p9">Boynuzlu hayvan ara da bul,</p>

  <p class="p9">Ne geyik kalmış ne gazel.</p>

  <p class="p9">Bir tavşan, bu korkulu günlerde,</p>

  <p class="p9">Kendi gölgesini görmüş yerde:</p>

  <p class="p9">Bakmış dimdik iki kulak, tıpkı boynuz.</p>

  <p class="p9">&mdash; Yandık, demiş tavşan;</p>

  <p class="p9">Ya savcının biri çıkar,</p>

  <p class="p9">"Böyle uzun kulak olmaz, boynuz bunlar" diye tutturursa?</p>

  <p class="p9">Hemen gitmiş cırcırböceğine:</p>

  <p class="p9">&mdash; Komşu, demiş; hakkını helal et,</p>

  <p class="p9">Bana haram gayrı bu memleket:</p>

  <p class="p9">Kulaklarıma boynuz denmeden</p>

  <p class="p9">Gitmeyelim buralardan;</p>

  <p class="p9">Fazla uzun mübarekler!</p>

  <p class="p9">Hem kısa da olsalar,</p>

  <p class="p9">Bu zamanda korkulur;</p>

  <p class="p9">Kuzu kulağı bile boynuz olur.</p>

  <p class="p9">&mdash; Ne boynuzu, demiş cırcırböceği;</p>

  <p class="p9">Aptal yerine koyma beni. Seninki boş kuruntu:</p>

  <p class="p9">Allah'ın yarattığı kulak</p>

  <p class="p9">Boynuz olur mu?</p>

  <p class="p9">&mdash; İsterlerse olur, demiş tavşan;</p>

  <p class="p9">Boynuzun dik âlâsı olur hem de.</p>

  <p class="p9">Ağzınla kuş tutsan</p>

  <p class="p9">Laf anlatamazsın o zaman.</p>
</body>
</html>
