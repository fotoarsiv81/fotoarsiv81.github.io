<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7492"></a>İki Güvercin</h2>

  <p class="p9">İki güvercin varmış, canciğer;</p>

  <p class="p9">Bir arada doğmuş büyümüşler.</p>

  <p class="p9">Günün birinde iki dosttan biri</p>

  <p class="p9">Bıkmış görmekten hep aynı yeri,</p>

  <p class="p9">Uzak memleketlere gitmeye kalkmış.</p>

  <p class="p9">Otur oturduğun yerde, değil mi?</p>

  <p class="p9">Hayır, ille gidecek, delilik işte.</p>

  <p class="p9">&mdash; Ne zorun var kardeş, demiş</p>

  <p class="p9">Öteki güvercin; gel etme;</p>

  <p class="p9">Beni yalnız bırakıp gitme.</p>

  <p class="p9">Ayrılık en kötü şey bu dünyada.</p>

  <p class="p9">Sana göre hava hoş belki.</p>

  <p class="p9">Hiç mi aramazsın oralarda beni.</p>

  <p class="p9">Hem yolculuk kolay mı geliyor sana?</p>

  <p class="p9">Neler gelebilir başına, düşünsene.</p>

  <p class="p9">Mevsim de fena, daha çok erken.</p>

  <p class="p9">Bekle bari ılık yeller essin.</p>

  <p class="p9">Acelen ne?</p>

  <p class="p9">Yaz gelince gidersin.</p>

  <p class="p9">Hem karga pek acı bağırdı bu sabah:</p>

  <p class="p9">Bir kuşun başına gelecek var.</p>

  <p class="p9">Hep kötü şeyler kuracağım gidersen:</p>

  <p class="p9">Ökseler, şahinler, atmacalar...</p>

  <p class="p9">Yağmur yağdı mı artık dışarda,</p>

  <p class="p9">Ben içerde arpacı kumrusu:</p>

  <p class="p9">Acaba benimki ne halde şimdi?</p>

  <p class="p9">Yiyecek şey, yatacak yer buldu mu?</p>

  <p class="p9">Bu sözler sarsmış ne de olsa</p>

  <p class="p9">Başında yeller esen güvercini.</p>

  <p class="p9">Ama içine kurt düşmüş bir kez,</p>

  <p class="p9">Gitmese olmaz:</p>

  <p class="p9">&mdash; Üzülme, demiş; tez dönerim;</p>

  <p class="p9">En çok üç gün gezer, kurtlarımı dökerim.</p>

  <p class="p9">Gelir anlatırım sana,</p>

  <p class="p9">Neler gördüm, geçirdimse.</p>

  <p class="p9">Senin de için açılır biraz.</p>

  <p class="p9">Dünya görmeyenin anlatacak şeyi olmaz.</p>

  <p class="p9">Ne hoşuna gidecek görürsün,</p>

  <p class="p9">Beni dinlemek bütün gün.</p>

  <p class="p9">Kim bilir neler anlatacağım sana?</p>

  <p class="p9">Şuraya gittim, buraya gittim...</p>

  <p class="p9">Bir yerde şu geldi başıma...</p>

  <p class="p9">Kendin de görmüş gibi olacaksın.</p>

  <p class="p9">Böyle demiş ayrılmışlar ağlaşarak.</p>

  <p class="p9">Yolcu güvercin yolunda gerek:</p>

  <p class="p9">Süzülüp gitmiş engine.</p>

  <p class="p9">Bir de bakmış, önünde bir kara bulut;</p>

  <p class="p9">Hemen bir sığınak aramış kendine.</p>

  <p class="p9">Bir ağaç bulup konar konmaz,</p>

  <p class="p9">Sağanak yaprak maprak dinlememiş,</p>

  <p class="p9">Hırpalamış güvercini biraz.</p>

  <p class="p9">Hava açmış, havalanmış yine,</p>

  <p class="p9">Islak kanatlarını kuruta kuruta.</p>

  <p class="p9">Bir tarla görmüş ıssız ovada,</p>

  <p class="p9">Buğday serpilmiş bir yerine,</p>

  <p class="p9">Bakmış bir güvercin de var, heveslenmiş</p>

  <p class="p9">Gelip konar konmaz yakalanmış.</p>

  <p class="p9">Tuzak ilmikleri varmış meğer</p>

  <p class="p9">Buğday tanelerinin altında.</p>

  <p class="p9">Bereket eskiymiş sicimler,</p>

  <p class="p9">Koparmış çoğunu pençesi, gagasıyla,</p>

  <p class="p9">Bir hayli tüy pahasına.</p>

  <p class="p9">Bununla kalsa iyi;</p>

  <p class="p9">Pençesine takılı kalmış sicimlerle</p>

  <p class="p9">Bir kürek mahkûmu gibi kaçarken,</p>

  <p class="p9">Bir şahin görmez mi zavallıyı?</p>

  <p class="p9">Tam inerken güvercinin üstüne</p>

  <p class="p9">Amansız pençeleriyle,</p>

  <p class="p9">Bir kartal süzülüvermiş bulutlardan.</p>

  <p class="p9">İki haydut pençeleşe dursun,</p>

  <p class="p9">Yel yepelek tüymüş güvercin.</p>

  <p class="p9">Gitmiş bir kulübenin yanına konmuş.</p>

  <p class="p9">Hele şükür demesine kalmadan,</p>

  <p class="p9">Bir piç kurusu, elinde sapan,</p>

  <p class="p9">Her çocuk gibi de katı yürekli,</p>

  <p class="p9">Vurmuş kanadından biçareyi.</p>

  <p class="p9">Güvercin bezmiş artık canından,</p>

  <p class="p9">Yola çıktığına bin pişman,</p>

  <p class="p9">Kol kanat yara bere içinde,</p>

  <p class="p9">Takıp canını dişine,</p>

  <p class="p9">Dar atmış kendini eve,</p>

  <p class="p9">Başka belaya çatmadan yolda;</p>

  <p class="p9">Yarı ölü yarı diri bir halde.</p>

  <p class="p9">Düşünün ne sevinmiş iki güvercin;</p>

  <p class="p9">Bir daha ayrılmak mı? Allah göstermesin.</p>

  <p class="p9">Sevenlere bir dünya olmalı sevdikleri!</p>

  <p class="p9">Ayrılıp yad ellere gitmeyin.</p>

  <p class="p9">Canınız gezmek isterse</p>

  <p class="p9">Yanı başınızda gezecek yer mi yok?</p>

  <p class="p9">Sevenlere bir dünya olmalı sevdikleri,</p>

  <p class="p9">Her gün yeni, her gün bir başka güzel!</p>

  <p class="p9">Sevdiniz mi her şey sizde,</p>

  <p class="p9">Ne ararsınız gayrı başka yerde?</p>

  <p class="p9">Bir zamanlar ben de sevdim.</p>

  <p class="p9">O zamanlar bir şeylere değişmezdim:</p>

  <p class="p9">Ne gümüşlü Louvre saraylarına,</p>

  <p class="p9">Ne göğe, ne yıldızlarına</p>

  <p class="p9">Sevdiğim çoban kızının gezdiği yeri,</p>

  <p class="p9">Ayağının değdiği bahçeleri,</p>

  <p class="p9">Gözleriyle aydınlanan ormanları</p>

  <p class="p9">Vurgundum ona, kulu kölesiydim;</p>

  <p class="p9">Onaydı koşmalarım, ilk yeminlerim.</p>

  <p class="p9">Bir daha gelir mi o günler, nerde!</p>

  <p class="p9">Serseri gönül, ne diye çeker gider,</p>

  <p class="p9">O canım, o güzelim yerleri bırakır da.</p>

  <p class="p9">Ah ne olur, yüreğim yeniden coşsa!</p>

  <p class="p9">Büyü mü kalmadı saracak beni,</p>

  <p class="p9">Sevme zamanlarım geçti mi yoksa?</p>
</body>
</html>
