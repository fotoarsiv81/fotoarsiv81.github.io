<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2587"></a>Bahçıvanla Derebeyi</h2>

  <p class="p9">Bir bahçe meraklısı</p>

  <p class="p9">Yarı şehirli yarı köylü,</p>

  <p class="p9">Oldukça temiz bir bahçe yetiştirmiş</p>

  <p class="p9">Tarlası bostanıyla, köyün birinde.</p>

  <p class="p9">Toprağını sık dikenli bir çitle çevirmiş.</p>

  <p class="p9">Onda artık marul mu, kuzukulağı mı</p>

  <p class="p9">Ne istersen bol bol varmış;</p>

  <p class="p9">Demet demet toplayıp,</p>

  <p class="p9">Köy kadınlarına sunacak kadar.</p>

  <p class="p9">Sümbül yokmuş, ama kekik tümen tümen.</p>

  <p class="p9">Derken bir tavşan</p>

  <p class="p9">Bu cennetin rahatını kaçırmış.</p>

  <p class="p9">Adam gitmiş kasabaya</p>

  <p class="p9">Oraların derebeyine dert yanmış.</p>

  <p class="p9">&mdash; Bu kör olası hayvan, demiş;</p>

  <p class="p9">Gelip yoluyor her şeyi sabah akşam;</p>

  <p class="p9">Ne tuzak dinliyor, ne kapan.</p>

  <p class="p9">Taşlar, sopalar da kâr etmiyor:</p>

  <p class="p9">Bu tavşan bir ecinni gibime geliyor.</p>

  <p class="p9">&mdash; Ecinni mi? demiş derebeyi;</p>

  <p class="p9">Şeytan da olsa,</p>

  <p class="p9">Karabaş hakkından gelir;</p>

  <p class="p9">Bütün oyunlarını bozmasını bilir.</p>

  <p class="p9">Hiç merak etme, hemşehrim,</p>

  <p class="p9">Kurtardım gitti seni.</p>

  <p class="p9">&mdash; Ne zaman?</p>

  <p class="p9">&nbsp;&mdash; Yarından tezi yok gelirim.</p>

  <p class="p9">Ve gelmiş bütün adamlarıyla derebeyi:</p>

  <p class="p9">&mdash; Önce bir yemek yiyelim hele, demiş;</p>

  <p class="p9">Piliçlerin körpe mi bari?</p>

  <p class="p9">Vay, evin kızı, gel bir görelim, yaklaş;</p>

  <p class="p9">Ne zaman evlendiriyoruz bunu?</p>

  <p class="p9">Ne zaman damatlarımız olacak bakalım?</p>

  <p class="p9">Hemşehrim, yoklamak gerek şimdi</p>

  <p class="p9">Kesenin dibini yoklamak gerek.</p>

  <p class="p9">Derebeyi bu lafları ederek,</p>

  <p class="p9">İncelemiş kızı, yanı başına oturtmuş,</p>

  <p class="p9">Elini kolunu tutmuş,</p>

  <p class="p9">Başörtüsünü çekmiş bir ucundan.</p>

  <p class="p9">Kız saygıyla savunuyormuş kendini</p>

  <p class="p9">Bütün bu sırnaşmalara karşı.</p>

  <p class="p9">Sonunda artık babası</p>

  <p class="p9">Kuşkulanmaya başlamış nerdeyse.</p>

  <p class="p9">Bu arada yahniler hazırlanmış,</p>

  <p class="p9">Mutfağın altı üstüne gelmiş.</p>

  <p class="p9">&mdash; Jambonlarınız ne zamandan?</p>

  <p class="p9">Görünüşleri bir hayli güzel.</p>

  <p class="p9">&mdash; Buyurun, alın, hepsi sizin olsun.</p>

  <p class="p9">&mdash; Sahi mi? demiş derebeyi;</p>

  <p class="p9">Alırım doğrusu, bayılarak hem de.</p>

  <p class="p9">Yedikçe yemiş, bütün yakınlarıyla,</p>

  <p class="p9">Köpekleri, atları, uşaklarıyla...</p>

  <p class="p9">Hepsinin de dişleri değirmen, maşallah!</p>

  <p class="p9">Bey, şunu getir, bunu getir diyerek</p>

  <p class="p9">Türlü saygısızlıklar etmiş ev sahibine;</p>

  <p class="p9">Şarabını içmiş, kızını okşamış...</p>

  <p class="p9">Yemekten sonra avcılar ayrı bela:</p>

  <p class="p9">Hazırlık başlamış itiş kakışlarla.</p>

  <p class="p9">Köpekler, borular, öyle bir yaygara ki</p>

  <p class="p9">Deliye dönmüş bahçe sahibi</p>

  <p class="p9">İşin kötüsü, zavallı sebzeler çiğnenmiş,</p>

  <p class="p9">Hayır kalmamış hiçbirinden</p>

  <p class="p9">Fideliklerin camı çerçevesi paramparça;</p>

  <p class="p9">Ne hindiba yetişir artık, ne pırasa;</p>

  <p class="p9">Güzelim sebze çorbalarına elveda.</p>

  <p class="p9">Tavşan bir dev lahananın altındaymış meğer</p>

  <p class="p9">Ara tara, bulmuş çıkarmışlar;</p>

  <p class="p9">Seninki kaçıvermiş bir delikten;</p>

  <p class="p9">Ne deliği, zor kapanır koca bir yarıktan:</p>

  <p class="p9">Çiti yarmışlar çünkü beyin emriyle,</p>

  <p class="p9">Atlarla bahçeden çıkmak zor olur diye.</p>

  <p class="p9">Nedir bu? Kral mı eğlendiriyoruz?</p>

  <p class="p9">Diyormuş zavallı adam;</p>

  <p class="p9">Diyormuş ama kim kime dum duma...</p>

  <p class="p9">Bir saat içinde, insanı, köpeği</p>

  <p class="p9">Öyle bir hale sokmuş ki bahçeyi,</p>

  <p class="p9">Bütün ilin tavşanları, yüz yılda</p>

  <p class="p9">Böyle zarara sokamazlarmış kimseyi.</p>

  <p class="p9">Küçük prensler,</p>

  <p class="p9">Kozunuzu kendi aranızda paylaşın;</p>

  <p class="p9">Krallara başvuran delilik eder.</p>

  <p class="p9">Onları ne yardıma çağırın sakın,</p>

  <p class="p9">Ne de topraklarınıza sokun.</p>
</body>
</html>
