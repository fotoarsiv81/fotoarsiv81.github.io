<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5554"></a>İki Horoz</h2>

  <p class="p9">İki horoz kardeş kardeş yaşarken</p>

  <p class="p9">Bir tavuk çıkagelmiş,</p>

  <p class="p9">Al sana kanlı bir savaş.</p>

  <p class="p9">Ah aşk, sen değil misin Troya'yı yıkan?</p>

  <p class="p9">Senin yüzünden kana boyanmadı mı,</p>

  <p class="p9">Çok kez tanrı kanına hem de,</p>

  <p class="p9">Ksanthos Irmağı'nın suları?</p>

  <p class="p9">İki horozun kavgası sürdükçe sürmüş,</p>

  <p class="p9">Gürültüsü yayılmış dört bir yana</p>

  <p class="p9">Bütün ibikligiller cenk seyrine üşüşmüş.</p>

  <p class="p9">Kim bilir, kaç güzel tüylü Helena</p>

  <p class="p9">Savaşı kazanan horozun olmuş.</p>

  <p class="p9">Yenilense köşesine sokulup kalmış;</p>

  <p class="p9">Ağlamış şanlı sevdalarını anarak,</p>

  <p class="p9">Rakibi gözleri önünde fink atarken</p>

  <p class="p9">Göğsünü kanadını gererek.</p>

  <p class="p9">Her gün gördüğü bu aşk sahneleri</p>

  <p class="p9">Hınçla doldurmuş onu, şişirmiş yüreğini.</p>

  <p class="p9">Başlamış gagasını bilemeye.</p>

  <p class="p9">Kanat çırpmaya rüzgârlara karşı;</p>

  <p class="p9">Kuduran kıskançlığının verdiği güçle</p>

  <p class="p9">Kazanabilirmiş belki yeni savaşı.</p>

  <p class="p9">Ama lüzum kalmamış buna:</p>

  <p class="p9">Galip horoz damlara çıkınca bir gün</p>

  <p class="p9">Zafer türküleri söylemek için,</p>

  <p class="p9">Duymuş sesini bir akbaba,</p>

  <p class="p9">Ne şan kalmış, ne şeref, ne sevda:</p>

  <p class="p9">Bütün o horozlanmaların</p>

  <p class="p9">Bir pençelik soluğu varmış meğer.</p>

  <p class="p9">Zalim feleğin bu cilvesiyle</p>

  <p class="p9">Yenik horoz çıkmış yeniden ortaya;</p>

  <p class="p9">O başlamış caka satmaya,</p>

  <p class="p9">Ortalarında fır dönmeye tavukların.</p>

  <p class="p9">Ne türlü horozluklar etmiş, sormayın!</p>

  <p class="p9">Talih hoşlanır böylesi oyunlardan;</p>

  <p class="p9">Yenen böbürlendi mi bela arar başına.</p>

  <p class="p9">Azıtmamalı, felekten sakınmalı insan</p>

  <p class="p9">Bir savaşı kazandıktan sonra.</p>
</body>
</html>
