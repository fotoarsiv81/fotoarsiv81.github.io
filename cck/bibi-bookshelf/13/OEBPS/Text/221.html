<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9601"></a>Çiftçi, Köpek ve Tilki</h2>

  <p class="p9">Kurt da, tilki de belalı komşulardır:</p>

  <p class="p9">Ben olsam onlara yakın ev kurmam.</p>

  <p class="p9">Bir çiftçinin tavuklarını dikizliyormuş.</p>

  <p class="p9">Tilkinin biri sabah akşam.</p>

  <p class="p9">Kurnazların kurnazı olduğu halde</p>

  <p class="p9">Bir türlü gerçekleştirememiş nedense</p>

  <p class="p9">Tavuklar üstüne kurduğu hayalleri.</p>

  <p class="p9">Açlık bir yandan, can korkusu bir yandan:</p>

  <p class="p9">Nasıl çıksın tilki işin içinden.</p>

  <p class="p9">&mdash; Hey Allahım, demiş; şu bir sürü enayi</p>

  <p class="p9">Korkusuzca hiçe mi sayacaklar beni?</p>

  <p class="p9">Nedir çektiğim: Git gel, çalış, didin,</p>

  <p class="p9">Bin bir türlü kurnazlık düşün.</p>

  <p class="p9">Bu arada şu kaba köylü yan yatsın.</p>

  <p class="p9">Keyfine baksın evinde;</p>

  <p class="p9">Horozu tavuğu satsın, para kazansın;</p>

  <p class="p9">Kesip, haşlayıp çengellere assın;</p>

  <p class="p9">Bense, usta geçinen ben, ben tilki,</p>

  <p class="p9">Fit olayım kart bir horoza bile!</p>

  <p class="p9">Sorarım öyleyse Sayın Zeus Baba'ya,</p>

  <p class="p9">Ne diye bu tilkilik işini verdi bana?</p>

  <p class="p9">Zeus'a da, Olympos'a da yemin:</p>

  <p class="p9">Duyacaklar nasıl öç aldığını tilkinin.</p>

  <p class="p9">Beklemiş, dünyayı afyonlamakta cömert</p>

  <p class="p9">Sisli, puslu bir geceyi.</p>

  <p class="p9">Bakmış horul horul uyuyor millet:</p>

  <p class="p9">Ev sahibi, uşakları, köpekleri,</p>

  <p class="p9">Horozları, tavukları, piliçleri.</p>

  <p class="p9">Üstelik çiftçi, alay eder gibi tilkiyle,</p>

  <p class="p9">Kümes kapısını açık bırakmış, budala.</p>

  <p class="p9">Tilki bir tur atıp çevrede</p>

  <p class="p9">Girmiş ne zamandır girmek istediği yere.</p>

  <p class="p9">Kasmış kavurmuş, kana boyamış ortalığı.</p>

  <p class="p9">Gün ağarınca serilmiş gözler önüne</p>

  <p class="p9">Zalim tilkinin neler yaptığı:</p>

  <p class="p9">Sürüyle ölü, kan revan içinde.</p>

  <p class="p9">Güneş görmemek için bu korkunç sahneyi</p>

  <p class="p9">Dönecekmiş nerdeyse çıktığı denize.</p>

  <p class="p9">Böylesini güneş yalnız, Apollon'un</p>

  <p class="p9">Mağrur Agamemnon'a kızıp da</p>

  <p class="p9">Çevresine ölüm saçtığı zaman görmüş:</p>

  <p class="p9">Bir gece içinde</p>

  <p class="p9">Bütün Yunan ordusu kırılmış neredeyse.</p>

  <p class="p9">Bir de azgın Aias, çıkıp çadırından</p>

  <p class="p9">Koyunları, tekeleri kesip biçtiği zaman,</p>

  <p class="p9">Kof öfkesiyle öldürdüğünü sanarak</p>

  <p class="p9">Rakibi Odysseus'u ve ona haksız yere</p>

  <p class="p9">Akhilleus'un silahlarını verenleri.</p>

  <p class="p9">Tilki Aias kesilip tavukların başına,</p>

  <p class="p9">Almış götürmüş götürebildiğini,</p>

  <p class="p9">Üst tarafını bırakmış serili yerde.</p>

  <p class="p9">Bütün yapabildiği çiftçinin,</p>

  <p class="p9">Başına böyle işler gelen her çiftçi gibi,</p>

  <p class="p9">Bağırıp çağırmak olmuş adamlarına</p>

  <p class="p9">Ve en çok da köpeğine:</p>

  <p class="p9">&mdash; Geberesi hayvan, demiş, boğmalı seni;</p>

  <p class="p9">Haber verip önleyemez miydin bunu?</p>

  <p class="p9">&mdash; Ya siz, demiş köpek, sizin aklınız neredeydi?</p>

  <p class="p9">Siz mal sahibi, siz horoz tavuk yiyen ağa,</p>

  <p class="p9">Siz kümesi kapamadan uyuyacaksınız da,</p>

  <p class="p9">Ben köpek, hiçbir çıkarım olmadan,</p>

  <p class="p9">Ben mi olacağım tatlı uykularımdan?</p>

  <p class="p9">Doğru söylemiş köpek;</p>

  <p class="p9">Hep beğenirdik bu sözleri</p>

  <p class="p9">Bir efendi ağzından işitsek.</p>

  <p class="p9">Ama söyleyen köpek olduğu için sadece,</p>

  <p class="p9">Dinlememiş bile kimse.</p>

  <p class="p9">Basmışlar zavallıya kırbacı.</p>

  <p class="p9">Ey sen, herhangi bir aile babası,</p>

  <p class="p9">(Bu şerefini hiç kıskanmadım doğrusu)</p>

  <p class="p9">Sen uyurken başkasının gözüne güvenmek</p>

  <p class="p9">Pek akıl kârı olmasa gerek.</p>

  <p class="p9">En geç sen yat,</p>

  <p class="p9">Kapıları da kendin kapat.</p>

  <p class="p9">Önem verdiğin bir işte</p>

  <p class="p9">Hiçbir aracıya güvenme.</p>
</body>
</html>
