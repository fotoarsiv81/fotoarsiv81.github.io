<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6911"></a>Bilimin Değeri</h2>

  <p class="p9">İki bay varmış bir şehirde</p>

  <p class="p9">Atışırlarmış ikide birde.</p>

  <p class="p9">Biri cahil ama zengin,</p>

  <p class="p9">Öteki fakir, ama bilgin.</p>

  <p class="p9">Paralı bayın Kafdağı'ndaymış burnu;</p>

  <p class="p9">Küçümsüyormuş dostunu;</p>

  <p class="p9">Onca saygıdeğer kendisiymiş,</p>

  <p class="p9">Her aklı olan onu üstün görmeliymiş.</p>

  <p class="p9">Bak yediği naneye!</p>

  <p class="p9">Ne diye saysınlar seni</p>

  <p class="p9">Sadece paran var diye?</p>

  <p class="p9">Hiçbir değerin yoksa,</p>

  <p class="p9">Çuvalla altının olmuş ne fayda?</p>

  <p class="p9">Ama zengin öyle düşünmüyormuş;</p>

  <p class="p9">&mdash; Bana bak dostum, diyormuş;</p>

  <p class="p9">Pek böbürleniyorsun ama,</p>

  <p class="p9">Kimseyi çağırabiliyor musun sofrana?</p>

  <p class="p9">Neye yarıyor okuması senin gibilerin?</p>

  <p class="p9">En kötüsünde oturursunuz evlerin.</p>

  <p class="p9">Yaz kış aynı elbiseyi giyersiniz;</p>

  <p class="p9">Uşak muşak hak getire;</p>

  <p class="p9">Bir gölgeniz gelir ardınızdan.</p>

  <p class="p9">Ne kâr getirir devlete</p>

  <p class="p9">Harcayacak meteliği olmayan?</p>

  <p class="p9">Bunca iyi şeyler, medeniyet, şu bu,</p>

  <p class="p9">Zenginlerin saçtığı parayla olmuyor mu?</p>

  <p class="p9">Keyfimiz, lüksümüz için</p>

  <p class="p9">Avuçla altın dağıtıyoruz her gün.</p>

  <p class="p9">Bunca işçi, sanatçı, satıcı</p>

  <p class="p9">Ne yapar, ne satar biz olmasak?</p>

  <p class="p9">O canım ipekli fistanları</p>

  <p class="p9">Biçenler, dikenler, giyenler</p>

  <p class="p9">Kimin kesesinden yer içer?</p>

  <p class="p9">Ya sizler ne yaparsınız acaba,</p>

  <p class="p9">Yazdığınız okunmaz kitapları</p>

  <p class="p9">Zenginler almasa?</p>

  <p class="p9">Yüzsüzlük bu kadar olur,</p>

  <p class="p9">Böyleleri er geç belasını bulur.</p>

  <p class="p9">Bilgin ne desin bu laflara, susmuş;</p>

  <p class="p9">Ama savaş onun yerine konuşmuş:</p>

  <p class="p9">Mars Tanrı kasmış kavurmuş ortalığı.</p>

  <p class="p9">Şehirde taş üstünde taş kalmayınca</p>

  <p class="p9">Zengin yersiz kalmış koca dünyada,</p>

  <p class="p9">Yüzüne kimseler bakmaz olmuş;</p>

  <p class="p9">Bilginse gittiği her yerde,</p>

  <p class="p9">Baş üstünde yer bulmuş.</p>

  <p class="p9">Bırakın, budalalar ne derse desin:</p>

  <p class="p9">Cahil zenginden iyi yaşar fakir bilgin.</p>
</body>
</html>
