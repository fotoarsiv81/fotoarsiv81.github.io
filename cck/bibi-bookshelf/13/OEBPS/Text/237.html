<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10436"></a>Yarasa, Karaçalı ve Ördek</h2>

  <p class="p9">Karaçalı, ördek ve yarasa,</p>

  <p class="p9">Bakmışlar kendi yurtlarında</p>

  <p class="p9">Büyük servet yapacakları yok</p>

  <p class="p9">Ortak olup gitmişler uzak bir yere</p>

  <p class="p9">Zengin olmuşlar alavere, dalavere.</p>

  <p class="p9">İşletmeler, bankalar, acenteler</p>

  <p class="p9">Ne gerekse hepsini tezgâhlamışlar;</p>

  <p class="p9">Gider gelir hesaplarını akıllıca</p>

  <p class="p9">Kılı kırk yararak dosyalamışlar.</p>

  <p class="p9">İşler tıkırında, pupa yelken giderken</p>

  <p class="p9">Mal yüklü gemileri bir boğazda</p>

  <p class="p9">Toslayıp kayalara, hesapta yokken,</p>

  <p class="p9">Deniz altındaki mağazalara</p>

  <p class="p9">Götürmüşler bütün malları.</p>

  <p class="p9">Bizim üçlü kumpanya yanmış tutuşmuş,</p>

  <p class="p9">Ama duman çıkarmamışlar dışarı.</p>

  <p class="p9">Bu durumda her bezirgan işini bilir.</p>

  <p class="p9">Kredi batmasın diye zarar gizlenir.</p>

  <p class="p9">Ne var ki, bizimkilerin zararı</p>

  <p class="p9">Kapatılır cinsten değilmiş pek.</p>

  <p class="p9">Çok geçmeden çıkmış meydana foyaları:</p>

  <p class="p9">Ne kredi kalmış, ne para, ne çek.</p>

  <p class="p9">Bu durumda, tüccar ya zindanı boylar</p>

  <p class="p9">Ya da başında yeşil külahla gezer.</p>

  <p class="p9">Kimse el uzatmamış dünkü zenginlere,</p>

  <p class="p9">Sermaye karşılamaz olunca borçları</p>

  <p class="p9">Gelsin hacizler, mahkemeler;</p>

  <p class="p9">Sabah sabah daha gün ışımadan</p>

  <p class="p9">Alacaklıların biri gelir biri gider.</p>

  <p class="p9">Bizim trionun işi gücü artık</p>

  <p class="p9">Kimini atlatıp kimine masal anlatmak.</p>

  <p class="p9">Karaçalı ikide bir,</p>

  <p class="p9">Yapışıp gelen gidenlerin eteklerine:</p>

  <p class="p9">&mdash; Baylar, diyormuş, ne olur söylesenize</p>

  <p class="p9">Bizim mallar nerede olabilir?</p>

  <p class="p9">Denize gitmiş diyorlar, hangi denize?</p>

  <p class="p9">Ördek dalıp dalıp sulara</p>

  <p class="p9">Mallarını istiyormuş yalvara yakara.</p>

  <p class="p9">Yarasaya gelince, gün ışığında</p>

  <p class="p9">Dolaşamaz olmuş şehrin sokaklarında</p>

  <p class="p9">Deliklerde yaşıyormuş biçare</p>

  <p class="p9">Tahsildarlar arayıp bulmasın diye.</p>

  <p class="p9">Çok borçlular görmüşümdür hayatımda,</p>

  <p class="p9">Karaçalı, ördek yarasa değil hem de,</p>

  <p class="p9">Ne anlı şanlı beyzadeler bilirim ben</p>

  <p class="p9">Her gün gizli merdivenlerden tüyen.</p>
</body>
</html>
