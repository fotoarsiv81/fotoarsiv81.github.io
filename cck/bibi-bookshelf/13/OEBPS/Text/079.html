<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2861"></a>Deve, Deniz ve Mertekler</h2>

  <p class="p9">Deveyi ilk gören insan,</p>

  <p class="p9">Bırakıp kaçmış korkudan.</p>

  <p class="p9">İkinci gören yaklaşmış yanına,</p>

  <p class="p9">Üçüncü görense sokulmuş,</p>

  <p class="p9">Dilini çıkarmış koca hayvana.</p>

  <p class="p9">Alışkanlık böyledir,</p>

  <p class="p9">Her şeyin hakkından gelir.</p>

  <p class="p9">Nelerle yüz göz olmuşuzdur, göre göre;</p>

  <p class="p9">Ne develer, ne devlerle.</p>

  <p class="p9">Söz bundan açıldı madem,</p>

  <p class="p9">Bakın ne olmuş bir yerde:</p>

  <p class="p9">Deniz kıyısına gözcüler koymuşlar,</p>

  <p class="p9">Gemi görünce haber versinler diye.</p>

  <p class="p9">Uzakta bir karaltı görmüş adamlar:</p>

  <p class="p9">Hah, demişler; bir kadırga.</p>

  <p class="p9">Kadırga çektirme olmuş az sonra,</p>

  <p class="p9">Çektirme, çatana olmuş,</p>

  <p class="p9">Çatana mavuna, mavuna kayık,</p>

  <p class="p9">Sonunda ne kayık, ne mayık:</p>

  <p class="p9">Gele gele bir sürü mertek gelmiş sahile.</p>

  <p class="p9">Dünyada neler gördüm, neler,</p>

  <p class="p9">Deveye, merteklere benzer:</p>

  <p class="p9">Uzaktan bir şey sanır insan,</p>

  <p class="p9">Oysa bir hiçtir yakından.</p>
</body>
</html>
