<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5594"></a>İnsanların Talihe Karşı Nankörlüğü</h2>

  <p class="p9">Talihli bir deniz tüccarı zengin olmuş,</p>

  <p class="p9">Birçok seferde yenmiş rüzgârları.</p>

  <p class="p9">Girdaplar, gizli kayalar baş almamış</p>

  <p class="p9">Tümen tümen sandıkları, balyalarından;</p>

  <p class="p9">Atropos, Neptunus bütün arkadaşlarına</p>

  <p class="p9">Türlü ağır vergiler yüklerken</p>

  <p class="p9">Talih göz kulak olup sevgili tüccarına</p>

  <p class="p9">Sağ salim yürütüyormuş gemilerini.</p>

  <p class="p9">Ne aldatılmış, ne ortakları kazık atmış,</p>

  <p class="p9">Tütününü, şekerini, tarçınını satmış,</p>

  <p class="p9">Çinileri kapışılmış kırık vermeden.</p>

  <p class="p9">Lüks ve çılgınlık şişirmiş hazinesini.</p>

  <p class="p9">Kesesine altın yağmış kısacası,</p>

  <p class="p9">Evinde beş liralık, en ufak para;</p>

  <p class="p9">Köpekler, atlar, arabalar gırla;</p>

  <p class="p9">Oruç günleri bile düğün şölenmiş.</p>

  <p class="p9">Şahane sofraları gören bir dostu:</p>

  <p class="p9">&mdash; Nerden, nasıl geliyor bu bolluk? demiş.</p>

  <p class="p9">&mdash; Ne demek, demiş bizimki, sorulur mu?</p>

  <p class="p9">İşini bilen yerine atar tohumu.</p>

  <p class="p9">Kafama, emeğime borçluyum her şeyimi;</p>

  <p class="p9">Para ne zaman nereye yatırılır, bilmeli.</p>

  <p class="p9">Tatlı kârlara öyle alışmış ki adam</p>

  <p class="p9">Kazancını yüklemiş gemilere, yeniden.</p>

  <p class="p9">Bu sefer hiçbir işi yolunda gitmemiş</p>

  <p class="p9">Tedbirsizce atılganlığı yüzünden.</p>

  <p class="p9">Çürük bir gemisi ilk rüzgârda batmış,</p>

  <p class="p9">Silahsız yola çıkan bir başkası</p>

  <p class="p9">Korsanlara teslim bayrağını çekmiş.</p>

  <p class="p9">Bir üçüncüsü limana varmasına varmış</p>

  <p class="p9">Ama malların yüzüne bakan olmamış.</p>

  <p class="p9">Lüks deliliği başka yana dönmüş meğer</p>

  <p class="p9">Adamları da başkalaşmış birer birer.</p>

  <p class="p9">Ayrıca har vurup harman savurmaları,</p>

  <p class="p9">Köşkler konaklar yaptırmaları yüzünden</p>

  <p class="p9">Beş parasız kalıvermiş birden.</p>

  <p class="p9">Bu kötü halini gören dostu sormuş:</p>

  <p class="p9">&mdash; Nedir bu? Nasıl oldu bu iş?</p>

  <p class="p9">&mdash; Sorma, demiş bizimki, talihin oyunu.</p>

  <p class="p9">&mdash; Üzülme, demiş dostu, madem talihin mutlu olmanı istemiyor senin</p>

  <p class="p9">Sen de aklını kullanıp yensene onu!</p>

  <p class="p9">Bu öğüdü dinlemiş mi bilmem bizimki;</p>

  <p class="p9">Ama bildiğim şudur ki,</p>

  <p class="p9">Herkes mutlu oluşunu kendinden bilir.</p>

  <p class="p9">Kendi hatamızla işler bozuldu mu</p>

  <p class="p9">Bütün suç, bütün günah kör talihindir.</p>

  <p class="p9">Budur bizim en ortak yanımız:</p>

  <p class="p9">Her iyilik bizden,</p>

  <p class="p9">Her kötülük talihten;</p>

  <p class="p9">Hep biz haklıyız, talih hep haksız.</p>
</body>
</html>
