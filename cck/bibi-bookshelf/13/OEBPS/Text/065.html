<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2270"></a>Bülbül Filomela İle Kırlangıç Progne</h2>

  <p class="p9">Günün birinde kırlangıç Progne</p>

  <p class="p9">Bırakmış yerini yurdunu,</p>

  <p class="p9">Almış başını gitmiş</p>

  <p class="p9">Şehirlerden uzaklara,</p>

  <p class="p9">Garip bülbülün öttüğü ormana.</p>

  <p class="p9">&mdash; Bacım, demiş kırlangıç bülbüle;</p>

  <p class="p9">Nasılsın, iyi misin?</p>

  <p class="p9">Bin yıl oldu nerdeyse</p>

  <p class="p9">Seni aramızda görmeyeli.</p>

  <p class="p9">Trakya yıllarımızdan bu yana</p>

  <p class="p9">Uğramaz oldun sanırım semtimize.</p>

  <p class="p9">Söyle bana, nedir meramın?</p>

  <p class="p9">Hep bu ıssız yerde mi kalacaksın?</p>

  <p class="p9">&mdash; Daha güzel neresi var?</p>

  <p class="p9">Demiş bülbül Filomela.</p>

  <p class="p9">&mdash; Amma da yaptın, demiş kırlangıç;</p>

  <p class="p9">O güzelim sesini duyan kim burda?</p>

  <p class="p9">Hayvanlar, bir de olsa olsa köylüler.</p>

  <p class="p9">Senin gibi eşsiz bir sanatçının</p>

  <p class="p9">Çöller mi olmalı yeri?</p>

  <p class="p9">Şehirlere gel ki insanlar duysun</p>

  <p class="p9">Yarattığın harikaları.</p>

  <p class="p9">Hem sen buralarda kaldıkça</p>

  <p class="p9">Kolay kolay unutamazsın</p>

  <p class="p9">Dilini kestiren o zalim Tereus'un</p>

  <p class="p9">Sana ettiklerini böyle bir yerde.</p>

  <p class="p9">&mdash; Ah, demiş kırlangıca bacısı;</p>

  <p class="p9">Ben işte o kötü günleri unutmak için</p>

  <p class="p9">Uğramaz oldum sizin şehirlerin semtine.</p>

  <p class="p9">İnsanların birbirine ettikleri,</p>

  <p class="p9">O günleri daha çok hatırlatıyor bana.</p>
</body>
</html>
