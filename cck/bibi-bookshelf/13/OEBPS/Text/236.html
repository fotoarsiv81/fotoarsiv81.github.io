<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10407"></a>Hasta Geyik</h2>

  <p class="p9">Bir geyik hastalanmış Geyikistan'da</p>

  <p class="p9">Eş dost sökün etmiş,</p>

  <p class="p9">Birikmişler geyiğin başucuna.</p>

  <p class="p9">Kimi geçmiş olsun der,</p>

  <p class="p9">Kimi ah vah eder,</p>

  <p class="p9">Kimi avutmak ister geyiği.</p>

  <p class="p9">Oysa hiç kalabalık etmeseler daha iyi.</p>

  <p class="p9">&mdash; Aman gidin ne olur, demiş hasta;</p>

  <p class="p9">Bırakın da rahat öleyim bari!</p>

  <p class="p9">Ağlayıp durmayın başımda.</p>

  <p class="p9">&mdash; Hiç olur mu?</p>

  <p class="p9">Boynumuzun borcu;</p>

  <p class="p9">Dünyada bırakmayız, demişler.</p>

  <p class="p9">Kalmışlar da kalmışlar</p>

  <p class="p9">Hastayı canından bezdiresiye.</p>

  <p class="p9">Giderken de, hak ettik diye</p>

  <p class="p9">Geyiğin çayırlığına dalmışlar.</p>

  <p class="p9">Biraz şuradan, biraz buradan,</p>

  <p class="p9">Bu yeşil, bu sarı derkerij</p>

  <p class="p9">Hastaya çalılar kalmış yiyecek.</p>

  <p class="p9">Gücü de yok ki uzaklara gitsin.</p>

  <p class="p9">Hastalığı atlatmış da biçare,</p>

  <p class="p9">Açlıktan ölmüş.</p>

  <p class="p9">Bedava kim kime bakar, zavallı geyik?</p>

  <p class="p9">Hastalık yıkım, hele bu zamanda.</p>

  <p class="p9">Hey Allahım, ne günlere kaldık!</p>

  <p class="p9">Herkes yalnız kendi çıkarında.</p>
</body>
</html>
