<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7257"></a>Demokritos ve Hemşerileri</h2>

  <p class="p9">Cahil halk kafası ne kötü şey!</p>

  <p class="p9">Ne saygısız, ne haksız yollara gider,</p>

  <p class="p9">Kendini bilmeden ne sersemlikler eder.</p>

  <p class="p9">Perdeli gözlerle bakar dünyaya,</p>

  <p class="p9">Kendi ölçüsüne sokar herkesi.</p>

  <p class="p9">Demokritos bu kafadan payını almış;</p>

  <p class="p9">Hemşerileri diye çıkarmış adını.</p>

  <p class="p9">Zaten kim peygamber olmuş</p>

  <p class="p9">Kendi memleketinde?</p>

  <p class="p9">Beyinsizlerin yediği naneye bakın:</p>

  <p class="p9">Koca Demokritos aklını yitirmiş de</p>

  <p class="p9">Onlar bulmuş.</p>

  <p class="p9">Olmaz demeyin, öyle olmuş.</p>

  <p class="p9">Aklı evvel Abderialılar</p>

  <p class="p9">Acıyıp deli bilgine,</p>

  <p class="p9">Mektuplar, elçilerle</p>

  <p class="p9">Hippokrates hekime haber salmışlar.</p>

  <p class="p9">Gelip akıl hastasını görsün diye.</p>

  <p class="p9">&mdash; Ah sormayın, demişler ağlaşarak;</p>

  <p class="p9">Zavallı aklını kaçırdı kaçıracak,</p>

  <p class="p9">Hep okumaktan oldu böyle.</p>

  <p class="p9">Hiç okumaz olaydı biçare.</p>

  <p class="p9">Neler söylüyor bilseniz:</p>

  <p class="p9">Sayısız dünyalar varmış;</p>

  <p class="p9">Hem bu sayısız dünyalar belki de</p>

  <p class="p9">Sayısız Demokritosİarla doluymuş.</p>

  <p class="p9">Bu saçma yetmiyormuş gibi, bir de Atomlar diye bir şey tutturmuş,</p>

  <p class="p9">Göze görünmez acayip bir şeyler,</p>

  <p class="p9">Bozuk kafası neler uyduruyor, neler!</p>

  <p class="p9">Oturduğu yerden gökleri ölçer biçermiş.</p>

  <p class="p9">Böylece de bütün evreni bilirmiş,</p>

  <p class="p9">Kendini bilecek yerde.</p>

  <p class="p9">Önceleri konuşur, çekişirdi herkesle,</p>

  <p class="p9">Şimdi kendi kendine konuşur oldu.</p>

  <p class="p9">Gel, yüce hekim, gel kurtar dostunu.</p>

  <p class="p9">Hippokrates pek aldırmamış bu sözlere</p>

  <p class="p9">Ama kalkmış gitmiş yine de.</p>

  <p class="p9">Talihin cilvesine bakın ki,</p>

  <p class="p9">Hippokrates geldiği zaman yanına,</p>

  <p class="p9">Aklını kaçırmış sanılan kişi,</p>

  <p class="p9">Aklın yerini arıyormuş</p>

  <p class="p9">İnsanda, hayvanda;</p>

  <p class="p9">Yüreği, kafayı inceliyormuş.</p>

  <p class="p9">Bir beynin kıvrımlarına bakıyormuş</p>

  <p class="p9">Dere kıyısında, gölgelikte;</p>

  <p class="p9">Ayakucunda bir sürü yazı, çizi.</p>

  <p class="p9">Öyle dalmış ki işine,</p>

  <p class="p9">Görmemiş bile dostunun geldiğini.</p>

  <p class="p9">Bilgelerin boşuna harcayacak</p>

  <p class="p9">Sözleri, vakitleri yoktur pek:</p>

  <p class="p9">Kısa bir hoşbeşten sonra,</p>

  <p class="p9">Boşverip bütün dedikodulara,</p>

  <p class="p9">İnsan ve düşüncesi üstüne</p>

  <p class="p9">Bir hayli konuşmuşlar.</p>

  <p class="p9">Ahlak üstünde de durmuşlar.</p>

  <p class="p9">Neler söylemiş iki bilge?</p>

  <p class="p9">Anlatmak istediğim bu değil benim.</p>

  <p class="p9">Anlattığım kadarı yeter sanırım</p>

  <p class="p9">Halkın nasıl yanıldığını göstermeye.</p>

  <p class="p9">Ama, kimine göre, öyle değilmiş,</p>

  <p class="p9">Bir yerde okudum geçenlerde:</p>

  <p class="p9">Halkın sesi Tanrı'nın sesiymiş.</p>

  <p class="p9">Bir doğruluk var mı dersiniz bu sözde de?</p>
</body>
</html>
