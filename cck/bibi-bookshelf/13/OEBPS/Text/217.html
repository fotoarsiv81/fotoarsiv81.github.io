<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9418"></a>Tüccar, Beyzade, Şehzade ve Çoban</h2>

  <p class="p9">Yeni dünyalar arayan dört ortak,</p>

  <p class="p9">Batan bir gemiden kurtulmuşlar, yarıçıplak.</p>

  <p class="p9">Biri tüccar, biri beyzade,</p>

  <p class="p9">Biri şehzade, biri de çoban sadece...</p>

  <p class="p9">Mutsuz kaptan Melissaire'in başına gelen</p>

  <p class="p9">Onların başına da gelmiş:</p>

  <p class="p9">Karın doyurmak için bu dört aylak</p>

  <p class="p9">Para dilenir olmuşlar gelen geçenden.</p>

  <p class="p9">Başka başka yerlerde doğmuş bu insanları</p>

  <p class="p9">Hangi kader getirmiş bir araya</p>

  <p class="p9">Orası çok uzun bir hikâye.</p>

  <p class="p9">Bir gün bir çeşme başında oturmuşlar</p>

  <p class="p9">Fakirler arası bir Danıştay kurmuşlar.</p>

  <p class="p9">Şehzade başlamış kendisi gibi büyüklerin</p>

  <p class="p9">Başlarına gelen belaları sayıp dökmeye.</p>

  <p class="p9">Çoban demiş ki:</p>

  <p class="p9">&mdash; Durmayalım üstünde</p>

  <p class="p9">Eski serüvenlerimizin.</p>

  <p class="p9">Ne iş gelirse elimizden, koyalım ortaya;</p>

  <p class="p9">Bulalım çaresini ortak derdimizin.</p>

  <p class="p9">Yanmak yakınmak neye yarar,</p>

  <p class="p9">Çalışalım, yollar yolunu bulur çalışan!</p>

  <p class="p9">Bir çoban böyle konuşur mu diyeceksiniz;</p>

  <p class="p9">Konuşur elbet, neden konuşmasın?</p>

  <p class="p9">Sizce bütün aklı fikri</p>

  <p class="p9">Yalnız taçlı kafalara mı verdi Tanrı?</p>

  <p class="p9">Her koyun gibi her çoban da</p>

  <p class="p9">Dünyadan habersiz kalacak değil ya!</p>

  <p class="p9">Üç dert ortağı hak vermişler çobana</p>

  <p class="p9">Tüccar demiş:</p>

  <p class="p9">&mdash; Ben aritmetik bilirim</p>

  <p class="p9">Ayda şu kadara ders veririm.</p>

  <p class="p9">&mdash; Ben politika öğretirim, demiş şehzade.</p>

  <p class="p9">Beyzadeyse armaların dilinden anlarmış</p>

  <p class="p9">&mdash; Bir okul açar, armaları anlatırım, demiş:</p>

  <p class="p9">Amerika'da kimsenin umurundaymış gibi</p>

  <p class="p9">Armaların o ahmakça kendini öven dili.</p>

  <p class="p9">&mdash; Durun, demiş çoban, güzel konuştunuz</p>

  <p class="p9">Ama ayın otuz gün olduğunu unutuyorsunuz.</p>

  <p class="p9">Neyle geçineceğiz ay sonuna kadar?</p>

  <p class="p9">Bilgilerinize güvenip aç mı kalacağız?</p>

  <p class="p9">Bana verdiğiniz umut güzel, ama uzak.</p>

  <p class="p9">Karnım aç benim, yarın bizi kim doyuracak?</p>

  <p class="p9">Tanrı'ya bıraksak bile yarınımızı,</p>

  <p class="p9">Bu akşam nasıl doyurabiliriz karnımızı?</p>

  <p class="p9">Onu düşünmemiz gerek hepsinden önce.</p>

  <p class="p9">Yiyecekten haber vermiyor sizin bilimler,</p>

  <p class="p9">Benim ellerim belki verir.</p>

  <p class="p9">Bunları söylemiş ve sözü uzatmadan</p>

  <p class="p9">Kalkmış bir ormana gitmiş çoban,</p>

  <p class="p9">Demet demet çalılar toplayıp gelmiş.</p>

  <p class="p9">Satılan çalıların parasıyla</p>

  <p class="p9">O gün de karınları doymuş, ertesi gün de.</p>

  <p class="p9">Yoksa bizim öğretmen adayları açlıktan</p>

  <p class="p9">Bilgilerini öbür dünyaya götüreceklermiş.</p>

  <p class="p9">Şu çıkıyor ki bu serüvenden</p>

  <p class="p9">Pek o kadar bilgin olmadan da</p>

  <p class="p9">Karnını doyurabilir insan</p>

  <p class="p9">Sağlam, kestirme yardımı eldir sağlayan</p>

  <p class="p9">Yararlanıp doğanın nimetlerinden.</p>
</body>
</html>
