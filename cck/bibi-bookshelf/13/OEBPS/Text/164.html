<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6470"></a>Domuz, Keçi ve Koyun</h2>

  <p class="p9">Bir keçi, bir koyun, bir de domuz varmış,</p>

  <p class="p9">Arabaya binmiş, şehre gidiyorlarmış.</p>

  <p class="p9">Panayıra, eğlenmeye mi? Nerde!</p>

  <p class="p9">Öyle diyecek yerde,</p>

  <p class="p9">Satılmaya, diyor masal, ne yazık!</p>

  <p class="p9">Hem arabacının suratından belliymiş</p>

  <p class="p9">Kukla seyrine gitmedikleri.</p>

  <p class="p9">Önce domuz çakmış dalgayı,</p>

  <p class="p9">Ve basmış yaygarayı.</p>

  <p class="p9">Öyle bağırıyormuş ki,</p>

  <p class="p9">Kasaplar, elde bıçak, peşine düşmüş sanki!</p>

  <p class="p9">Ne oluyor bu domuza, demiş ötekiler;</p>

  <p class="p9">Keçi de, koyun da</p>

  <p class="p9">Efendi hayvanlar ne de olsa.</p>

  <p class="p9">Araba sefasını pek tutmamakla beraber,</p>

  <p class="p9">Bu işte korkunç bir şey de görmemişler.</p>

  <p class="p9">Arabacı paylamış domuzu:</p>

  <p class="p9">&mdash; Sus be, ne oluyorsun? demiş;</p>

  <p class="p9">Gürültüye boğdun ortalığı.</p>

  <p class="p9">Yanındakilerden hayvanlık öğren biraz,</p>

  <p class="p9">Arabada onlar gibi durmalı;</p>

  <p class="p9">Şu koyuna bak, ne akıllı!</p>

  <p class="p9">&mdash; Onda akıl ne gezer, demiş domuz;</p>

  <p class="p9">Başına gelecekleri bilseydi,</p>

  <p class="p9">Basar bağırırdı benim gibi.</p>

  <p class="p9">Öteki sersem de öyle.</p>

  <p class="p9">Ne sanıyorlar acaba?</p>

  <p class="p9">Sütlerini mi sağacak, yünlerini mi kırkacaklar?</p>

  <p class="p9">Bununla avunuyor avanaklar.</p>

  <p class="p9">Ya ben neyle avunayım, peki?</p>

  <p class="p9">Yenmekten başka işe yaramam ki.</p>

  <p class="p9">Beni gezmeye götürmüyorsun ya...</p>

  <p class="p9">Elveda, canım dünya!</p>

  <p class="p9">Domuz hiç de akılsız değilmiş meğer.</p>

  <p class="p9">Değilmiş de ne olmuş?</p>

  <p class="p9">O da doğru.</p>

  <p class="p9">Ağlayıp sızlanmakla değişmez ki kader!</p>

  <p class="p9">Aklın olup da dövüneceğine,</p>

  <p class="p9">Olmasın da dertlenme.</p>
</body>
</html>
