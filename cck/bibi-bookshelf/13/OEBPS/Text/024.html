<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx688"></a>Tilkiyle Leylek</h2>

  <p class="p9">Tilki hocanın iyiliği tutmuş bir gün,</p>

  <p class="p9">Hacı leyleği yemeğe buyur etmiş</p>

  <p class="p9">&mdash; Ama demiş tilki; bizde misafir</p>

  <p class="p9">Umduğunu değil, bulduğunu yer.</p>

  <p class="p9">Meğer tilkinin cimrisi hepsinden betermiş:</p>

  <p class="p9">Bir çorba çıkarmış topu topu,</p>

  <p class="p9">O da sulu mu sulu.</p>

  <p class="p9">Hem nerde getirse beğenirsiniz? Tabakta!</p>

  <p class="p9">Leylek gagasıyla uğraşadursun,</p>

  <p class="p9">Tilki bitirmiş hepsini bir solukta.</p>

  <p class="p9">Leyle kızmış, ama çekmiş sineye.</p>

  <p class="p9">Bir zaman sonra</p>

  <p class="p9">O da tilkiyi buyur etmiş yemeğe.</p>

  <p class="p9">&mdash; Hay hay, demiş tilki; nasıl gelmem?</p>

  <p class="p9">Ben dostlara naz etmesini sevmem.</p>

  <p class="p9">Tam saatinde gelmiş,</p>

  <p class="p9">Leyleğe türlü diller dökmüş.</p>

  <p class="p9">Şu güzel, bu güzel,</p>

  <p class="p9">Hele yemeğin kokusu,</p>

  <p class="p9">Gel iştahım, gel!</p>

  <p class="p9">Gerçi tilkilerin iştahı</p>

  <p class="p9">Pek nazlı değilmiş ama</p>

  <p class="p9">Et kokusu başka şeymiş:</p>

  <p class="p9">&mdash; Kuşbaşı galiba, demiş;</p>

  <p class="p9">Bayılırmış etin böylesine,</p>

  <p class="p9">Hele kıvamında pişmişine.</p>

  <p class="p9">Derken yemek sofraya gelmiş,</p>

  <p class="p9">Gelmiş ama nasıl?</p>

  <p class="p9">Kokusunu al, eti ara da bul!</p>

  <p class="p9">Dar boğazlı, upuzun bir çömlek içinde,</p>

  <p class="p9">Tam leyleğin gagasına göre.</p>

  <p class="p9">Tilki burnunu burgu etse nafile.</p>

  <p class="p9">Kısmış kuyruğu, evine dönmüş.</p>

  <p class="p9">Aç kaldığına mı yansın,</p>

  <p class="p9">Bir kuşa rezil olduğuna mı?</p>

  <p class="p9">El âlemi aldatanlar,</p>

  <p class="p9">Bu masal size:</p>

  <p class="p9">Bir gün sizi de sokarlar</p>

  <p class="p9">Kurduğunuz kafese.</p>
</body>
</html>
