<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3374"></a>Tarlakuşu, Yavruları ve Çiftçi</h2>

  <p class="p9">İnsan önce kendine güvenmeli.</p>

  <p class="p9">Bakın Ezop Dede nasıl anlatmış</p>

  <p class="p9">Bu orta malı gerçeği.</p>

  <p class="p9">Tarlakuşları yuva yaparken</p>

  <p class="p9">Buğdaylar daha yemyeşildir.</p>

  <p class="p9">Sevişme zamanıdır dünyanın;</p>

  <p class="p9">Cıvıl cıvıldır ortalık sevinçten.</p>

  <p class="p9">Kocaman balıklar oynaşır denizde,</p>

  <p class="p9">Aslan, kaplan ormanda,</p>

  <p class="p9">Tarlakuşları tarlada</p>

  <p class="p9">Gel gelelim bir tarlakuşu varmış,</p>

  <p class="p9">Bahar nerdeyse geçmiş o hâlâ bekârmış.</p>

  <p class="p9">Zor bela o da karışmış cümbüşe,</p>

  <p class="p9">Bütün doğayla birlikte.</p>

  <p class="p9">Ana olmuş, yuvasını kurmuş,</p>

  <p class="p9">Yumurtlayıp üstüne oturmuş.</p>

  <p class="p9">İşler yolunda gitmiş neyse,</p>

  <p class="p9">Yavrular çıkmış ortaya, geç de olsa.</p>

  <p class="p9">Altın başaklar ağırlaşmış düşecek,</p>

  <p class="p9">Onlar daha uçmasını öğrenecek.</p>

  <p class="p9">Ama kuş telaş içinde,</p>

  <p class="p9">Bir o yana koşuyor bir bu yana.</p>

  <p class="p9">Yiyecek aramaya giderken,</p>

  <p class="p9">Diyor ki yavrularına:</p>

  <p class="p9">&mdash; Aman, gözünüzü dört açın.</p>

  <p class="p9">Tarlanın sahibi bugün yarın,</p>

  <p class="p9">Oğlunu alır gelir buralara.</p>

  <p class="p9">Ne konuşacaklar bakalım, dinleyin.</p>

  <p class="p9">Ona göre biz de düşünür,</p>

  <p class="p9">Bakarız başımızın çaresine.</p>

  <p class="p9">Tarlakuşu gidince, tam dediği gibi</p>

  <p class="p9">Oğluyla sökün etmiş tarla sahibi:</p>

  <p class="p9">&mdash; Tamam, demiş; buğday kıvama gelmiş;</p>

  <p class="p9">Bugün git eşe dosta haber ver:</p>

  <p class="p9">Babam imeceye çağırıyor, de;</p>

  <p class="p9">Yarın erken oraklarıyla gelsinler.</p>

  <p class="p9">Ana kuş yuvaya dönünce</p>

  <p class="p9">Bakmış yavruları telaş içinde:</p>

  <p class="p9">&mdash; Dostlarına haber saldı, demiş bir yavru;</p>

  <p class="p9">Yarın sabah yardıma gelsinler, diye.</p>

  <p class="p9">&mdash; Öyleyse merak etmeyin, demiş tarlakuşu;</p>

  <p class="p9">Vakit var demektir yer değiştirmeye.</p>

  <p class="p9">Yarın yine dinleyin bakalım ne diyecek.</p>

  <p class="p9">Şimdilik keyfinize bakın,</p>

  <p class="p9">İşte size yiyecek.</p>

  <p class="p9">Güzelce yemiş yatmışlar uykuya.</p>

  <p class="p9">Gün doğmuş:</p>

  <p class="p9">Dost most yok ortada.</p>

  <p class="p9">Tarlakuşu uçup gidince işine,</p>

  <p class="p9">Tarla sahibi gelmiş yine:</p>

  <p class="p9">&mdash; Bu ekin bekleyemez artık, demiş;</p>

  <p class="p9">Gördün mü eşin dostun ettiğini bize?</p>

  <p class="p9">Gel de güven bu tembel heriflere.</p>

  <p class="p9">Git bari akrabamızı çağır,</p>

  <p class="p9">Yarın sabah burda olsunlar.</p>

  <p class="p9">Yavrular daha çok korkmuş bu sefer:</p>

  <p class="p9">&mdash; Anne, akrabasını çağırdı, demişler;</p>

  <p class="p9">Hemen gidelim burdan...</p>

  <p class="p9">&mdash; Hayır, rahatınıza bakın, demiş anne;</p>

  <p class="p9">Yarın da burdayız, sağlam!</p>

  <p class="p9">Anne haklı çıkmış yine;</p>

  <p class="p9">Kimseler gelmemiş akrabadan.</p>

  <p class="p9">Üçüncü gelişinde,</p>

  <p class="p9">Şafak atmış tarla sahibinde:</p>

  <p class="p9">&mdash; Yanlış yaptık, demiş; halt ettik!</p>

  <p class="p9">Başkalarına güvenmeyecektik.</p>

  <p class="p9">Dostun da, akrabanın da iyisi,</p>

  <p class="p9">İnsanın kedisi, oğul; unutma bunu.</p>

  <p class="p9">Yarın çoluk çocuk alıp orakları,</p>

  <p class="p9">Kendimiz girişelim işe.</p>

  <p class="p9">Ne zaman biterse biter gayrı.</p>

  <p class="p9">En kestirmesi yine de bu.</p>

  <p class="p9">Tarlakuşu alınca bu haberi:</p>

  <p class="p9">&mdash; Şimdi, demiş; açalım yelkenleri!</p>

  <p class="p9">Der demez de yel yepelek,</p>

  <p class="p9">Bırakmış gitmişler yuvayı,</p>

  <p class="p9">Uzun boylu laf etmeyerek.</p>
</body>
</html>
