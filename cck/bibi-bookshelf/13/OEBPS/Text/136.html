<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4997"></a>Dünyadan El Çeken Sıçan</h2>

  <p class="p9">Bu bir Doğu masalı, alınmasın kimse!</p>

  <p class="p9">Bir sıçan varmış evvel zaman içinde.</p>

  <p class="p9">Yorulmuş, canından bezmiş bu sıçan;</p>

  <p class="p9">Çekmiş elini yalan dünyadan,</p>

  <p class="p9">Gitmiş, kapanmış, tek başına</p>

  <p class="p9">Bir Hollanda peynirinin içine.</p>

  <p class="p9">İn cin yok, ıssız bir yermiş burası:</p>

  <p class="p9">&mdash; Tam erilecek yer, demiş</p>

  <p class="p9">Bizim yeni zaman evliyası.</p>

  <p class="p9">Dişini, tırnağını işletmiş,</p>

  <p class="p9">Kovuğunu delmiş, genişletmiş.</p>

  <p class="p9">Az zamanda kurmuş içerde tekkeyi;</p>

  <p class="p9">Postu serip muradına ermiş;</p>

  <p class="p9">Yağlanmış, göbek koyvermiş.</p>

  <p class="p9">Allah böyle bolundan verir işte</p>

  <p class="p9">Kendini Allah'a verenlere!</p>

  <p class="p9">Günün birinde bu sofu kişiye</p>

  <p class="p9">Elçiler gelmiş sıçan milletinden</p>

  <p class="p9">Biraz yiyecek istemeye.</p>

  <p class="p9">Yurtdışına gidiyormuş bu elçiler</p>

  <p class="p9">Saldırgan kedi milletine karşı</p>

  <p class="p9">Yardım isteyeceklermiş dünyadan:</p>

  <p class="p9">Dört bir yandan sarılmış çünkü Sıçanıstan.</p>

  <p class="p9">Beş parasız çıkmışlar yola,</p>

  <p class="p9">Neden derseniz</p>

  <p class="p9">Sıfırı tüketmiş koca devlet</p>

  <p class="p9">Abluka yüzünden.</p>

  <p class="p9">&mdash; Az bir şey istiyoruz, demişler;</p>

  <p class="p9">Dört beş günlük yiyecek yeter.</p>

  <p class="p9">&mdash; Dindaşlarım, demiş bizim evliya;</p>

  <p class="p9">Benim artık alışverişim yok ki</p>

  <p class="p9">Bu dünyanın işleriyle.</p>

  <p class="p9">Allahına sığınmış bir fakir</p>

  <p class="p9">Size nasıl yardım edebilir?</p>

  <p class="p9">Ne gelir elimden hayır duadan gayrı?</p>

  <p class="p9">Allah büyüktür, düşünür sizi;</p>

  <p class="p9">Bu beladan da kurtarır milletimizi.</p>

  <p class="p9">Hazret bunları söylemiş</p>

  <p class="p9">Ve kapıyı sürgülemiş!</p>

  <p class="p9">Sizce kim,</p>

  <p class="p9">Bu cimri sıçanla anlatmak istediğim?</p>

  <p class="p9">Bir papaz mı?</p>

  <p class="p9">Yok canım, bir derviş:</p>

  <p class="p9">Hiç böyle Hıristiyan olur mu?</p>

  <p class="p9">Nerde görülmüş?</p>
</body>
</html>
