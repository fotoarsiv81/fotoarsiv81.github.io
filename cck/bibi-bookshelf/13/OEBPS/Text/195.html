<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8168"></a>Karı Koca ve Hırsız</h2>

  <p class="p9">Bir koca kör kütük âşıkmış</p>

  <p class="p9">Ama karısına âşık, orası kötü:</p>

  <p class="p9">Yâri koynunda, yine de mutsuzmuş.</p>

  <p class="p9">Kadın bir kapalı kutu:</p>

  <p class="p9">Ne kaş göz oynatırmış,</p>

  <p class="p9">Ne bir tatlı söz edermiş;</p>

  <p class="p9">Ne olur bir yakınlık gösterse,</p>

  <p class="p9">Adamcağızı birazcık pohpohlasa.</p>

  <p class="p9">Hayır! Sen gel de böyle bir kadınla</p>

  <p class="p9">Sevilip sevilmediğini anla.</p>

  <p class="p9">Adam haklı dertlenmekte;</p>

  <p class="p9">Nikâhla, düğün dernekle</p>

  <p class="p9">Murada erilmez ki her zaman;</p>

  <p class="p9">Sevişmekten zevk mi alır insan</p>

  <p class="p9">Sevgisine karşılık görmeyince?</p>

  <p class="p9">Olmaz olsun böyle gelin güveylik.</p>

  <p class="p9">Bizim mutsuz güvey bir gece</p>

  <p class="p9">Yine boşuna yakınıp dururken</p>

  <p class="p9">Bir kez boynuna sarılmayan bu gelinden</p>

  <p class="p9">Bir hırsız gelmiş son vermiş sızlanmasına:</p>

  <p class="p9">Öyle korkmuş, öyle korkmuş ki kadın,</p>

  <p class="p9">Ne de olsa bir sığınaktır diye</p>

  <p class="p9">Atılmış kocasının kolları arasına.</p>

  <p class="p9">Canım hırsız, demiş adam; sen olmasaydın</p>

  <p class="p9">Bu zevki tatmayacaktım dünyada.</p>

  <p class="p9">Neyi istersen al götür evimden,</p>

  <p class="p9">Evim de senin olsun istersen.</p>

  <p class="p9">Hırsızlar ne utanır, ne nazlanırlar:</p>

  <p class="p9">Bizimki de alabildiğini almış götürmüş.</p>

  <p class="p9">Bu masaldan anlaşılıyor ki</p>

  <p class="p9">En güçlü tutkudur korku.</p>

  <p class="p9">Tiksinme duygusunu yener;</p>

  <p class="p9">Aşkı bile yendiği olur.</p>

  <p class="p9">Ama korkuyu da yenen aşk vardır;</p>

  <p class="p9">Örnek isterseniz, bir âşık, İspanya'da,</p>

  <p class="p9">Evini yakmış, sevgilisi kucağında,</p>

  <p class="p9">Alevler arasından çıkmak için.</p>

  <p class="p9">Bu taşkınlık hoşuma gitmedi desem yalan</p>

  <p class="p9">Hikâyeyi bir kitapta okuduğum zaman.</p>

  <p class="p9">İspanyol ruhu tam budur işte:</p>

  <p class="p9">Çılgınlık da var içinde yiğitlik de.</p>
</body>
</html>
