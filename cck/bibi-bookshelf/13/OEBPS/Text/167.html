<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6659"></a>Fare İle Fil</h2>

  <p class="p9">Kendini beğenmiş çoktur Fransa'da,</p>

  <p class="p9">Bakarsın, en küçük burjuvada</p>

  <p class="p9">Bir çalım bir çalım; kral sanır kendini.</p>

  <p class="p9">Bir Fransız hastalığı bu gösteriş;</p>

  <p class="p9">İliklerimize kadar işlemiş.</p>

  <p class="p9">İspanyol da sever böbürlenmeyi,</p>

  <p class="p9">Ama o çılgınca böbürlenir;</p>

  <p class="p9">Budalaca değil bizim gibi.</p>

  <p class="p9">Her milletin böbürü bir başka biçim.</p>

  <p class="p9">Biz kendimizden örnek verelim:</p>

  <p class="p9">Miniminnacık bir fare,</p>

  <p class="p9">Bir fil görmüş, koskocaman;</p>

  <p class="p9">Dört bir yanı uşak dolu;</p>

  <p class="p9">Üstünde kat kat bir köşk,</p>

  <p class="p9">Köşkün içinde ünlü bir sultan,</p>

  <p class="p9">Sultanın yanında kedisi, köpeği, maymunu,</p>

  <p class="p9">Papağanı, dadısı madısı.</p>

  <p class="p9">Hacca gidiyormuş hepsi.</p>

  <p class="p9">Fare başlamış alay etmeye,</p>

  <p class="p9">Filin ağır, hantal yürümesiyle:</p>

  <p class="p9">&mdash; Nesine bayılırlar anlamam, demiş;</p>

  <p class="p9">Kendini zor taşıyan şu koca gövdeye bak!</p>

  <p class="p9">Marifet mi sanki bu kadar yer tutmak?</p>

  <p class="p9">Şaşarım insanların fil hayranlığına;</p>

  <p class="p9">Çocukları ürkütür ancak bu lenduha.</p>

  <p class="p9">Biz fareler, parmak kadar fareyken,</p>

  <p class="p9">Hiç de farklı görmeyiz kendimizi fillerden.</p>

  <p class="p9">Daha neler neler söyleyecekmiş zibidi;</p>

  <p class="p9">Ama bırakmamış ki kedi:</p>

  <p class="p9">Fırladığı gibi kafesten,</p>

  <p class="p9">Anlatıvermiş tez elden</p>

  <p class="p9">Fille farenin farkını.</p>
</body>
</html>
