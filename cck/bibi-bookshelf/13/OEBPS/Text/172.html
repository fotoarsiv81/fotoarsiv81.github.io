<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6961"></a>Zeus ve Yıldırımları</h2>

  <p class="p9">Zeus görüp bunca kusurlarımızı</p>

  <p class="p9">Gürlemiş bir gün göklerden:</p>

  <p class="p9">&mdash; Yeni konuklar getirelim, demiş, dünyaya</p>

  <p class="p9">Bu, canımı sıkmaya başlayan</p>

  <p class="p9">İnsan soyunun yerine.</p>

  <p class="p9">Koş, Hermes, doğru cehenneme git;</p>

  <p class="p9">Üç Furia'ların en zalimini getir.</p>

  <p class="p9">Ey bunca sevdiğim insanoğulları</p>

  <p class="p9">Bu kez yok bilin artık kendinizi.</p>

  <p class="p9">Ama çok geçmeden</p>

  <p class="p9">Zeus yatıştırmış öfkesini.</p>

  <p class="p9">Ey siz krallar ki Zeus</p>

  <p class="p9">Sizlere emanet etmiş bizleri,</p>

  <p class="p9">Bırakın bir gece geçsin aradan,</p>

  <p class="p9">Öfkeniz fırtına koparmadan,</p>

  <p class="p9">Tez kanatlı, tatlı dilli Hermes</p>

  <p class="p9">Gitmiş üç kara bacısına cehennemin,</p>

  <p class="p9">Tizifone ile Megaira'yı bırakıp</p>

  <p class="p9">Amansız Alekto'yu seçmiş.</p>

  <p class="p9">Koltukları kabarmış Alekto'nun da;</p>

  <p class="p9">O kadar ki yemin etmiş Pluto adına</p>

  <p class="p9">İnsan soyunu hemen indireceğine</p>

  <p class="p9">Cehennemin en derin diplerine.</p>

  <p class="p9">Hoşuna gitmemiş Zeus Efendimizin</p>

  <p class="p9">Bu şirretin ettiği yemin.</p>

  <p class="p9">Kovmuş onu huzurundan,</p>

  <p class="p9">Sadece birkaç yıldırım savurmuş hemen</p>

  <p class="p9">Kalleş bir milletin üstüne.</p>

  <p class="p9">Ama yıldırımları yöneten</p>

  <p class="p9">Yakmak istediği insanların</p>

  <p class="p9">Babası, yani ta kendisi olduğundan,</p>

  <p class="p9">Korkutmakla kalmış onları;</p>

  <p class="p9">Issız bir çölün kumlarını</p>

  <p class="p9">Kasıp kavurmuş sadece yıldırımları.</p>

  <p class="p9">Her baba biraz yandan vurur böyle</p>

  <p class="p9">Oğluna vurduğu silleyi.</p>

  <p class="p9">Ama ne olmuş?</p>

  <p class="p9">Şımartmış insan soyunu</p>

  <p class="p9">Zeus'un bu babacan oyunu.</p>

  <p class="p9">Olympos'lular küplere binmiş</p>

  <p class="p9">Ve bulutlan toparlayan tanrı</p>

  <p class="p9">Cehennem üstüne yemin etmiş gayrı</p>

  <p class="p9">Yeni fırtınalar koparacağına.</p>

  <p class="p9">Gülümsemiş bütün ölümsüzler;</p>

  <p class="p9">Bırak gürlemeyi, sen babasın, demişler;</p>

  <p class="p9">Başka bir tanrının bir başka türlü</p>

  <p class="p9">Yıldırımlar yapmasını istemişler.</p>

  <p class="p9">Efaistos almış bu işi ele;</p>

  <p class="p9">Ve iki türlü yıldırım pişirmiş</p>

  <p class="p9">Yüksek fırınlarında bu tanrı:</p>

  <p class="p9">Bir türlüsü hiç yolunu şaşmaz</p>

  <p class="p9">Yakarmış yakılacak olanları;</p>

  <p class="p9">Öbür türlüsü yan çizermiş,</p>

  <p class="p9">Dağlara bayırlara düşermiş,</p>

  <p class="p9">Çok kez de yiter gidermiş havada.</p>

  <p class="p9">İşte bu ikinci türlüsünü salarmış</p>

  <p class="p9">İnsanoğluna Zeus Baba.</p>
</body>
</html>
