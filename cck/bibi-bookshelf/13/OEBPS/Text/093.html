<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3456"></a>Oduncuyla Hermes</h2>

  <p class="p9">Monsieur le Comte de Brienne'e</p>

  <p class="p9">Zevkinizi kural edindim masallarımda;</p>

  <p class="p9">Ona yaranmanın yollarını aradım.</p>

  <p class="p9">Fazla özen bezen istemezsiniz siz;</p>

  <p class="p9">Gereksiz süslemeleri sevmezsiniz;</p>

  <p class="p9">Ben de sevmem:</p>

  <p class="p9">Boşa gider böylesi çaba.</p>

  <p class="p9">Fazla güzellik aradı mı yazar,</p>

  <p class="p9">Her şeyi bozar.</p>

  <p class="p9">Ama bu demek değildir ki</p>

  <p class="p9">İnce nükteler şiire girmemeli.</p>

  <p class="p9">Siz seversiniz onları,</p>

  <p class="p9">Ben de sevmezlik etmem doğrusu.</p>

  <p class="p9">Ezop'un asıl amacına gelince,</p>

  <p class="p9">İyi kötü benim varmak istediğim de bu.</p>

  <p class="p9">Beğenilmez, bir şeyler de öğretmezse şiirlerim,</p>

  <p class="p9">Elimden gelen bu kadar derim;</p>

  <p class="p9">Yine de bir şeyler koymuş olurum ortaya.</p>

  <p class="p9">Zorlu kişi olmak değil benim özendiğim;</p>

  <p class="p9">Kötülüklere, Herakles gibi,</p>

  <p class="p9">Kollarımla saldıramadığım için,</p>

  <p class="p9">Gülünç etmek istiyorum onları.</p>

  <p class="p9">Yalnız buna yetiyor benim gücüm</p>

  <p class="p9">Yetebiliyorsa eğer.</p>

  <p class="p9">Kimi zaman bir masala döktüğüm</p>

  <p class="p9">Budalaca gururudur insanların</p>

  <p class="p9">Doymak bilmez hırslanyla birlikte.</p>

  <p class="p9">Bunu anlatır işte öküz gibi şişmeye kalkan</p>

  <p class="p9">O minnacık hayvan.</p>

  <p class="p9">Kimi zaman da çifte bir benzetmeyle</p>

  <p class="p9">Getiririm karşı karşıya</p>

  <p class="p9">Kötülükle iyiliği, budalalıkla sağduyuyu,</p>

  <p class="p9">Kuzularla zorba kurdu, sinekle karıncayı.</p>

  <p class="p9">Benim yaptığım yüzlerce perdelik bir komedya</p>

  <p class="p9">Sahnesi bütün dünya.</p>

  <p class="p9">İnsanlar, tanrılar, hayvanlar,</p>

  <p class="p9">Hepsi bir rol alır benim oyunumda.</p>

  <p class="p9">Zeus da bir oyuncudur ötekiler gibi.</p>

  <p class="p9">Bir de Hermes'i çıkaralım sahneye.</p>

  <p class="p9">Bu tanrının işi gücü haber götürmektir</p>

  <p class="p9">Zeus'un göz koyduğu güzellere;</p>

  <p class="p9">Ama bugün göreceği iş başka.</p>

  <p class="p9">Bir oduncu baltasını yitirmiş,</p>

  <p class="p9">Baltaysa oduncunun varı yoğu.</p>

  <p class="p9">Boşuna aranıp dururken zavallı</p>

  <p class="p9">Yürekler acısı bir haldeymiş.</p>

  <p class="p9">İşletecek başka aracı yok ki adamın</p>

  <p class="p9">Balta üstüne kurulmuş dünyası.</p>

  <p class="p9">Başka nerden, ne beklesin?</p>

  <p class="p9">Tutamaz olmuş gözyaşlarını:</p>

  <p class="p9">&mdash; Baltam, zavallı baltam! diye ağlarmış,</p>

  <p class="p9">Sonunda Zeus'a yalvarmış:</p>

  <p class="p9">&mdash; Ulu Tanrı, ver baltamı geri;</p>

  <p class="p9">Yeniden dünyaya getirirsin beni.</p>

  <p class="p9">Yakarışı duyulmuş Olympos'tan. Hermes gelmiş:</p>

  <p class="p9">&mdash; Yitmedi, demiş, baltan;</p>

  <p class="p9">Şu yakında buldum, senin değil mi bu?</p>

  <p class="p9">Ve altın bir balta göstermiş oduncuya:</p>

  <p class="p9">&mdash; Bu benimki değil, demiş oduncu.</p>

  <p class="p9">Hermes bir balta daha göstermiş gümüşten:</p>

  <p class="p9">&mdash; Bu da değil, demiş adam.</p>

  <p class="p9">Odun saplı bir başkasını görünce, birden:</p>

  <p class="p9">&mdash; İşte bu benim baltam, diye bağırmış.</p>

  <p class="p9">Kendiminki bana yeter.</p>

  <p class="p9">&mdash; Üçü de senin olsun, demiş Hermes,</p>

  <p class="p9">Doğruluğunun karşılı olarak.</p>

  <p class="p9">&mdash; Öyleyse alırım, demiş oduncu gülerek.</p>

  <p class="p9">Bu serüven yayılmış hemen dört bir yana</p>

  <p class="p9">Ve artık baltasını kaybeden edene.</p>

  <p class="p9">Zeus hangi birini dinlesin?</p>

  <p class="p9">Hermes yine de gitmiş ağlaşanlara:</p>

  <p class="p9">Birer altın balta göstermiş her birine:</p>

  <p class="p9">&mdash; Bu benimki değil, dememiş hiçbiri</p>

  <p class="p9">Budala dedirtmemek için kendilerine.</p>

  <p class="p9">Hermes, altın baltayı vermek şöyle dursun,</p>

  <p class="p9">Sapını indirmiş kellerine.</p>

  <p class="p9">Yalan söyleme, kendi malınla yetin.</p>

  <p class="p9">En sağlam yol budur, ama neylersin</p>

  <p class="p9">Yalanla mal kapmaya bakıyor herkes...</p>

  <p class="p9">Olur mu ya, hiç yutar mı Hermes!</p>
</body>
</html>
