<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7193"></a>İki Köpekle Bir Ölmüş Eşek</h2>

  <p class="p9">Kötü huylar bir araya gelir de</p>

  <p class="p9">İyileri gelmez nedense.</p>

  <p class="p9">İçimize bir kötülük girmeye görsün</p>

  <p class="p9">Hepsi sökün eder peşinden.</p>

  <p class="p9">Kardeş gibidir kâfirler;</p>

  <p class="p9">Bir dam altında yaşayabilirler.</p>

  <p class="p9">İyilikler öyle mi ya?</p>

  <p class="p9">Hepsi gelir mi bir araya</p>

  <p class="p9">Bir tek insanda?</p>

  <p class="p9">Gelse de binde bir;</p>

  <p class="p9">Zor kaynaşırlar nedense.</p>

  <p class="p9">Kimi adam yiğittir, ama akılsızca;</p>

  <p class="p9">Kimi de akıllıdır, ama pısırıkça.</p>

  <p class="p9">Hayvanlar da öyledir;</p>

  <p class="p9">Köpeği alın mesela:</p>

  <p class="p9">Efendisine bağlıdır, işini bilir;</p>

  <p class="p9">Gel gelelim budala ve açgözlüdür.</p>

  <p class="p9">Bu tarafıyla girmiş masala</p>

  <p class="p9">İki köpek varmış,</p>

  <p class="p9">Bir göl kıyısında geziyorlarmış.</p>

  <p class="p9">Bir eşek ölüsü görmüşler suda</p>

  <p class="p9">Yüzüp gidiyormuş uzağa.</p>

  <p class="p9">&mdash; Dostum, demiş köpeğin biri;</p>

  <p class="p9">Senin gözlerin daha iyi görür:</p>

  <p class="p9">Bir dikiz etsene şu suları.</p>

  <p class="p9">Bir şeyler görünüyor gözüme,</p>

  <p class="p9">At ölüsü mü, öküz ölüsü mü ne?</p>

  <p class="p9">&mdash; Ne ölüsü var mı? demiş öteki;</p>

  <p class="p9">Yenir bir şey ya, sen ona bak.</p>

  <p class="p9">Ama yanına nasıl gitmeli,</p>

  <p class="p9">Kör olası bir hayli uzak.</p>

  <p class="p9">Üstelik rüzgâr da var,</p>

  <p class="p9">Yüzemeyiz oraya kadar.</p>

  <p class="p9">İyisi mi gel şu suyu içelim biz:</p>

  <p class="p9">Susamışız da zaten,</p>

  <p class="p9">Bir giriştik mi seninle, içer bitiririz.</p>

  <p class="p9">At mı eşek mi neyse,</p>

  <p class="p9">O da iner dibe.</p>

  <p class="p9">Bir haftalık et kemik çıkar:</p>

  <p class="p9">Ye babam ye.</p>

  <p class="p9">Ve iki köpek başlamış gölü içmeye.</p>

  <p class="p9">Soluk soluğa</p>

  <p class="p9">Ha biraz daha, ha biraz daha</p>

  <p class="p9">Derken çatlatıp mideyi,</p>

  <p class="p9">Boylamışlar tahtalıköyü.</p>

  <p class="p9">İnsan da böyle değil midir?</p>

  <p class="p9">Bir şeye tutuldu mu engel dinlemez;</p>

  <p class="p9">Olmayacak şey olacak bilir.</p>

  <p class="p9">Mal peşinde olsun, ün peşinde olsun</p>

  <p class="p9">Ne hayaller kurmaz,</p>

  <p class="p9">Ne potlar-kırmaz.</p>

  <p class="p9">Ah çiftliklerim, sömürgelerim olsa!</p>

  <p class="p9">Ah sandıklarım altın dolsa!</p>

  <p class="p9">Latince, Yunanca öğrensem!</p>

  <p class="p9">Bütün bilimleri, tarihleri bilsem!</p>

  <p class="p9">Göl içmekle bitmez de bunlar biter mi?</p>

  <p class="p9">Ama insan yine de ister hepsini.</p>

  <p class="p9">Bir canın istediklerini yapmaya</p>

  <p class="p9">Dört beden yetmez;</p>

  <p class="p9">Tükenir hepsi yarı yolda.</p>

  <p class="p9">Nuh'un dört misli de yaşasa</p>

  <p class="p9">İnsanın isteği bitmez.</p>
</body>
</html>
