<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6094"></a>Masalların Gücü</h2>

  <p class="p9">Eski Atinalılar hoppa insanlarmış,</p>

  <p class="p9">Ele avuca sığmazlarmış pek.</p>

  <p class="p9">Ünlü Yunan söylevcisi Demades</p>

  <p class="p9">Yurdunu tehlikede görerek</p>

  <p class="p9">Çıkmış bir gün kürsüye</p>

  <p class="p9">Ve bir kırbaç gibi kullanıp sanatını</p>

  <p class="p9">Coşturmak istemiş bütün gücüyle</p>

  <p class="p9">Cumhuriyetin özgür evlatlarını;</p>

  <p class="p9">Toplum hizmetine çağırmış hepsini.</p>

  <p class="p9">Bakmış dinlemiyor kimse,</p>

  <p class="p9">Daha acı sözlere başvurmuş,</p>

  <p class="p9">En gevşek yürekleri sarsacak sözlere.</p>

  <p class="p9">Havaya, gitmiş ne söylediyse,</p>

  <p class="p9">Kılı kıpırdamamış Atinalıların.</p>

  <p class="p9">Başında kavak yelleri esen sürü</p>

  <p class="p9">Aldırmıyormuş bir türlü</p>

  <p class="p9">Alışkın olduğu bu saldırılara.</p>

  <p class="p9">Milletin gözü hep başka yerlerde;</p>

  <p class="p9">Çocuk kavgalarıyla ilgileniyorlar da</p>

  <p class="p9">Ona kulak vermiyor kimse.</p>

  <p class="p9">Ne yapsın, bir başka renk vermiş söze:</p>

  <p class="p9">&mdash; Bir gün Demeter Tanrıça, demiş,</p>

  <p class="p9">Yılanbalığı ve kırlangıçla gezerken</p>

  <p class="p9">Önlerine koca bir ırmak çıkıvermiş.</p>

  <p class="p9">Yılanbalığı yüzerek, kırlangıç uçarak</p>

  <p class="p9">Geçivermişler ırmağı hemen.</p>

  <p class="p9">O zaman halk başlamış bağırmaya:</p>

  <p class="p9">&mdash; Ee. Demeter ne yapmış? diye.</p>

  <p class="p9">&mdash; Ne yapacak, demiş o zaman söylevci;</p>

  <p class="p9">Sizlere ateş püskürmek olmuş ilk işi.</p>

  <p class="p9">Nasıl olur, demiş nasıl olur da</p>

  <p class="p9">Benim bunca tuttuğum Atina</p>

  <p class="p9">Çocuk masallarıyla eğlenir,</p>

  <p class="p9">Onda başka bütün Yunan şehirleri</p>

  <p class="p9">Tehlikeyi önlemeye çalışırken?</p>

  <p class="p9">Demeter ne yapmış diye soracağınıza</p>

  <p class="p9">Filip'in ne yaptığını sorsanız a Atina&rsquo;yı yıkmak için?</p>

  <p class="p9">Söylevcinin bu sitemi</p>

  <p class="p9">Uyarmış Atinalıları birden;</p>

  <p class="p9">Onu can kulağıyla dinlemişler gayrı.</p>

  <p class="p9">Bir masal soluğu olmuş bunu sağlayan.</p>

  <p class="p9">Hepimiz Atinalıyızdır bu bakımdan:</p>

  <p class="p9">Ben ki, ahlak dersi vermekteyim şu anda,</p>

  <p class="p9">Biri gelip Eşek Postu masalını anlatsa</p>

  <p class="p9">Öyle seve seve dinlerim ki!</p>

  <p class="p9">Dünya ihtiyarladı artık, derler,</p>

  <p class="p9">Doğrudur, ama ben yine de derim ki</p>

  <p class="p9">Dünya çocuk gibi eğlendirilmek ister.</p>
</body>
</html>
