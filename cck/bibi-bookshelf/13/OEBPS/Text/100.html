<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3725"></a>Atla Kurt</h2>

  <p class="p9">Bahar gelmiş,</p>

  <p class="p9">Ilık seher yelleri,</p>

  <p class="p9">Otları tazelemiş.</p>

  <p class="p9">Bütün canlılar düşmüş kırlara,</p>

  <p class="p9">Canlarına can katmaya.</p>

  <p class="p9">Kurdun biri de çıkmış gezermiş,</p>

  <p class="p9">Karsız dünya ne de güzelmiş.</p>

  <p class="p9">Bir de bakmış bir kırat;</p>

  <p class="p9">Salınmış yeşil çayıra.</p>

  <p class="p9">Düşünün kurttaki sevinci:</p>

  <p class="p9">&mdash; Al sana yiyecek, demiş;</p>

  <p class="p9">Ama yiyebilirsen ye!</p>

  <p class="p9">Ne diye koyun değilsin, be mübarek!</p>

  <p class="p9">Çoktan bitirmiştim işini.</p>

  <p class="p9">Ama seni haklamak mesele.</p>

  <p class="p9">Türlü oyunlara başvurmam gerek.</p>

  <p class="p9">Vuracağız ne yapalım.</p>

  <p class="p9">Kurt böyle demiş,</p>

  <p class="p9">Ve uygun adım atın yanına gelmiş;</p>

  <p class="p9">&mdash; Ben, demiş,</p>

  <p class="p9">Lokman Hekim'in soyundanım.</p>

  <p class="p9">Bu çayırlarda ne kadar ot varsa</p>

  <p class="p9">Hepsinin iyisini kötüsünü bilirim.</p>

  <p class="p9">Övünmek gibi olmasın ama,</p>

  <p class="p9">Her derde deva bulmuşumdur.</p>

  <p class="p9">Düldül gibi atsınız maşallah;</p>

  <p class="p9">Ama bir derdiniz var, belli.</p>

  <p class="p9">Söyleyin, hemen söküp atayım bedava</p>

  <p class="p9">Bir şeyim yok diyemezsiniz:</p>

  <p class="p9">Başıboş bırakılan at</p>

  <p class="p9">Ya hastadır, ya sakat;</p>

  <p class="p9">Lokman Hekim böyle der.</p>

  <p class="p9">&mdash; Arka ayağımda çıban var, demiş at.</p>

  <p class="p9">&mdash; Aman evlat, demiş kurt;</p>

  <p class="p9">Ayak dediğin şakaya gelmez,</p>

  <p class="p9">Bir işledi mi kolay baş edilmez.</p>

  <p class="p9">Sizlere hizmet boynumun borcudur:</p>

  <p class="p9">Ben ameliyatların da kurduyumdur.</p>

  <p class="p9">Hazret surdan mı kapsam, burdan mı kapsam</p>

  <p class="p9">Diye bakıyormuş hastasına.</p>

  <p class="p9">At çoktan işin farkında,</p>

  <p class="p9">Punduna gelir gelmez basmış tekmeyi.</p>

  <p class="p9">Ne diş kalmış hekimde ne çene kemiği.</p>

  <p class="p9">&mdash; Oh olsun bana, demiş kurt, ağlamaklı;</p>

  <p class="p9">Kimse çizmeden yukarı çıkmamalı.</p>

  <p class="p9">Hekimlik senin nene?</p>

  <p class="p9">Kasaplığınla yetinsene!</p>
</body>
</html>
