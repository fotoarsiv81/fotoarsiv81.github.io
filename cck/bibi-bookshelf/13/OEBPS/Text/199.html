<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8322"></a>Çoban ve Sürüsü</h2>

  <p class="p9">&mdash; Nedir çektiğim, demiş çoban;</p>

  <p class="p9">Bu sersem koyun milletinden?</p>

  <p class="p9">Kurt geldi mi hepsi kuzu,</p>

  <p class="p9">İstediğin kadar say, boşuna,</p>

  <p class="p9">Sürü eksiliyor boyuna.</p>

  <p class="p9">Dün saydım, bin koyundular,</p>

  <p class="p9">Bir tek kurdun hakkından gelemediler.</p>

  <p class="p9">Bir mor koyunum vardı,</p>

  <p class="p9">Hep peşimde gezerdi;</p>

  <p class="p9">Bir parçacık ekmekle,</p>

  <p class="p9">Cehenneme gitsem gelirdi.</p>

  <p class="p9">Kaval çaldım mı hele,</p>

  <p class="p9">Karşı dağdan gelir, beni bulurdu.</p>

  <p class="p9">Canım, mor koyunum nerede şimdi?</p>

  <p class="p9">Zavallıyı kurt geldi yedi,</p>

  <p class="p9">Koca sürü ne yaptı kurda? Hiç!</p>

  <p class="p9">Bu ağıttan sonra çoban,</p>

  <p class="p9">Sürüye bir nutuk çekmiş;</p>

  <p class="p9">Büyüğüne, küçüğüne, topuna birden</p>

  <p class="p9">Güzel öğütler vermiş:</p>

  <p class="p9">&mdash; Birlik olur, sıkı durursanız, demiş.</p>

  <p class="p9">Kurt giremez aranıza!</p>

  <p class="p9">Koyun milleti yeminler etmiş çobana:</p>

  <p class="p9">&mdash; Kurdu yanaştırırsak, demişler.</p>

  <p class="p9">Yuf olsun bize.</p>

  <p class="p9">Kahrolsun sırtımızdan geçinen,</p>

  <p class="p9">Mor koyunu çiy çiy yiyen!</p>

  <p class="p9">Ölmek var, kurda koyun yok!</p>

  <p class="p9">Çoban inanmış, aferin demiş sürüye.</p>

  <p class="p9">Ama daha o gece,</p>

  <p class="p9">Uzaktan bir kurt görününce,</p>

  <p class="p9">Darmadağın olmuş koca sürü.</p>

  <p class="p9">Üstelik de gördükleri</p>

  <p class="p9">Kurdun gölgesiymiş sadece.</p>

  <p class="p9">Kötü askere istediğin kadar nutuk çek,</p>

  <p class="p9">Yemin ettir ölürüz de dönmeyiz diye,</p>

  <p class="p9">İlk ateşte hepsi kaçar yel yepelek,</p>

  <p class="p9">Ağzınla kuş tutsan nafile.</p>
</body>
</html>
