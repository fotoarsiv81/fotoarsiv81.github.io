<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h2 class="h21">&nbsp;</h2>

  <h2 class="h21"><a id="ncx1715"></a>Değirmenci, Oğlu ve Eşek</h2>

  <p class="p9">İki şairimiz, Malherbe ve Racan,</p>

  <p class="p9">Baş başa kalmışlar bir gün.</p>

  <p class="p9">Aralarında açık konuştukları için:</p>

  <p class="p9">&mdash; Sana bir şey soracağım, demiş Racan;</p>

  <p class="p9">Sen görmüş geçirmiş adamsın,</p>

  <p class="p9">Hayatı benden iyi bilirsin.</p>

  <p class="p9">Benim artık karar verme zamanım.</p>

  <p class="p9">Ben kimim, nem var, ne işe yararım?</p>

  <p class="p9">Bunları senden iyi bilen yoktur.</p>

  <p class="p9">Ne dersin?</p>

  <p class="p9">Gidip taşrada mı yerleşsem?</p>

  <p class="p9">Orduya yahut saraya mı girsem?</p>

  <p class="p9">Her şeyin acı tatlı tarafları var;</p>

  <p class="p9">Kimi insan savaşta rahat eder de</p>

  <p class="p9">Evinde karısıyla rahatı kaçar.</p>

  <p class="p9">Bıraksalar ne yapacağımı bilirim.</p>

  <p class="p9">Ama dört yanı da memnun etmek lazım:</p>

  <p class="p9">Ailem ne der, saray ne der, halk ne der?</p>

  <p class="p9">Hepsini düşünmek ister.</p>

  <p class="p9">&mdash; Boşuna! demiş Malherbe gülerek,</p>

  <p class="p9">Önce şu hikâyeyi dinle,</p>

  <p class="p9">Bir yerde okudum geçenlerde:</p>

  <p class="p9">Bir değirmenciyle oğlu varmış.</p>

  <p class="p9">Adam çok yaşlı, oğlu daha çocuk.</p>

  <p class="p9">Çocuk dersem, on beş on altı yaşlarında.</p>

  <p class="p9">Baba oğul pazara gidiyorlarmış</p>

  <p class="p9">Eşeklerini satıp bir yenisini almaya.</p>

  <p class="p9">Eşek dinç görünsün, para etsin diye</p>

  <p class="p9">Bağlayıp ayaklarından bir direğe</p>

  <p class="p9">Baba oğul sırtlarına almışlar eşeği.</p>

  <p class="p9">İlk gören basmış kahkahayı:</p>

  <p class="p9">&mdash; Bunlar, demiş, eşek şakası yapıyorlar,</p>

  <p class="p9">Ama eşeğin eşeği olmuş kendileri.</p>

  <p class="p9">Değirmenci bakmış, adamın hakkı var:</p>

  <p class="p9">Çözmüş, indirmiş eşeği yere.</p>

  <p class="p9">Eşek anırıp belli etmişse de</p>

  <p class="p9">Taşınmaktan çok hoşlandığını,</p>

  <p class="p9">Aldırış etmemiş ihtiyar.</p>

  <p class="p9">Bindirmiş oğlunu eşeğe,</p>

  <p class="p9">Deh! diye vurmuş sırtına sopasını.</p>

  <p class="p9">Üç köylüye rastlamışlar yolda,</p>

  <p class="p9">En yaşlısı bağırmış delikanlıya:</p>

  <p class="p9">&mdash; Yuf be!</p>

  <p class="p9">Utanmak yok mu sende?</p>

  <p class="p9">Aksakallı baban yaya,</p>

  <p class="p9">Sen eşeğin sırtında, keyfinde.</p>

  <p class="p9">Onu bindirip sana yürümek düşer.</p>

  <p class="p9">Adamlar haklı, deyip değirmenci,</p>

  <p class="p9">İndirmiş oğlunu kendi binmiş eşeğe.</p>

  <p class="p9">Üç genç kıza rastlamışlar bu sefer;</p>

  <p class="p9">&mdash; Koca moruk! demiş bir tanesi;</p>

  <p class="p9">Yazık değil mi zavallı delikanlıya?</p>

  <p class="p9">Sersem, papa mı sanıyor kendini?</p>

  <p class="p9">Koca öküz eşekte, çocuk yaya!</p>

  <p class="p9">&mdash; Kız, git işine, demiş değirmenci;</p>

  <p class="p9">Öküzlük ne gezer bu yaşta, bende?</p>

  <p class="p9">Ama bakmış içerleyen içerleyene,</p>

  <p class="p9">Almış delikanlıyı terkisine.</p>

  <p class="p9">Biraz sonra başka yolcular,</p>

  <p class="p9">İkisini birden alaya almışlar:</p>

  <p class="p9">&mdash; Yuf! demişler; insaf yok mu sizde?</p>

  <p class="p9">Zavallı eşek ölecek neredeyse!</p>

  <p class="p9">Emektar bir hayvana yapılır mı bu?</p>

  <p class="p9">Postunu mu satacaksınız pazarda?</p>

  <p class="p9">Anlamış sonunda değirmenciyle oğlu:</p>

  <p class="p9">Herkesin dediğini yapmak boşuna.</p>

  <p class="p9">Ama haydi demişler; inat etmeyelim;</p>

  <p class="p9">Bir de bunlarınkini deneyelim.</p>

  <p class="p9">İnmiş eşekten, başlamışlar yürümeye.</p>

  <p class="p9">Bir başkası başlamış alay etmeye:</p>

  <p class="p9">&mdash; Hoppala, demiş; bu da yeni moda:</p>

  <p class="p9">Eşek önde boş, değirmenci arkada.</p>

  <p class="p9">Anlamadık:</p>

  <p class="p9">Kim eşek, kim sahibi?</p>

  <p class="p9">Alın sırtınızda taşıyın bari!</p>

  <p class="p9">Bir türkü vardır</p>

  <p class="p9">Üç Eşek diye,</p>

  <p class="p9">Tam size göre.</p>

  <p class="p9">&mdash; Doğru, demiş değirmenci; ben bir eşeğim;</p>

  <p class="p9">Eşek olmasam uyar mıydım sizlere?</p>

  <p class="p9">Ama bundan sonra ne derseniz deyin</p>

  <p class="p9">Beni ister beğenin, ister beğenmeyin;</p>

  <p class="p9">Canım nasıl isterse öyle yaparım.</p>

  <p class="p9">Öyle yapmış, sonunda herkes de beğenmiş.</p>

  <p class="p9">Bana sorarsan dostum, böyledir bu iş:</p>

  <p class="p9">İster Mars çeksin seni kendine,</p>

  <p class="p9">İster Venüs, ister kral!</p>

  <p class="p9">İster savaş, ister seviş,</p>

  <p class="p9">İster taşraya git, ister burada kal!</p>

  <p class="p9">Ne yapsan bir şey söyleyecekler elbet;</p>

  <p class="p9">Bırak söylesin millet!</p>
</body>
</html>
