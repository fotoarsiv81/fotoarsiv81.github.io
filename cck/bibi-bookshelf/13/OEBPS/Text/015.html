<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx274"></a>Kırlangıç ve Küçük Kuşlar</h2>

  <p class="p9">Bir kırlangıç dünyayı geze dolaşa</p>

  <p class="p9">Çok şeyler öğrenmiş.</p>

  <p class="p9">Atalarımız ne demiş:</p>

  <p class="p9">"Bir şeyler kalır çok görenin kafasında."</p>

  <p class="p9">Bizim kırlangıç önceden bilirmiş</p>

  <p class="p9">Büyük küçük bütün fırtınaları,</p>

  <p class="p9">Gemiciler ondan alırmış haberi.</p>

  <p class="p9">Bir gün, bir yerde, kırlangıç bakmış,</p>

  <p class="p9">Tarlasına, sıram sıram</p>

  <p class="p9">Kenevir tohumu ekiyor köylünün biri.</p>

  <p class="p9">Kırlangıç çağırmış küçük kuşları,</p>

  <p class="p9">&mdash; Bakın, demiş, sizin kuyunuzu kazıyor bu adam.</p>

  <p class="p9">Bana göre hava hoş, çeker giderim burdan,</p>

  <p class="p9">Ama korkarım sizin haliniz duman.</p>

  <p class="p9">Şu elin savurduğu tohumlar yok mu,</p>

  <p class="p9">Başınıza örülen bir çoraptır sizin,</p>

  <p class="p9">Her attığı tohum bininizin öksesi,</p>

  <p class="p9">Benden size söylemesi.</p>

  <p class="p9">Günü gelip kenevir sicim oldu mu</p>

  <p class="p9">Seyreyleyin size kurulacak dolapları.</p>

  <p class="p9">Ya ölüm, ya zindan gayrı sizlere:</p>

  <p class="p9">Kiminize kafes, kiminize tencere.</p>

  <p class="p9">Onun için, gelin, dinleyin beni,</p>

  <p class="p9">Yiyin şu tohumların hepsini.</p>

  <p class="p9">Yaz günü kırlangıcı kim dinler,</p>

  <p class="p9">Küçük kuşlar diledikleri yemi yemişler.</p>

  <p class="p9">Kenevir başlamış büyümeye yeşil yeşil.</p>

  <p class="p9">Kırlangıç bir kez daha uyarmak istemiş</p>

  <p class="p9">Dünyadan habersiz küçük kuşları:</p>

  <p class="p9">Koparın, demiş, bir bir koparın</p>

  <p class="p9">Bu kötü tohumdan çıkan yapracıkları.</p>

  <p class="p9">Onlar büyüdü mü kendinizi yok bilin.</p>

  <p class="p9">Kuşlar kırlangıca kızmış,</p>

  <p class="p9">&mdash; Aman ne şom ağızlısın, demişler,</p>

  <p class="p9">Hem sonra kaç bin kuş ister</p>

  <p class="p9">Bütün o filizleri yolmak için?</p>

  <p class="p9">Kenevir büyüdükçe büyümüş,</p>

  <p class="p9">Kırlangıç, kuşları bir kez daha uyarmış:</p>

  <p class="p9">&mdash; Bakın, demiş işler kötü,</p>

  <p class="p9">Kötü tohum yurdunuzda aldı yürüdü.</p>

  <p class="p9">Bugüne dek inanmadınız bana, peki,</p>

  <p class="p9">Ama bir gün baktınız ki insanoğlu</p>

  <p class="p9">Buğdayları büyüye dursun tarlada,</p>

  <p class="p9">Vakit bulmuş kuş avlamaya surda burda,</p>

  <p class="p9">Kurmuş ağlarını dağda bayırda,</p>

  <p class="p9">Siz küçük kuşları avlamak için.</p>

  <p class="p9">Ya hiç çıkmayın yuvanızdan,</p>

  <p class="p9">Ya da göç edin başka bir yere:</p>

  <p class="p9">Ördek, turna ne yapıyorsa</p>

  <p class="p9">Siz de onlar gibi yapın.</p>

  <p class="p9">Ama siz küçüksünüz, doğru,</p>

  <p class="p9">Geçemezsiniz bizim gibi çölleri, denizleri.</p>

  <p class="p9">Size göre iş değil yeni dünyalar aramak.</p>

  <p class="p9">Yapabileceğiniz tek şey bence</p>

  <p class="p9">Duvar deliklerine saklanmak olacak.</p>

  <p class="p9">Kuşcağızlar yorulmuş kırlangıcı dinlemekten,</p>

  <p class="p9">Başlamışlar cıvıl cıvıl ötüşüp durmaya.</p>

  <p class="p9">Tıpkı Troyalılar gibi, zavallı Kassandra</p>

  <p class="p9">Başlarına geleceği haber verirken.</p>

  <p class="p9">Onlara olan bizimkilere de olmuş,</p>

  <p class="p9">Nice kafesler kuşlarla dolmuş.</p>

  <p class="p9">Hep böyle kendi bildiğimizi okuruz yalnız</p>

  <p class="p9">Bela başımıza gelmedikçe inanmayız.</p>
</body>
</html>
