<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8545"></a>İki Sıçan, Tilki ve Yumurta</h2>

  <p class="p9">İki sıçan yiyecek ararken</p>

  <p class="p9">Bir yumurta bulmuşlar;</p>

  <p class="p9">Yeter onlara, daha ne bulsunlar,</p>

  <p class="p9">Bir öküz bulacak değillerdi ya!</p>

  <p class="p9">Tam yumurtayı bölüşüp yiyeceklerken,</p>

  <p class="p9">Büyük bir iştah ve sevinçle,</p>

  <p class="p9">Biri gözükmüş uzaktan, hem de kim? Tilki.</p>

  <p class="p9">Tam da gelecek zamanı bulmuş mübarek:</p>

  <p class="p9">Yumurtayı nasıl kurtarmalı şimdi?</p>

  <p class="p9">İyice sarıp sarmalayarak</p>

  <p class="p9">Ön ayaklarıyla mı taşısınlar?</p>

  <p class="p9">Yuvarlasınlar ya da çeksinler mi yoksa?</p>

  <p class="p9">Olacak iş değil, hem ya kırılırsa?</p>

  <p class="p9">Zorda kalan yaratır;</p>

  <p class="p9">Onlar da bir kolayını bulmuşlar.</p>

  <p class="p9">Yuvalarına yakın bir yerdeymişler,</p>

  <p class="p9">Eşkıyaysa henüz yarım fersah ötede.</p>

  <p class="p9">Sıçanların biri sırtüstü yatmış</p>

  <p class="p9">Kolları arasına almış yumurtayı,</p>

  <p class="p9">Öteki çekmiş olun kuyruğundan;</p>

  <p class="p9">Birkaç çarpma sürçmeyle atlatmışlar vartayı.</p>

  <p class="p9">Bunu dinledikten sonra çıksınlar da</p>

  <p class="p9">Hayvanlarda düşünce yok desinler bana.</p>

  <p class="p9">Çocuklarda nasıl varsa</p>

  <p class="p9">Onlarda da var derim ben.</p>

  <p class="p9">Çocuklar en küçük yaşta düşünmüyorlar mı?</p>

  <p class="p9">Demek kendini bilmeden düşünmek mümkün.</p>

  <p class="p9">Buna dayanarak, hayvanlarda</p>

  <p class="p9">Bizimkisi gibi bir akıl değilse bile</p>

  <p class="p9">Kör bir zemberekten çok daha fazlasını</p>

  <p class="p9">Görmekten yanayım ben.</p>

  <p class="p9">Bir maddeyi incelttikçe incelttin, diyelim.</p>

  <p class="p9">O kadar incelsin ki kolay kavranamasın.</p>

  <p class="p9">Atomun, ışığın özü gibi bir şey olsun.</p>

  <p class="p9">Ateşten daha diri, daha kıvrak bir şey.</p>

  <p class="p9">Neden olmasın? Odundan alev çıkmıyor mu?</p>

  <p class="p9">Alevi daha da arıtacak olursak</p>

  <p class="p9">Ruh üstüne bir fikir veremez mi bize?</p>

  <p class="p9">Kurşunun bağrından da altın çıkmıyor mu?</p>

  <p class="p9">Bu incelttiğim madde yalnız</p>

  <p class="p9">Duysun ve duyduğunu yargılasın, o kadar.</p>

  <p class="p9">Yargı dediğin ham bir yargı elbette.</p>

  <p class="p9">Maymundan mantık oyunları bekleyecek değiliz.</p>

  <p class="p9">Biz insanlara gelince çok daha zengin</p>

  <p class="p9">Bir pay ayırırım kendimize.</p>

  <p class="p9">İki hazinemiz olur bizim:</p>

  <p class="p9">Biri can, ki eşittir hepimizde,</p>

  <p class="p9">Akıllıda, delide, çocukta, sersemde,</p>

  <p class="p9">Dünyanın misafiri bütün canlılarda.</p>

  <p class="p9">Öteki ruh ki bölüşülür az çok</p>

  <p class="p9">Meleklerle insanlar arasında.</p>

  <p class="p9">Ayrıca yaratılmış olan bu hazine</p>

  <p class="p9">Çıkar gider gök katlarına,</p>

  <p class="p9">Bir noktanın içine bile rahatça girer,</p>

  <p class="p9">Başlangıcı var sonu yoktur onun;</p>

  <p class="p9">Bunlar aklın almadığı gerçekler.</p>

  <p class="p9">İşte bu ruh, bu göklerin kızı,</p>

  <p class="p9">Çocuk olduğumuz sürece,</p>

  <p class="p9">Nazlı, hafif bir ışık gibidir yalnız,</p>

  <p class="p9">Ama beden gürbüzleşince</p>

  <p class="p9">Akıl deler karanlıklarını maddenin,</p>

  <p class="p9">Öteki kaba saba ruhu saran maddenin.</p>
</body>
</html>
