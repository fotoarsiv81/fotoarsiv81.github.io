<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7995"></a>Aşırı Gitme Yok</h2>

  <p class="p9">İnsan, hayvan,</p>

  <p class="p9">Kimse görmedim dünyada</p>

  <p class="p9">Ölçüyü kaçırmayan.</p>

  <p class="p9">Evreni yaratan Büyük Usta</p>

  <p class="p9">Her şeyin ortasında dur demiş;</p>

  <p class="p9">Ama hiç duran yok galiba.</p>

  <p class="p9">İster iyilikten yana olsun,</p>

  <p class="p9">İster kötülükten yana,</p>

  <p class="p9">Ölçüyü kaçıran kaçırana.</p>

  <p class="p9">Buğday, toprağın o altın oğlu bile</p>

  <p class="p9">Öylesine azıtır ki bazen</p>

  <p class="p9">Tarlayı tüketir bereketiyle.</p>

  <p class="p9">Aşırı büyüdü mü</p>

  <p class="p9">Başaktan çok samana gider gücü.</p>

  <p class="p9">Ağaç da ondan aşağı kalmaz:</p>

  <p class="p9">Aşırı bolluk tutkusuna</p>

  <p class="p9">Hangi yaratık kapılmaz?</p>

  <p class="p9">Tanrı bu düşkünlüğü önlemek istemiş:</p>

  <p class="p9">Buğdaya koyunları musallat etmiş,</p>

  <p class="p9">Fazlasını yesinler diye.</p>

  <p class="p9">Bu sefer koyunlar aşırı gitmiş:</p>

  <p class="p9">Buğday başlamış tükenmeye.</p>

  <p class="p9">O zaman Tanrı kurtlara başvurmuş,</p>

  <p class="p9">Şu koyunları biraz azaltın, buyurmuş,</p>

  <p class="p9">Gel gelelim kurtlar da azgın</p>

  <p class="p9">Öyle hoşlanmışlar ki bu işten</p>

  <p class="p9">Koyun kalmayacakmış dünyada</p>

  <p class="p9">Tanrı bir boş bulunsa.</p>

  <p class="p9">Bakmış olacak gibi değil,</p>

  <p class="p9">Gel oğlum, demiş insana Tanrı,</p>

  <p class="p9">Sindir şu canavarları.</p>

  <p class="p9">İnsanoğlu durur mu artık:</p>

  <p class="p9">Astığı astık, kestiği kestik.</p>

  <p class="p9">Bütün canlılar arasında</p>

  <p class="p9">İnsandan beteri var mı ölçüyü kaçırmakta?</p>

  <p class="p9">Küçük büyük hepimizi</p>

  <p class="p9">Bu bakımdan sorguya çekmeli.</p>

  <p class="p9">Tek kişi bulunur mu, sanmam</p>

  <p class="p9">Aşın gitmemiş hayatında.</p>

  <p class="p9">Söylemesi kolay, hep söyleriz:</p>

  <p class="p9">Ne az, ne çok,</p>

  <p class="p9">Aşırı gitme yok, deriz.</p>

  <p class="p9">Deriz, ama bir yoklayın kendinizi:</p>

  <p class="p9">Çok söyler az tutarız bu sözü.</p>
</body>
</html>
