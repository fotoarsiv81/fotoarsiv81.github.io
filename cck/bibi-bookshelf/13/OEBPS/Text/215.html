<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9274"></a>İki Serüvenci ve Tılsım</h2>

  <p class="p9">Hiçbir zafere çiçekli yollardan gidilmez.</p>

  <p class="p9">Herakles ne yollardan geçmiş, geçmeyen bilmez.</p>

  <p class="p9">Bu tanrıdan daha zor işler görmüş birine</p>

  <p class="p9">Ne masallarda rastladım, ne tarihlerde.</p>

  <p class="p9">Ama alın size bir kahraman ki</p>

  <p class="p9">Bulup eski zaman tılsımlarından birini</p>

  <p class="p9">Kondurmuş başına devlet kuşunu</p>

  <p class="p9">Masal ülkelerinin birinde.</p>

  <p class="p9">Bir şövalye ve yol arkadaşı</p>

  <p class="p9">Bir direk görmüşler bir gün</p>

  <p class="p9">Ve üstünde şöyle bir yazı:</p>

  <p class="p9">"Ey serüven arayan yolcu!</p>

  <p class="p9">Hiçbir gezgin şövalyenin</p>

  <p class="p9">Bulamadığını bulmaksa muradın</p>

  <p class="p9">Geç şu önündeki selden öteye;</p>

  <p class="p9">Taştan bir fil göreceksin yerde yatan</p>

  <p class="p9">Al onu kucağına ve götür bir solukta</p>

  <p class="p9">Başı göklere değen dağın karşı tepesine."</p>

  <p class="p9">Şövalyelerden biri su koyvermiş:</p>

  <p class="p9">&mdash; Ya sel azgınsa, demiş;</p>

  <p class="p9">Ya sular derinse? Hadi geçtik diyelim:</p>

  <p class="p9">O fili kucaklamak da ne oluyor?</p>

  <p class="p9">Ne gülünç bir iş bu!</p>

  <p class="p9">Bunu yazan sivri akıllı, diyelim ki</p>

  <p class="p9">O biçim bir fil hazırlamıştır ki</p>

  <p class="p9">Dört beş adım taşıyabilir insan;</p>

  <p class="p9">Ama dağın ta tepesine çıkarmak.</p>

  <p class="p9">Hem de soluk moluk almadan?</p>

  <p class="p9">Ölümlülere göre bir iş değil bu.</p>

  <p class="p9">Ha bak, bu fil eğer cüceler cücesiyse,</p>

  <p class="p9">Erken doğmuş, minnacık bir filse,</p>

  <p class="p9">Değnek ucunda taşınabilirse o başka!</p>

  <p class="p9">O zaman da şerefi nerde bu işin?</p>

  <p class="p9">Bu yazı alay ediyor gelen geçenle:</p>

  <p class="p9">Bir çocuk bulmacası bu, bir martaval;</p>

  <p class="p9">Ama sen istersen filinle kal.</p>

  <p class="p9">Şövalyelerin fazla akıllısı gitmiş,</p>

  <p class="p9">Fazla serüven meraklısı kalmış,</p>

  <p class="p9">Körü körüne atılmış sele,</p>

  <p class="p9">Akıntılara, derin sulara</p>

  <p class="p9">Aldırmamış bile.</p>

  <p class="p9">Ve yazıttaki fili görmüş öbür kıyıda.</p>

  <p class="p9">Almış götürmüş dağın tepesine.</p>

  <p class="p9">Bakmış dümdüz bir yer ve bir şehir var orda.</p>

  <p class="p9">Kucağındaki fil bağırmış birdenbire</p>

  <p class="p9">Ve silahına sarılan kopmuş gelmiş,</p>

  <p class="p9">Başka kim olsa hemen bırakır kaçarmış,</p>

  <p class="p9">Bizimki, kaçmak şöyle dursun,</p>

  <p class="p9">Canını pahalıya satmak,</p>

  <p class="p9">Kahramanca ölmek sevdasına düşmüş.</p>

  <p class="p9">Ama bir de ne görsün bizim şövalye:</p>

  <p class="p9">Ölmüş krallarının yerine</p>

  <p class="p9">Taç giydirmek istiyorlar kendisine</p>

  <p class="p9">İstemem yan cebime koyun demiş,</p>

  <p class="p9">Nasıl kalkarım altından bu yükün? demiş.</p>

  <p class="p9">Sixtus'un papa seçilince dediği gibi.</p>

  <p class="p9">(Papa olmak, kral olmak,</p>

  <p class="p9">Bir belaya uğramakmış sanki.)</p>

  <p class="p9">Ama anlaşılmış çok geçmeden yeni kralın</p>

  <p class="p9">Hiç de yürekten olmadığı nazlanmasının.</p>

  <p class="p9">Kör talih kör atılganlığın ardından gider.</p>

  <p class="p9">Akıllı kişi kimi zaman iyi eder</p>

  <p class="p9">İşe atılmakla akla sormadan,</p>

  <p class="p9">Ya da aklı uzun boylu yormadan.</p>
</body>
</html>
