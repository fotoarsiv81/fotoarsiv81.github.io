<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9170"></a>İki Papağan, Kral ve Oğlu</h2>

  <p class="p9">Biri baba, biri oğlu iki papağan</p>

  <p class="p9">Kral sofrasından geçiniyorlarmış.</p>

  <p class="p9">İki yarıtanrı, onlar da baba oğul</p>

  <p class="p9">Bu papağanlarsız edemiyorlarmış.</p>

  <p class="p9">Dördü de yaşlarına başlarına göre</p>

  <p class="p9">Candan bağlıymışlar birbirine</p>

  <p class="p9">İki baba canciğermiş;</p>

  <p class="p9">Uçarı yürekli iki oğul da</p>

  <p class="p9">Bağdaşıyorlarmış nasılsa.</p>

  <p class="p9">Sofrada, okulda bir prensle olmak</p>

  <p class="p9">Ne şeref bir genç papağan için.</p>

  <p class="p9">Prens, zalim bir cilvesiyle kaderin,</p>

  <p class="p9">Başka kuşları da seviyormuş:</p>

  <p class="p9">Bir serçe, çapkın mı çapkın,</p>

  <p class="p9">Çevrenin en sevdalısı,</p>

  <p class="p9">Bağlamış kendine genç prensi.</p>

  <p class="p9">İki rakip kuş oynaşırken bir gün</p>

  <p class="p9">Bütün delikanlılar gibi</p>

  <p class="p9">Kavgaya çevirmişler oyunu.</p>

  <p class="p9">Serçe, boyuna bakmadan,</p>

  <p class="p9">Öyle gagalar yemiş papağandan,</p>

  <p class="p9">Sürtmüş kanadı yere can çekişir gibi,</p>

  <p class="p9">Kurtulmaz sanmışlar aldığı yaradan.</p>

  <p class="p9">Prens kızıp öldürmüş papağanı.</p>

  <p class="p9">Haberi yetiştirmişler babasına;</p>

  <p class="p9">Zavallı ihtiyar ciyak ciyak bağırmış;</p>

  <p class="p9">Ama ne kadar yolunsa, yırtınsa boşuna:</p>

  <p class="p9">Konuşkan yavrusu gitmiş öbür dünyaya,</p>

  <p class="p9">Konuşmaz olmuş daha doğrusu;</p>

  <p class="p9">Öyle olunca da bir kızmış ki babası</p>

  <p class="p9">Saldırmış kralın oğluna,</p>

  <p class="p9">Oymuş iki gözünü birden</p>

  <p class="p9">Ve kaçmış bir çamın tepesine saklanmış.</p>

  <p class="p9">Orda, tanrıların kucağında,</p>

  <p class="p9">Tadını çıkarıyormuş aldığı öcün,</p>

  <p class="p9">Güvenlik içinde, kimseden korkmaksızın.</p>

  <p class="p9">Kralın ta kendisi gitmiş çağırmış onu:</p>

  <p class="p9">&mdash; Gel dostum, demiş ağlamak neye yarar?</p>

  <p class="p9">Kin, öç, yas, bitsin artık bunlar.</p>

  <p class="p9">Duyduğun acı ne kadar büyük de olsa</p>

  <p class="p9">Haksızlığın bizden yana olduğunu</p>

  <p class="p9">Söylemek zorundayım sana.</p>

  <p class="p9">Oğlum sebep oldu bütün bunlara.</p>

  <p class="p9">Oğlum mu dedim? Hayır, kaderin işi bu:</p>

  <p class="p9">Çoktan yazmış ki alınlarımıza,</p>

  <p class="p9">Ölecek birimizden birinin çocuğu,</p>

  <p class="p9">Bu yüzden de öteki kör olacak.</p>

  <p class="p9">Ne olur gelsen de kafesine,</p>

  <p class="p9">İki baba birbirimizi avutsak?</p>

  <p class="p9">Papağan demiş ki efendisine:</p>

  <p class="p9">&mdash;- Sayın kralım, nasıl güvenebilirim sana,</p>

  <p class="p9">Bu benim yaptığımı yaptıktan sonra?</p>

  <p class="p9">Kaderden söz ediyorsun;</p>

  <p class="p9">Beni kandıracağını mı sanıyorsun</p>

  <p class="p9">Senin inançlarına sığmaz uydurmalarla?</p>

  <p class="p9">Ama ister Tanrı yürütsün ister kader</p>

  <p class="p9">Bu dünyanın işlerini,</p>

  <p class="p9">Benim alnıma yazılmış olan da şu ki,</p>

  <p class="p9">Bu çamın tepesinde</p>

  <p class="p9">Ya da karanlık bir ormanın köşesinde</p>

  <p class="p9">Bitireceğim son günlerimi,</p>

  <p class="p9">Gözleri görmez olmuş oğlundan uzaklarda.</p>

  <p class="p9">Onu gördükçe kızacaksın elbet bana.</p>

  <p class="p9">Bilmez miyim, kral lokmasıdır öç almak,</p>

  <p class="p9">Tanrılar öç alır da krallar almaz mı?</p>

  <p class="p9">İnanmıyor değilim şu anda,</p>

  <p class="p9">Sana ettiğim kötülüğü</p>

  <p class="p9">Ama çok daha güvenli geliyor bana</p>

  <p class="p9">Senin elinden, gözünden uzak olmak.</p>

  <p class="p9">Canım kralım, git, uğraşma boşuna;</p>

  <p class="p9">Bana haram artık seninle yaşamak.</p>

  <p class="p9">Hem ayrılık azaltır öfkeyi, kini</p>

  <p class="p9">Sevdanın da merhemi olduğu gibi.</p>
</body>
</html>
