<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3897"></a>Geyikle Asma</h2>

  <p class="p9">Kimi ülkelerde asma çok yüksek olurmuş;</p>

  <p class="p9">Bir geyik saklanıp böyle bir asmanın içine</p>

  <p class="p9">Ölümden güç bela kurtulmuş.</p>

  <p class="p9">Avcılar bakmış boşuna aranıyor köpekleri</p>

  <p class="p9">Çağırmışlar hepsini geri.</p>

  <p class="p9">Tehlike uzaklaşınca bizim geyik</p>

  <p class="p9">Başlamaz mı haşır huşur çekiştirip yemeye</p>

  <p class="p9">Canını kurtaran asmayı?</p>

  <p class="p9">Ne nankörlük!</p>

  <p class="p9">Avcılar duymuş, dönüvermişler hemen</p>

  <p class="p9">Ve geyik asmanın dibinde can verirken:</p>

  <p class="p9">&mdash; Hak ettim, demiş, bu cezayı;</p>

  <p class="p9">Nankörler, ders olsun hepinize!</p>

  <p class="p9">Köpekler üşüşmüş zavallının üstüne</p>

  <p class="p9">Zalim avcılar da</p>

  <p class="p9">Gözünün yaşına bakacak değiller ya.</p>

  <p class="p9">Ey sığındıkları yeri kirletenler</p>

  <p class="p9">Nankörlük sizin de başınızı yer.</p>

  <p class="p9">&nbsp;</p>

  <p class="p9">&nbsp;</p>

  <h2 class="h21"><a id="ncx3918"></a>Yılanla Eğe</h2>

  <p class="p9">Yılanın biri saatçinin komşusuymuş,</p>

  <p class="p9">Komşunun böylesi düşman başına.</p>

  <p class="p9">Bir gece yılan girmiş dükkâna,</p>

  <p class="p9">Yiyecek arıyormuş.</p>

  <p class="p9">Bula bula ne bulsun:</p>

  <p class="p9">Çelik bir eğe;</p>

  <p class="p9">Başlamış hart hurt kemirmeye.</p>

  <p class="p9">Eğe hiç kızmadan demiş ki:</p>

  <p class="p9">&mdash; Zavallı kara cahil, iş mi bu seninki;</p>

  <p class="p9">Çılgın beyinli sürüngencik, beni dinle:</p>

  <p class="p9">Kendinden sertiyle uğraşma nafile.</p>

  <p class="p9">Senin benden kıl koparman şöyle dursun</p>

  <p class="p9">Bütün dişlerinden de olursun.</p>

  <p class="p9">Kemirse kemirse zamanın dişleri</p>

  <p class="p9">Kemirebilir beni.</p>

  <p class="p9">Karanlık kafalı insanlar, bu masal size:</p>

  <p class="p9">Siz ki hiçbir işe yaramaz, üstelik de</p>

  <p class="p9">Her şeyi ısırmaya kalkarsınız;</p>

  <p class="p9">Boşuna kudurur, kendinizi yersiniz.</p>

  <p class="p9">Sizin haddinize mi düşmüş diş geçirmek</p>

  <p class="p9">İnsanlığın o güzelim yapıtlarına?</p>

  <p class="p9">Onlar kırar sizin dişlerinizi,</p>

  <p class="p9">Tunç gibi, çelik gibi, elmas gibi.</p>
</body>
</html>
