<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6349"></a>Ayı İle Bahçe Meraklısı</h2>

  <p class="p9">Bir ayı varmış,</p>

  <p class="p9">Oldukça insana yakın.</p>

  <p class="p9">Issız bir ormanda yaşarmış.</p>

  <p class="p9">Onun kaderi de bu, ne yapsın?</p>

  <p class="p9">Leyla'dan uzak Mecnun gibiymiş,</p>

  <p class="p9">Tek başına bir kovukta;</p>

  <p class="p9">Neredeyse kuşlar yuva kuracak başında.</p>

  <p class="p9">O da aklını kaçırmak üzereymiş,</p>

  <p class="p9">Neden dersen, akıl ıssız yerde pek durmaz.</p>

  <p class="p9">Susmak çok iyi şeydir ama,</p>

  <p class="p9">Konuşmadan da olmaz.</p>

  <p class="p9">İkisinin ortasını bulmakta iş.</p>

  <p class="p9">Bizim ayının yaşadığı ormana</p>

  <p class="p9">Hiçbir canlı yaratık gelmezmiş.</p>

  <p class="p9">O kadar ki, bütün ayılığına karşın,</p>

  <p class="p9">O da sıkılmış kimsesizlikten.</p>

  <p class="p9">Kasvetler basmış içine,</p>

  <p class="p9">Çekip gitmeyi düşünür olmuş.</p>

  <p class="p9">O düşünedursun,</p>

  <p class="p9">Bir yaşlı insan da varmış,</p>

  <p class="p9">Ormanın kuytu bir yerinde.</p>

  <p class="p9">Onun da canına tak demiş,</p>

  <p class="p9">Yapayalnız yaşamak son günlerinde.</p>

  <p class="p9">Bu adam bahçe severmiş,</p>

  <p class="p9">Bütün derdi meyveler, çiçeklermiş.</p>

  <p class="p9">Fena mı? Ne güzel dert; ama</p>

  <p class="p9">Güler yüzlü, tatlı sözlü bir dost da olsa,</p>

  <p class="p9">Bir iki laf etse insan,</p>

  <p class="p9">Gel keyfim gel o zaman.</p>

  <p class="p9">Bahçelerse pek konuşmaz,</p>

  <p class="p9">Konuşan ağaç nerede?</p>

  <p class="p9">Olsa olsa benim masallarımda.</p>

  <p class="p9">Bu dilsiz dostlar içinde bizim ihtiyar</p>

  <p class="p9">Canından bezip bir ara,</p>

  <p class="p9">Almış başını dost aramaya çıkmış.</p>

  <p class="p9">O gün aynı kaygıyla,</p>

  <p class="p9">Ayı da çıkmış yola.</p>

  <p class="p9">Bir dönemeçte karşılaşmış iki garip.</p>

  <p class="p9">Adam korkmasına korkmuş,</p>

  <p class="p9">Ama kaçacak yer yokmuş,</p>

  <p class="p9">En iyisi, demiş olduğum yerde durup</p>

  <p class="p9">Korktuğumu belli etmemek.</p>

  <p class="p9">Ayı, bilirsiniz, cilve yapmasını sevmez pek:</p>

  <p class="p9">&mdash; Benim ormana gel, demiş yekten.</p>

  <p class="p9">Adamsa diller dökmüş kırıtaraktan:</p>

  <p class="p9">&mdash; Sayın Ayım, demiş, ömrünüze bereket;</p>

  <p class="p9">Ama benim fakirhane şuracıkta;</p>

  <p class="p9">Buyurmak isterseniz canıma minnet.</p>

  <p class="p9">Meyvelerim ve sütüm var.</p>

  <p class="p9">Biliyorum, siz Sayın Ayılar</p>

  <p class="p9">Bunlarla yetinmezsiniz;</p>

  <p class="p9">Ama benim varım yoğum bu:</p>

  <p class="p9">Az veren candan.</p>

  <p class="p9">Ayı, peki deyip tutmuş yolu.</p>

  <p class="p9">Canciğer olmuşlar eve varmadan.</p>

  <p class="p9">Beyinsizlerle düşüp kalkmaktansa</p>

  <p class="p9">Yalnız kal daha iyi, diyeceksiniz;</p>

  <p class="p9">Ama ayı geveze değilmiş.</p>

  <p class="p9">Bir günde bir çift söz çekilir nasıl olsa.</p>

  <p class="p9">Adam her gün bahçesinde oyalanır,</p>

  <p class="p9">Ayı da gidip ormanda avlanırmış.</p>

  <p class="p9">Ama ayının asıl işi, boş zamanlarda,</p>

  <p class="p9">Dostu mışıl mışıl uyurken,</p>

  <p class="p9">Sinekleri kovmakmış yüzünden.</p>

  <p class="p9">Fena içerlemiş çünkü sinek denen</p>

  <p class="p9">Bu kanatlı sömürgenlere.</p>

  <p class="p9">Bir gün yine bahçede</p>

  <p class="p9">Derin uykulara dalmışken ihtiyar,</p>

  <p class="p9">İnatçı bir sinek konmuş burnuna:</p>

  <p class="p9">Ne kadar kovsan boşuna,</p>

  <p class="p9">Ayının kızdığı kadar var:</p>

  <p class="p9">&mdash; Ben sana gösteririm, demiş birden;</p>

  <p class="p9">Koca bir taşı kaptığı gibi yerden</p>

  <p class="p9">Gelmiş hakkından sineğin,</p>

  <p class="p9">Ama dostunda da ne kafa kalmış, ne beyin.</p>

  <p class="p9">Doğrusu iyi nişan almış,</p>

  <p class="p9">Adamcağız bir anda ölüm uykusuna dalmış.</p>

  <p class="p9">Akılsız dost öyle bir baş belasıdır ki,</p>

  <p class="p9">Akıllı düşmanın olsun daha iyi.</p>
</body>
</html>
