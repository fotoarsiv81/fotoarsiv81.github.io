<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5225"></a>Aslanın Sarayı</h2>

  <p class="p9">Haşmetli aslan merak etmiş bir gün</p>

  <p class="p9">Kimlerin kralıyım ben diye.</p>

  <p class="p9">Fermanlar yollamış dört bir yana</p>

  <p class="p9">Tuğralı muğralı;</p>

  <p class="p9">&mdash; Milletim gelsin, demiş, sarayıma;</p>

  <p class="p9">Herkesi birden çağırıyorum;</p>

  <p class="p9">Tam otuz gün açık oturum.</p>

  <p class="p9">Ve kurultay kurulmadan önce</p>

  <p class="p9">Bir şölen, milletimin gönlünce.</p>

  <p class="p9">Herkes yesin içsin, eğlensin,</p>

  <p class="p9">Kral nasıl olurmuş görsün.</p>

  <p class="p9">Fermanı okuyan koşmuş,</p>

  <p class="p9">Yollar dolup taşmış.</p>

  <p class="p9">Saraya gelince ne görsünler:</p>

  <p class="p9">Bir mezbahaymış meğer</p>

  <p class="p9">Saray dedikleri yer.</p>

  <p class="p9">Girer girmez bir koku, bir koku...</p>

  <p class="p9">En önde giren ayı tıkamış burnunu.</p>

  <p class="p9">Sen misin sarayın kokusunu beğenmeyen,</p>

  <p class="p9">Bir pençede boylamış öbür dünyayı,</p>

  <p class="p9">Burnunu tıkayan ayı.</p>

  <p class="p9">Maymun hak vermiş krala,</p>

  <p class="p9">Aklı sıra yaranacak budala:</p>

  <p class="p9">&mdash; Aman Sultanım, demiş, pençenize sağlık!</p>

  <p class="p9">Bu saray, bu koku nasıl sevilmez?</p>

  <p class="p9">Mis gibi kokuyor ortalık:</p>

  <p class="p9">Bu kokunun yanında.</p>

  <p class="p9">Güller sarımsak kalır, bana sorarsanız,</p>

  <p class="p9">Aslan tüh deyip bu kadarına,</p>

  <p class="p9">Bakmış hemen maymunun da icabına.</p>

  <p class="p9">Bu aslan bir başka türlü aslan,</p>

  <p class="p9">Neron, Kaligula falan soyundan.</p>

  <p class="p9">Tilki tam bunu düşünürken kral sormuş:</p>

  <p class="p9">&mdash; Sen söyle bakalım,</p>

  <p class="p9">Sayın Bay,</p>

  <p class="p9">Nasıl kokuyor bizim saray?</p>

  <p class="p9">&mdash; Üzerinize afiyet nezleyim, demiş tilki;</p>

  <p class="p9">Allem kallem değiştirip konuyu,</p>

  <p class="p9">Güme getirmiş kokuyu.</p>

  <p class="p9">Saraylılar, kulağınıza küpe olsun:</p>

  <p class="p9">Ne ayı gibi açık sözlü olun,</p>

  <p class="p9">Ne de dalkavuk maymunca,</p>

  <p class="p9">Zaman zaman da kaytarın, tilki gibi,</p>

  <p class="p9">Bir şey sorulunca.</p>
</body>
</html>
