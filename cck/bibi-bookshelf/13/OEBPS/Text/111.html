<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4125"></a>Çobanla Aslan</h2>

  <p class="p9">Masal deyip geçmemeli:</p>

  <p class="p9">Bakarsınız bir hayvan bize hocalık eder.</p>

  <p class="p9">Yalın bir ahlak dersi sıkar insanı,</p>

  <p class="p9">Masal öğütle birlikte dillerde gezer.</p>

  <p class="p9">Bu türlü şiir yapıtlarında</p>

  <p class="p9">Hem öğretecek, hem hoşa gideceksin.</p>

  <p class="p9">Masal için masal ucuz iştir bence.</p>

  <p class="p9">Bir şeyler öğretmek içindir aslında</p>

  <p class="p9">Masal anlatması nice ünlü kişilerin.</p>

  <p class="p9">Süsten püsten, uzun sözden kaçar hepsi</p>

  <p class="p9">Boş laf eden yoktur aralarında.</p>

  <p class="p9">Kısa kesiyor diye az mı çattılar</p>

  <p class="p9">Az söyleyip öz söyleyen Phaidros'a?</p>

  <p class="p9">Ezop daha da az sözle yetinmişti.</p>

  <p class="p9">Ama bir Yunanlı hepsinden ileri gidip</p>

  <p class="p9">Lakonyalılar özgü sadelikle</p>

  <p class="p9">Masallarını dört dize içinde verdi.</p>

  <p class="p9">İyi mi yapmış kötü mü bu yola gitmekle?</p>

  <p class="p9">Orasını ben bilmem, uzmanlara sormalı.</p>

  <p class="p9">Gelin dinleyelim aynı masalı</p>

  <p class="p9">Bir Ezop'tan, bir ondan.</p>

  <p class="p9">Birinin kahramanı bir avcı,</p>

  <p class="p9">Ötekinin bir çoban.</p>

  <p class="p9">Olayı tıpkı onlar gibi anlattım</p>

  <p class="p9">Yalnız anlatışa bir iki şey kattım.</p>

  <p class="p9">Ezop şöyle anlatmış aşağı yukarı:</p>

  <p class="p9">Bir çoban eksik bulup koyunlarını</p>

  <p class="p9">Hırsızı yakalamak derdine düşmüş.</p>

  <p class="p9">Gitmiş bir mağaranın önlerine</p>

  <p class="p9">Tuzak kurup kurt ağları germiş,</p>

  <p class="p9">Soygunu yapsa yapsa kurt yapmıştır diye.</p>

  <p class="p9">Giderayak dua etmiş çoban:</p>

  <p class="p9">&mdash; Ey Tanrılar Tanrısı Ulu Zeus, demiş;</p>

  <p class="p9">Kerem et de gözlerim önünde düşsün</p>

  <p class="p9">Kurduğum bu ağlara o hınzır.</p>

  <p class="p9">Ne olur, bu zevki bana tattır.</p>

  <p class="p9">Yirmi danadan en yağlısını seçer</p>

  <p class="p9">Kurban edelim sana bunu yaparsan.</p>

  <p class="p9">Duası biter bitmez koskoca bir aslan</p>

  <p class="p9">Sökün etmez mi karşıdan.</p>

  <p class="p9">Yatmış yere çoban, yarı ölü yarı diri:</p>

  <p class="p9">&mdash; Ah, demiş, ne istediğini bilmiyor insan!</p>

  <p class="p9">Burdan gitmeden, ağlarda görmek için</p>

  <p class="p9">Sürümü talan eden hırsızı,</p>

  <p class="p9">Bir dana kurban ederim demiştim,</p>

  <p class="p9">Bir öküz keserim sana, Tanrılar Tanrısı,</p>

  <p class="p9">O hırsızı ağlarımdan uzaklaştırırsan.</p>

  <p class="p9">Böyle anlatmış masalı ilk anlatan;</p>

  <p class="p9">Şimdi gelelim benzerini yapana:</p>
</body>
</html>
