<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx11038"></a>Tilkiyle Hindiler</h2>

  <p class="p9">Tilkinin gece akınlarına karşı</p>

  <p class="p9">Hindiler kale yapıp bir ağacı</p>

  <p class="p9">Çıkmışlar tepesine.</p>

  <p class="p9">Tilki gelmiş incelemiş kaleyi.</p>

  <p class="p9">Bakmış çepeçevre nöbetçiler nöbette.</p>

  <p class="p9">İçerlemiş tilki:</p>

  <p class="p9">&mdash; Şu hödüklere bak, demiş;</p>

  <p class="p9">Beni aç bırakacaklar akıllarınca!</p>

  <p class="p9">Size mi kaldı karşı koymak</p>

  <p class="p9">Doğanın yasalarına?</p>

  <p class="p9">Tanrıların izniyle,</p>

  <p class="p9">Bana dayanmaz kale male.</p>

  <p class="p9">O gece de ay pırıl pırılmış,</p>

  <p class="p9">Hindi milletini tutar gibi.</p>

  <p class="p9">Ama acemi çaylak değilmiş</p>

  <p class="p9">Kuşatma işlerinde tilki;</p>

  <p class="p9">Ona göre kurmuş taktikayı.</p>

  <p class="p9">Tilkide dolap düzen mi ararsın!</p>

  <p class="p9">Ağaca sarılmış ilkin;</p>

  <p class="p9">Tırmanıp çıkacak sözde!</p>

  <p class="p9">Sonra düşüp serilmiş yere</p>

  <p class="p9">Ölmüş gibiyken dirilmiş birdenbire.</p>

  <p class="p9">Öyle numaralar yapmış ki hınzır;</p>

  <p class="p9">Bakanın ağzı açık kalır.</p>

  <p class="p9">Bir gözlerini parlatmış,</p>

  <p class="p9">Bir kuyruğunu, ay ışığına.</p>

  <p class="p9">Uzatmayalım, ne yapmışsa yapmış,</p>

  <p class="p9">Bir an uyutmamış hindileri:</p>

  <p class="p9">Hepsinin gözü tilkinin oyunlarında.</p>

  <p class="p9">O kadar bakmaya göz mü dayanır?</p>

  <p class="p9">Hele hindi gözü kolay kamaşır.</p>

  <p class="p9">Başlamışlar sapır sapır dökülmeye</p>

  <p class="p9">Olmuş meyveler gibi.</p>

  <p class="p9">Düşeni topluyormuş tilki:</p>

  <p class="p9">Yarısını haklamış böylelikle.</p>

  <p class="p9">İnsan biraz da hor görmeli</p>

  <p class="p9">Gözünü korkutmak isteyeni.</p>

  <p class="p9">Fazla baktın mı düşmana,</p>

  <p class="p9">Alıklaşır, düşersin ağzına.</p>
</body>
</html>
