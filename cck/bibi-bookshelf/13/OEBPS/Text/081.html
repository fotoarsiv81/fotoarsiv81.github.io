<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2947"></a>Hayvanların İskender'e Gönderdikleri Vergi</h2>

  <p class="p9">Bir masal var eski zamanlarda pek tutulmuş,</p>

  <p class="p9">Neden tutulmuş?</p>

  <p class="p9">Ben bilmiyorum doğrusu:</p>

  <p class="p9">Ben masalı olduğu gibi anlatayım da</p>

  <p class="p9">Nasıl yorumlarsa yorumlasın okuyucu.</p>

  <p class="p9">Ün Tanrıçası dört bir yana yaymış:</p>

  <p class="p9">&mdash; Zeus'un oğlu İskender diye biri</p>

  <p class="p9">Yeryüzünde hiçbir canlı yaratığı</p>

  <p class="p9">Özgür bırakmak istemediğinden</p>

  <p class="p9">Bütün uluslar hiç vakit geçirmeden</p>

  <p class="p9">Ayağına gidecekler, budur kesin buyruğu.</p>

  <p class="p9">Dört ayaklılar da gidecek.</p>

  <p class="p9">İnsanlar da, filler de, solucanlar da.</p>

  <p class="p9">Yüz ağızlı Tanrıça her yere ulaştırınca</p>

  <p class="p9">Yeni imparatorun bu fermanını,</p>

  <p class="p9">Bir korkudur almış bütün dünyayı;</p>

  <p class="p9">Güçlüce kul olmuş bütün canlılar:</p>

  <p class="p9">Canları bu zorbanın keyfine bağlanmış,</p>

  <p class="p9">&mdash; Bu sefer, demişler;</p>

  <p class="p9">Beterin beteri olacağa benzer</p>

  <p class="p9">Katlanacağımız yasalar.</p>

  <p class="p9">Çıkmış hepsi ininden kovuğundan</p>

  <p class="p9">Baş başa vermişler, düşünmüş taşınmışlar,</p>

  <p class="p9">Sonunda verdikleri karar</p>

  <p class="p9">Pohpohla vergi yollamak olmuş.</p>

  <p class="p9">Elçi olarak maymun seçilmiş.</p>

  <p class="p9">Söylenmesi gerekeni</p>

  <p class="p9">Vermişler eline yazılı olarak,</p>

  <p class="p9">Ama verilmesi gerekeni</p>

  <p class="p9">Nerden nasıl bulup versinler?</p>

  <p class="p9">Vergi dediğin tıkır tıkır para ister.</p>

  <p class="p9">Bereket bir kral bulmuşlar, hayırsever;</p>

  <p class="p9">Altın dolu topraklar varmış ülkesinde,</p>

  <p class="p9">Vermiş dedikleri kadarını.</p>

  <p class="p9">Taşıma işi kalmış altın sandıklarını:</p>

  <p class="p9">Eşek, katır, at ve deve</p>

  <p class="p9">&mdash; Biz varız, demişler, bu göreve.</p>

  <p class="p9">Dört ahbap çıkmışlar yola</p>

  <p class="p9">Elçilerin daniskası maymunla.</p>

  <p class="p9">Bizim kervan bir yerden geçerken</p>

  <p class="p9">Aslan Efendimiz çıkmaz mı önlerine!..</p>

  <p class="p9">Hiç hoşlanmamışlar bu karşılaşmadan.</p>

  <p class="p9">&mdash; Size rastladığıma sevindim, demiş aslan;</p>

  <p class="p9">Yol arkadaşı oluruz sizlerle.</p>

  <p class="p9">Tek başıma götürüyordum benim vergiyi.</p>

  <p class="p9">Ama ne kadar hafif de olsa</p>

  <p class="p9">Yükün her türlüsü sıkar beni.</p>

  <p class="p9">Ne olur, dörde bölsek de şunu</p>

  <p class="p9">Her biriniz bir parçasını alsa.</p>

  <p class="p9">Yükün bu kadarı nedir ki sizin için?</p>

  <p class="p9">Buna karşılık ben daha serbest olurum</p>

  <p class="p9">Ve hırsızlar çıkar da karşımıza</p>

  <p class="p9">Çarpışmamız gerekecek olursa</p>

  <p class="p9">Çok daha rahat savaşırım.</p>

  <p class="p9">Sen gel de bir aslana "hayır" de.</p>

  <p class="p9">Katılmış kervana, rahatlamış, pohpohlanmış.</p>

  <p class="p9">Üstelik Zeus'un oğlu kızarsa kızsın,</p>

  <p class="p9">Devlet kesesinden bol bol yemiş içmiş.</p>

  <p class="p9">Derken bir çayırlığa varmış bizimkiler.</p>

  <p class="p9">Her yanında dereler, türlü çiçekler.</p>

  <p class="p9">Yayılmaya gelmiş bir sürü koyun,</p>

  <p class="p9">Seher yelleri de esiyor serin serin.</p>

  <p class="p9">Aslan bu cenneti görür görmez</p>

  <p class="p9">&mdash; Ben hastalandım, demiş yoldaşlarına;</p>

  <p class="p9">Siz elçiliğinize bensiz gidin.</p>

  <p class="p9">Bir yangın başladı sanki kanımda.</p>

  <p class="p9">Burda kalıp şifalı otlar arayacağım ben,</p>

  <p class="p9">Siz gidin hiç vakit kaybetmeden.</p>

  <p class="p9">Paralarımı verin yalnız, lazım olur...</p>

  <p class="p9">Sandıklar indirilip açılır açılmaz</p>

  <p class="p9">Bir kükreyiştir koparmış aslan</p>

  <p class="p9">Sevincini dünyaya duyuraraktan:</p>

  <p class="p9">&mdash; Tanrılar, demiş; benim altınlar</p>

  <p class="p9">Ne çok, ne güzel kızlar doğurmuşlar!</p>

  <p class="p9">Baksanıza birçoğu büyümüş bile</p>

  <p class="p9">Anaları kadar olmuşlar nerdeyse.</p>

  <p class="p9">Bu yavrular benim, demiş ve almış hepsini,</p>

  <p class="p9">Hepsini değilse de aslan payını.</p>

  <p class="p9">Maymunla arkadaşları donakalmışlar.</p>

  <p class="p9">Ağız açamadan yola koyulmuşlar.</p>

  <p class="p9">Gidip Zeus'un oğluna dert yanmaları</p>

  <p class="p9">Hiç de umdukları gibi karşılanmamış.</p>

  <p class="p9">Aslan aslanın işine karışır mı?</p>

  <p class="p9">Ne der bir atasözümüz:</p>

  <p class="p9">Korsan işi korsan soymakla yürümez.</p>
</body>
</html>
