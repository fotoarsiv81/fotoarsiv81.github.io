<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2367"></a>Kediyle Bir İhtiyar Sıçan</h2>

  <p class="p9">Bir masal kitabında okudum ki,</p>

  <p class="p9">Bir yaman kedi, kedilerin İskender'i,</p>

  <p class="p9">Sıçanların Atilla'sı, baş belası,</p>

  <p class="p9">Zavallıları kasıp kavuruyormuş.</p>

  <p class="p9">Bir Azrail, bir Kerberos'muş</p>

  <p class="p9">Bu masalda anlatılan kedi;</p>

  <p class="p9">Korkular içinde yaşıyormuş</p>

  <p class="p9">Sıçanların yedi düveli.</p>

  <p class="p9">Temizleyecek nerdeyse dünyayı</p>

  <p class="p9">Bütün faregillerden.</p>

  <p class="p9">Tuzaklar, kapanlar, zehirler</p>

  <p class="p9">Oyuncak saydırmış onun yanında.</p>

  <p class="p9">Bu kara bela bakmış ki sonunda</p>

  <p class="p9">Fareler korkudan</p>

  <p class="p9">Çıkmıyorlar artık deliklerinden.</p>

  <p class="p9">Aramış taramış; bir teki yok ortada.</p>

  <p class="p9">Kâfir ölü numarası yapmış bu sefer:</p>

  <p class="p9">Bir kalasın ucuna</p>

  <p class="p9">Asmış kendini tepesi aşağı</p>

  <p class="p9">Pençesini bir yere geçirerek.</p>

  <p class="p9">&mdash; Tanrı belasını verdi, demiş fareler;</p>

  <p class="p9">Peynir meynir aşırmış olsa gerek;</p>

  <p class="p9">Birini tırmalamış,</p>

  <p class="p9">Başka bir halt işlemiş de olabilir:</p>

  <p class="p9">&mdash; Asalım şu musibeti! demişler.</p>

  <p class="p9">Bütün sıçanlar, fareler:</p>

  <p class="p9">Cenazesinde bayram ederiz, demişler.</p>

  <p class="p9">Önce burunlarını sonra başlarını</p>

  <p class="p9">Çıkarmışlar biraz deliklerden.</p>

  <p class="p9">Sonra fırt çekmişler yine içeri.</p>

  <p class="p9">Bir daha, bir daha bakınıp</p>

  <p class="p9">Atmışlar artık birkaç adım dışarı.</p>

  <p class="p9">Başlamışlar kolaçan etmeye sağı solu.</p>

  <p class="p9">Derken, onlar olmamış bayram eden.</p>

  <p class="p9">Ölü dirilip düşmüş dört ayak üstüne;</p>

  <p class="p9">Yakalamış en hantal kodamanlarını.</p>

  <p class="p9">&mdash; Ya, demiş bu avın keyfini çıkararak;</p>

  <p class="p9">Bizde oyun mu ararsınız siz,</p>

  <p class="p9">Biz nice savaşlarda pişmişiz.</p>

  <p class="p9">Hangi deliklere girseniz boşuna</p>

  <p class="p9">Er geç düşersiniz pençeme.</p>

  <p class="p9">Doğru söylüyormuş meğer:</p>

  <p class="p9">Bir kez daha faka basmış fareler.</p>

  <p class="p9">Yezit bu sefer de una bulamış kendini;</p>

  <p class="p9">Bembeyaz olup büzülüvermiş</p>

  <p class="p9">Bir hamur teknesinin içine.</p>

  <p class="p9">Boşa gitmemiş bu kurnazlığı da.</p>

  <p class="p9">İnce kuyruklular tıpış tıpış</p>

  <p class="p9">Sökün etmeye başlamış</p>

  <p class="p9">Beyaz ölüm teknesine doğru.</p>

  <p class="p9">Bir sıçan:</p>

  <p class="p9">&mdash; Ben oraya sokmam, demiş burnumu:</p>

  <p class="p9">Çok gezmiş, çok görmüş bir sıçanmış bu.</p>

  <p class="p9">Bir savaşta kuyruğunu yitirmiş hem de;</p>

  <p class="p9">&mdash; Şu un yığınını gözüm tutmadı, diye</p>

  <p class="p9">Bağırmış uzaktan kedilerin generaline.</p>

  <p class="p9">Yeni bir oyun bu, inanın bana!</p>

  <p class="p9">Kara kedi, sana da derim ki</p>

  <p class="p9">Değil una, çuvala da benzesen,</p>

  <p class="p9">Yanaşmam o taraflara ben.</p>

  <p class="p9">Amma da doğru söylemiş sıçan.</p>

  <p class="p9">Aferin ona, boşuna gezmemiş dünyayı.</p>

  <p class="p9">Biliyormuş güvensizliğin,</p>

  <p class="p9">Anası olduğunu güvenin.</p>
</body>
</html>
