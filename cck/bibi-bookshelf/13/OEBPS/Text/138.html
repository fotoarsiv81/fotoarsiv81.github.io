<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5095"></a>Gelinlik Kız</h2>

  <p class="p9">Gözü yükseklerde kızın biri,</p>

  <p class="p9">Kocaların en iyisine</p>

  <p class="p9">Saklıyormuş kendini.</p>

  <p class="p9">Genç, yakışıklı, güzel olacakmış.</p>

  <p class="p9">Nerde, nasıl davranacağını bilecekmiş.</p>

  <p class="p9">Hiç surat asmayacağı gibi,</p>

  <p class="p9">Karısını kıskanmayacakmış da kocası.</p>

  <p class="p9">Ayrıca zengin ve soylu olması,</p>

  <p class="p9">Güzel, akıllıca konuşması da şartmış.</p>

  <p class="p9">Her şeyi, her şeyi istiyormuş kısacası:</p>

  <p class="p9">Ama gel ara da bul böylesini.</p>

  <p class="p9">Talih elinden geleni yapmış,</p>

  <p class="p9">Yabana atılmaz kısmetler de yollamış,</p>

  <p class="p9">Kimseleri beğenmeyen bu kıza:</p>

  <p class="p9">&mdash; Nasıl olur, diyormuş, nasıl olur da,</p>

  <p class="p9">Böylelerini uygun görürler bana?</p>

  <p class="p9">Eşim dostum kafadan sakat olmalı:</p>

  <p class="p9">Şu bana koca olmak isteyenlere bakın:</p>

  <p class="p9">Hepsi ne sünepe, ne zavallı!..</p>

  <p class="p9">Kimi kafasız, kaba sabaymış;</p>

  <p class="p9">Kiminin burnu gerekli burun değilmiş;</p>

  <p class="p9">Kimi şöyleymiş, kimi böyleymiş;</p>

  <p class="p9">Sen gel de koca beğendir,</p>

  <p class="p9">Salon kibarlığına düşkün kızlara.</p>

  <p class="p9">Kalburüstü kişileri,</p>

  <p class="p9">Böylece kapı dışarı edince bizimki,</p>

  <p class="p9">Başlamış orta halliler gelmeye.</p>

  <p class="p9">Kız, tabii, alay etmiş hepsiyle:</p>

  <p class="p9">&mdash; Ne diye kapımı açarım bunlara, demiş;</p>

  <p class="p9">Kocasızlıktan ölüyorum sanıyorlar, .</p>

  <p class="p9">Oysa, tanrılara şükür,</p>

  <p class="p9">Hiç de kötü geçmiyor gecem gündüzüm,</p>

  <p class="p9">Yanımda birini arasa da gözüm.</p>

  <p class="p9">Bizim güzel böylece,</p>

  <p class="p9">Yetinmiş kendi kendisiyle</p>

  <p class="p9">Derken yaşı geçmiş bizim güzelin.</p>

  <p class="p9">Âşıklar kapısını çalmaz olmuş.</p>

  <p class="p9">Bir yıl, bir yıl daha beklemiş,</p>

  <p class="p9">Bakmış ne gelen var, ne giden:</p>

  <p class="p9">O zaman başlamış içine kasvet çökmeye,</p>

  <p class="p9">Her gün biraz daha gitmiş elden</p>

  <p class="p9">Gülüşmeler, oynaşmalar, sevişmeler.</p>

  <p class="p9">Yüzüne bakanlar,</p>

  <p class="p9">Buruşturmaya başlamış yüzlerini.</p>

  <p class="p9">O zaman gelsin boyalar, sürmeler!</p>

  <p class="p9">Nafile tabii, ne yapsa;</p>

  <p class="p9">Zaman, o hırsızların en belalısı,</p>

  <p class="p9">Çalmış güzelin nesi var nesi yoksa.</p>

  <p class="p9">Bir ev yıkıldı mı yapılır:</p>

  <p class="p9">Yıkılan yüz yapılabilir mi yeniden?</p>

  <p class="p9">Salon kibarlığı sökmez olur.</p>

  <p class="p9">Diller değişmiş o zaman:</p>

  <p class="p9">&mdash; Aman, demiş aynası bizim güzele;</p>

  <p class="p9">Çabuk, bir koca buluver kendine!..</p>

  <p class="p9">Yalnız aynası mı, içi de diyormuş bunu:</p>

  <p class="p9">Salon kibarlığı yok edemez ya arzuyu.</p>

  <p class="p9">Sonunda bizim güzel fit olmuş</p>

  <p class="p9">Sevine sevine, hem de</p>

  <p class="p9">Rastladığı hödüğün birine.</p>
</body>
</html>
