<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8767"></a>Karabatak</h2>

  <p class="p9">Bir karabatak varmış, azılı;</p>

  <p class="p9">Haraca kesmiş ortalığı.</p>

  <p class="p9">Nerde göl, nerde balık seninki orda,</p>

  <p class="p9">Boğaz işletmesi tıkırında.</p>

  <p class="p9">Gel zaman git zaman karabatak yaşlanmış;</p>

  <p class="p9">İşletme kötü gitmeye başlamış.</p>

  <p class="p9">İnsan değil ki bu, karabatak;</p>

  <p class="p9">Rızkını sulardan kendi çıkaracak.</p>

  <p class="p9">Gözleri görmez olunca</p>

  <p class="p9">Nasıl tutsun da yutsun balığı?</p>

  <p class="p9">Açlıktan öldü ölecek zavallı.</p>

  <p class="p9">Ama zorda kalanın kafası işler:</p>

  <p class="p9">İhtiyaç yaman bir akıl vermiş karabatağa.</p>

  <p class="p9">Gitmiş bir yengeç bulmuş kıyıda:</p>

  <p class="p9">&mdash; Ahbap, demiş, hemen git,</p>

  <p class="p9">Balık milletine şu haberi ilet:</p>

  <p class="p9">Ölüme hazır olsun hepsi.</p>

  <p class="p9">Neden dersen, tam sekiz gün sonra</p>

  <p class="p9">Ava çıkacak buraların efendisi.</p>

  <p class="p9">Yengeç yaymış haberi dört bir yana,</p>

  <p class="p9">Balıklarda bir telaş, bir telaş;</p>

  <p class="p9">Koşuşmuş, toplanmışlar, anlaşmışlar</p>

  <p class="p9">Ve karabatağa bir elçi yollamışlar.</p>

  <p class="p9">&mdash; Sayın Karabatak, demiş elçi;</p>

  <p class="p9">Nerden aldınız bu haberi?</p>

  <p class="p9">Bir yanlışlık olmasın sakın?</p>

  <p class="p9">Neyse bildiğinizi bize söyleyin.</p>

  <p class="p9">Doğruysa, bir akıl öğretin bize:</p>

  <p class="p9">Bu beladan nasıl kurtulsak, ne yapsak?</p>

  <p class="p9">&mdash; Göç edin buradan, demiş karabatak.</p>

  <p class="p9">&mdash; Nasıl, nereye göçelim? demiş elçi.</p>

  <p class="p9">&mdash; Siz bana bırakın, demiş karabatak;</p>

  <p class="p9">Birer birer gelirseniz ardımdan</p>

  <p class="p9">Öyle bir yere götürürüm ki sizi,</p>

  <p class="p9">Bir Allah bilir yolunu bir de ben.</p>

  <p class="p9">Böyle sığınak görülmemiş;</p>

  <p class="p9">Arasın bakalım buluyor mu</p>

  <p class="p9">Kalleş insanoğlu!</p>

  <p class="p9">Ancak orda bulur hürriyeti</p>

  <p class="p9">Balık cumhuriyeti.</p>

  <p class="p9">İnanmış bu söze sessiz dünyalılar;</p>

  <p class="p9">Düşüp karabatağın ardına,</p>

  <p class="p9">Issız bir kayanın dibine dolmuşlar.</p>

  <p class="p9">Daracık bir yer, ne derin, ne bulanık,</p>

  <p class="p9">Tam karabatağın gözüne göre,</p>

  <p class="p9">Her dalışta bir balık;</p>

  <p class="p9">Bir gün uskumruya çıkmış, bir gün lüfere.</p>

  <p class="p9">Cana kıyanlara güvenilir mi hiç?</p>

  <p class="p9">Balıklar anlamış ama biraz geç.</p>

  <p class="p9">Onu bunu yiyenin, seni beni de yiyeceğini.</p>
</body>
</html>
