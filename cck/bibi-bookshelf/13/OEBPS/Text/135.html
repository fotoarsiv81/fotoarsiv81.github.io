<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4944"></a>Mutsuz Evli</h2>

  <p class="p9">İyiyle güzel bir araya gelebilse</p>

  <p class="p9">Yarından tezi yok evlenirdim.</p>

  <p class="p9">Ama bu ikisi çoktan boşanmış nedense.</p>

  <p class="p9">Hem içi, hem dışı güzel olan kim?</p>

  <p class="p9">Güzel can ve güzel beden:</p>

  <p class="p9">Ne az bu ikisini bir arada gören.</p>

  <p class="p9">Ben görmekten umudu kestim, kızmayın bana.</p>

  <p class="p9">Çok evlenenler gördüm, hiçbirinde gözüm yok;</p>

  <p class="p9">Ama insanların hemen hepsi</p>

  <p class="p9">Gözünü kırpmadan atıyor kendini</p>

  <p class="p9">Kumarların bu en büyüğüne.</p>

  <p class="p9">Pişman olmuş bir evli anlatacağım size,</p>

  <p class="p9">Kavgacı, cimri ve kıskanç karısını</p>

  <p class="p9">Başından def etmekten başka çare</p>

  <p class="p9">Bulamadı bir türlü bu zavallı.</p>

  <p class="p9">Her şeyde bir kusur buluyormuş bu kadın;</p>

  <p class="p9">Çok erken yattın, çok erken kalktın;</p>

  <p class="p9">Bu fazla kara^ şu fazla beyaz, fazla sarı,</p>

  <p class="p9">Deliye döndürüyormuş uşakları.</p>

  <p class="p9">Kocası hiçbir şeyi ciddiye almıyormuş onca;</p>

  <p class="p9">Bol keseden harcıyor, gezip tozuyormuş;</p>

  <p class="p9">Evin beyi keyfinden başka şey düşünmüyormuş.</p>

  <p class="p9">O kadar dırdır etmiş ki sonunda evin beyi</p>

  <p class="p9">Bitirmek için bu bitmez teraneyi,</p>

  <p class="p9">Yollamış anasının babasının köyüne</p>

  <p class="p9">Başına aldığı belayı.</p>

  <p class="p9">Kadın uzun bir süre köyde kalmış.</p>

  <p class="p9">Sonunda yatışmıştır diye</p>

  <p class="p9">Kocası çağırmış karısını evine.</p>

  <p class="p9">&mdash; Ee, neler yaptın bakalım, demiş;</p>

  <p class="p9">Nasıl vakit geçirdin köyde?</p>

  <p class="p9">Zamanında yatıp kalkmasını bilen kırlar</p>

  <p class="p9">Hoşuna gitti mi bari?</p>

  <p class="p9">&mdash; Oldukça, demiş cadaloz karı;</p>

  <p class="p9">Ama ordakiler daha tembel burdakilerden,</p>

  <p class="p9">Doğru dürüst bakmıyorlar sürülere,</p>

  <p class="p9">Anlayışsız heriflere ne söylesen nafile.</p>

  <p class="p9">Üstelik düşman da oldular bana.</p>

  <p class="p9">&mdash; Anlaşıldı, demiş kocası hemen;</p>

  <p class="p9">Ne belalı bir kadınsın ki sen</p>

  <p class="p9">Sabah gidip akşam dönen çobanlar bile</p>

  <p class="p9">Bıkmış, usanmış, anlaşamamışlar seninle.</p>

  <p class="p9">Burda uşaklar bütün gün</p>

  <p class="p9">Senin dırdırlarına nasıl dayansın?</p>

  <p class="p9">Gece gündüz yanında istediğin kocansa</p>

  <p class="p9">Bu köleliğe nasıl katlansın?</p>

  <p class="p9">İyisi mi, sen yine dön köyüne</p>

  <p class="p9">Ve eğer ben seni bir daha çağırırsam,</p>

  <p class="p9">Bir daha böyle bir budalalık edersem,</p>

  <p class="p9">Cehennem azabı yerine Tanrı</p>

  <p class="p9">Versin bana senin gibi iki karı.</p>
</body>
</html>
