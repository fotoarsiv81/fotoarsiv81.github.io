<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx825"></a>Meşeyle Saz</h2>

  <p class="p9">Meşe, bir gün, saza demiş:</p>

  <p class="p9">&mdash; Doğrusu Tanrı size gadirlik etmiş.</p>

  <p class="p9">Minnacık serçe konsa üstünüze</p>

  <p class="p9">Beliniz bükülüverir.</p>

  <p class="p9">Suları ürperten seher yeli</p>

  <p class="p9">Baş eğdirir size</p>

  <p class="p9">Bir de benim şu dağ gibi gövdeme bak!</p>

  <p class="p9">Güneş bile zor giriyor içime,</p>

  <p class="p9">Fırtına dallarıma oyuncak.</p>

  <p class="p9">Her esen yel sana bora,</p>

  <p class="p9">Bana kasırgalar meltem.</p>

  <p class="p9">Bari gelip gölgemde yaşasan da</p>

  <p class="p9">Üzerine kanat gersem.</p>

  <p class="p9">Ama sizin soy nedense gider</p>

  <p class="p9">Sulu, rüzgârlı yerlerde biter.</p>

  <p class="p9">Acıyorum sizlere,</p>

  <p class="p9">Doğa haksızlık etmiş sazlara.</p>

  <p class="p9">&mdash; İyi yüreklisin, demiş saz meşeye;</p>

  <p class="p9">Eksik olma, ama bizim için üzülme.</p>

  <p class="p9">Benden çok sen kork rüzgârdan:</p>

  <p class="p9">Ben eğilirim, kırılmam.</p>

  <p class="p9">Doğru, bugüne kadar dayanmışsın,</p>

  <p class="p9">Dimdik durmuş, boyun eğmemişsin.</p>

  <p class="p9">Ama sertin serti var,</p>

  <p class="p9">Bir gün, bakarsın, sana da çatar.</p>

  <p class="p9">Demeye kalmamış rüzgâr patlamış,</p>

  <p class="p9">Bir karayel, bir karayel ki neuzibillah!</p>

  <p class="p9">O güne dek kimseler rastlamamış</p>

  <p class="p9">Böyle belalısına.</p>

  <p class="p9">Rüzgârlar anası Kuzey,</p>

  <p class="p9">En azgın oğlunu salmış dünyaya.</p>

  <p class="p9">Saz eğilmiş, meşe dayanmış,</p>

  <p class="p9">Derken karayel arttıkça artmış.</p>

  <p class="p9">Sonunda birdenbire gelmiş meşenin hakkından:</p>

  <p class="p9">Göklere değen başını sermiş yere,</p>

  <p class="p9">Köklerini çıkarmış yedi kat yerden.</p>
</body>
</html>
