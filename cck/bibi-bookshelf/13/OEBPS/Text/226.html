<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9989"></a>İhtiyar ve Üç Delikanlı</h2>

  <p class="p9">Seksenlik bir ihtiyar ağaç dikiyormuş.</p>

  <p class="p9">&mdash; Ev yapsa neyse, ağaç dikiyor bu yaşta,</p>

  <p class="p9">Diye alay ediyormuş üç delikanlı,</p>

  <p class="p9">Bunamış sandıkları ihtiyarla.</p>

  <p class="p9">&mdash; Allah rızası için, demişler, söyler misin,</p>

  <p class="p9">Ne hayrını göreceksin bu yaptığın işin?</p>

  <p class="p9">Nuh kadar yaşayacak değilsin ya:</p>

  <p class="p9">Ne diye eziyet edersin kendine</p>

  <p class="p9">Senin olmayan bir gelecek için?</p>

  <p class="p9">Geçmişte ettiklerini düşün artık sen;</p>

  <p class="p9">Vazgeç bu umutlar, bu engin düşüncelerden.</p>

  <p class="p9">Bize göre işler bunlar.</p>

  <p class="p9">&mdash; Hiç de öyle değil, demiş ihtiyar;</p>

  <p class="p9">Her dikilen geç büyür ve az sürer;</p>

  <p class="p9">Sizin de benim de ömürlerimizse</p>

  <p class="p9">Birer iplik Tanrıların elinde.</p>

  <p class="p9">Kısa sayılır hepsi, uzun da sürse.</p>

  <p class="p9">En son hangimiz görürüz mavi gökleri?</p>

  <p class="p9">Kim bilir bir an sonra ölmeyeceğini?</p>

  <p class="p9">Torunlarımın torunları, ne mutlu bana,</p>

  <p class="p9">Bu ağacın gölgesinde otururlarsa.</p>

  <p class="p9">Başkalarını sevindirmek az şey mi?</p>

  <p class="p9">Bu zevki almak mı istiyorsunuz elimden?</p>

  <p class="p9">Meyve kadar tatlı bu zevkin kendisi,</p>

  <p class="p9">Hem öyle bir meyve ki bu, yarın da,</p>

  <p class="p9">Yaşadığım her gün de tadabilirim onu.</p>

  <p class="p9">Kim bilir, belki siz yatarken mezarda</p>

  <p class="p9">Ben görürüm yine günlerin doğuşunu.</p>

  <p class="p9">İhtiyarın dediği gibi olmuş:</p>

  <p class="p9">Delikanlılardan biri denizde boğulmuş</p>

  <p class="p9">Amerika seferine yeni çıkmışken.</p>

  <p class="p9">Öteki, devlet kuşunu avlamak için</p>

  <p class="p9">Savaş Tanrısı'nın buyruğunda cenkleşirken</p>

  <p class="p9">Beklenmedik bir kazaya kurban gitmiş.</p>

  <p class="p9">Üçüncüsü aşılamak istediği</p>

  <p class="p9">Bir ağaçtan düşerek ölmüş.</p>

  <p class="p9">İhtiyar ağlamış her üçü için de</p>

  <p class="p9">Ve mezar taşları üstüne</p>

  <p class="p9">Bu anlattıklarımı yazdırmış.</p>
</body>
</html>
