<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1320"></a>Kuyuya Düşen Müneccim</h2>

  <p class="p9">Yıldız falına bakan bir müneccim</p>

  <p class="p9">Boylamış kuyunun dibine bir gün.</p>

  <p class="p9">&mdash; Zavallı sersem, demiş herkes;</p>

  <p class="p9">Bastığın yeri göremezken doğru dürüst,</p>

  <p class="p9">Gökleri okumak nene gerekti senin.</p>

  <p class="p9">Nice insan, daha uzaklara gitmeden,</p>

  <p class="p9">Ders alabilir bu serüvenden.</p>

  <p class="p9">Çok az insan var ki dünyamızda</p>

  <p class="p9">Hoşlanmasın duyunca, biz ölümlülerin</p>

  <p class="p9">Kaderin kitabını okuyabileceğini.</p>

  <p class="p9">Nedir ama Homeros'un ve Homerosgillerin</p>

  <p class="p9">Destanlara döktükleri o kitap?</p>

  <p class="p9">Nedir eskilerin rastlantı,</p>

  <p class="p9">Bizim alın yazısı dediğimiz şey?</p>

  <p class="p9">Rastlantının bilimi olur mu hiç?</p>

  <p class="p9">Olabilirse, yanlış o zaman</p>

  <p class="p9">Rastlantı, kader, talih demek buna:</p>

  <p class="p9">Hangisi hesaba gelir bunlardan?</p>

  <p class="p9">Yüce isteklerine gelince</p>

  <p class="p9">Her şeyi yaratanın,</p>

  <p class="p9">Her yaptığı işte bir bildiği olanın,</p>

  <p class="p9">Kim bilir bunları kendisinden başka?</p>

  <p class="p9">Kimin haddine içindekini okumak onun?</p>

  <p class="p9">Oturup yıldızların alnına mı yazmış,</p>

  <p class="p9">Gelecek zamanların gecesinde,</p>

  <p class="p9">Karanlıklara sarılı bunca sırları?</p>

  <p class="p9">Ne diye yapsın bunu.</p>

  <p class="p9">Evren ve dünyamız üstüne kitap yazanların</p>

  <p class="p9">Kafalarını yorsun, işletsin diye mi?</p>

  <p class="p9">Kaçınmaz belalardan</p>

  <p class="p9">Kaçınılmasını bilelim diye mi?</p>

  <p class="p9">Rahatımızı kaçırmak için mi yoksa?</p>

  <p class="p9">Öğrenip başımıza gelecekleri,</p>

  <p class="p9">Gelmeden günümüz zehir olsun diye mi?</p>

  <p class="p9">Büyük hata, büyük suç daha doğrusu</p>

  <p class="p9">Böylesi saçmalıkları aklından geçirmek.</p>

  <p class="p9">Gökkubbe başımız üstünde devinir durur,</p>

  <p class="p9">Yıldızlar yürür döner yörüngelerinde.</p>

  <p class="p9">Güneş ışık saçar her gün bize;</p>

  <p class="p9">Her gün aydınlığa çevirir karanlıkları.</p>

  <p class="p9">Yalnız şudur bence</p>

  <p class="p9">Bundan çıkarabileceğimiz düşünce:</p>

  <p class="p9">Bir zorunluluktur güneşin</p>

  <p class="p9">Işık salıp dünyamızı aydınlatması;</p>

  <p class="p9">Mevsimleri getirip tohumu oldurması;</p>

  <p class="p9">Türlü bedenler üstüne</p>

  <p class="p9">Türlü etkileri olması.</p>

  <p class="p9">Üstelik evrenin değişmez düzeni</p>

  <p class="p9">Nasıl bağdaşır değişken talihle?</p>

  <p class="p9">Bana bakın, koca şarlatanlar,</p>

  <p class="p9">Siz, yıldız fallarına bakanlar,</p>

  <p class="p9">Çıkıp gidin bir an önce</p>

  <p class="p9">Avrupa krallarının saraylarından,</p>

  <p class="p9">Bütün üfürükçülerle birlikte:</p>

  <p class="p9">Onlarınki kadar boştur</p>

  <p class="p9">Sizin bütün söyledikleriniz de.</p>

  <p class="p9">Fazla öfkeye kapıldım galiba;</p>

  <p class="p9">Dönelim bizim kuyuya düşen ahbaba.</p>

  <p class="p9">Uydurma bilgileriyle bu müneccim,</p>

  <p class="p9">Haddini bilmezliği bir yana, ta kendisidir</p>

  <p class="p9">Boş kuruntular peşinde koşanların</p>

  <p class="p9">Önlerindeki tehlikeyi görecek yerde</p>

  <p class="p9">Başı göklerde dolaşanların.</p>
</body>
</html>
