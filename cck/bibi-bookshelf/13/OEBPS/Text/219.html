<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h2 class="h21">&nbsp;</h2>

  <h2 class="h21"><a id="ncx9482"></a>Aslan</h2>

  <p class="p9">Kaplan padişahmış bir yerde;</p>

  <p class="p9">Bütün hayvanlar emrine amade:</p>

  <p class="p9">Çayırlarında öküz, inek sürü sürü,</p>

  <p class="p9">Ormanlarında geyik tümen tümen:</p>

  <p class="p9">Koyun dersen ovalar dolusu.</p>

  <p class="p9">Derken bir aslan doğmuş komşu ormanda</p>

  <p class="p9">Ufacık, tombalak bir aslan yavrusu.</p>

  <p class="p9">Maşallah demeye gitmiş kaplan;</p>

  <p class="p9">Yavru da elini öpmüş amcasının:</p>

  <p class="p9">Büyükler arasında böyle gerek.</p>

  <p class="p9">Dönüşte kaplan çağırmış veziri tilkiyi</p>

  <p class="p9">Ve anlatmış mutlu olayı.</p>

  <p class="p9">Tilki kaçın kurası, sevinir mi böyle şeye?</p>

  <p class="p9">Tutmuş çenesini, başlamış düşünmeye.</p>

  <p class="p9">&mdash; Ne o? demiş kaplan;</p>

  <p class="p9">Korkuyor musun yoksa benim komşucuktan?</p>

  <p class="p9">Babası ölmüş, anası iki büklüm,</p>

  <p class="p9">Ne yapabilir zavallı yetim?</p>

  <p class="p9">Acımak gerek böylesine;</p>

  <p class="p9">Kendi başını kurtarsa yeter,</p>

  <p class="p9">Başkasına saldırmak nesine?</p>

  <p class="p9">Tilki başını sallamış:</p>

  <p class="p9">&mdash; Bu türlü yetimlere acımam ben, demiş;</p>

  <p class="p9">Böylesine ya kendini sevdirecek, yaranacaksın,</p>

  <p class="p9">Ya da erkenden icabına bakacaksın.</p>

  <p class="p9">Dişi, pençesi bir büyüdü mü,</p>

  <p class="p9">İş işten geçmiş ola.</p>

  <p class="p9">Bir an kaybetmeye gelmez, Haşmetlim;</p>

  <p class="p9">Ben bunu bilir, bunu derim.</p>

  <p class="p9">Üstelik fala da baktım demin:</p>

  <p class="p9">Kanlı savaş günleri yakın.</p>

  <p class="p9">Bu aslan kasıp kavuracak ortalığı.</p>

  <p class="p9">Ya dostluğunu kazanmaya bakmalı,</p>

  <p class="p9">Ya şimdiden soluğunu kesmeye.</p>

  <p class="p9">Tilki ne söylese boşuna;</p>

  <p class="p9">Padişah yatmış gaflet uykusuna.</p>

  <p class="p9">Yalnız o mu? Bütün millet, toptan.</p>

  <p class="p9">Bu arada küçük aslan olmuş mu sana koca aslan!</p>

  <p class="p9">Başlamış imdat çanları çalmaya,</p>

  <p class="p9">Korkudan herkeste şafak atmaya.</p>

  <p class="p9">Ne yapmalı, ne etmeli?</p>

  <p class="p9">Kimden yardım istemeli?</p>

  <p class="p9">Vezire başvurulmuş gene,</p>

  <p class="p9">Bir of çekip demiş ki tilki:</p>

  <p class="p9">&mdash; Telaş edip aslanı kızdırmayın bari</p>

  <p class="p9">Olan oldu, ne yapsanız boşuna.</p>

  <p class="p9">Şuradan buradan yardım gelip de ne olacak?</p>

  <p class="p9">Gelenlerin karnı nereden doyacak?</p>

  <p class="p9">Hem aslana koyun, hem bir sürü aç kurda.</p>

  <p class="p9">İyisi mi doyurun aslanı, olsun bitsin;</p>

  <p class="p9">Onun gücü bizim birleşiklerin topundan üstün,</p>

  <p class="p9">Ne diye sırtımızdan geçinsinler boşuna?</p>

  <p class="p9">Aslanın üç dostu var yalnız, hem de bedava:</p>

  <p class="p9">Korkmazlığı bir, gürbüzlüğü iki, uyanıklığı üç.</p>

  <p class="p9">Atın hemen önüne bir koyun, doymazsa bir daha.</p>

  <p class="p9">O da yetmedi mi, bir öküz verin,</p>

  <p class="p9">Hem de en beşlisini, esirgemeyin,</p>

  <p class="p9">Yoksa bütün sürünün gittiğinin resmidir.</p>

  <p class="p9">Tilkinin bu öğüdü tutulmamış,</p>

  <p class="p9">Üzüntüden ölmüş zavallı.</p>

  <p class="p9">Ama Kaplanıştan ve daha bir sürü İstan</p>

  <p class="p9">Bir şey kazanmamış dayatmaktan:</p>

  <p class="p9">Aslan hepsini haklayıp geçmiş başa</p>

  <p class="p9">Ya aslandan yana olun,</p>

  <p class="p9">Ya da bırakmayın aslan olsun!</p>
</body>
</html>
