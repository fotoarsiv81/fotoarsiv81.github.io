<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6585"></a>Aslan Hatunun Ölüm Töreni</h2>

  <p class="p9">Aslan Şah'ın karısı ölmüş;</p>

  <p class="p9">Dalkavuklar saraya dolmuş,</p>

  <p class="p9">Başsağlığı dilemek için krala</p>

  <p class="p9">Ölümden beter yapmacıklarla.</p>

  <p class="p9">Kral, büyük tören ferman etmiş:</p>

  <p class="p9">&mdash; Ölümsüz ölü falan gün, falan saat,</p>

  <p class="p9">Falan yerden kalkacak.</p>

  <p class="p9">Vezir mezir işlerini bırakıp,</p>

  <p class="p9">Gelenleri gereğince karşılayıp</p>

  <p class="p9">Ulusal törene göz kulak olacak.</p>

  <p class="p9">Yiğitsen gitme böylesi törene:</p>

  <p class="p9">Jurnal korkusuyla gelen gelene.</p>

  <p class="p9">Tıklım tıklım dolunca mağara,</p>

  <p class="p9">Ki hem kiliseymiş, hem saray,</p>

  <p class="p9">Aslan acı acı kükremiş.</p>

  <p class="p9">Aslan ağlaması bu, kolay mı!</p>

  <p class="p9">Dağ taş gümbürdemiş.</p>

  <p class="p9">O zaman sarayın ağası, bayı,</p>

  <p class="p9">Kalından inceden, her biri kendi dilinden,</p>

  <p class="p9">Koparmış gerekli yaygarayı.</p>

  <p class="p9">Saray dediğin bir garip yerdir:</p>

  <p class="p9">Kimse olduğu gibi değildir orda,</p>

  <p class="p9">Kral nasıl istiyorsa öyledir:</p>

  <p class="p9">Keyifli, keyifsiz, coşkun, bitkin...</p>

  <p class="p9">Olmasan da öyle görüneceksin.</p>

  <p class="p9">İkide bir krala bakıp,</p>

  <p class="p9">Rengini, suratını değiştireceksin.</p>

  <p class="p9">Bir can düşünün ki bin bir bedeni var;</p>

  <p class="p9">Bir ağladı mı, bin bir yüzle ağlar;</p>

  <p class="p9">Saray budur işte,</p>

  <p class="p9">İnsan kukla, ip kralın elinde.</p>

  <p class="p9">Dönelim bizim masala:</p>

  <p class="p9">Herkes ağlarken kralla,</p>

  <p class="p9">Bakmışlar geyik ağlamıyor.</p>

  <p class="p9">Nasıl ağlasın ki, bu kraliçe,</p>

  <p class="p9">Karısıyla oğlunu yemiş bir oturuşta.</p>

  <p class="p9">Dalkavuğun biri hemen krala gitmiş,</p>

  <p class="p9">Siz ağlarken geyik güldü, demiş.</p>

  <p class="p9">Kral öfkesi yaman olur,</p>

  <p class="p9">Der Hazreti Süleyman,</p>

  <p class="p9">Üstelik bu kral da aslan.</p>

  <p class="p9">Ama geyik ne bilsin, zavallı?</p>

  <p class="p9">Tarih okumamış besbelli.</p>

  <p class="p9">&mdash; Sen ha? demiş aslan;</p>

  <p class="p9">Orman kibarı, tiril tiril bacak, dal kafa!</p>

  <p class="p9">Millet ağlarken sen gülersin ha?</p>

  <p class="p9">Kendim paralamayacağım seni,</p>

  <p class="p9">Murdar etin kirletir kutsal pençemi.</p>

  <p class="p9">Gelin kurtlar, siz öcünü alın</p>

  <p class="p9">Tanrısal kraliçenin.</p>

  <p class="p9">&mdash; Sultanım, demiş geyik;</p>

  <p class="p9">Size bir haberim var, beklenmedik.</p>

  <p class="p9">Bu acılar, bu gözyaşları boşuna!</p>

  <p class="p9">Sevgili eşiniz görünüverdi bana,</p>

  <p class="p9">Şuracıkta, yeşil çimende,</p>

  <p class="p9">Ak güller, ışıklar içinde.</p>

  <p class="p9">Hemen tanıdım, donakaldım:</p>

  <p class="p9">&nbsp;"Geyik kardeş, dedi bana; sakın ağlama!</p>

  <p class="p9">Bu ölüm alayı üzmesin seni.</p>

  <p class="p9">Ben tanrılar arasında yer aldım;</p>

  <p class="p9">Cennet bahçelerindeyim, ne mutlu bana!</p>

  <p class="p9">Ermişler, dervişler arasındayım.</p>

  <p class="p9">Yalnız kral biraz ağlasın, yeter;</p>

  <p class="p9">Onun üzülmesi hoşuma gider.</p>

  <p class="p9">Geyik bunları der demez millet boşanmış,</p>

  <p class="p9">Mucize! diye yerlere kapanmış.</p>

  <p class="p9">Geyik ceza görecek yerde,</p>

  <p class="p9">Hediyelerle dönmüş evine.</p>

  <p class="p9">Krallara böyle şeyler anlatmalı;</p>

  <p class="p9">Hoşlarına gidecek yalanlar atmalı.</p>

  <p class="p9">Ne kadar öfkeli de olsalar, yutarlar,</p>

  <p class="p9">Hem de sizi el üstünde tutarlar.</p>
</body>
</html>
