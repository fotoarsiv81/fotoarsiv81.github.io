<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4194"></a>Phoibos'la Boreas</h2>

  <p class="p9">Poyrazla güneş, bu iki eski tanrı,</p>

  <p class="p9">(Tanrıyken Boreas ve Phoibos'muş adları)</p>

  <p class="p9">Bir yolcu görmüşler dünyamızda.</p>

  <p class="p9">Giyinişinden anlamışlar ki bu yolcu</p>

  <p class="p9">Havanın bozabileceğini düşünmüş.</p>

  <p class="p9">Sonbahar gelir gibi oldu mu</p>

  <p class="p9">Yola çıkanın tedbirli olması gerek.</p>

  <p class="p9">Hava bir yağmurludur bir günlük güneşlik:</p>

  <p class="p9">Gökkuşağı o aylarda</p>

  <p class="p9">Siz de sarınıp kuşanın der yolculara.</p>

  <p class="p9">Bundan ötürü Latinler</p>

  <p class="p9">Bu aylara küsüm zamanı demişler.</p>

  <p class="p9">Bizim yolcu da ne olur ne olmaz diye</p>

  <p class="p9">Su soğuk işlemez gocuğunu giymiş.</p>

  <p class="p9">&mdash; Bu adam, demiş poyraz, aklı sıra</p>

  <p class="p9">Bütün belalara karşı hazırlıklı,</p>

  <p class="p9">Ama' beni hesaba katmamış zavallı.</p>

  <p class="p9">Benim estireceğim rüzgâra</p>

  <p class="p9">Zor dayanır gocuğunun düğmeleri.</p>

  <p class="p9">İster misin bir deneyelim de görsün;</p>

  <p class="p9">Eğleniriz biraz, ne dersin?</p>

  <p class="p9">&mdash; Peki, demiş güneş ama bahse girelim:</p>

  <p class="p9">Bu atlının gocuğunu sırtından</p>

  <p class="p9">Sen mi çıkarırsın ben mi, görelim.</p>

  <p class="p9">Haydi, başla, ben çekiliyorum aradan.</p>

  <p class="p9">Bahis tutuşmaya dünden razı poyraz;</p>

  <p class="p9">Karartmaya da izin çıkar çıkmaz</p>

  <p class="p9">Şişirmiş göğsünü kara bulutlarla,</p>

  <p class="p9">Başlamış üfürüp esmeye,</p>

  <p class="p9">Fırtınalar, kasırgalar, koparmaya;</p>

  <p class="p9">Nice damlar uçurmuş, gemiler batırmış</p>

  <p class="p9">Bir tek gocuğu savurayım diye.</p>

  <p class="p9">Ama ne yaptıysa yapmış bizim yolcu</p>

  <p class="p9">Poyrazı sokmamış gocuğundan içeri.</p>

  <p class="p9">Sokmayınca da boşa gidiyormuş rüzgârın gücü.</p>

  <p class="p9">O azdıkça adam daha sıkı tutmuş işi</p>

  <p class="p9">Ne yakasını kaptırmış ne eteğini.</p>

  <p class="p9">Kendi süresi dolar dolmaz</p>

  <p class="p9">İster istemez durmuş poyraz,</p>

  <p class="p9">Ve güneş dağıtmış kara bulutları;</p>

  <p class="p9">Güldürmüş yeniden yeryüzünü;</p>

  <p class="p9">Sonra başlamış usulca girmeye</p>

  <p class="p9">Gocuğun girilmez deliklerinden içeriye.</p>

  <p class="p9">Sıcaktan terleyince yolcu</p>

  <p class="p9">Kendiliğinden çıkarıvermiş gocuğu.</p>

  <p class="p9">Güneş, var gücünü kullanmamış bile:</p>

  <p class="p9">Zorla olmayan, tatlılıkla oluverir böyle.</p>
</body>
</html>
