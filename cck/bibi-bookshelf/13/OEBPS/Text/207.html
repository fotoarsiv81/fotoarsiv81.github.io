<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8867"></a>Kurtla Çobanlar</h2>

  <p class="p9">İyi yürekli bir kurt</p>

  <p class="p9">-Öyle kurt da olmaz ya, neyse-</p>

  <p class="p9">Bir gün köşesinde oturup</p>

  <p class="p9">Başlamış derin derin düşünmeye,</p>

  <p class="p9">Kurt neden kurttur diye.</p>

  <p class="p9">Keyfinden mi sanki değil; ama neden?</p>

  <p class="p9">&mdash; Herkes bana düşman, demiş;</p>

  <p class="p9">Dünya nefret ediyor benden,</p>

  <p class="p9">Köpeği, avcısı, köylüsü</p>

  <p class="p9">Canıma susamış hepsi.</p>

  <p class="p9">İşleri güçleri kurda beddua:</p>

  <p class="p9">Tanrı usanmış olmalı yukarda.</p>

  <p class="p9">İngiltere'de kurt kalmamış bu yüzden:</p>

  <p class="p9">Kellemize para koymuşlar;</p>

  <p class="p9">Vurun kurtlan diye</p>

  <p class="p9">Duvarlara fermanlar asmışlar.</p>

  <p class="p9">Çocuğun biri ağzını açsa</p>

  <p class="p9">Annesi korkutur hemen,</p>

  <p class="p9">Kurt geliyor diyerekten.</p>

  <p class="p9">Neden bütün bunlar? Ne yapmışız?</p>

  <p class="p9">Bir uyuz eşek, bir mendebur koyun,</p>

  <p class="p9">Ya da cırlak bir köpek yemişiz.</p>

  <p class="p9">Yemesek de olur pisleri.</p>

  <p class="p9">Haydi, yemeyelim, onların olsun!</p>

  <p class="p9">Tek canlı varlık girmesin kursağımıza.</p>

  <p class="p9">Ot mu yok?</p>

  <p class="p9">Otlayalım kuzu kuzu.</p>

  <p class="p9">Açlıktan ölsek de ne olur sanki?</p>

  <p class="p9">Dünyanın baş belası olmak daha mı iyi?</p>

  <p class="p9">Kurt böylece kuzu olmuş gezerken,</p>

  <p class="p9">Çobanları görmüş bir çayırda,</p>

  <p class="p9">Kuzuyu kesmiş biçmişler,</p>

  <p class="p9">Şişte kızartıp geçmişler başına.</p>

  <p class="p9">&mdash; Oh, babam, oh! demiş kurt;</p>

  <p class="p9">Onlar keyfine bakarken sen tut,</p>

  <p class="p9">Kuzu yemeğe tövbe de.</p>

  <p class="p9">Kendi bekçileri yiyor be!</p>

  <p class="p9">Yooo! Öyle yağma yok!</p>

  <p class="p9">Vallahi enayi derler adama.</p>

  <p class="p9">Gelsin bakalım kuzu çelebi,</p>

  <p class="p9">Şiş miş de istemez benimki.</p>

  <p class="p9">Arkasından anası da, babası da,</p>

  <p class="p9">Buyursunlar mideme!</p>

  <p class="p9">Gel de kurda hak verme.</p>

  <p class="p9">Biz sofraları kurup keyfedelim,</p>

  <p class="p9">Hayvanları boğazlayıp yiyelim;</p>

  <p class="p9">Ya onlar? Onlar ne yapsın?</p>

  <p class="p9">Melek olsun, cennet yemekleri yesinler;</p>

  <p class="p9">Pençeleri, keskin dişleri olmasın;</p>

  <p class="p9">Tencereye girmek için sıra beklesinler.</p>

  <p class="p9">Kurda perhiz, çobana turşu.</p>

  <p class="p9">Yoo, yoo, çoban kardeş; biraz da insaf!</p>

  <p class="p9">Kurdun haksız oluşu,</p>

  <p class="p9">Senin daha güçlü olmandan.</p>

  <p class="p9">Evliya mı olacaktı hayvan?</p>
</body>
</html>
