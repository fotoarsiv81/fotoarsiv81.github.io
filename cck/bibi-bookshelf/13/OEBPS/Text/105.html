<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3943"></a>Tavşanla Keklik</h2>

  <p class="p9">Başı dertte olanlarla hiç alay etmemeli;</p>

  <p class="p9">Neden dersen:</p>

  <p class="p9">Gülme komşuna gelir başına!</p>

  <p class="p9">Bilgin Ezop, masallarında</p>

  <p class="p9">Bir iki örneğini verir bunun.</p>

  <p class="p9">Bu dizelerde benim verdiğim de</p>

  <p class="p9">Tıpkısı onunkilerin.</p>

  <p class="p9">Keklik ve yurttaşı tavşan,</p>

  <p class="p9">Bir tarlada kapı komşusu,</p>

  <p class="p9">Yaşayıp gidiyorlarmış çatışmadan;</p>

  <p class="p9">Devlet, huzuru sağlamış anlaşılan.</p>

  <p class="p9">Ama bir gün avcılar sökün etmiş,</p>

  <p class="p9">Tavşan, sığınacak bir yer</p>

  <p class="p9">Aramak zorunda kalmış.</p>

  <p class="p9">Öyle bir kaçmış ki can havliyle</p>

  <p class="p9">Yaya kalmış ardında bütün köpekler.</p>

  <p class="p9">Tazı bile boşuna yorulmuş.</p>

  <p class="p9">Sonunda kendi kendini vermiş ele</p>

  <p class="p9">Terli bedeninden çıkıp havayı saran</p>

  <p class="p9">Tavşan ruhu yüzünden.</p>

  <p class="p9">Bu koku üzerinde akıl yoran Karabaş</p>

  <p class="p9">Tavşanla ilgili olduğu sonucuna varmış</p>

  <p class="p9">Ve atılmış üstüne bütün hızıyla.</p>

  <p class="p9">Ve hiç yalan söylemeyen Karaduman,</p>

  <p class="p9">&mdash; Tamam, demiş, çıktı gidiyor tavşan.</p>

  <p class="p9">Zavallıcık yuvası önünde can vermiş.</p>

  <p class="p9">Keklik, seyrine bakıp kıkır kıkır gülermiş:</p>

  <p class="p9">&mdash; Hani senden tez ayaklısı yoktu?</p>

  <p class="p9">Tez ayaklarını kullansana komşu!</p>

  <p class="p9">Sen misin gülen, ona gelmiş sıra;</p>

  <p class="p9">Köpekler bulmuş onu da.</p>

  <p class="p9">&mdash; Kanatlarım sağ olsun, uçar giderim, demiş.</p>

  <p class="p9">Ama hiç hesaba katmadığı akdoğan</p>

  <p class="p9">Amansız pençesiyle gelmiş hakkından.</p>
</body>
</html>
