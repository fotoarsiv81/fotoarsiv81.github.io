<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9679"></a>Bir Moğolun Rüyası</h2>

  <p class="p9">Eskiden bir Moğol, Moğolistan'da,</p>

  <p class="p9">Bir veziri cennette görmüş, rüyasında.</p>

  <p class="p9">Cennette vezir olmaz, ama görmüş işte adam;</p>

  <p class="p9">Hem de hurili melekli bahçelerde.</p>

  <p class="p9">Aynı rüyada gördüğü bir dervişse</p>

  <p class="p9">Cehennem alevlerinde yanıyormuş;</p>

  <p class="p9">En mutsuzlar bile açıyormuş adama.</p>

  <p class="p9">Bunda bir iş var, demiş Moğol uyanınca:</p>

  <p class="p9">Cehennemlik cennette, Cennetlik cehennemde!</p>

  <p class="p9">Gitmiş rüyadan anlayan birini bulmuş;</p>

  <p class="p9">Böyle böyle, demiş, bu ne biçim düş?</p>

  <p class="p9">&mdash; Merak etmeyin, demiş rüyacıbaşı;</p>

  <p class="p9">Karanlık değil bu rüyanın anlamı.</p>

  <p class="p9">Bu işlerden biraz anlıyorsam, bence,</p>

  <p class="p9">Tanrılar bir öğüt vermek istemiş size:</p>

  <p class="p9">O vezir zaman zaman bırakıp sarayları,</p>

  <p class="p9">Tek başına bir köşeye çekilirmiş;</p>

  <p class="p9">O dervişse ikide bir bırakıp köşesini,</p>

  <p class="p9">Vezire yaranmaya gelirmiş.</p>

  <p class="p9">Bu yoruma diyecek yok ama</p>

  <p class="p9">Ben de bir çift söz etmek isterim</p>

  <p class="p9">Yalnızlık sevgisinden yana:</p>

  <p class="p9">Neler neler bulur köşesinde insan</p>

  <p class="p9">Başı belaya girmeden;</p>

  <p class="p9">Ne temiz keyifler tadar, bedava;</p>

  <p class="p9">Gökten rahmet yağar gibi üstüne.</p>

  <p class="p9">Ne gizli tatlar bulmuşumdur yalnızlıkta!</p>

  <p class="p9">Nerede o eskiden, herkesten uzakta,</p>

  <p class="p9">Serin gölgeliklerinde yattığım yerler?</p>

  <p class="p9">Bir gitsem, kim karışır orada keyfime?</p>

  <p class="p9">Bir silinse kafamdan saraylar, şehirler;</p>

  <p class="p9">Dokuz Kızlar seslense yine gökten,</p>

  <p class="p9">İçimde uyuyan şaire.</p>

  <p class="p9">Görmediklerimi gösterseler bana yukarıda,</p>

  <p class="p9">Yıldızlarla kıpır kıpır karanlıklarda.</p>

  <p class="p9">Öğrensem serseri gezegenlerden</p>

  <p class="p9">İnsanoğlunun kaderini,</p>

  <p class="p9">Geçmişini geleceğini.</p>

  <p class="p9">Bu büyük düşünceler beni aşsa bile</p>

  <p class="p9">Oturur seyrederdim dünyayı</p>

  <p class="p9">Dere kıyısında, bir çimende.</p>

  <p class="p9">Şiir yazardım allı morlu</p>

  <p class="p9">Çiçek açar gibi kıyılarda.</p>

  <p class="p9">Altını gümüşü eksik olsun dünyanın</p>

  <p class="p9">Yaldızı, ceviz kaplaması neme gerek</p>

  <p class="p9">Yattığım odanın?</p>

  <p class="p9">Daha mı derin, daha mı tatlı sanki</p>

  <p class="p9">Zengin yerde uyunan uyku?</p>

  <p class="p9">Çekilir uyurum tenha köşemde.</p>

  <p class="p9">Ölülere karışma vaktim gelince de</p>

  <p class="p9">Gözüm arkada kalmadan,</p>

  <p class="p9">Alır başımı giderim</p>

  <p class="p9">Kalenderce yaşadığım dünyadan.</p>
</body>
</html>
