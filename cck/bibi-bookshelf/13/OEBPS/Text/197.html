<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8261"></a>Maymunla Kedi</h2>

  <p class="p9">Bertran'la Raton, biri maymun biri kedi;</p>

  <p class="p9">Evleri bir, efendileri aynı efendi,</p>

  <p class="p9">Birbirinden betermişler kötülükten yana.</p>

  <p class="p9">Bir şey kayboldu mu ortadan,</p>

  <p class="p9">Kimse kuşkulanmıyormuş konu komşudan:</p>

  <p class="p9">Hep maymunmuş bahçeyi talan eden.</p>

  <p class="p9">Kedi de farelerden çok</p>

  <p class="p9">Peynirlerin peşindeymiş.</p>

  <p class="p9">Bir gün, bizim iki azılı kopuk</p>

  <p class="p9">Bakmışlar kestane kızartılıyor mangalda.</p>

  <p class="p9">Aşırmaya can atıyormuş ikisi de;</p>

  <p class="p9">Bir taşla iki kuş vuracaklar çünkü:</p>

  <p class="p9">Kendilerine çıkar sağlamak bir</p>

  <p class="p9">Başkalarına zarar vermek iki.</p>

  <p class="p9">Bertran Raton'a demiş ki:</p>

  <p class="p9">&mdash; Bak kardeş, bu iş senin işin:</p>

  <p class="p9">Bütün dehanı göstermelisin-</p>

  <p class="p9">Tanrı külkedisi yaratsaydı beni</p>

  <p class="p9">Tek kestane bırakmazdım şu mangalda.</p>

  <p class="p9">Maymun böyle der de durur mu kedi;</p>

  <p class="p9">Uzatmış usturupluca pençeyi,</p>

  <p class="p9">Biraz kül savurup çekivermiş geri:</p>

  <p class="p9">Gelsin bir kestane, bir daha, bir daha:</p>

  <p class="p9">Bertran yutuyormuş hepsini bir kapışta.</p>

  <p class="p9">Ama hizmetçi çıkagelince birden</p>

  <p class="p9">Kestaneleri yiyen değil</p>

  <p class="p9">Külden çıkaran olmuş dayağı yiyen.</p>

  <p class="p9">Budur çok kez başına gelen</p>

  <p class="p9">Ufak tefek kralların:</p>

  <p class="p9">Onlar yer zapartayı</p>

  <p class="p9">Büyük kral vurur parsayı.</p>
</body>
</html>
