<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7734"></a>Heykelciyle Zeus Heykeli</h2>

  <p class="p9">Bir mermer parçası öyle güzelmiş ki</p>

  <p class="p9">Hemen satın almış bir heykelci.</p>

  <p class="p9">Ne yapmalı bundan demiş;</p>

  <p class="p9">Bir tanrı mı, bir masa mı, iskemle mi?</p>

  <p class="p9">Tanrı olacak, demiş,</p>

  <p class="p9">Hem de elinde bir şimşek tutacak.</p>

  <p class="p9">Dünyanın ev sahibi önünde</p>

  <p class="p9">İnsanlar korkup yere yatacak.</p>

  <p class="p9">Sanatçı o kadar iyi yontmuş ki</p>

  <p class="p9">Bütün heybetiyle tanrıyı</p>

  <p class="p9">Hiçbir eksik bulamamış görenler,</p>

  <p class="p9">Bir konuşmuyor o kadar demişler.</p>

  <p class="p9">Hatta anlattıklarına göre</p>

  <p class="p9">Heykeli yapıp bitirince</p>

  <p class="p9">İlk ürperen heykelci olmuş,</p>

  <p class="p9">Kendi yaptığı tanrıdan korkmuş.</p>

  <p class="p9">Bu korkusunu heykelcinin</p>

  <p class="p9">Şairler de duyarmış eskiden.</p>

  <p class="p9">Kendi uydurdukları tanrıların</p>

  <p class="p9">Korkarlarmış öfkesinden.</p>

  <p class="p9">Çocuk gibiymiş o şairler</p>

  <p class="p9">Çocuklar da cansızı canlı bilirler.</p>

  <p class="p9">Nedir kaygıları bütün gün:</p>

  <p class="p9">Aman bebeğim bana darılmasın.</p>

  <p class="p9">Yüreği kolay sürükler kafa</p>

  <p class="p9">Ve aslında budur işte</p>

  <p class="p9">Paganların düştükleri hata:</p>

  <p class="p9">Bunca put yapılmış bunca millete.</p>

  <p class="p9">Canla başla nasıl uyarlarmış</p>

  <p class="p9">Kendi uydurmalarının her isteğine</p>

  <p class="p9">Pigmalion düpedüz âşık olmuş</p>

  <p class="p9">Kendi yonttuğu Venüs heykeline.</p>

  <p class="p9">Herkes gördüğü güzel düşleri</p>

  <p class="p9">Gerçeğe çevirme çabasında</p>

  <p class="p9">Doğrular karşısında buz gibiyiz de</p>

  <p class="p9">Yalanlar ateş alev coşturur bizi.</p>
</body>
</html>
