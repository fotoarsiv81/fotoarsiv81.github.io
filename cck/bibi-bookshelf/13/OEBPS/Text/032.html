<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx973"></a>Kurt Tilkiye Karşı Maymun Da Yargıç</h2>

  <p class="p9">Kurt, malımı çaldılar diye tutturmuş,</p>

  <p class="p9">Tilkiye yüklemiş suçu:</p>

  <p class="p9">Hem sabıkalı çünkü hem de komşusu!</p>

  <p class="p9">Çıkmışlar yargıcın önüne,</p>

  <p class="p9">Yargıç da kim? Maymun.</p>

  <p class="p9">Avukat tutmamış hiçbiri,</p>

  <p class="p9">İki tarafın da çenesi kuvvetli.</p>

  <p class="p9">Laftan öyle arapsaçına dönmüş ki iş</p>

  <p class="p9">Yargıçlar Tanrısı Themis bile</p>

  <p class="p9">Böyle karışık dava görmemiş.</p>

  <p class="p9">Maymunun başı dertte:</p>

  <p class="p9">Hangisine hak versin?</p>

  <p class="p9">İkisi de hinoğluhin. .</p>

  <p class="p9">O buna yüklenmiş, bu ona,</p>

  <p class="p9">Bir yaygara, bir curcuna,</p>

  <p class="p9">Derken maymun kesmiş atmış:</p>

  <p class="p9">&mdash; Uzun etmeyin dostlarım, demiş;</p>

  <p class="p9">İkinizi de iyi bildiğim için</p>

  <p class="p9">Basıyorum ikinize de cezayı:</p>

  <p class="p9">Sen, kurt, malın çalınmadan çalındı diyorsundur;</p>

  <p class="p9">Sen, tilki, kurdun malını çalmışsındır.</p>

  <p class="p9">Yargıç şöyle düşünmüş olsa gerek:</p>

  <p class="p9">Kötülerin hakkı ceza görmektir:</p>

  <p class="p9">Ceza yersiz de olsa yerindedir.</p>

  <p class="p9">Kimi sağduyulu kişiler</p>

  <p class="p9">Bu maymunun yargısındaki olanaksız ve tutarsız yanın</p>

  <p class="p9">Düzeltilmesi gerektiğini ileri sürdü.</p>

  <p class="p9">Ben masalı Fhaidros'tan böylece aldım</p>

  <p class="p9">Ve bana kalırsa asıl hoşluğu da</p>

  <p class="p9">Yargının böyle oluşundadır.</p>
</body>
</html>
