<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3799"></a>Doğuran Dağ</h2>

  <p class="p9">Bir dağ gebeymiş,</p>

  <p class="p9">Ha doğurdu, ha doğuracak.</p>

  <p class="p9">Öyle bir yaygara koparmış ki</p>

  <p class="p9">Yer yerinden oynayacak.</p>

  <p class="p9">Duyan görmeye gelmiş bebeği.</p>

  <p class="p9">&nbsp;&mdash; Bir şehir doğuracak, demişler;</p>

  <p class="p9">Bir şehir ki Paris köy kalır yanında.</p>

  <p class="p9">Oysa dağ doğura doğura Bir fare doğurmuş.</p>

  <p class="p9">Bu masalın sözü yalan,</p>

  <p class="p9">Ama özü doğru.</p>

  <p class="p9">Ortalığı gürültüye boğan</p>

  <p class="p9">Gebe şairler yok mu?</p>

  <p class="p9">Öylesi var ki dağdan beter,</p>

  <p class="p9">Büyük büyük laflar eder:</p>

  <p class="p9">Bir yaman destan yazacakmış,</p>

  <p class="p9">İçinde devler tanrılarla savaşacaklarmış.</p>

  <p class="p9">Yazmasına yazar,</p>

  <p class="p9">Ama ne çıkar içinden, çıka çıka:</p>

  <p class="p9">Hava cıva!</p>

  <p class="p9">&nbsp;</p>

  <p class="p9">&nbsp;</p>

  <h2 class="h21"><a id="ncx3821"></a>Talih ve Çocuk</h2>

  <p class="p9">Çok derin bir kuyunun ağzında</p>

  <p class="p9">Bir çocuk upuzun yatmış uyumuş.</p>

  <p class="p9">Okul çocuğuna her yer yatak yastık.</p>

  <p class="p9">Biz olsak gözümüz kararır</p>

  <p class="p9">Kuyunun dibini boylardık.</p>

  <p class="p9">Bereket talih geçecek olmuş ordan:</p>

  <p class="p9">Usulca uyandırmış çocuğu demiş ki:</p>

  <p class="p9">&mdash; Yavrucuğum, ölümden kurtardım seni;</p>

  <p class="p9">Bir daha sefere daha akıllıca davran.</p>

  <p class="p9">Düşseydin bana yüklenirdi bu ceza</p>

  <p class="p9">Bütün suç sendeyken.</p>

  <p class="p9">Sorarım sana, doğru söyle</p>

  <p class="p9">Ben mi estirdim de aklına</p>

  <p class="p9">Yan gelip yattın bu kadar tedbirsizce?</p>

  <p class="p9">Bunları söyleyip gitmiş Talih Perisi.</p>

  <p class="p9">Bence doğru bu söyledikleri:</p>

  <p class="p9">Başımıza ne gelse dünyada</p>

  <p class="p9">Hep talihtir sorumlusu;</p>

  <p class="p9">Onun parmağı vardır her belada.</p>

  <p class="p9">Ona bağlıdır her işimizin ucu.</p>

  <p class="p9">Sen sersemlik et, hesabında yanıl,</p>

  <p class="p9">Sonra talihe yükleyip suçu</p>

  <p class="p9">İşin içinden sıyrıl!</p>

  <p class="p9">&nbsp;</p>

  <p class="p9">&nbsp;</p>

  <h2 class="h21"><a id="ncx3847"></a>Hekimler</h2>

  <p class="p9">Hekim Vahvah bir hastaya çağrılmış,</p>

  <p class="p9">Aynı hastaya hekim Ohoh da bakıyormuş.</p>

  <p class="p9">Ohoh'a göre hasta iyileşecek,</p>

  <p class="p9">Vahvah'a göreyse yakında</p>

  <p class="p9">Atalarını görmeye gidecek.</p>

  <p class="p9">İki hekim, iki ayrı bakım:</p>

  <p class="p9">Hasta, Vahvah'ın dediğini de yapmış</p>

  <p class="p9">Ohoh'un dediğini de.</p>

  <p class="p9">Ve tahtalıköyü boylamış.</p>

  <p class="p9">İki hekime göre hava hoş:</p>

  <p class="p9">İkisinin de ağzı kulaklarında...</p>

  <p class="p9">Biri demiş: Ya! Ben demedim mi?</p>

  <p class="p9">Öteki demiş: Ya! Bana güvense ölmezdi!</p>

  <h2 class="h21"><a id="ncx3861"></a>Altın Yumurtlayan Tavuk</h2>

  <p class="p9">Açgözlü her şeyi birden ister,</p>

  <p class="p9">Bu yüzden her şeyi birden kaybeder.</p>

  <p class="p9">Bir adamın tavuğu, masal bu ya,</p>

  <p class="p9">Altın yumurtlarmış her sabah;</p>

  <p class="p9">Bir yumurta yerine bir altın değil,</p>

  <p class="p9">Koskoca bir altın yumurta!</p>

  <p class="p9">Adam bir gün demiş ki kendi kendine:</p>

  <p class="p9">Bir hazine olsa gerek bizim tavuğun içinde.</p>

  <p class="p9">Hemen aldığı gibi bıçağı,</p>

  <p class="p9">Kesmiş tavuğu, karnına bakmış:</p>

  <p class="p9">Ne altın var, ne gümüş;</p>

  <p class="p9">Öteki tavuklar neyse bu da o:</p>

  <p class="p9">Bindiği dalı kesmiş, hırbo!</p>

  <p class="p9">Ne güzel ders para düşkünlerine!</p>

  <p class="p9">Çok gördük böylelerini günümüzde:</p>

  <p class="p9">Daha çok altınımız olsun derken,</p>

  <p class="p9">Olanı da gitti ellerinden.</p>
</body>
</html>
