<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4243"></a>Zeus ve Ortakçısı</h2>

  <p class="p9">Zeus günün birinde</p>

  <p class="p9">Ortakçı aramış bir çiftliğine.</p>

  <p class="p9">Hermes haberi dört bir yana yaymış,</p>

  <p class="p9">İstekliler gelmiş türlü önergelerle;</p>

  <p class="p9">Ve bir hayli çatallaşmış mesele.</p>

  <p class="p9">Kimi demiş masrafı çok, belalı iş;</p>

  <p class="p9">Kimi şöyle demiş, kimi böyle demiş.</p>

  <p class="p9">Sonunda aralarından biri,</p>

  <p class="p9">En akıllısı değilse de en cüretlisi.</p>

  <p class="p9">&mdash; Ben şu kadar veririm, ama bir şartla, demiş;</p>

  <p class="p9">Zeus hava durumunu bana bıraksın;</p>

  <p class="p9">Bütün mevsimler benden sorulsun:</p>

  <p class="p9">Sıcak, soğuk, lodos, poyraz,</p>

  <p class="p9">Güzel hava, kuru hava, sulu hava</p>

  <p class="p9">Benim bir üfürmeme baksın.</p>

  <p class="p9">Peki demiş Zeus ve sözleşme imzalanmış.</p>

  <p class="p9">Bizimki olmuş mu sana havalar kralı:</p>

  <p class="p9">Yağdırmış yağmuru, estirmiş rüzgârı;</p>

  <p class="p9">Yeni bir iklim yaratmış keyfince,</p>

  <p class="p9">Ama yalnız kendi çiftliğinde;</p>

  <p class="p9">En yakın komşuları, Amerika'daymış gibi.</p>

  <p class="p9">Etkilenmemişler bu yeni iklimden.</p>

  <p class="p9">İyi ki etkilenmemişler, çünkü o yıl</p>

  <p class="p9">Ekin de yüzlerini güldürmüş şarap da.</p>

  <p class="p9">Zeus'un ortakçısıysa avucunu yalamış.</p>

  <p class="p9">Ertesi yıl yağmuru, güneşi</p>

  <p class="p9">Bir başka türlü ayarlamış;</p>

  <p class="p9">Toprak yine kıt vermiş her şeyi.</p>

  <p class="p9">Komşularıysa yine iyi ürün almış.</p>

  <p class="p9">O zaman kaldırmış ellerini Zeus'a:</p>

  <p class="p9">&mdash; Aman ben ettim sen etme, demiş. İşi tatlıya bağlamış</p>

  <p class="p9">Zeus da; bağışlamış kâhyasını.</p>

  <p class="p9">Şunu çıkaralım ki bundan</p>

  <p class="p9">Bize yararlı olanı</p>

  <p class="p9">Bizden iyi bilir Yaradan.</p>
</body>
</html>
