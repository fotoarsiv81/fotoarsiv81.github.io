<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2708"></a>Sıçanlarla Gelinciklerin Savaşı</h2>

  <p class="p9">Kedi milleti gibi, gelincik milleti de</p>

  <p class="p9">Sıçanlara diş biler, nedense.</p>

  <p class="p9">Ve eğer pek daracık olmasa</p>

  <p class="p9">Sıçan yurtlarının kapıları,</p>

  <p class="p9">Korkarım, dünyamızda</p>

  <p class="p9">Gelincik yüzünden fare kalmazdı.</p>

  <p class="p9">Gel gelelim günün birinde</p>

  <p class="p9">Sıçanlar, sürüyle gezer olmuş yeryüzünde.</p>

  <p class="p9">Sımsıçan adındaki kralları</p>

  <p class="p9">Bir ordu çıkarmış gelinciklere karşı.</p>

  <p class="p9">Gelincikler de sancağı açmışlar</p>

  <p class="p9">Ve er meydanında karşılaşmışlar.</p>

  <p class="p9">Tarihçilere göre</p>

  <p class="p9">Zafer iki yana da gülümsemiş bir süre.</p>

  <p class="p9">Kan gövdeyi götürmüş...</p>

  <p class="p9">Nice gelincik, nice fare</p>

  <p class="p9">Tarlalara gübre olmuş.</p>

  <p class="p9">Ama bütün cephelerde</p>

  <p class="p9">Sıçangiller daha çok kırılmış;</p>

  <p class="p9">Her ne kadar ünlü komutanları</p>

  <p class="p9">Sıçankan, Özsıçan, Ersıçan</p>

  <p class="p9">Toz duman, kan revan içinde,</p>

  <p class="p9">Hem de bir hayli zaman,</p>

  <p class="p9">Erlerin gayretini beslemişlerse de</p>

  <p class="p9">Boşa gitmiş emekleri;</p>

  <p class="p9">Bozgun, dağıtmış bütün birlikleri.</p>

  <p class="p9">Kadere boyun eğmek gerek:</p>

  <p class="p9">Gayrı kaçan kaçana, yel yepelek.</p>

  <p class="p9">Eri, subayı, prensi</p>

  <p class="p9">Kırılmış bir arada, hepsi...</p>

  <p class="p9">Yalnız ayaktakımı kurtulmuş</p>

  <p class="p9">Fırt diye kaçıp deliklerden içeri.</p>

  <p class="p9">Kodamanlar kaçamaz ki kolay kolay:</p>

  <p class="p9">Başlarında sorguçları, morguçları,</p>

  <p class="p9">Süslü püslü takım taklavatları var</p>

  <p class="p9">Caka satmak ya da düşmanı korkutmak için</p>

  <p class="p9">Takmış takıştırmışlar.</p>

  <p class="p9">Bu yüzden olmuş onlara olan</p>

  <p class="p9">Delikler, yarıklar, kovuklar</p>

  <p class="p9">Dar gelmiş şanlı şerefli baylara;</p>

  <p class="p9">Oysa baldırıçıplaklar</p>

  <p class="p9">Sokuluvermişler oraya buraya.</p>

  <p class="p9">Belli başlı sıçanlar gitmiş gürültüye.</p>

  <p class="p9">Sorguçlu oldu mu başın</p>

  <p class="p9">Belayı ucuz atlatamazsın;</p>

  <p class="p9">Fazla şatafatlıysa bindiğin araba</p>

  <p class="p9">Sıkışıp kalabilirsin</p>

  <p class="p9">Daracık yollarda.</p>

  <p class="p9">Küçükler her işten</p>

  <p class="p9">Kolay sıyrılır çok kez</p>

  <p class="p9">Büyükler sıyrılamaz.</p>
</body>
</html>
