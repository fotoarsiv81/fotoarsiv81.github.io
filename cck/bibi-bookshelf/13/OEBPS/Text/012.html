<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx146"></a>Kurtla Köpek</h2>

  <p class="p9">Köpekler kuş uçurmaz olmuş çiftlikten</p>

  <p class="p9">Kurt çelebi tazıya dönmüş açlıktan.</p>

  <p class="p9">Bir deri bir kemik, dolaşırken dağda</p>

  <p class="p9">Bir çomar görmüş, ama ne çomar.</p>

  <p class="p9">Kerli ferli, yağlı besili, parlak tüylü.</p>

  <p class="p9">Yolunu şaşırmış besbelli.</p>

  <p class="p9">Saldır, lokma lokma et şunu,</p>

  <p class="p9">Hazretin canına minnet,</p>

  <p class="p9">Ama bakmış, kan gövdeyi götürecek:</p>

  <p class="p9">Kelleyi pahalıya vereceğe benzer</p>

  <p class="p9">Bu koçak köpek.</p>

  <p class="p9">Aşağıdan almış, ne yapsın;</p>

  <p class="p9">Ahbaplığa dökmüş, biraz da pohpohlamış:</p>

  <p class="p9">&mdash; İyi ense yapmışsınız maşallah! demiş.</p>

  <p class="p9">&mdash; Sizin de elinizde bayım, demiş köpek,</p>

  <p class="p9">Benim gibi beslenmek.</p>

  <p class="p9">Bırakın şu ormanları, beni dinleyin.</p>

  <p class="p9">Yaşamak değil bu sizlerinki.</p>

  <p class="p9">Hep böyle sefil, perişan, serseri,</p>

  <p class="p9">Açlıktan ölmek hepinizin kaderi.</p>

  <p class="p9">Nedir bu canım,</p>

  <p class="p9">Ne rahat uyku, ne rahat lokma,</p>

  <p class="p9">Her şeyiniz can pahasına.</p>

  <p class="p9">Gelin benimle de dünya varmış deyin.</p>

  <p class="p9">Kurt sormuş:</p>

  <p class="p9">&mdash; Orda işim ne olacak benim?</p>

  <p class="p9">&mdash; Hiç canım, demiş çomar, işten değil:</p>

  <p class="p9">Fakir fukaraya saldırmak,</p>

  <p class="p9">Evin adamlarına kuyruk sallamak,</p>

  <p class="p9">Efendine hoş görünmek, hepsi bu kadar.</p>

  <p class="p9">Buna karşılık yağlı gündelik;</p>

  <p class="p9">Bütün artıklar senin:</p>

  <p class="p9">Tavuk kemiği mi istersin,</p>

  <p class="p9">Güvercin, bıldırcın kemiği mi istersin!</p>

  <p class="p9">Üstelik sırtın okşanır sabah akşam.</p>

  <p class="p9">Kurdun ağzı kulaklarına varmış</p>

  <p class="p9">Gözleri dolmuş sevinçten.</p>

  <p class="p9">Kurt, köpeğin boynunda bir iz görmüş çepeçevre</p>

  <p class="p9">&mdash; Bu da nesi? demiş.</p>

  <p class="p9">&mdash; Hiiç, demiş köpek.</p>

  <p class="p9">&mdash; Hiç, ama ne?</p>

  <p class="p9">&mdash; Değmez söylemeye, nenize gerek?</p>

  <p class="p9">&mdash; Söyleyin canım, merak ettim.</p>

  <p class="p9">&mdash; Tasmanın yeri olacak;</p>

  <p class="p9">Hani bağlıyorlar ya arada bir...</p>

  <p class="p9">&mdash; Ne? Bağlıyorlar mı? demiş kurt;</p>

  <p class="p9">Öyleyse her istediğiniz yere gitmek yok!</p>

  <p class="p9">&mdash; Her zaman yok, ama ne çıkar bundan?</p>

  <p class="p9">&mdash; Ne mi çıkar? Bundan çıkar ne çıkarsa!</p>

  <p class="p9">Sizin olsun eti de, kemiği de;</p>

  <p class="p9">Dünyaları verseler yoğum bu işte.</p>

  <p class="p9">Böyle demiş kurt çelebi, der demez de çekip gitmiş.</p>

  <p class="p9">Gidiş o gidiş.</p>
</body>
</html>
