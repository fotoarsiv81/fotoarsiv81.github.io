<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title>Her Şeyi Zor Beğenenlere Karşı</title>
</head>

<body>
  <h2 class="h21">Her Şeyi Zor Beğenenlere Karşı</h2>

  <p class="p9">Esin Perisi Kalliope bana da verseydi</p>

  <p class="p9">Sevgililerine verdiği şairliği</p>

  <p class="p9">Ezop'un yalanlarıyla dolardı şiirim:</p>

  <p class="p9">Şiirle yalan yoldaştır benim bildiğim.</p>

  <p class="p9">Ama Parnas Dağı beni sevmez pek</p>

  <p class="p9">Gücüm yetmez o güzelim uydurmalara</p>

  <p class="p9">Yapabileceğim ışık tutmaktır onlara:</p>

  <p class="p9">Denediğim de bu; daha iyisini başkası yapsın.</p>

  <p class="p9">Ama ben de yeni bir dille</p>

  <p class="p9">Kurdu kuzuyu konuşturdum, unutulmasın.</p>

  <p class="p9">Daha da ileriye gittim:</p>

  <p class="p9">Ağaçlar, bitkiler bile</p>

  <p class="p9">Konuşur yaratıklar oldu bende.</p>

  <p class="p9">Büyücülük denmez mi bu yaptığıma benim?</p>

  <p class="p9">Bir de eleştirmencilerimize sormalı</p>

  <p class="p9">Amma da büyütüyorsun, derler</p>

  <p class="p9">Beş altı çocukça masalı.</p>

  <p class="p9">Peki, baylar, daha anlı şanlı konular,</p>

  <p class="p9">Daha parlak sözler mi istiyorsunuz?</p>

  <p class="p9">Buyurun, bende öylesi de var:</p>

  <p class="p9">Yunanlılar on yıldır süren savaşta henüz</p>

  <p class="p9">Dokunmuş değildiler Troya'nın surlarına.</p>

  <p class="p9">Yüz kez, bin kez kuşattılar, sardılar,</p>

  <p class="p9">Mağrur şehir duruyordu ayakta hâlâ.</p>

  <p class="p9">Sonunda bir tahta at yarattı Minerva.</p>

  <p class="p9">Eşi menendi görülmemiş bu yapma atın</p>

  <p class="p9">Saklandı karnına kurnaz Odysseus'la</p>

  <p class="p9">Yiğit Diomedes, azgın Aias ve bir yığın</p>

  <p class="p9">İyi kılıç kullanan savaş erleri,</p>

  <p class="p9">Girmek için bu dev azmanıyla birlikte</p>

  <p class="p9">Troya'nın büyük kapısından içeri,</p>

  <p class="p9">Tanrılarına bile meydan okuyarak.</p>

  <p class="p9">Boşa gitmemiş bu yaman savaş tuzağına</p>

  <p class="p9">Büyük bir sabır ve özenle harcanan emek.</p>

  <p class="p9">&mdash; Yeter, diyecek şimdi bir eleştirici,</p>

  <p class="p9">Fazla uzun bu cümleler, soluk alsamza</p>

  <p class="p9">Sonra nedir o tahta at sanki?</p>

  <p class="p9">O, karında kahramanlar, ordular?</p>

  <p class="p9">Karganın sesini öven tilkiden</p>

  <p class="p9">Daha olağan değil ki bütün bunlar.</p>

  <p class="p9">Üstelik bu tumturaklı üslup da</p>

  <p class="p9">Hiç uymuyor sizin kişiliğinize.</p>

  <p class="p9">Peki, daha aşağıdan alalım öyleyse:</p>

  <p class="p9">Kıskanç Amaryllis bir gün, tek başına,</p>

  <p class="p9">Sevgilisi Alkippos'u düşünüyordu;</p>

  <p class="p9">Koyunları ve köpeğinden başka</p>

  <p class="p9">Yaşlı gözlerini gören yok sanıyordu.</p>

  <p class="p9">Tirsis gördü, saklandı söğüdün ardına,</p>

  <p class="p9">Ve duydu çoban kızının seher yeliyle</p>

  <p class="p9">Yolladığı sözleri sevgilisine.</p>

  <p class="p9">&mdash; Dur, diyor yine eleştirici;</p>

  <p class="p9">Bir bozukluk var bu son kafiyede...</p>

  <p class="p9">Daha zengin olmalı, olabilirdi bence,</p>

  <p class="p9">İyisi mi yeniden yapın bu iki dizeyi.</p>

  <p class="p9">Hay kör olası eleştirmen,</p>

  <p class="p9">Biraz susar mısın artık sen!</p>

  <p class="p9">Ne diye kesersin masalımı?</p>

  <p class="p9">Ne hallere düşerim bilmem,</p>

  <p class="p9">Sana kendimi beğendirmek istersem.</p>

  <p class="p9">Zevkin fazla inceldi mi yanarsın,</p>

  <p class="p9">Hiçbir şeyin tadına varamazsın.</p>
</body>
</html>
