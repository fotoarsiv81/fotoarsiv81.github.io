<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4412"></a>Kendini Suda Gören Geyik</h2>

  <p class="p9">Faydalıyı küçümser, taparız güzele;</p>

  <p class="p9">Güzelse çok kez başımızı yer.</p>

  <p class="p9">İlahi geyik, nasıl kötülersin</p>

  <p class="p9">Seni kuş gibi uçuran o ayakları da</p>

  <p class="p9">Başına dert açan boynuzları översin!</p>

  <p class="p9">Geyiğin biri kendini görmüş de</p>

  <p class="p9">Bir kaynağın tuttuğu aynada</p>

  <p class="p9">Güzel boynuzlarına hayran olmuş;</p>

  <p class="p9">Ama ardından pek üzülmüş</p>

  <p class="p9">Çöp gibi bacaklarını görünce;</p>

  <p class="p9">Eriyip gidecekler nerdeyse suda.</p>

  <p class="p9">&mdash; Bir şu başa bak, bir de şu ayaklara,</p>

  <p class="p9">Demiş geyik baktıkça dertlenerek;</p>

  <p class="p9">Alnımda yükselen güzelim ormanı</p>

  <p class="p9">Bu sıska bacaklar mı gezdirmeliydi?</p>

  <p class="p9">Geyik tam bunları söylerken</p>

  <p class="p9">Koca bir av köpeği sökün etmez mi!</p>

  <p class="p9">Can derdine düşmüş o zaman;</p>

  <p class="p9">Dar atmış kendini ormana.</p>

  <p class="p9">Başındaki süs olmuş mu başına bela:</p>

  <p class="p9">Bacakları kurtaracak geyiği,</p>

  <p class="p9">Ama boynuzları bırakmıyor ki;</p>

  <p class="p9">Takılıp engel oluyorlar boyna.</p>

  <p class="p9">O zaman dank etmiş geyiğin kafasına</p>

  <p class="p9">Ve lanet okumuş</p>

  <p class="p9">Tanrı'nın her yıl</p>

  <p class="p9">Ona bol bol yolladığı armağanlara.</p>
</body>
</html>
