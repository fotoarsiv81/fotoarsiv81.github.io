<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7066"></a>Kediyle Sıçan</h2>

  <p class="p9">Dört değişik hayvan, peynir delisi kedi,</p>

  <p class="p9">Asık suratlı baykuş, ağ kemiren sıçan,</p>

  <p class="p9">Bir de gelincik, uzun bedenli,</p>

  <p class="p9">Hepsi birbirinden daha şeytan,</p>

  <p class="p9">Ormandaki yaşlı bir çamın</p>

  <p class="p9">Çürük yerlerine girerlermiş ikide bir.</p>

  <p class="p9">İnsanoğlu gelip ağ gerince bir akşam</p>

  <p class="p9">Tam bu çamın gövdesi önüne</p>

  <p class="p9">Dördü de içerdeymiş bizimkilerin.</p>

  <p class="p9">Kedi sabah erken, avlanmaya çıkarken</p>

  <p class="p9">Ağları görmemiş alacakaranlıkta</p>

  <p class="p9">Düşmüş içine, çıkmak ister çıkamaz.</p>

  <p class="p9">&mdash; Ölüyorum, imdat! diye bağırınca</p>

  <p class="p9">Sıçan bir koşu gelmiş yanına.</p>

  <p class="p9">Kedi can derdinde, sıçan keyfinde:</p>

  <p class="p9">Sevinmiş elbet biraz</p>

  <p class="p9">Can düşmanını ağlarda görünce.</p>

  <p class="p9">Zavallı kedi ne yapsın:</p>

  <p class="p9">&nbsp;&mdash; Dostum, demiş;</p>

  <p class="p9">Siz sıçanların biz kedileri</p>

  <p class="p9">Ne kadar sevdiğini bilirim;</p>

  <p class="p9">Gel, kurtar beni bu düştüğün ağlardan.</p>

  <p class="p9">Bilirsin, ben de seni gözüm gibi severim;</p>

  <p class="p9">Tanrılara şükür, iyi etmişim</p>

  <p class="p9">Seni bu kadar candan sevdiğime.</p>

  <p class="p9">Biraz önce her sofu kedi gibi ben de</p>

  <p class="p9">Sabah duamı dışarıda yapayım derken</p>

  <p class="p9">Takıldım kaldım bu ağlara.</p>

  <p class="p9">Gel kemir şurasını da kurtar canımı.</p>

  <p class="p9">&mdash; Karşılığı ne olur bunun? demiş sıçan.</p>

  <p class="p9">&mdash; Sonsuz barış yeminleri ederim sana,</p>

  <p class="p9">Pençem emrinde olur, korkusuz yaşarsın.</p>

  <p class="p9">Seni herkeslere karşı korurum, inan;</p>

  <p class="p9">Baykuşu da, gelinciği de bir güzel yerim,</p>

  <p class="p9">Sana rahat vermedikleri için.</p>

  <p class="p9">&mdash; Sen pek aptalmışsın, demiş sıçan;</p>

  <p class="p9">Ben senin kurtarıcın olacağım ha?</p>

  <p class="p9">Aklımı peynir ekmekle yemedim ben!</p>

  <p class="p9">Böyle deyip evine doğru gitmiş sıçan;</p>

  <p class="p9">Ama bakmış gelincik deliğin başında.</p>

  <p class="p9">Fırlamış daha yukarılara</p>

  <p class="p9">Orda da baykuş çıkmaz mı karşısına.</p>

  <p class="p9">Bu iki bela ortasında ne yapılır:</p>

  <p class="p9">Denize düşen yılana sarılır;</p>

  <p class="p9">Dönmüş ister istemez kedinin yanına;</p>

  <p class="p9">Bir diş, bir diş daha, ne yaptıysa yapmış</p>

  <p class="p9">Kurtarmış ağlardan ikiyüzlü sofuyu.</p>

  <p class="p9">Tam o sırada çıkagelmiş insanoğlu.</p>

  <p class="p9">İki yeni birleşik kaçmışlar hemen.</p>

  <p class="p9">Bir zaman sonra kedi görmüş uzaktan</p>

  <p class="p9">Canını kurtaran sıçanı; ama bakmış</p>

  <p class="p9">Tetikte duruyor:</p>

  <p class="p9">Ha kaçtı ha kaçacak.</p>

  <p class="p9">&mdash; Vay kardeşim, demiş, gel kucaklaşalım;</p>

  <p class="p9">Böyle kuşkulu durman hakarettir bana</p>

  <p class="p9">Düşmana bakar gibi bakıyorsun dostuna.</p>

  <p class="p9">Unuttum mu sandın tatlı canımı</p>

  <p class="p9">Önce Tanrı'ya sonra sana borçlu olduğumu?</p>

  <p class="p9">&mdash; Ya ben unutur muyum sandın, demiş sıçan</p>

  <p class="p9">Senin yaradılışının ne olduğunu?</p>

  <p class="p9">Bir kedinin iyilikten anlamasını</p>

  <p class="p9">Hangi anlaşma sağlayabilir?</p>

  <p class="p9">Zor karşısında birleşmelerden</p>

  <p class="p9">Hayır mı gelir?</p>
</body>
</html>
