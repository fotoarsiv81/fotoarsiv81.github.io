<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4583"></a>Hasta Aslan ve Tilki</h2>

  <p class="p9">Hayvanların kralı hastalanmış,</p>

  <p class="p9">Çıkamaz olmuş mağarasından.</p>

  <p class="p9">Bütün uyruklarına haber salmış:</p>

  <p class="p9">Her türden birkaç elçi seçilsin,</p>

  <p class="p9">Ve bunlar aslanı ziyarete gelsin diye.</p>

  <p class="p9">&mdash; Elçiler iyi karşılanacak, demiş;</p>

  <p class="p9">Aslan sözü veriyorum, hem de yazılı:</p>

  <p class="p9">Dişe, pençeye karşı geçerli.</p>

  <p class="p9">Kralın fermanına uyulmuş;</p>

  <p class="p9">Her türden elçiler geldikçe gelmiş.</p>

  <p class="p9">Yalnız tilkiler kıpırdamamış yerinden.</p>

  <p class="p9">&mdash; Neden derseniz, demiş bir tanesi;</p>

  <p class="p9">Hastamızı ziyarete gidenlerin</p>

  <p class="p9">Yoldaki ayak izlerinin hepsi</p>

  <p class="p9">Kralın inine doğru çevrik;</p>

  <p class="p9">Bir tek iz yok geriye dönük.</p>

  <p class="p9">Sen gel de kuşkulanma şimdi.</p>

  <p class="p9">Kusurumuza bakmasın haşmetli.</p>

  <p class="p9">Yolladığı pasaporta teşekkürler;</p>

  <p class="p9">İnanırım, bunu gösteren saraya girer.</p>

  <p class="p9">Girmesine girer de,</p>

  <p class="p9">Nasıl çıkar, orasını aşkolsun bilene!</p>
</body>
</html>
