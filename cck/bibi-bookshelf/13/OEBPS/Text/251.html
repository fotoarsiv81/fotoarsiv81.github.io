<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx11145"></a>Fil, Gergedan ve Zeus'un Maymunu</h2>

  <p class="p9">Evvel zaman içinde fille gergedan</p>

  <p class="p9">Paylaşamayıp koca dünyayı,</p>

  <p class="p9">Savaşalım olsun bitsin, demişler.</p>

  <p class="p9">Savaş günü kararlaşmış önceden;</p>

  <p class="p9">Teke tek çarpışacak iki kabadayı.</p>

  <p class="p9">Derken bir haber getirmişler:</p>

  <p class="p9">Zeus'un maymunu, arması, urbasıyla</p>

  <p class="p9">Havalarda görünmüş.</p>

  <p class="p9">Tarihlerin yazdığına göre</p>

  <p class="p9">Maskara'ymış bu maymunun adı:</p>

  <p class="p9">Haber getirirmiş gökten yere.</p>

  <p class="p9">Hiç şaşmamış fil cenapları:</p>

  <p class="p9">Bana elçi geliyor, demiş;</p>

  <p class="p9">Burnu büsbütün büyümüş.</p>

  <p class="p9">Gel gelelim, sayın Maskara,</p>

  <p class="p9">Bir hayli geç kalmış doğrusu</p>

  <p class="p9">Güven mektubuyla huzura çıkmakta.</p>

  <p class="p9">Olacak şey mi bu?</p>

  <p class="p9">Neyse, uğramış bir gün,</p>

  <p class="p9">O da şöyle, geçerken.</p>

  <p class="p9">Fil bakmış haber maber yok gökten.</p>

  <p class="p9">Hep savaşıyla meşgul sandığı tanrılar</p>

  <p class="p9">Meğer hiç oralı değilmişler.</p>

  <p class="p9">Oysa ne var bunda şaşacak</p>

  <p class="p9">Onların gözünde ha fil olmuşsun, ha sinek.</p>

  <p class="p9">Fil dayanamamış,</p>

  <p class="p9">Savaş bahsini kendi açmış:</p>

  <p class="p9">&mdash; Zeus kardeşime selam söyle, demiş;</p>

  <p class="p9">Güzel bir savaş görecek yakında.</p>

  <p class="p9">Yüce tahtından baksın, bütün tanrılarla.</p>

  <p class="p9">&mdash; Ne savaşı? demiş maymun,</p>

  <p class="p9">Kaşlarını çatarak.</p>

  <p class="p9">&mdash; Nasıl? demiş fil; bilmiyor musun?</p>

  <p class="p9">Gergedan benimle boy ölçüşmeye kalktı.</p>

  <p class="p9">Filistan'la Gergedanya çarpışacak.</p>

  <p class="p9">Bilirsin elbet bu iki ünlü devleti!</p>

  <p class="p9">&mdash; Yo, nereden bileyim, demiş maskara;</p>

  <p class="p9">Ama memnun oldum tanıştığımıza.</p>

  <p class="p9">Böyle şeyler konuşulmaz pek,</p>

  <p class="p9">Bizim yukarılarda.</p>

  <p class="p9">Fil fena bozulmuş ve içerleyerek:</p>

  <p class="p9">&mdash; Niçin geldin öyleyse, demiş; ne yapmaya?</p>

  <p class="p9">&mdash; Ben mi? demiş maymun; birkaç karınca</p>

  <p class="p9">Bir otu bölüşememişler,</p>

  <p class="p9">Onu pay etmeye gönderdiler.</p>

  <p class="p9">Biz her şey üstünde dururuz.</p>

  <p class="p9">Sizin işe gelince,</p>

  <p class="p9">Tanrılar Kurulu'ndan geçmedi henüz.</p>

  <p class="p9">Küçüklerle büyükler eşittir bizce.</p>
</body>
</html>
