<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7693"></a>Öğrenci, Ukala Öğretmen ve Bahçe Sahibi</h2>

  <p class="p9">Öğrenci olduğu belli çocuğun biri</p>

  <p class="p9">Bir yandan yaşının küçüklüğü gereği,</p>

  <p class="p9">Öte yandan ukala hocaların da,</p>

  <p class="p9">Çocukların akıllarını bozmakta</p>

  <p class="p9">Birebir olmalarından ötürü,</p>

  <p class="p9">İki katlı sersem, iki katlı haşarı,</p>

  <p class="p9">Girip bir komşunun bahçesine</p>

  <p class="p9">Çiçekleri, meyveleri yolar dururmuş.</p>

  <p class="p9">Bu komşuya, sonbaharda, Pomona Tanrıça</p>

  <p class="p9">En güzellerini verirmiş meyvelerin.</p>

  <p class="p9">Her mevsimi ayrı güzelmiş bahçenin;</p>

  <p class="p9">İlkbaharda da Flora</p>

  <p class="p9">En güzel renklerini dökermiş oraya.</p>

  <p class="p9">Adam öğrenciyi görmüş bahçede bir gün.</p>

  <p class="p9">Seninki çıkmış bir meyve ağacına hoyratça,</p>

  <p class="p9">Yoluyormuş tomurcuklan bile</p>

  <p class="p9">O canım, o nazlı umutlarını</p>

  <p class="p9">O bolluk müjdecilerini bahçenin.</p>

  <p class="p9">Dalları da kırmaya başlayınca</p>

  <p class="p9">Bahçe sahibi bir adam yollamış okula</p>

  <p class="p9">Gelsin de görsün diye öğretmen.</p>

  <p class="p9">Hazret bir sürü çocukla gelmez mi!</p>

  <p class="p9">İlkinden beterleriyle dolmuş bahçe.</p>

  <p class="p9">Ukalâ işi ciddiye almış aklınca;</p>

  <p class="p9">Zararı büsbütün artırmış getirmekle</p>

  <p class="p9">İyi eğitilmemiş bir haylaz sürüsünü.</p>

  <p class="p9">Neden mi yapmış bunu?</p>

  <p class="p9">Çünkü vereceği cezanın bir ibret olması gerekirmiş,</p>

  <p class="p9">Bütün öğrencilerin ömürleri boyunca hatırlamalıymış verecek olduğu dersi</p>

  <p class="p9">Bunun üzerine Vergilius'tan, Cicero'dan</p>

  <p class="p9">Bir şeyler okumuş bilgiçlik sata sata.</p>

  <p class="p9">Çektiği nutuk o kadar uzun sürmüş ki</p>

  <p class="p9">Bahçenin altı üstüne gelmiş bu arada.</p>

  <p class="p9">Nefret ederim nutuklardan</p>

  <p class="p9">Yersiz ve tükenmez oldukları zaman.</p>

  <p class="p9">Öğrencilerden beter bir şey varsa dünyada</p>

  <p class="p9">O da ukala öğretmendir bence.</p>

  <p class="p9">Hiç komşum olmasın daha iyi</p>

  <p class="p9">Bu ikisinden biri komşum olacaksa.</p>
</body>
</html>
