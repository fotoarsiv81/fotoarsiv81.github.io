<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1033"></a>Yarasayla İki Gelincik</h2>

  <p class="p9">Yarasa dediğimiz kuşun ne idüğü</p>

  <p class="p9">Pek belli değildir bilirsiniz:</p>

  <p class="p9">Kimine göre faregillerdendir,</p>

  <p class="p9">Kimine göre kuşgillerdendir bu hemşehrimiz.</p>

  <p class="p9">Bir yarasa dalmış bir gün, tepesi üstü</p>

  <p class="p9">Bir gelinciğin yuvasına.</p>

  <p class="p9">Farelere diş bileyen gelincik</p>

  <p class="p9">Yürümüş üstüne hemen haklamak için:</p>

  <p class="p9">&mdash; Sen ha, demiş; ne suratla gelirsin evime?</p>

  <p class="p9">Az mı kötülük etti</p>

  <p class="p9">Senin soyun sopun benim milletime?</p>

  <p class="p9">Fare değil misin sen?</p>

  <p class="p9">Ben de gelincik değilim, sen fare değilsen.</p>

  <p class="p9">&mdash; Aman, rica ederim, demiş yarasacık;</p>

  <p class="p9">Farelerle ne ilişkim var benim?</p>

  <p class="p9">Ben fare ha?</p>

  <p class="p9">Kim çıkarmış bu dedikoduyu?</p>

  <p class="p9">Benim yok o taraklarda bezim:</p>

  <p class="p9">Kuşum ben; gözün kanatlarımı görmüyor mu?</p>

  <p class="p9">Yaşasın göklerde uçan soyum!</p>

  <p class="p9">Bu sözlere aklı ermiş gelinciğin:</p>

  <p class="p9">&mdash; Haydi, uç git, demiş yarasaya.</p>

  <p class="p9">İki gün sonra bizim şaşkın</p>

  <p class="p9">Bir başka gelinciğin yuvasına düşmüş,</p>

  <p class="p9">Ama bu gelincik de kuşlara düşmanmış.</p>

  <p class="p9">Uzun burunlu Bayan Yarasa'yı kıtır kıtır yiyecekken kuş diye,</p>

  <p class="p9">&nbsp;&mdash; Aman etme, demiş yarasa;</p>

  <p class="p9">Kanatlarıma bakıp beni kuş sanma:</p>

  <p class="p9">Fareyim ben, yaşasın faregiller!</p>

  <p class="p9">Ve kuşların canını alsın Jüpiter!</p>

  <p class="p9">Yarasa bu kurnazlığıyla</p>

  <p class="p9">Kurtarmış canını bir kez daha.</p>

  <p class="p9">Çoklarını gördük böyle,</p>

  <p class="p9">Tehlike karşısında bayrak değiştiren.</p>

  <p class="p9">Aklını yitirmeyen, adamına göre,</p>

  <p class="p9">Yaşasın kral der kimi zaman,</p>

  <p class="p9">Kimi zaman da: Yaşasın krala kumpas kuran!</p>
</body>
</html>
