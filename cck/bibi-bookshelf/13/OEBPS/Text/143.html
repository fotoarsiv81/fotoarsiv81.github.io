<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5364"></a>Süt Çömleği</h2>

  <p class="p9">Perret Bacı, bir yastık komuş başına,</p>

  <p class="p9">Süt çömleğini yerleştirmiş üstüne,</p>

  <p class="p9">Şehre gidecek, kestirmeden,</p>

  <p class="p9">Sütün damlasını dökmeden.</p>

  <p class="p9">Tüy gibi kadın, hafif de giymiş üstelik</p>

  <p class="p9">Düz pabuç, kısa eteklik,</p>

  <p class="p9">Uçar gibi yürüyor yolda;</p>

  <p class="p9">Aklı fikri sütten gelecek parada.</p>

  <p class="p9">Yüz yumurta alacak hemen, taze taze;</p>

  <p class="p9">Üç kuluçka yatıracak eve dönünce.</p>

  <p class="p9">İyi bakıldı mı al sana bir sürü civciv:</p>

  <p class="p9">&mdash; İşten bile değil, diyor içinden;</p>

  <p class="p9">Bizim bahçede piliç beslemek.</p>

  <p class="p9">Tilkiye göz kulak oldun mu, tamam.</p>

  <p class="p9">Yese yese kaçını yer?</p>

  <p class="p9">Satıp bir yavru domuz da mı alamam?</p>

  <p class="p9">Güzelce beslerim domuzu, kepek mepekle;</p>

  <p class="p9">Adamakıllı şişti mi ne para eder!</p>

  <p class="p9">Bir inek alır atarım ahıra;</p>

  <p class="p9">Bir de danacığı olur, koca gözlü;</p>

  <p class="p9">Sıçar durur koyunların ortasında.</p>

  <p class="p9">Perret Bacı dayanamamış gayrı;</p>

  <p class="p9">Başlamış zıplamaya danası gibi.</p>

  <p class="p9">Olan olmuş:</p>

  <p class="p9">Süt çömleği paramparça...</p>

  <p class="p9">Ne dana kalmış, ne domuz, ne kuluçka.</p>

  <p class="p9">Perret Bacı bakakalmış, yaşlı gözlerle,</p>

  <p class="p9">Yerde yatan bunca mala mülke.</p>

  <p class="p9">Gitmiş hemen anlatmış kocasına olayı,</p>

  <p class="p9">Ve dayaktan zor kurtarmış paçayı.</p>

  <p class="p9">Süt çömleği masal olmuş böylece,</p>

  <p class="p9">Anlatılagelmiş yıllarca.</p>

  <p class="p9">Kimin başında kavak yelleri esmez?</p>

  <p class="p9">Kim şatolar kurmaz İspanya'da?</p>

  <p class="p9">Delimiz akıllımız hep böyleyiz:</p>

  <p class="p9">Güpegündüz rüyalarda gezeriz.</p>

  <p class="p9">Tadına doyulur mu hayal kurmanın?</p>

  <p class="p9">Bir havalandı mı gönül, durduramazsın:</p>

  <p class="p9">Bir anda bizim olur dünya,</p>

  <p class="p9">Bütün şatafatı, bütün kadınlarıyla.</p>

  <p class="p9">Kimlere meydan okumaz insan,</p>

  <p class="p9">Tek başına düşündüğü zaman.</p>

  <p class="p9">İsyan eder alaşağı ederim papayı;</p>

  <p class="p9">Kral seçilir, halka sevdiririm kendimi.</p>

  <p class="p9">Elmaslar, zümrütler yağar üstüme.</p>

  <p class="p9">Derken bir şey olur,</p>

  <p class="p9">Aklım küt diye başıma gelir,</p>

  <p class="p9">Bütün züğürtlüğüm, garipliğimle.</p>
</body>
</html>
