<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2761"></a>Maymunla Yunus Balığı</h2>

  <p class="p9">Eski Yunanlılarda adetmiş;</p>

  <p class="p9">Yola çıktılar mı gemiyle,</p>

  <p class="p9">Maymunlar, köpekler götürürlermiş,</p>

  <p class="p9">Yolda canları sıkılmasın diye.</p>

  <p class="p9">Atina yakınlarında bir gemi batmış,</p>

  <p class="p9">Köpekli, maymunlu yolcularıyla.</p>

  <p class="p9">Kimseler kurtulmayacakmış,</p>

  <p class="p9">Yunusbalıkları olmasa.</p>

  <p class="p9">Bu balıklar insan dostudur,</p>

  <p class="p9">Plinius öyle der kitabında, doğrudur.</p>

  <p class="p9">Bir yunus çok adam kurtarmış o gün,</p>

  <p class="p9">Bir maymunu da kurtarmak üzereymiş,</p>

  <p class="p9">İnsana benzediği için.</p>

  <p class="p9">Almış sırtına, kıyıya çıkacak,</p>

  <p class="p9">Öyle adam gibi oturmuş ki maymun,</p>

  <p class="p9">Gören kral mıral sanacak.</p>

  <p class="p9">Bir ara konuşacağı tutmuş yunusun:</p>

  <p class="p9">&mdash; Atina'dan mısınız? demiş.</p>

  <p class="p9">&mdash; Evet, demiş maymun;</p>

  <p class="p9">Hem de pek tanınmışımdır.</p>

  <p class="p9">Bir işiniz düşerse beklerim,</p>

  <p class="p9">Hâkim makim hep akrabamdır.</p>

  <p class="p9">Belediye başkanı teyzemin oğlu.</p>

  <p class="p9">&mdash; Sağ olun, demiş yunusbalığı;</p>

  <p class="p9">Pire'yi de bilirsiniz öyleyse.</p>

  <p class="p9">Sık sık görürsünüz elbette...</p>

  <p class="p9">&mdash; Her gün, demiş maymun;</p>

  <p class="p9">Dostumdur, görmez olur muyum?</p>

  <p class="p9">İşte o zaman çıkmış foyası meydana,</p>

  <p class="p9">Limanı adam sanmış bizim mankafa!</p>

  <p class="p9">Böyle insan da çoktur ya, neyse!</p>

  <p class="p9">Roma'yı Paris'te bilirler;</p>

  <p class="p9">Her yeri görmüş gibi konuşurlar;</p>

  <p class="p9">Arap olayım hiçbir yeri görmüşlerse.</p>

  <p class="p9">Yunus basmış kahkahayı;</p>

  <p class="p9">Dönmüş bakmış ki sırtına,</p>

  <p class="p9">İnsan değil kurtardığı.</p>

  <p class="p9">Atmış maymunu suya,</p>

  <p class="p9">Dönmüş gerisingeri Adam arayıp kurtarmaya.</p>
</body>
</html>
