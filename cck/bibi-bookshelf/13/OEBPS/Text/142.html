<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5321"></a>Arabayla Sinek</h2>

  <p class="p9">Kumlu, çakıllı, belalı bir yokuş;</p>

  <p class="p9">Bir de güneş, cehennem!</p>

  <p class="p9">Ne ağaç, ne gölge.</p>

  <p class="p9">Altı gürbüz at zor çekiyor arabayı.</p>

  <p class="p9">Kadını, papazı, ihtiyarı</p>

  <p class="p9">Hep inmiş yola.</p>

  <p class="p9">Atlar kan ter içinde, soluk soluğa.</p>

  <p class="p9">Pes ediyorlar ikide bir.</p>

  <p class="p9">Derken bir sinek çıkagelir,</p>

  <p class="p9">Vız vız tebelleş olur atlara:</p>

  <p class="p9">Gayret verecek hepsine aklı sıra.</p>

  <p class="p9">Bir onu ısırır, bir bunu.</p>

  <p class="p9">Ha gayret, ha göreyim sizi!</p>

  <p class="p9">Vız arabanın okuna,</p>

  <p class="p9">Vız arabacının burnuna.</p>

  <p class="p9">Atlar çekti mi biraz,</p>

  <p class="p9">Yolcular sevinip yürüdü mü,</p>

  <p class="p9">Seninkinde bir caka, bir caka!</p>

  <p class="p9">Ben olmasam ne yapardınız, gibilerden.</p>

  <p class="p9">Pür telaş mekik dokur ortada.</p>

  <p class="p9">Cephede çavuş sanki mübarek!</p>

  <p class="p9">Dört bir yana koşup</p>

  <p class="p9">Askeri ileri sürecek!</p>

  <p class="p9">Durmadan da dert yanar herkesten;</p>

  <p class="p9">Bütün yük benim sırtımda diye:</p>

  <p class="p9">&mdash; Bak kimse geliyor mu atları dürtmeye?</p>

  <p class="p9">Papaz Efendi dua kitabına dalmış,</p>

  <p class="p9">Dünya umurunda değil.</p>

  <p class="p9">Bayan dersen bir türkü tutturmuş,</p>

  <p class="p9">Tam sırası sanki türkü söylemenin!</p>

  <p class="p9">Gel de kızma, der sinek yoldaş;</p>

  <p class="p9">Onun kulağına vız,</p>

  <p class="p9">Bunun kulağına vız,</p>

  <p class="p9">Derken araba çıkar yokuşu zor bela:</p>

  <p class="p9">&mdash; Hele şükür, der sinek, bir nefes alayım bari!</p>

  <p class="p9">Feraha çıktı millet, ama benim canım da çıktı.</p>

  <p class="p9">Haydi, kuyruklu baylar, sökülün paraları.</p>

  <p class="p9">Aramızda böylesi adam çok var,</p>

  <p class="p9">Her işe burnunu sokar,</p>

  <p class="p9">Dırdırı bitmez, kovarsın gitmez,</p>

  <p class="p9">İşi sen yaparsın, parsayı o toplar.</p>
</body>
</html>
