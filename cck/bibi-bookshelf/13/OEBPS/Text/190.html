<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7955"></a>Kurtla Cılız Köpek</h2>

  <p class="p9">Bir masalımızda sazan balığı yavrusu</p>

  <p class="p9">Balıkçıya boşuna diller dökmüş</p>

  <p class="p9">Küçük müçük yine de tavaya konmuştu.</p>

  <p class="p9">Demek istemiştim ki akılsızlıktır</p>

  <p class="p9">Büyük kazanç hayallerine kapılarak</p>

  <p class="p9">Avucundakini bırakmak...</p>

  <p class="p9">Balıkçı da haklıymış, sazan yavrusu da:</p>

  <p class="p9">Kime haksız denir canını savunuyorsa?</p>

  <p class="p9">O masalda söylediğimi</p>

  <p class="p9">Destekleyecek bu şimdiki:</p>

  <p class="p9">Balıkçı ne kadar akıllıysa</p>

  <p class="p9">O ölçüde enayi kurdun biri</p>

  <p class="p9">Bir köpeğe rastlamış köyün dışında</p>

  <p class="p9">Kapıp götürecekken, zavallı köpek,</p>

  <p class="p9">Cılızlığını öne sürerek:</p>

  <p class="p9">&mdash; Aman etmeyin efendimiz, demiş;</p>

  <p class="p9">Bu halimle ne yapacaksınız beni?</p>

  <p class="p9">Bırakın, bizim evin beyi</p>

  <p class="p9">Biricik kızını evlendirmek üzere.</p>

  <p class="p9">Şişmanlarım düğünde yiyeceklerimle</p>

  <p class="p9">Bekleyin de biraz bari</p>

  <p class="p9">Dişe dokunur bir köpek yiyin.</p>

  <p class="p9">Kurt inanmış, bırakmış köpeği.</p>

  <p class="p9">Birkaç gün sonra gelmiş görmeye</p>

  <p class="p9">Eti budu yerine geldi mi diye.</p>

  <p class="p9">Ama serseri köpek bu sefer</p>

  <p class="p9">Kendi evinde karşılamış kurdu.</p>

  <p class="p9">Bir çit aralığından uzatıp burnunu:</p>

  <p class="p9">&mdash; Dur dostum, demiş, çıkıyorum, biraz bekle</p>

  <p class="p9">Kapıcıyı getireyim de, onu da ye.</p>

  <p class="p9">Kapıcı dediği bir zebelle köpekmiş</p>

  <p class="p9">Kurtları kuzuya çevirenlerden.</p>

  <p class="p9">Bizimki çakmış dalgayı;</p>

  <p class="p9">Kapıcıya saygılar, deyip hemen</p>

  <p class="p9">Çekmiş oralardan arabayı.</p>

  <p class="p9">Bu kurt hızlı olmasına hızlı</p>

  <p class="p9">Ama bön olmasına bönmüş:</p>

  <p class="p9">Henüz kurtluk nedir bilmiyormuş.</p>
</body>
</html>
