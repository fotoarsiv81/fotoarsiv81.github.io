<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2183"></a>Kuğuyla Kaz Palazı</h2>

  <p class="p9">Kaz palazıyla kuğu</p>

  <p class="p9">Kümes hayvanlarıyla dolu bir yerde</p>

  <p class="p9">Yaşayıp gidiyorlarmış bir arada;</p>

  <p class="p9">Biri efendinin gözlerine mahsus,</p>

  <p class="p9">Öteki ağzının tadına.</p>

  <p class="p9">İkisi de mağrur:</p>

  <p class="p9">Biri bahçe arkadaşı efendinin,</p>

  <p class="p9">Öteki sofra arkadaşı.</p>

  <p class="p9">Şatonun su dolu hendekleri</p>

  <p class="p9">Gezi yeriymiş bu ikisinin.</p>

  <p class="p9">Yan yana yüzdükleri görülürmüş</p>

  <p class="p9">Bir süzülerek, bir dalaraktan,</p>

  <p class="p9">Boş heveslerini doyuramadan.</p>

  <p class="p9">Bir gün içkiyi fazla kaçıran aşçı,</p>

  <p class="p9">Kaz palazıyla karıştırıp, kuğuyu</p>

  <p class="p9">Yakalamış boynundan,</p>

  <p class="p9">Kesip mancasını yapmak için.</p>

  <p class="p9">Tam bıçağı vuracakken</p>

  <p class="p9">Kuğu son ötüşüyle dert yanmış.</p>

  <p class="p9">Şaşkınlıktan donakalan aşçı</p>

  <p class="p9">Anlamış ne halt ettiğini.</p>

  <p class="p9">&mdash; Ne, demiş, demek az kalsın</p>

  <p class="p9">Böyle bir şarkıcıyı haşlayacaktım.</p>

  <p class="p9">Aman, tanrılar korusun ellerimi</p>

  <p class="p9">Bu kadar güzel sesler çıkaran</p>

  <p class="p9">Bir gırtlağı kesmekten.</p>

  <p class="p9">Bunun gibi, umulmadık belalardan</p>

  <p class="p9">Bir tatlı sözle kurtulabilir insan.</p>
</body>
</html>
