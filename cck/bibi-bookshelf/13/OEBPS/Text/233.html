<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10297"></a>İki Keçi</h2>

  <p class="p9">Keçi biraz otladı mı çayırda</p>

  <p class="p9">Alıp başını gidesi gelir.</p>

  <p class="p9">Ayrılır sürüden, gezer dağda bayırda;</p>

  <p class="p9">Bir Allah, bir de kendi bilir,</p>

  <p class="p9">Gittiği yerleri.</p>

  <p class="p9">Öyle sarp kayalara çıkar ki</p>

  <p class="p9">Şaşakalır insan.</p>

  <p class="p9">Kuş uçmaz, kervan geçmez</p>

  <p class="p9">Keçinin çıktığı yerden.</p>

  <p class="p9">Uçurum mucurum dinlemez,</p>

  <p class="p9">Bu tırmangaç hayvan.</p>

  <p class="p9">Bir gün yine hürriyeti seçmiş</p>

  <p class="p9">İki tez ayaklı keçi.</p>

  <p class="p9">Bırakmışlar çayırı, çimeni</p>

  <p class="p9">O kaya senin, bu kaya benim dolaşıp</p>

  <p class="p9">Arada bir buluşuyorlarmış.</p>

  <p class="p9">Bir yerde yine uçurumlar aşıp</p>

  <p class="p9">Derin bir dereye inmişler karşılıklı.</p>

  <p class="p9">Köprü diye ince bir sırık varmış</p>

  <p class="p9">Çağlayıp akan suların üstünde.</p>

  <p class="p9">İki gelincik karşı karşıya gelse</p>

  <p class="p9">Zor sürtünüp geçebilir; öyle köprü!</p>

  <p class="p9">Üstelik dere de coşkun, belalı:</p>

  <p class="p9">Korkmadan yürüyebilirsen yürü.</p>

  <p class="p9">Ama keçi bu, dinler mi?</p>

  <p class="p9">Biri sırığa basınca karşıdan,</p>

  <p class="p9">Ötekini durdur durdurabilirsen.</p>

  <p class="p9">Yürümüş karşı karşıya iki keçi.</p>

  <p class="p9">İkisindeki çalımı da görme:</p>

  <p class="p9">Biri Ondördücü Louis,</p>

  <p class="p9">Öteki Dördüncü Philippe sanki:</p>

  <p class="p9">Barış masasında karşılaşıp</p>

  <p class="p9">Bir anlaşma imzalayacaklar.</p>

  <p class="p9">Bir adım sen, bir adım ben derken,</p>

  <p class="p9">İki kabadayı gelmiş burun buruna.</p>

  <p class="p9">Sırığın tam ortasında.</p>

  <p class="p9">Kim kime boyun kırıp yol versin?</p>

  <p class="p9">Sen mi daha soylusun, ben mi?</p>

  <p class="p9">Biri demiş, benim dedemin dedesi</p>

  <p class="p9">Büyük İskender'in tekesiymiş.</p>

  <p class="p9">Ötekinin dedesinin ninesi</p>

  <p class="p9">Bilmem kimin sütninesiymiş.</p>

  <p class="p9">O dayatmış, bu dayatmış,</p>

  <p class="p9">Sonunda ikisi birden</p>

  <p class="p9">Dereyi boylamış.</p>

  <p class="p9">Sen ben kavgasının masalı bu:</p>

  <p class="p9">Keçilerin başına gelen,</p>

  <p class="p9">Nice insanların da başına gelmiyor mu?</p>
</body>
</html>
