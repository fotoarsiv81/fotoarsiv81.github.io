<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5982"></a>Eskiciyle Zengin</h2>

  <p class="p9">Bir eskici varmış,</p>

  <p class="p9">Pabuç yamar, türkü söylermiş sabah akşam.</p>

  <p class="p9">Seyret, için açılsın,</p>

  <p class="p9">Dinle, gamın kasvetin dağılsın.</p>

  <p class="p9">Sicimi geçirdi mi deliğe,</p>

  <p class="p9">Değme keyfine:</p>

  <p class="p9">Mutlu erenlerden daha mutluymuş.</p>

  <p class="p9">Komşusu, tersine, asık yüzlüymüş,</p>

  <p class="p9">Ne türkü, ne doğru dürüst uyku.</p>

  <p class="p9">Para babasıymış adam, ne yapsın;</p>

  <p class="p9">İliklerine kadar altın dolu.</p>

  <p class="p9">Sabaha karşı tam dalacak,</p>

  <p class="p9">Eskici başlamış türkü söyleme,</p>

  <p class="p9">Şu Tanrı'nın işine bak:</p>

  <p class="p9">Param var, uykum yok.</p>

  <p class="p9">Neden yiyecek içecek satılıyor da</p>

  <p class="p9">Uyku satılmıyor çarşı pazarda?</p>

  <p class="p9">Böyle sızlanır dururmuş seninki.</p>

  <p class="p9">Bir gün konağına çağırmış eskiciyi:</p>

  <p class="p9">&mdash; Merak ettim, Bay Kirkor, demiş,</p>

  <p class="p9">Sizin yıllık kazancınız nedir?</p>

  <p class="p9">Eskici gülmüş:</p>

  <p class="p9">&mdash; Vallahi Bayım, demiş,</p>

  <p class="p9">Ben bütçeyi pek yıl üstüne kurmam,</p>

  <p class="p9">Bir günün hesabını ötekine karıştırmam.</p>

  <p class="p9">Her gün kendi ekmeğini getirir.</p>

  <p class="p9">Bir yıl yaşar mıyız, kim bilir?</p>

  <p class="p9">&mdash; Peki, demiş günlük kazancınız ne kadar?</p>

  <p class="p9">&mdash; Gününe bakar:</p>

  <p class="p9">Dün çok, bugün az.</p>

  <p class="p9">Her gün iş olsa kazancım kötü sayılmaz.</p>

  <p class="p9">Ne var ki, işsiz günler giriyor araya,</p>

  <p class="p9">Bizler boş oturduk mu fena.</p>

  <p class="p9">O bayramlar yok mu, bayramlar?</p>

  <p class="p9">Onlar yıkıyor bizi!</p>

  <p class="p9">Biri bitmeden öteki.</p>

  <p class="p9">Papaz efendi'nin de insafı yok ki;</p>

  <p class="p9">Her vaazında yeni bir aziz çıkarıyor ortaya,</p>

  <p class="p9">Her aziz de bayram istiyor bizden.</p>

  <p class="p9">Zengin gülmüş adamın saflığına:</p>

  <p class="p9">&mdash; Dur, demiş; ben de bir azizlik yapayım sana,</p>

  <p class="p9">Al şu yüz altını, sakla bir köşeye;</p>

  <p class="p9">Bayram günlerinde bozdur bozdur ye.</p>

  <p class="p9">Eskici bu kadar parayı rüyasında görmemiş,</p>

  <p class="p9">Bütün dünya yüz yıl geçinir, demiş bununla.</p>

  <p class="p9">Koşmuş evine,</p>

  <p class="p9">Gömmüş altınları mahzene.</p>

  <p class="p9">Onlarla keyfini de gömmüş meğer</p>

  <p class="p9">Gayrı türkü mürkü ne gezer!</p>

  <p class="p9">Evine girince dünyamızın baş belası,</p>

  <p class="p9">Kesilmiş adamın sesi sedası.</p>

  <p class="p9">Gel de uyuyabilirsen uyu:</p>

  <p class="p9">Türlü kaygılar sarmış başını;</p>

  <p class="p9">Sinsi kuşkular, boşuna korkular.</p>

  <p class="p9">Bütün gün göz tetikte,</p>

  <p class="p9">Bütün gece kulak kirişte;</p>

  <p class="p9">Bir gürültü yapsa kedi:</p>

  <p class="p9">Eyvah!.. Paralar gitti!</p>

  <p class="p9">Adamlıktan çıkmış biçare.</p>

  <p class="p9">Sonunda koşmuş evine</p>

  <p class="p9">Türküsünden kurtulan adamın:</p>

  <p class="p9">&mdash; Al, demiş, altınlarını geri;</p>

  <p class="p9">Elden gel uykumu, türkülerimi.</p>
</body>
</html>
