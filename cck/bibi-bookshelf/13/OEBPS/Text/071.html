<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2483"></a>Çoban ve Deniz</h2>

  <p class="p9">Deniz kıyısında yaşayan bir çoban</p>

  <p class="p9">Sürüsünün geliriyle geçinip gidiyormuş</p>

  <p class="p9">Başını sıkıntılara sokmadan.</p>

  <p class="p9">Geliri dar olmasına dar ama sağlammış.</p>

  <p class="p9">Ama gemilerin getirdiği hazineler</p>

  <p class="p9">Çelmiş adamın aklını sonunda.</p>

  <p class="p9">Satmış sürüsünü bizim çoban.</p>

  <p class="p9">Bütün parasını gemilere yatırmış</p>

  <p class="p9">Ve gemiler bir gün paraları batırmış.</p>

  <p class="p9">Eski çoban çobanlığa düşmüş yeniden;</p>

  <p class="p9">Ama kendi sürüsü değilmiş güttüğü.</p>

  <p class="p9">Bir zamanlar efendi çobanken</p>

  <p class="p9">Kul çoban olmuş şimdi.</p>

  <p class="p9">Bir zaman sonra, biriktirdiği parayla,</p>

  <p class="p9">Kavuşmuş kendi koyunlarına.</p>

  <p class="p9">Rüzgârların kesildiği bir gün</p>

  <p class="p9">Çoban bakmış deniz yine, güler yüzle,</p>

  <p class="p9">Gemiler çıkarıyor sahile.</p>

  <p class="p9">&mdash; Ne o Deniz Sultan, demiş çoban;</p>

  <p class="p9">Yine para mı istiyorsun benden?</p>

  <p class="p9">Aman başka kapıya, rica ederim;</p>

  <p class="p9">Benden artık metelik alamazsın.</p>

  <p class="p9">Uydurma bir masal değil bu</p>

  <p class="p9">Gerçek bir olayı anlattım ki</p>

  <p class="p9">Size denenmiş olarak göstereyim şunu:</p>

  <p class="p9">Eldeki sağlam bir metelik,</p>

  <p class="p9">Daha iyidir beş metelik umudundan.</p>

  <p class="p9">Kendi yolunda yürümeli insan;</p>

  <p class="p9">Deniz, büyük kazançların çağrısına</p>

  <p class="p9">Kulaklarını kapamalı.</p>

  <p class="p9">Kapamayanların bir teki kârlı çıkmışsa</p>

  <p class="p9">Pişman olmuştur onbinlercesi.</p>

  <p class="p9">Deniz, Karun hazineleri umdurur size;</p>

  <p class="p9">Bir güvenmeye görün,</p>

  <p class="p9">Rüzgârlar ve hırsızlar biner ensenize.</p>
</body>
</html>
