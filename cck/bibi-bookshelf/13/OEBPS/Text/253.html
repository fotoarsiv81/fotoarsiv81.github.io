<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx11224"></a>İngiliz Tilkisi</h2>

  <p class="p9">Madame Hervay'e</p>

  <p class="p9">İyi bir yüreğiniz ve sağduyunuz var sizin</p>

  <p class="p9">Daha nice nice değerleriniz.</p>

  <p class="p9">Ruhça soylusunuz, ayrıca da,</p>

  <p class="p9">İşleri ve insanları yönetmesini</p>

  <p class="p9">Çok iyi buluyorsunuz.</p>

  <p class="p9">Açık ve özgür davranışçısınız.</p>

  <p class="p9">Kralımız, Zeus misali, size</p>

  <p class="p9">Yıldırımlar da yağdırsa,</p>

  <p class="p9">Fransa'ya dost kalabiliyorsunuz.</p>

  <p class="p9">Bütün bunlar bir destan yazmaya değerdi;</p>

  <p class="p9">Ama sizin gönlünüzce olmazdı bu destan:</p>

  <p class="p9">Parlak sözler, övgüler sıkar sizi.</p>

  <p class="p9">Onun için ben de kısa kesiyorum sözü,</p>

  <p class="p9">Yurdunuz için de</p>

  <p class="p9">Bir iki kelime söyleyerek.</p>

  <p class="p9">Bilirim İngiltere'yi nasıl sevdiğinizi.</p>

  <p class="p9">İngilizler düşündü mü derin düşünürler;</p>

  <p class="p9">Bu işte kafaları huylarıyla bir gider:</p>

  <p class="p9">İnce eleyip sık dokurlar her şeyi,</p>

  <p class="p9">Deneylere önem verdikleri için de,</p>

  <p class="p9">Bilimler dünyasını geliştirmekteler.</p>

  <p class="p9">Bunları yaranmak için söylemiyorum size;</p>

  <p class="p9">Herkeslerinkinden daha üstün doğrusu,</p>

  <p class="p9">Sizinkilerin derinleştirme gücü.</p>

  <p class="p9">Sizin köpeklerinizin burnu bile</p>

  <p class="p9">Daha iyi koku alıyor bizimkilerden.</p>

  <p class="p9">Tilkileriniz de daha kurnaz nedense.</p>

  <p class="p9">Bakın ne yapmış bir İngiliz tilkisi:</p>

  <p class="p9">Dünyada bugüne dek çevrilmemiş</p>

  <p class="p9">Bir dolap çevirmiş sizinkisi.</p>

  <p class="p9">Kâfir fena sıkıştırılmış bir gün;</p>

  <p class="p9">Düştü düşecekmiş pençesine</p>

  <p class="p9">Sizin o iyi koku alan köpeklerin.</p>

  <p class="p9">Kaçarken darağaçları görmüş bir yerde:</p>

  <p class="p9">Hırsız hayvanlar asılıymış orada,</p>

  <p class="p9">Porsuk, tilki, baykuş gibi şirretler,</p>

  <p class="p9">Gelen geçene ibret olsun diye.</p>

  <p class="p9">Yoldaşları tilki ilişivermiş</p>

  <p class="p9">Bu ölüler arasında bir yere.</p>

  <p class="p9">Gel de Anibal'e benzetme bu tilkiyi.</p>

  <p class="p9">O da Romalıların eline düşecekken,</p>

  <p class="p9">Aldatıp tilkice komutanlarını</p>

  <p class="p9">Kurtuluvermiş ellerinden.</p>

  <p class="p9">Sürek köpekleri bir koşu gelince</p>

  <p class="p9">Tilkinin ölülerle asılı durduğu yere,</p>

  <p class="p9">Basmışlar yaygarayı.</p>

  <p class="p9">Ama boşuna havlamışlar göklere doğru,</p>

  <p class="p9">Avcı çağırmış hepsini geri.</p>

  <p class="p9">Nereden akıl etsin tilkinin</p>

  <p class="p9">Böylesi bir tilkilik yapacağını?</p>

  <p class="p9">Bir deliğe girmiş olmalı, demiş;</p>

  <p class="p9">Köpekler daha öteye gitmediklerine göre</p>

  <p class="p9">Bu namuslu kişilerin asıldığı yerden.</p>

  <p class="p9">Ama o da gelir asılır buraya bir gün.</p>

  <p class="p9">Gelmiş asılmış da zavallı.</p>

  <p class="p9">Köpekler yine hav hav düşünce peşine,</p>

  <p class="p9">Çıkmış ölüler arasındaki yerine,</p>

  <p class="p9">Papaz her zaman pilav yer sanarak.</p>

  <p class="p9">Ama bu sefer kurtaramamış paçayı:</p>

  <p class="p9">Çünkü bir oynadığın oyunu</p>

  <p class="p9">Her zaman oynamamak gerek.</p>

  <p class="p9">Gel gelelim, avcının kendisi bile</p>

  <p class="p9">Zor bulurdu bu oyunu gereğinde.</p>

  <p class="p9">Aklı daha az olduğu için değil,</p>

  <p class="p9">Kim inkâr edebilir her İngiliz'in</p>

  <p class="p9">Akıldan yana hiç de züğürt olmadığını?</p>

  <p class="p9">Ama yaşama sevgilerinin az oluşu</p>

  <p class="p9">İngilizleri çok kez yanıltıyor doğrusu.</p>
</body>
</html>
