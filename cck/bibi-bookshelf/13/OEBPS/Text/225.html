<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9883"></a>Tunalı Köylü</h2>

  <p class="p9">Görünüşüne aldanmamalı kimsenin</p>

  <p class="p9">İyi bir öğüttür bu, yeni değilse de.</p>

  <p class="p9">Fare yavrusunun yanılgısıyla da</p>

  <p class="p9">Doğrulamak istediğim buydu benim.</p>

  <p class="p9">Bugün de Sokrates Baba'yı</p>

  <p class="p9">Ve Ezop'u öne sürebilirim,</p>

  <p class="p9">Bir de Tuna kıyılarından bir köylüyü.</p>

  <p class="p9">Marcus Aurelius çizmiştir</p>

  <p class="p9">Sadık bir portresini bu köylünün.</p>

  <p class="p9">Ötekileri herkes bilir;</p>

  <p class="p9">Köylüye gelince şöyle bir insan düşünün:</p>

  <p class="p9">Tepeden tırnağa kıllar içinde</p>

  <p class="p9">Bir ayı, iyi yalanmamış gibi hem de.</p>

  <p class="p9">Gözleri kalın kaşlar içinde saklı;</p>

  <p class="p9">Çarpık bakışlı, kıvrık burunlu, kalın dudaklı.</p>

  <p class="p9">Sırtında keçi postundan bir gömlek,</p>

  <p class="p9">Belinde ince sazlardan bir kuşak.</p>

  <p class="p9">Bu adamı Tuna'nın yıkadığı kentler</p>

  <p class="p9">Elçi olarak Roma'ya yollamışlar.</p>

  <p class="p9">O zamanlar açgözlü Romalıların</p>

  <p class="p9">El atmadıkları yer yokmuş dünyada.</p>

  <p class="p9">Elçi gelmiş ve şu söylevi çekmiş:</p>

  <p class="p9">&mdash; Romalılar, demiş, ve ey sizler,</p>

  <p class="p9">Oturmuş beni dinleyen senato üyeleri;</p>

  <p class="p9">Dilerim tanrılar desteklesin beni;</p>

  <p class="p9">Dilimi dizginleyip süren ölümsüzler</p>

  <p class="p9">Geri alacağım sözler söyletmesin bana.</p>

  <p class="p9">Onlar yardım etmese insanoğluna,</p>

  <p class="p9">Kötülük ve haksızlık sarar dünyayı;</p>

  <p class="p9">Tanrı'yı dinlemeyen çiğner kanunlarını.</p>

  <p class="p9">Biz dinlemedik de ne oldu bakın:</p>

  <p class="p9">Doymaz pençesine düştük Roma'nın.</p>

  <p class="p9">Çektiklerimiz kendi günahlarımız yüzünden</p>

  <p class="p9">Roma'nın zaferlerinden daha fazla;</p>

  <p class="p9">Korkun, Romalılar, korkun tanrılardan,</p>

  <p class="p9">Bir gün ağlatır, aç bırakırlar sizi de;</p>

  <p class="p9">Bizim elimize verip, haklı bir dönüşle,</p>

  <p class="p9">Size verdikleri silahları bir gün</p>

  <p class="p9">Amansız öçlerinin alınması için.</p>

  <p class="p9">Bir öfkelendiler mi siz efendilerimiz</p>

  <p class="p9">Bizim kölelerimiz olabilirsiniz.</p>

  <p class="p9">Biz niçin köleniz olalım sizin?</p>

  <p class="p9">Bunca milletin en iyisi siz misiniz?</p>

  <p class="p9">Hangi hakla efendisi oldunuz dünyamızın?</p>

  <p class="p9">Ne diye gelir zehir edersiniz</p>

  <p class="p9">Bunca zararsız insana yaşamayı?</p>

  <p class="p9">Bizler tarlaların bereketiyle</p>

  <p class="p9">Yaşayıp gidiyorduk barış içinde.</p>

  <p class="p9">Çifte, çubuğa, türlü zanaatlara</p>

  <p class="p9">Yatkındı ellerimiz.</p>

  <p class="p9">Cermenlere ne öğrettiniz sanki siz?</p>

  <p class="p9">Hünerli elleri, sağlam yürekleri vardı.</p>

  <p class="p9">Sizler gibi gözü doymaz olsalar,</p>

  <p class="p9">Ve kaba güçlerini kullansalar,</p>

  <p class="p9">Belki imparatorluğu onlar kurar</p>

  <p class="p9">Ve sizden daha insanca yönetirlerdi.</p>

  <p class="p9">Anlatsam aklınız almaz</p>

  <p class="p9">Valilerinizin bize ettiklerini;</p>

  <p class="p9">Bunlar tapınaklarınızın şanına sığmaz;</p>

  <p class="p9">Tanrıların gözü üstünüzde, bilesiniz.</p>

  <p class="p9">Bütün gördükleri korkunç, kanlı sahneler,</p>

  <p class="p9">Tanrıları, tapınakları hiçe sayma,</p>

  <p class="p9">Azgınlığa varan bir kazanç tutkusu.</p>

  <p class="p9">Doymak nedir bilmiyor gözü</p>

  <p class="p9">Roma'dan gelenlerin başımıza.</p>

  <p class="p9">Toprağın, insan emeğinin tüm ürünleri</p>

  <p class="p9">Az geliyor bu sizin adamlarınıza.</p>

  <p class="p9">Çekin onları, istemiyoruz artık</p>

  <p class="p9">Toprağı onlar için bellemek.</p>

  <p class="p9">Köyü kenti bırakıp dağlara kaçar olduk,</p>

  <p class="p9">Çoluğu çocuğu yüzüstü bırakarak.</p>

  <p class="p9">Ayılarla düşüp kalkıyoruz yalnız,</p>

  <p class="p9">Dünyaya yeni mutsuzlar gelmesin,</p>

  <p class="p9">Roma'nın ezdiği bir memleketin</p>

  <p class="p9">Nüfusu çoğalmasın, azalsın diye.</p>

  <p class="p9">Doğmuş çocuklarımıza gelince,</p>

  <p class="p9">Büyümeden ölmelerini diliyoruz.</p>

  <p class="p9">Mutsuz yaşatmakla kalmıyor bizi valiler,</p>

  <p class="p9">Günaha giriyor, cinayetler işliyoruz.</p>

  <p class="p9">Çekin onları; çıkarcılık ve kötülük</p>

  <p class="p9">Bize bütün öğrettikleri.</p>

  <p class="p9">Sonunda Cermenler de onlar gibi</p>

  <p class="p9">Gözü dönmüş birer yağmacı kesilecek.</p>

  <p class="p9">Başka ders almadım Roma'yı gördüm göreli:</p>

  <p class="p9">Hediyeler, rüşvetler vereceksin;</p>

  <p class="p9">Bulunmaz Hint kumaşları bulup getireceksin;</p>

  <p class="p9">Boşuna güvenir, başvurursun kanunlara:</p>

  <p class="p9">Uzattıkça uzatır işi kanun adamları.</p>

  <p class="p9">Pek hoşunuza gitmemiş olsa gerek</p>

  <p class="p9">Bu fazla sert sözlerim benim.</p>

  <p class="p9">Ölümle cezalandırın razıyım,</p>

  <p class="p9">Yüreğimden çıkarıp söylediklerimi.</p>

  <p class="p9">Böyle deyip yüzükoyun yatmış elçi.</p>

  <p class="p9">Şaşırmış, hayran kalmış herkes.</p>

  <p class="p9">Bu yaman yürek ve sağduyu karşısında.</p>

  <p class="p9">Boynunu vuracak yerde</p>

  <p class="p9">Patrislik payesi vermişler bu vahşiye,</p>

  <p class="p9">Bu söylevden ancak böyle öç alınır diye!</p>

  <p class="p9">Valiler değiştirilmiş ve senato</p>

  <p class="p9">Zapta geçirilmesini istemiş</p>

  <p class="p9">Bu adamın bütün söylediklerinin,</p>

  <p class="p9">Örnek olsun diye gelecek söylevcilere.</p>

  <p class="p9">Ama tabii bu moda</p>

  <p class="p9">Pek uzun sürmemiş Roma'da.</p>
</body>
</html>
