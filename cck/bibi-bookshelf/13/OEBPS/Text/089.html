<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3277"></a>Altınlarını Yitiren Cimri</h2>

  <p class="p9">İnsan bir şeyi kullanamadıktan sonra</p>

  <p class="p9">Sahibi olsa da bir, olmasa da!</p>

  <p class="p9">Sorarım yemeyip biriktirene,</p>

  <p class="p9">Parası olmayandan farkı ne?</p>

  <p class="p9">Diyojen küpünde cimri kadar zengin,</p>

  <p class="p9">Cimriyse köşkünde onun kadar yoksul.</p>

  <p class="p9">Hani Ezop anlatır,</p>

  <p class="p9">Altın saklayan bir adam vardır,</p>

  <p class="p9">Ondan ibret almalı.</p>

  <p class="p9">Yemez içmezmiş bu zavallı,</p>

  <p class="p9">Bir başka hayat beklermiş gibi</p>

  <p class="p9">Parasını yemek için.</p>

  <p class="p9">Altın onun değil, o altının kuluymuş.</p>

  <p class="p9">Gömmüş efendisini toprağa,</p>

  <p class="p9">Canı ciğeriyle birlikte.</p>

  <p class="p9">Gece gündüz aklı fikri definede;</p>

  <p class="p9">Kendi gömdüğüne tapınacak nerdeyse.</p>

  <p class="p9">Ne yediği yedik, ne içtiği içtik,</p>

  <p class="p9">Nereye gitse içi darda,</p>

  <p class="p9">Rahat nefes alamaz olmuş</p>

  <p class="p9">Altınların mezarını görmedikçe.</p>

  <p class="p9">O kadar gitmiş gelmiş ki oraya adam,</p>

  <p class="p9">Bir mezarcı görüp kuşkulanmış,</p>

  <p class="p9">Kazıp, bulmuş altınları sessizce.</p>

  <p class="p9">Bizim cimri gelmiş ki bir akşam</p>

  <p class="p9">Kuş uçmuş, yuvası kalmış sadece.</p>

  <p class="p9">Başlamış ahlayıp vahlanmaya</p>

  <p class="p9">Dövünüp yırtınmaya.</p>

  <p class="p9">&nbsp;Oralardan geçen biri gelip sormuş</p>

  <p class="p9">&mdash; Ne var diye.</p>

  <p class="p9">&mdash; Gitti, altınlarım gitti!</p>

  <p class="p9">&mdash; Altınların mı?</p>

  <p class="p9">Nerdeydi altınların?</p>

  <p class="p9">&mdash; Tam şu taşın dibinde.</p>

  <p class="p9">&mdash; Allah Allah!</p>

  <p class="p9">Savaşta mıyız be adam,</p>

  <p class="p9">Ne diye gömersin paranı bu uzaklara?</p>

  <p class="p9">Odanda dursa olmaz mıydı paran?</p>

  <p class="p9">Çıkarır harcardın her zaman.</p>

  <p class="p9">&mdash; Her zaman mı?</p>

  <p class="p9">Allah korusun!</p>

  <p class="p9">Para bu;</p>

  <p class="p9">Harcaması kolay, kazanması kolay mı?</p>

  <p class="p9">Hiç el bile sürmezdim altınlarıma.</p>

  <p class="p9">&mdash; Peki, Allah rızası için, demiş adam;</p>

  <p class="p9">Hiç dokunmuyordun parana madem,</p>

  <p class="p9">Al bir taş koy yerine,</p>

  <p class="p9">Sana göre farkı ne?</p>
</body>
</html>
