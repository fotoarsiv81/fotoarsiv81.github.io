<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5814"></a>Ayda Bir Hayvan</h2>

  <p class="p9">Bir filozof çıkar,</p>

  <p class="p9">Duyular insanı hep aldatır, der;</p>

  <p class="p9">Bir başkası çıkar,</p>

  <p class="p9">Duyuların hiç aldatmadığını ileri sürer.</p>

  <p class="p9">İkisi de haklı ve bence</p>

  <p class="p9">Filozof doğru söyler şöyle deyince:</p>

  <p class="p9">Ne zaman ki yargılarımız duyularımıza dayanır,</p>

  <p class="p9">Duyular o zaman bizi aldatır;</p>

  <p class="p9">Aracımız, gerecimizle düzelttik mi</p>

  <p class="p9">Uzaklığını ölçüp biçerek,</p>

  <p class="p9">Bulunduğu ortamı hesaba katarak,</p>

  <p class="p9">Aracımız, gerecimizle düzeltecek olursak</p>

  <p class="p9">Duyular hiç de aldatmaz o zaman bizi.</p>

  <p class="p9">Bunları öyle akıllıca düzenlemiş ki doğa,</p>

  <p class="p9">Anlatacağım size bir gün uzun uzadıya.</p>

  <p class="p9">Güneşi görüyor gözüm: Nedir gördüğü?</p>

  <p class="p9">O koca varlık, burdan bakınca, bir ayak boyu.</p>

  <p class="p9">Bir de yukarıda, yerinde gördüğünü düşün!</p>

  <p class="p9">Doğanın gözü sığabilir miydi</p>

  <p class="p9">Senin minnacık gözüne?</p>

  <p class="p9">Büyüklüğünü uzaklığından anlıyorum güneşin.</p>

  <p class="p9">Elimle yaza çize kestirebiliyorum.</p>

  <p class="p9">Bilgisize göre yamyassıdır güneş,</p>

  <p class="p9">Ben onu tostoparlak düşünebiliyorum.</p>

  <p class="p9">Güneşi durdurup döndürebiliyorum dünyayı;</p>

  <p class="p9">Gözlerimin yalanına inanamıyorum kısacası;</p>

  <p class="p9">Kapılmıyorum bu duyumun kuruntusuna:</p>

  <p class="p9">Kafam her yerde, her zaman</p>

  <p class="p9">Gerçeği arıyor görünüşün arkasında.</p>

  <p class="p9">Gözlerine güvenmez kendini bilen</p>

  <p class="p9">Belki fazla çabuk görüyorlar diye;</p>

  <p class="p9">Ağır işitiyorlar diye de kulaklarına.</p>

  <p class="p9">Aklımdır efendi, karar onundur.</p>

  <p class="p9">O var oldukça gözlerim aldatamaz beni</p>

  <p class="p9">Her söyledikleri yalan da olsa.</p>

  <p class="p9">Gözlerime inansam, ben de birçokları gibi,</p>

  <p class="p9">Bir kadın yüzü görürüm ayın içinde.</p>

  <p class="p9">Olacak şey mi bu? Elbette hayır.</p>

  <p class="p9">Nerden çıkıyor öyleyse bu görüntü?</p>

  <p class="p9">Aydaki girinti çıkıntılardan, besbelli.</p>

  <p class="p9">Ayın yüzü elbet dümdüz değildir,</p>

  <p class="p9">Kimi yeri düzlüktür, kimi yeri bayır.</p>

  <p class="p9">Işık, gölge oyunlarından</p>

  <p class="p9">Bir adam, bir öküz, bir fil çıkabilir bazen.</p>

  <p class="p9">İngiltere'de böyle bir şey olmuş vaktiyle;</p>

  <p class="p9">Teleskopu kurup bakınca ne görsünler:</p>

  <p class="p9">O güzelim gezegende yepyeni bir hayvan!</p>

  <p class="p9">Kıyamet kopmuş, bir mucize saymışlar bunu:</p>

  <p class="p9">Anlaşılan yukarda bir şeyler oldu,</p>

  <p class="p9">Dünyada da bir şeyler olacak demişler:</p>

  <p class="p9">Belki de bunun bir etkisiydi</p>

  <p class="p9">Son yıllarda bunca devletin savaşa girmesi.</p>

  <p class="p9">Kral hemen kalkmış gelmiş,</p>

  <p class="p9">Bu yüksek bilgilerle kralca ilgilenmiş.</p>

  <p class="p9">O da gözüyle görmüş aydaki canavarı.</p>

  <p class="p9">Meğer bir fare saklanmış o gün</p>

  <p class="p9">Mercekleri arasına teleskopun.</p>

  <p class="p9">Oymuş koparan bunca savaşları!</p>

  <p class="p9">Gülmüşler.</p>

  <p class="p9">Ne mutlu millet şu İngilizler!</p>

  <p class="p9">Ne zaman Fransızlar da, onlar gibi,</p>

  <p class="p9">Böylesi işlere verecek kendilerini?</p>

  <p class="p9">Mars Tanrı şanlı hasatlar yaptırıyor bize;</p>

  <p class="p9">Düşmanlarımız korka dursun cenklerden</p>

  <p class="p9">Biz can atıyoruz cenkleşmeye,</p>

  <p class="p9">Nasıl olsa Louis'in sevgilisi zafer</p>

  <p class="p9">Her yerde ardından gidecek diye.</p>

  <p class="p9">Kazanacağı çelenkler</p>

  <p class="p9">Ünümüzü artıracak tarihlerde.</p>

  <p class="p9">Sanat Tanrıçaları da bırakmış değil bizi,</p>

  <p class="p9">Sürdürüyoruz keyfimizi, zevklerimizi.</p>

  <p class="p9">Barışı özlemiyor, umuyoruz sadece.</p>

  <p class="p9">Oysa İngiliz Charles biliyor doğrusu</p>

  <p class="p9">Barışın tadını çıkarmasını.</p>

  <p class="p9">O da bilir savaşta boy göstermeyi,</p>

  <p class="p9">İstese o da sokar İngiltere'yi</p>

  <p class="p9">Uzaktan rahatça seyrettiği bu oyunlara.</p>

  <p class="p9">Ama çok daha büyük olur şeref payı</p>

  <p class="p9">Yatıştırabilirse bu kavgayı.</p>

  <p class="p9">En yaraşanı budur elbet ona.</p>

  <p class="p9">Augustos'un başarısı daha az mı güzel</p>

  <p class="p9">Büyük Ceasar'ın en büyük zaferlerinden?</p>

  <p class="p9">Ne mutlu İngiltere'ye derim ben.</p>

  <p class="p9">Ne zaman biz de, barış içinde, onun gibi,</p>

  <p class="p9">Yalnız güzel sanatlara vereceğiz kendimizi?</p>
</body>
</html>
