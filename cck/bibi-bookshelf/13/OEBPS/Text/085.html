<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3130"></a>Kurt, Ana ve Çocuk</h2>

  <p class="p9">Bir kurt bir başkasını getirdi aklıma,</p>

  <p class="p9">O da faka basmış ama</p>

  <p class="p9">Canıyla ödemiş bunu.</p>

  <p class="p9">Hikâye şu:</p>

  <p class="p9">Bir köylünün evi ıssız yerdeymiş.</p>

  <p class="p9">Kurt çelebi fırsat kolluyormuş kapıda.</p>

  <p class="p9">Görmüş çünkü neler çıkıyor oradan neler:</p>

  <p class="p9">Süt danaları, kuzular, koyunlar,</p>

  <p class="p9">Sürüyle hindiler falan.</p>

  <p class="p9">Ama hazret sıkılmış beklemekten;</p>

  <p class="p9">Giderayak bakmış, bir çocuk bağırıyor;</p>

  <p class="p9">Azarlıyor anası da:</p>

  <p class="p9">&nbsp;&mdash; Susmazsan, diyor,</p>

  <p class="p9">Kurda vereceğim seni.</p>

  <p class="p9">Kurt beklemiş tetikte,</p>

  <p class="p9">Şükrederek bu umulmadık nimete.</p>

  <p class="p9">Ama sevgili yavrusunu yatıştırmak için:</p>

  <p class="p9">&mdash; Korkma, demiş ana bu sefer;</p>

  <p class="p9">Öldürürüz kurt gelirse eğer.</p>

  <p class="p9">Bu da nesi, demiş kurt;</p>

  <p class="p9">Bir öyle söylüyor, bir böyle.</p>

  <p class="p9">Oyun mu oynuyorlar benimle?</p>

  <p class="p9">Budala yerine mi koyuyorlar beni?</p>

  <p class="p9">Siz durun hele; bu güzel yumurcak bir gün</p>

  <p class="p9">Fındık toplamaya gelir elbet ormana!</p>

  <p class="p9">Tam bunları söylerken</p>

  <p class="p9">Birileri çıkıvermiş evden.</p>

  <p class="p9">Bir köpek kesmiş hemen yolunu kurdun.</p>

  <p class="p9">Kargılar, yabalarla üşüşüp üstüne,</p>

  <p class="p9">&mdash; Söyle bakalım, demişler;</p>

  <p class="p9">Sen buralarda ne arıyordun?</p>

  <p class="p9">Kurt anlatmış duyduklarını az önce.</p>

  <p class="p9">&mdash; Oğlumu yiyecektin ha?</p>

  <p class="p9">Senin karnını doyursun diye mi</p>

  <p class="p9">Getirdim onu dünyaya?</p>

  <p class="p9">Tepelemişler zavallı kurdu.</p>

  <p class="p9">Bir köylü kesip kafasıyla sağ pençesini</p>

  <p class="p9">Köy ağasının kapısına asmış;</p>

  <p class="p9">Üstüne de şu Pikar atasözü yazılmış:</p>

  <p class="p9">"Canım güzel kurt, sen sakın kulak verme</p>

  <p class="p9">Bir ananın ağlayan yavrusuna dediklerine."</p>
</body>
</html>
