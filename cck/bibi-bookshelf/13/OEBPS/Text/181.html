<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h2 class="h21">&nbsp;</h2>

  <h2 class="h21"><a id="ncx7391"></a>Demir Kemiren Sıçan</h2>

  <p class="p9">Uyup kafamın cinlerine</p>

  <p class="p9">Hayvan masalları yazdım.</p>

  <p class="p9">Başka kahramanlarla belki de</p>

  <p class="p9">Bu kadar ün kazanamazdım.</p>

  <p class="p9">Benim şiirlerimde kurt, köpek</p>

  <p class="p9">Tanrıların diliyle konuşur;</p>

  <p class="p9">Her hayvan bir kılığa girerek</p>

  <p class="p9">Türlü adamlar olur.</p>

  <p class="p9">Kimi akıllı, kimi deli;</p>

  <p class="p9">Ama delilerim daha çoktur,</p>

  <p class="p9">Onlar nedense daha bereketli.</p>

  <p class="p9">Haydutlar, dolandırıcılar da</p>

  <p class="p9">Çıkarırım ortaya;</p>

  <p class="p9">Zorbalar, vicdansızlar;</p>

  <p class="p9">Kafasız, beyinsizler;</p>

  <p class="p9">Serseriler, kopuklar,</p>

  <p class="p9">Yüzsüzler, dalkavuklar.</p>

  <p class="p9">Hele yalancılarım?</p>

  <p class="p9">İstesem ordularla çıkarırım.</p>

  <p class="p9">Her insan yalan söyler, der bilge.</p>

  <p class="p9">Yalnız aşağılık insanlar dese,</p>

  <p class="p9">Kimsede hoş görülmezdi yalan;</p>

  <p class="p9">Kötü sayılırdı her söyleyen.</p>

  <p class="p9">İnsan dediğin herkes, hepimiz,</p>

  <p class="p9">Büyük küçük hep yalan söylermişiz.</p>

  <p class="p9">Başkası söylese inanmazdım;</p>

  <p class="p9">Bilge söylüyor bunu.</p>

  <p class="p9">Hem bir adam çıkar da</p>

  <p class="p9">Ezop, Homeros gibi yalan söylerse,</p>

  <p class="p9">Gerçekten yalancı olur mu?</p>

  <p class="p9">Neler uydurmamış bu ustalar,</p>

  <p class="p9">Ama insan doyamaz dinlemeye.</p>

  <p class="p9">Yalan kılığı altında</p>

  <p class="p9">Gerçeği söylemişler bize.</p>

  <p class="p9">Öyle birer kitap bırakmışlar ki</p>

  <p class="p9">Dünya durdukça sevilseler,</p>

  <p class="p9">Ondan sonraya da kalsalar, değer.</p>

  <p class="p9">Onlar gibi yalan söyleyen nerde!</p>

  <p class="p9">Bir onların yalanına bakın</p>

  <p class="p9">Bir de şu ahmağın,</p>

  <p class="p9">Şu yüzsüz bakkalınkine.</p>

  <p class="p9">Attığı yalanla</p>

  <p class="p9">Kendini vurmuş budala.</p>

  <p class="p9">Bakın nasıl olmuş:</p>

  <p class="p9">İran'da bir karaborsacı varmış,</p>

  <p class="p9">Mal almaya giderken Arabistan'a</p>

  <p class="p9">Bir yığın demir bırakmış komşusuna.</p>

  <p class="p9">Gel zaman git zaman dönüp gelmiş;</p>

  <p class="p9">Bakkaldan demirleri istemiş.</p>

  <p class="p9">&mdash; Demirler mi? Sizlere ömür, demiş bakkal.</p>

  <p class="p9">Sıçan kemirdi bitirdi hepsini.</p>

  <p class="p9">Kızdım, çok bağırdım adamlarıma.</p>

  <p class="p9">Ama ambar bu, deliksiz olmuyor ki.</p>

  <p class="p9">Karaborsacı pes demiş bu kadarına.</p>

  <p class="p9">Ama inanır görünmüş, olur ya demiş.</p>

  <p class="p9">Gitmiş para vermiş bir eşkıyaya</p>

  <p class="p9">Bakkalın oğlunu kaldırtmış dağa.</p>

  <p class="p9">Sonra da gelmiş, nazikâne,</p>

  <p class="p9">Yemeğe çağırmış komşuyu evine.</p>

  <p class="p9">&mdash; Ah, ne yemeği, demiş bakkal;</p>

  <p class="p9">Bana dünyalarım haram oldu.</p>

  <p class="p9">Oğlumu kaybettim, biricik oğlumu!</p>

  <p class="p9">Canım, ciğerim, her şeyimdi;</p>

  <p class="p9">Kaçırdılar, evlatsız kodular beni.</p>

  <p class="p9">&mdash; Evet, demiş tüccar; dün akşam gördüm.</p>

  <p class="p9">Bir baykuş kaldırdı oğlunuzu.</p>

  <p class="p9">Şu eski konağa doğru gidiyordu.</p>

  <p class="p9">&mdash; Kim inanır buna, demiş baba;</p>

  <p class="p9">Oğlum baykuşu kaldırdı desen neyse.</p>

  <p class="p9">&mdash; Nasıl kaldırır bilmem, demiş tüccar;</p>

  <p class="p9">Ama gözümle gördüm, kaldırdı işte.</p>

  <p class="p9">Hem bunda şaşacak ne var?</p>

  <p class="p9">Bir sıçanın koca demirleri Kıtır kıtır yediği bir memlekette</p>

  <p class="p9">Baykuşun çocuk kaldırması bir şey mi?</p>

  <p class="p9">Bakkalda şafak atmış;</p>

  <p class="p9">Hemen verip tüccara demirleri</p>

  <p class="p9">Almış yumurcağını geri.</p>

  <p class="p9">Buna benzer bir şey de</p>

  <p class="p9">İki yolcu arasında olmuş.</p>

  <p class="p9">Bu iki yolcudan biri</p>

  <p class="p9">Her şeyi dev aynasında görürmüş.</p>

  <p class="p9">Hani vardır ya öyleleri</p>

  <p class="p9">Deve yaparlar pireyi;</p>

  <p class="p9">Ne kadar canavar varsa Afrika'da</p>

  <p class="p9">Kaldırır getirirler Avrupa'ya.</p>

  <p class="p9">Bizimki de böyle atarmış:</p>

  <p class="p9">&mdash; Bir lahana gördüm, evden büyük, demiş;</p>

  <p class="p9">&mdash; O da bir şey mi, demiş arkadaşı;</p>

  <p class="p9">Ben bir tencere gördüm, kilise kadardı.</p>

  <p class="p9">Öteki başlayınca gülmeye:</p>

  <p class="p9">&mdash; Ne gülüyorsun be, demiş;</p>

  <p class="p9">Senin lahanaya böyle tencere gerek.</p>

  <p class="p9">Tencereli yolcu işin alayında,</p>

  <p class="p9">Baykuşlu tüccar hinoğluhin;</p>

  <p class="p9">Ama tencere de yerinde, baykuş da.</p>

  <p class="p9">Saçma söyleyenle akıl yürütmeyin;</p>

  <p class="p9">Değmez kendinizi yormaya;</p>

  <p class="p9">Siz daha beterini söyleyin,</p>

  <p class="p9">Şıp diye gelir aklı başına.</p>
</body>
</html>
