<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10857"></a>Ceylan, Karga, Kaplumbağa ve Sıçan</h2>

  <p class="p9">Ceylan, sıçan, kaplumbağa ve karga</p>

  <p class="p9">Güzel güzel yaşıyorlarmış bir arada.</p>

  <p class="p9">Yurtları uzak, çok uzak bir yerdeymiş,</p>

  <p class="p9">Hiç insan ayağı değmemiş.</p>

  <p class="p9">Değmiş olsa dirlik mi kalırdı?</p>

  <p class="p9">Ama insanın bulamayacağı yer var mı?</p>

  <p class="p9">Çöllerin ortasına git,</p>

  <p class="p9">Denizlerin dibine in,</p>

  <p class="p9">Yedi kat göklere çık,</p>

  <p class="p9">Er geç tuzağına düşersin.</p>

  <p class="p9">Ceylan bir gün oynaşırken çayırda;</p>

  <p class="p9">Sallan kuyruk, yelken kulak bir it,</p>

  <p class="p9">İnsanoğlunun kanlı eğlencesine</p>

  <p class="p9">Alet olan o yezit,</p>

  <p class="p9">Kokuyu almış, düşmüş ceylanın peşine.</p>

  <p class="p9">Ceylan kaçmış, köpek hav hav kovalamış.</p>

  <p class="p9">Evde, yemek zamanı, sıçan;</p>

  <p class="p9">&mdash; Neden, demiş;</p>

  <p class="p9">Hep dörtken üçüz bugün?</p>

  <p class="p9">Ceylan kardeşimiz,</p>

  <p class="p9">Bizi unuttu mu dersiniz?</p>

  <p class="p9">&mdash; Unutmaz, demiş kaplumbağa;</p>

  <p class="p9">Başı dertte olmalı.</p>

  <p class="p9">Ah, karga gibi kanadım olsa</p>

  <p class="p9">Uçar, dolanırdım çayırları.</p>

  <p class="p9">Ya şimdi bir yardım bekliyorsa?</p>

  <p class="p9">Bilmeden yargılamak doğru mu</p>

  <p class="p9">Tez ayaklı dostumuzu?</p>

  <p class="p9">Karga hak vermiş sıçana,</p>

  <p class="p9">Çal kanat gitmiş ceylanı aramaya.</p>

  <p class="p9">Bir de ne görsün,</p>

  <p class="p9">Ceylan bir tuzağa düşmüş ormanda.</p>

  <p class="p9">Çırpınıp duruyor biçare,</p>

  <p class="p9">Ağlardan kurtulayım diye.</p>

  <p class="p9">Karga hemen haberi vermiş dostlarına</p>

  <p class="p9">Sonra dönüp sormuş ceylana</p>

  <p class="p9">Nasıl düştün tuzağa diye.</p>

  <p class="p9">Doğrusu da bu değil mi?</p>

  <p class="p9">Önce ceylana gitse vakit kaybederdi.</p>

  <p class="p9">Ama nice öğretmenler</p>

  <p class="p9">Öğrenciyi kurtaracak yerde</p>

  <p class="p9">Uzun uzun akıl yürütürler,</p>

  <p class="p9">Neden, niçin diye bir sürü laf ederler.</p>

  <p class="p9">Karga onlardan akıllı</p>

  <p class="p9">Ne diye konuşsun, durum belli.</p>

  <p class="p9">Laf edeceğine işine bakmış.</p>

  <p class="p9">Üç dost bir düşünüp karar vermişler:</p>

  <p class="p9">İkisi hemen, hiç durmadan</p>

  <p class="p9">Ceylanı kurtarmaya gidecek,</p>

  <p class="p9">Biri kalıp evi bekleyecek.</p>

  <p class="p9">Tabii kaplumbağa olmuş evde kalan.</p>

  <p class="p9">O gitse, yetişinceye kadar</p>

  <p class="p9">Ceylan çoktan öbür dünyayı boylardı.</p>

  <p class="p9">Kargayla sıçan fırlamış,</p>

  <p class="p9">Kaplumbağa evde kalmış.</p>

  <p class="p9">Kalmış ama, aklı ceylanda.</p>

  <p class="p9">Dayanamamış, o da çıkmış yola,</p>

  <p class="p9">Hantal ayaklarına,</p>

  <p class="p9">Sırtından atamadığı dama</p>

  <p class="p9">Küfür ede ede.</p>

  <p class="p9">Bu arada sıçan,</p>

  <p class="p9">Ceylanı bulmuş çoktan.</p>

  <p class="p9">Kemirdiği gibi ağları</p>

  <p class="p9">Üç dost güle oynaya boylamış dağlan.</p>

  <p class="p9">Avcı gelmiş, küplere binmiş.</p>

  <p class="p9">Hani ceylan? Ceylan ormanda,</p>

  <p class="p9">Sıçan bir delikte, karga bir dalda.</p>

  <p class="p9">Avcı koşarken deli gibi</p>

  <p class="p9">Bir o yana, bir bu yana,</p>

  <p class="p9">Bakmış kocaman bir kaplumbağa.</p>

  <p class="p9">Yatışıvermiş hemen öfkesi:</p>

  <p class="p9">&mdash; Gel, demiş; seni yiyelim bu akşam;</p>

  <p class="p9">Başka güne kalsın ceylan.</p>

  <p class="p9">Almış kaplumbağayı, çantasına sokmuş;</p>

  <p class="p9">Ama karga yukarıdan görmüş;</p>

  <p class="p9">Gitmiş ceylana,</p>

  <p class="p9">Durum böyle böyle demiş.</p>

  <p class="p9">Ceylan çıkmış, görünmüş avcıya,</p>

  <p class="p9">Mahsustan topallaya topallaya.</p>

  <p class="p9">Avcı düşmüş ardına hemen,</p>

  <p class="p9">Koş babam koş derken,</p>

  <p class="p9">Atmış sırtında ne varsa.</p>

  <p class="p9">Sıçan bunu bekliyormuş arkasında.</p>

  <p class="p9">Hemen kemirip çantayı</p>

  <p class="p9">Kurtarmış kaplumbağayı.</p>

  <p class="p9">Dostlar ermiş muradına,</p>

  <p class="p9">Avcı boş dönmüş evine.</p>

  <p class="p9">Pilpay böyle anlatır bu masalı.</p>

  <p class="p9">Biraz sevgisini kazanabilsem Apollon'un,</p>

  <p class="p9">İlyada ve Odysseia'dan daha uzun</p>

  <p class="p9">Bir destan çıkarabilirdim bu masaldan</p>

  <p class="p9">Sizi eğlendirmek için yalnız.</p>

  <p class="p9">Fare başkahraman olurdu bu destanda,</p>

  <p class="p9">Her ne kadar dördü de yamansa.</p>

  <p class="p9">Kaplumbağa bir İspanyol prensesi olur</p>

  <p class="p9">Ve öyle diller dökerdi ki kargaya,</p>

  <p class="p9">Casusluk, habercilik ettirirdi ona.</p>

  <p class="p9">Ceylanın yaptığı da az iş mi</p>

  <p class="p9">Oyalayıp avcıyı</p>

  <p class="p9">Vakit kazandırırken fareye?</p>

  <p class="p9">Kelleyi koltuğa alıp her biri</p>

  <p class="p9">Çalışmış, yapmış kendine düşeni.</p>

  <p class="p9">Başrolü kim oynamış dersiniz?</p>

  <p class="p9">Yürek, derim, bana sorarsanız.</p>
</body>
</html>
