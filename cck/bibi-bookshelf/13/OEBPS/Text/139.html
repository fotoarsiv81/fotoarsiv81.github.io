<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx5156"></a>Dilekler</h2>

  <p class="p9">Moğolistan'da bir tuhaf cinler varmış;</p>

  <p class="p9">Uşaklık ederlermiş evlerde.</p>

  <p class="p9">Evi temiz tutar, eşyayı korurlarmış.</p>

  <p class="p9">Bahçe işlerine bile bakarlarmış.</p>

  <p class="p9">İşlerine karışamazmış kimse</p>

  <p class="p9">Cinleri kızdırmak istemezse.</p>

  <p class="p9">Bu cinlerden biri Ganj kıyılarında</p>

  <p class="p9">Hali vakti yerinde bir şehirlinin</p>

  <p class="p9">Bahçesine bakıyormuş sessiz sedasız,</p>

  <p class="p9">On parmağında on hüner varmış,</p>

  <p class="p9">Beyine, hanımına da pek bağlıymış,</p>

  <p class="p9">Hele hele de bahçesine.</p>

  <p class="p9">Cinlerin dostu seher yelleri</p>

  <p class="p9">Yardım ediyormuş kendisine.</p>

  <p class="p9">Durmadan, dinlenmeden çalışıyormuş cin</p>

  <p class="p9">Ev sahiplerinin mutluluğu için.</p>

  <p class="p9">Cinler urandır ama elinde olsa</p>

  <p class="p9">Kalmak istermiş orda dünya durdukça.</p>

  <p class="p9">Gel gelelim, cinlerin cumhurbaşkanı</p>

  <p class="p9">Ya aklına öyle eserek</p>

  <p class="p9">Ya da siyasal nedenlerle</p>

  <p class="p9">Ev değiştirmesini istemiş cinin.</p>

  <p class="p9">Gelen emre göre kalkıp gidecek</p>

  <p class="p9">Bilmem hangi şehrine ta Norveç'in;</p>

  <p class="p9">Yaz kış karlara gömülü</p>

  <p class="p9">Bir evde çalışmak için.</p>

  <p class="p9">Hintliyken Lapon oluvermiş cin.</p>

  <p class="p9">Ama gitmeden önce beyine, hanımına,</p>

  <p class="p9">&mdash; Beni sizden ayırıyorlar, demiş.</p>

  <p class="p9">Ne kusur işledim bilmem; aramak boşuna.</p>

  <p class="p9">Gitmek zorundayım; bir ay, belki bir hafta</p>

  <p class="p9">Kalabilirim ancak yanınızda.</p>

  <p class="p9">Bu arada üç şey, ama yalnız üç şey</p>

  <p class="p9">Diyebilirsiniz benden; üçünü de</p>

  <p class="p9">Yerine getirebilirim gitmeden.</p>

  <p class="p9">Dilemek insanların canına minnet:</p>

  <p class="p9">&mdash; Aman, demişler, önce bizi bir zengin et.</p>

  <p class="p9">Hemen avuçlar dolusu para</p>

  <p class="p9">Başlamış akmaya sandıklara.</p>

  <p class="p9">Ambarlara, mahzenlere sığmaz olmuş</p>

  <p class="p9">Bir anda çoğalan buğdaylar, şaraplar.</p>

  <p class="p9">Öyle bir bolluk ki her yer tıka basa dolmuş.</p>

  <p class="p9">Bütün bunları nasıl derleyip toplasınlar?</p>

  <p class="p9">Hangi birine, ne zaman göz kulak olsunlar?</p>

  <p class="p9">Bay bayan kaçırmış ipin ucunu.</p>

  <p class="p9">Hırsızlar başlamış mekik dokumaya,</p>

  <p class="p9">Beyzadeler gelip borç istemeye</p>

  <p class="p9">Ve devlet vergi üstüne vergi kesmeye.</p>

  <p class="p9">Kısacası fazla bolluk yüzünden</p>

  <p class="p9">Bizimkilerin mutluluğu gitmiş elden.</p>

  <p class="p9">&nbsp;&mdash; Aman, demişler, eksik olsun bu bolluk;</p>

  <p class="p9">Güzel güzel yaşayıp gidiyorduk.</p>

  <p class="p9">Fakirlik daha iyi bu zenginlikten;</p>

  <p class="p9">Def olsun gitsin bu altınlar, gümüşler.</p>

  <p class="p9">Nerde orta halli yaşamanın rahatlığı!</p>

  <p class="p9">Aman gelsin, eski halimiz gelsin geri.</p>

  <p class="p9">Ve dönmüş geri orta hallilikleri.</p>

  <p class="p9">Sevinmişler bir dosta kavuşmuş gibi.</p>

  <p class="p9">İkinci dilekleri yerine gelince</p>

  <p class="p9">Bakmışlar yine dilek dolu içleri:</p>

  <p class="p9">Yine, nerdeyse, vakitlerini İşlerini yürütmede kullanacak yerde</p>

  <p class="p9">Bir şeyler dilemekle yitirecekler.</p>

  <p class="p9">Bu hallerine gülmüşler cinle beraber</p>

  <p class="p9">Cin, giderayak sorunca</p>

  <p class="p9">Üçüncü dilekleri nedir diye:</p>

  <p class="p9">&mdash; Akıl isteriz, demişler bu kez;</p>

  <p class="p9">Onun fazlasından zarar gelmez.</p>
</body>
</html>
