<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1613"></a>Ezop'un Açıkladığı Vasiyetname</h2>

  <p class="p9">Ezop üstüne söylenenler doğruysa</p>

  <p class="p9">Peygamber gibi bir adammış;</p>

  <p class="p9">Onun aklı tek başına</p>

  <p class="p9">Bütün Ares Kurultayı'na bedelmiş.</p>

  <p class="p9">İşte bunu belirten bir güzel hikâye,</p>

  <p class="p9">Sunuyorum hoşunuza gider diye.</p>

  <p class="p9">Bir adamın üç kızı varmış,</p>

  <p class="p9">Üçünün de huyları apayrı:</p>

  <p class="p9">Biri içkiye düşkün, biri aşifte,</p>

  <p class="p9">Üçüncüsü cimri mi cimri.</p>

  <p class="p9">Bu adam vasiyetnamesinde,</p>

  <p class="p9">Atina'nın kanunlarına uyarak,</p>

  <p class="p9">Varını yoğunu kızlarına bırakmış,</p>

  <p class="p9">Paylarının eşit olmasını, şart koşarak.</p>

  <p class="p9">Analarına bıraktığı paraysa,</p>

  <p class="p9">Yalnız kızlar paylarını elden çıkarınca</p>

  <p class="p9">Verilebilecekmiş kendisine.</p>

  <p class="p9">Babaları ölünce üç mirasyedi</p>

  <p class="p9">Açmışlar hemen vasiyetnameyi.</p>

  <p class="p9">Okumuşlar, bir daha, bir daha okumuşlar</p>

  <p class="p9">Anlayamamışlar bir türlü</p>

  <p class="p9">Babalarının ne demek istediğini.</p>

  <p class="p9">Nasıl anlasınlar ki, her üç kız kardeş,</p>

  <p class="p9">Ancak payına düşen elinden çıkınca</p>

  <p class="p9">Anasına ayrılan parayı ödeyecek.</p>

  <p class="p9">Varını yoğunu elden çıkaran,</p>

  <p class="p9">Nerden para bulup anasına verecek?</p>

  <p class="p9">Akıl mı bu? Ne demek ister bu baba?</p>

  <p class="p9">Danışmışlar sağa sola.</p>

  <p class="p9">Bütün avukatlar kafa kafaya vermiş,</p>

  <p class="p9">İncelemiş, evirmiş çevirmişler,</p>

  <p class="p9">Bin bir yorum ileri sürmüşler;</p>

  <p class="p9">Sonunda pes edip demişler ki kızlara:</p>

  <p class="p9">&mdash; Bölüşün mirası, bırakın üst tarafını.</p>

  <p class="p9">Ananızın payına gelince,</p>

  <p class="p9">Şöyle yapmanız doğru olur bizce:</p>

  <p class="p9">Her üç kız kabullenir şimdilik,</p>

  <p class="p9">Bu paranın üçte birini ödemeyi,</p>

  <p class="p9">Ananız parasını hemen istemezse,</p>

  <p class="p9">Merhumun öldüğü günden başlayan</p>

  <p class="p9">Bir gelir bağlanır kendisine.</p>

  <p class="p9">Böylece kapanmış mesele.</p>

  <p class="p9">Üç paya bölünmüş, ne kaldıysa babadan:</p>

  <p class="p9">Kızın biri kır köşkünü almış,</p>

  <p class="p9">Bütün aşmalı çardakları mardakları;</p>

  <p class="p9">Gümüş sofra takımlarını, kaşık çatalı;</p>

  <p class="p9">Fıçılar dolusu Yunan şaraplarını;</p>

  <p class="p9">Hizmetçilerin yemekten anlayanlarını:</p>

  <p class="p9">Birinci kızın olmuş, kısaca,</p>

  <p class="p9">Boğaz işletmesiyle ilgili ne varsa.</p>

  <p class="p9">İkinci kız aşk üstüne çalışmış;</p>

  <p class="p9">Şehirdeki evi almış</p>

  <p class="p9">O güzelim mobilyalarıyla;</p>

  <p class="p9">Hadımağalarını, berberleri, terzileri;</p>

  <p class="p9">Bütün mücevherleri, sırmaları, ipekleri.</p>

  <p class="p9">Üçüncü kıza kalan da</p>

  <p class="p9">Çiftlikler, tarlalar, otlaklar,</p>

  <p class="p9">Üretimle ilgili bütün takım taklavat,</p>

  <p class="p9">İnek, öküz, koyun, falan filan.</p>

  <p class="p9">Miras bölüşülmüş böylece</p>

  <p class="p9">Üç kız kardeşin de gönlünce.</p>

  <p class="p9">Miras bölüştürmenin bundan iyisi</p>

  <p class="p9">Can sağlığı, demiş bütün Atina halkı.</p>

  <p class="p9">Büyük küçük herkesin aklı yatmış</p>

  <p class="p9">Vasiyetin bu türlü uygulanmasına.</p>

  <p class="p9">Yalnız Ezop çıkmış, demiş ki:</p>

  <p class="p9">&mdash; Bunca kafa yorduktan sonra</p>

  <p class="p9">Tam tersini, ama tam tersini Uyguladınız bu vasiyetnamenin.</p>

  <p class="p9">Adamcağız sağ olsa,</p>

  <p class="p9">Yazıklar olsun derdi Attika'ya.</p>

  <p class="p9">Nasıl olur da sizler,</p>

  <p class="p9">Dünyanın en akıllıları geçinenler,</p>

  <p class="p9">Bu kadar yanlış anlarsınız</p>

  <p class="p9">Bir yurttaşınızın son dileğini?</p>

  <p class="p9">Böyle demiş Ezop Babamız,</p>

  <p class="p9">Ve şöyle bölüştürmüş mirası:</p>

  <p class="p9">&mdash; Her kız tam tersini alacak</p>

  <p class="p9">Gönlünce olan payın;</p>

  <p class="p9">Hiçbiri hoşlanmayacak</p>

  <p class="p9">Payına düşenden.</p>

  <p class="p9">Aşk isteyen kıza şarap küpleri; İçki düşkününe inekler,</p>

  <p class="p9">İnek beslemek isteyene de Tuvalet masaları verilecek.</p>

  <p class="p9">Budur vasiyetnamenin anlamı,</p>

  <p class="p9">Demiş kesmiş bizim Firikyalı.</p>

  <p class="p9">Anlatmış ama sonra,</p>

  <p class="p9">Neden böyle yapılması gerektiğini:</p>

  <p class="p9">&mdash; En kestirme yolu budur^ demiş;</p>

  <p class="p9">Kızlara mallarını sattırmanın.</p>

  <p class="p9">Sattılar mı, paraları olur,</p>

  <p class="p9">Her biri böyle kolay koca bulur;</p>

  <p class="p9">Ana alır parasını, peşin peşin</p>

  <p class="p9">Çıkınca kızların elinden,</p>

  <p class="p9">Babalanndan kalan öteberi.</p>

  <p class="p9">Buymuş meğer merhumun bütün istediği.</p>

  <p class="p9">Atina halkı şaşa kalmış;</p>

  <p class="p9">&mdash; Nasıl olur da, demişler,</p>

  <p class="p9">Bir tek adamın kafası</p>

  <p class="p9">Bunca danışmandan daha iyi işler.</p>
</body>
</html>
