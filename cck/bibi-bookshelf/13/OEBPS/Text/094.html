<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3538"></a>Tencereyle Çömlek</h2>

  <p class="p9">Tencere demiş ki çömleğe:</p>

  <p class="p9">&mdash; Gel bir geziye çıkalım seninle.</p>

  <p class="p9">&mdash; Çıkamam, kusura bakma, demiş çömlek:</p>

  <p class="p9">Akıllıca bir iş değil benim için</p>

  <p class="p9">Ocağın yanı başından ayrılmak.</p>

  <p class="p9">Hakkı varmış doğrusu çömleğin,</p>

  <p class="p9">O kadar kolay kırılır ki mübarek</p>

  <p class="p9">Taşa maşa çarpmaya görsün bir yeri,</p>

  <p class="p9">Tek parçası dönmez artık geri.</p>

  <p class="p9">&mdash; Sana göre hava hoş, demiş çömlek;</p>

  <p class="p9">Senin derin sert, sırtın pek.</p>

  <p class="p9">Git güle güle, dilediğin yere.</p>

  <p class="p9">&mdash; Ben seni korurum, demiş tencere;</p>

  <p class="p9">Önümüze sert bir şey çıkar da</p>

  <p class="p9">Sana çarpmaya kalkacak olursa</p>

  <p class="p9">Ben hemen araya sokulurum.</p>

  <p class="p9">Senin kalkanın olurum.</p>

  <p class="p9">Buna aklı yatmış çömleğin.</p>

  <p class="p9">Tencere almış arkadaşını yanına</p>

  <p class="p9">Yürümüşler tıngır mıngır, salına sürtüne,</p>

  <p class="p9">Ne lazımsa yaparak yürümek için.</p>

  <p class="p9">Ne var ki en küçük engellerde</p>

  <p class="p9">Tokuşuyorlarmış ikide birde.</p>

  <p class="p9">Buysa fena hırpalıyormuş çömleği.</p>

  <p class="p9">Derken, yüz adım bile sürmeden gezi,</p>

  <p class="p9">Yoldaşını paramparça etmiş tencere.</p>

  <p class="p9">Kendi düşen ağlamaz diyelim çömleğe.</p>

  <p class="p9">Yalnız eşitlerimizle yoldaş olalım;</p>

  <p class="p9">Olmazsak çömleğe benzemekten korkalım.</p>
</body>
</html>
