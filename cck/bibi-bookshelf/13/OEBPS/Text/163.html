<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6430"></a>İki Dost</h2>

  <p class="p9">Bir memleket varmış, adı Monomotapa,</p>

  <p class="p9">İki gerçek dost yaşarmış orda.</p>

  <p class="p9">Birinin malı ötekinin malı gibiymiş;</p>

  <p class="p9">Anlaşılan o memlekette</p>

  <p class="p9">Dostluk, bizimkinden başka türlüymüş.</p>

  <p class="p9">Bir gece Monomotapa'da</p>

  <p class="p9">Herkes dalmış derin uykulara.</p>

  <p class="p9">Orada güneş battı mı, fırsat bu fırsat,</p>

  <p class="p9">Uykunun tadını çıkarırmış millet.</p>

  <p class="p9">Gece yarısı bizim dostlardan biri,</p>

  <p class="p9">Fırlamış yatağından birdenbire,</p>

  <p class="p9">Doğru dostunun evine.</p>

  <p class="p9">Uyandırmış hizmetçileri</p>

  <p class="p9">Tatlı uykularından.</p>

  <p class="p9">Dostu yukardan duymuş sesini,</p>

  <p class="p9">Hemen kaptığı gibi kılıcını, kesesini,</p>

  <p class="p9">Koşmuş dostunun yanına:</p>

  <p class="p9">&mdash; Hayrola, demiş soluk soluğa;</p>

  <p class="p9">Sen kolay kolay uyandırmazsın kimseyi,</p>

  <p class="p9">Uykuya da seversin üstelik.</p>

  <p class="p9">Kumarda kaybettiysen al şu keseyi.</p>

  <p class="p9">Evini bastılarsa işte ben ve kılıcım;</p>

  <p class="p9">Haydi, gidip haklarından gelelim.</p>

  <p class="p9">Yalnız yatamaz mı oldun yoksa,</p>

  <p class="p9">Benim güzel cariyeyi al git, öyleyse.</p>

  <p class="p9">&mdash; Yok a canım, demiş dostu;</p>

  <p class="p9">Ne o, ne de bu.</p>

  <p class="p9">Rüyamda biraz düşünceli gördüm seni,</p>

  <p class="p9">Sakın başı dertte olmasın deyip koştum;</p>

  <p class="p9">Kusura bakma dostum.</p>

  <p class="p9">Hangisi daha dostmuş, okuyucu?</p>

  <p class="p9">Üstünde düşünmeye değer bu soru.</p>

  <p class="p9">Gerçek bir dostu olmak ne güzel şey!</p>

  <p class="p9">Derdini açmanı beklemez bile,</p>

  <p class="p9">Kendi bulup söylemek ister:</p>

  <p class="p9">Belki sen çekinirsin diye.</p>

  <p class="p9">Sevdiği insanın üstüne titrer,</p>

  <p class="p9">Bir düşten, bir hiçten nem kapar.</p>
</body>
</html>
