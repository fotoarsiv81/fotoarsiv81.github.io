<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6214"></a>Efendisinin Yemeğini Boynunda Taşıyan Köpek</h2>

  <p class="p9">Gözlerimiz güzellere bakmaktan</p>

  <p class="p9">Ellerimiz altınları avuçlamaktan</p>

  <p class="p9">Alamaz kolay kolay kendini.</p>

  <p class="p9">Az kişi vardır dünyada</p>

  <p class="p9">Bal tutup parmağını yalamayacak.</p>

  <p class="p9">Eve öteberi götürmeye alışmış,</p>

  <p class="p9">Aklı başında bir çoban köpeği</p>

  <p class="p9">Boynunda efendisinin akşam yemeği</p>

  <p class="p9">Gidiyormuş yoluna tıpış tıpış.</p>

  <p class="p9">Tokgözlü bir köpekmiş bu; gerçi bazen</p>

  <p class="p9">Hele güzel yemekler taşıdığı zaman,</p>

  <p class="p9">Açgözlü olduğu günleri arıyormuş,</p>

  <p class="p9">Ama tutuyormuş yine de kendini.</p>

  <p class="p9">Yanı başımızda duran dünya nimeti</p>

  <p class="p9">Hangimizin ağzını sulandırmaz ki?</p>

  <p class="p9">Gariptir, insanlar alışamaz da</p>

  <p class="p9">Köpekler alışır tokgözlü olmaya.</p>

  <p class="p9">Her neyse, bizim köpek giderken böyle</p>

  <p class="p9">Boynunda güzelim bir et yemeğiyle,</p>

  <p class="p9">Bir çomar gelmiş, tadına bakmaya kalkmış.</p>

  <p class="p9">Ama ağzının suları boşuna akmış;</p>

  <p class="p9">Bizimki koyduğu gibi malını yere</p>

  <p class="p9">Saldırmış üstüne öldüresiye.</p>

  <p class="p9">Gel gelelim, başka köpekler sökün etmiş;</p>

  <p class="p9">Dişten korkmaz sokak köpekleri hem de.</p>

  <p class="p9">Bakmış başa çıkamayacak hepsiyle,</p>

  <p class="p9">Güzelim et nasıl olsa güme gidecek;</p>

  <p class="p9">&nbsp;&mdash; Baylar, demiş bizim akıllı köpek;</p>

  <p class="p9">Hırlamayın, ben payımı alayım da</p>

  <p class="p9">Üst tarafı sizin olsun...</p>

  <p class="p9">Bunu der demez de kapmış bir yağlı parça.</p>

  <p class="p9">Ardından çomar, zağar mağar tümü birden</p>

  <p class="p9">Üşüşmüş yemeğin üstüne, kapan kapana,</p>

  <p class="p9">Hepsi iyi kötü zıkkımlanmış talandan.</p>

  <p class="p9">Bir şehir de böyle talan edilir işte.</p>

  <p class="p9">Paralar şunun bunun sütüne emanettir;</p>

  <p class="p9">Kâhyası, kethüdası er geç yükünü tutar.</p>

  <p class="p9">En akıllısı örnek olur ötekilere.</p>

  <p class="p9">Görülecek şeydir doğrusu bu adamların</p>

  <p class="p9">Yığınlarla parayı nasıl temizledikleri.</p>

  <p class="p9">Kazara çıkar da vicdanlı biri</p>

  <p class="p9">Halkın parasını korumak çabasıyla</p>

  <p class="p9">Abuk sabuk laflar etmeye kalkarsa,</p>

  <p class="p9">Anlatılır kendisine enayilik ettiği...</p>

  <p class="p9">O da fazla uzatmadan teslim olur</p>

  <p class="p9">Ve bir gün bakarsın ilk parsayı o vurur.</p>
</body>
</html>
