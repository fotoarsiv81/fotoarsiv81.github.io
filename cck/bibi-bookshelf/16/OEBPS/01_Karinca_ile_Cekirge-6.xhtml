<html xmlns="http://www.w3.org/1999/xhtml">
	<head>
		<title>01_Karinca_ile_Cekirge-6</title>
		<link href="css/01_Karinca_ile_Cekirge.css" rel="stylesheet" type="text/css"/>
	</head>
	<body id="x01_Karinca_ile_Cekirge" xml:lang="tr-TR">
		<div>
			<p class="BASLIK01" id="toc_marker-6">   ASLAN İLE FARE</p>
			<p class="govde-metin">	Ormanlar kralı aslanın karnı acıkmış. Etrafta dolaşıp av aramaya başlamış. Öğleye kadar dolaşmasına rağmen hiçbir av bulamamış. Sonunda yorgun düşmüş.</p>
			<p class="govde-metin">	Yorgun aslan, ininde uyumaya başlamış. Bu sırada içeriye bir fare girmiş. Ormanlar kralının burnuna kadar tırmanmış, tırmanırken de onu uyandırmış. Aslan, koca pençesiyle, fareyi bir hamlede yakalamış. Fareyi afiyetle yiyecekmiş. Bu sırada fare, aslana yalvarmaya başlamış:</p>
			<p class="govde-metin">	– Ne olur kralım, beni yemeyin! Beni serbest bırakın. İleride belki size bir yardımım dokunur, demiş.</p>
			<div class="Object-Style-1-copy frame-4">
				<img alt="06.hikaye_Fare%20ile%20Aslan_01.tif" class="frame-3" src="image/06.hikaye_Fare%20ile%20Asl_fmt.jpeg"/>
			</div>
			<p class="govde-metin"> </p>
			<p class="govde-metin">	Fare, aslanın avucu içinde tir tir titriyormuş. Aslan, farenin ne kadar korktuğunu görmüş: </p>
			<p class="govde-metin">	– Konuştuğun şeye bak! Minicik bir farenin bana ne yardımı olabilir ki? Peki, seni yemeyeceğim. Zaten dişimin kovuğunu bile doldurmazsın, demiş. Fareyi serbest bırakmış.</p>
			<p class="govde-metin">	Özgürlüğüne kavuşan fare, hızla oradan uzaklaşmış. Aslan, farenin konuşmalarına ve hızla uzaklaşmasına kahkaha ile gülmüş.</p>
			<div class="Object-Style-1-copy frame-4">
				<img alt="06.hikaye_Fare%20ile%20Aslan_02.tif" class="frame-3" src="image/06.hikaye_Fare%20ile%20As_fmt1.jpeg"/>
			</div>
			<p class="govde-metin"> </p>
			<p class="govde-metin">	Bu olaydan sonra aslan, avlanmaya devam etmiş. Bir süre dolaşmış, ormanda ilerlerken avcıların kurduğu tuzağa düşmüş. Tuzağın ağları arasına sıkışmış. Kükremiş, çırpınmış, ağı parçalamaya çalışmış. Fakat bir türlü ağdan kurtulamamış. Ağdan kurtulamayacağını anlayınca olanca sesiyle kükremeye başlamış. Bütün orman, aslanın kükremesiyle zangır zangır titremiş.</p>
			<div class="Object-Style-1-copy frame-4">
				<img alt="06.hikaye_Fare%20ile%20Aslan_03.tif" class="frame-3" src="image/06.hikaye_Fare%20ile%20As_fmt2.jpeg"/>
			</div>
			<p class="govde-metin"> </p>
			<p class="govde-metin">	Küçük fare, aslanın bu kükreyişini duymuş. Bu, fareyi bağışlayan aslanın sesiymiş. Evet, evet! Bu, tanıdık bir sesmiş.</p>
			<p class="govde-metin">	Fare, koşarak aslanın bulunduğu yere gelmiş:</p>
			<p class="govde-metin">	– Merhaba kralım! Tuzağa mı düştün? Sesini duydum ve sana yardıma geldim. Seni bu ağdan kurtaracağım, demiş. Aslan, acı acı gülmüş:</p>
			<p class="govde-metin">	– Sen kim, beni kurtarmak kim? Şu minicik hâlinle sen mi beni kurtaracaksın, demiş.</p>
			<p class="govde-metin">	Fare:</p>
			<p class="govde-metin">	– Kralım, beni küçük mü görüyorsunuz? Bu sözlerinizle beni incitiyorsunuz. Allah her hayvana bazı üstün özellikler vermiştir, demiş.</p>
			<p class="govde-metin">	Aslan, inanmasa da:</p>
			<p class="govde-metin">	– Haydi, ne yapacaksan yap da beni şu ağlardan kurtar! Avcı gelmeden buradan çıkayım, demiş.</p>
			<p class="govde-metin">	Fare, hemen keskin dişleriyle ağları kemirmeye başlamış. Bir süre sonra, aslanı ağlardan kurtarmış.</p>
			<p class="govde-metin">	Aslan:</p>
			<p class="govde-metin">	– Fare kardeş, senden özür dilerim. Seni küçük gördüm. Doğrusunu söylemek gerekirse beni kurtarabileceğine inanmamıştım. Beklediğimden de becerikli çıktın. Demek ki her şey güçle olmuyor. Tuzağa yakalandığımda o kadar kükredim fakat senden başka yardımıma gelen olmadı. Eğer kabul edersen, seni kendime vezir yapmak istiyorum, demiş.</p>
			<div class="Object-Style-1-copy frame-4">
				<img alt="06.hikaye_Fare%20ile%20Aslan_04.tif" class="frame-3" src="image/06.hikaye_Fare%20ile%20As_fmt3.jpeg"/>
			</div>
			<p class="govde-metin"> </p>
			<p class="govde-metin">	Fare:</p>
			<p class="govde-metin">	– Kralım, sen benim canımı bağışladın. Ben de bu iyiliğin altında kalamazdım. Küçük bile olsam bazı üstün becerilerim var. Bunu kullanarak size yardımcı oldum, demiş.</p>
			<p class="govde-metin">	O günden sonra aslan, yapacağı işler konusunda fareye danışmış. Onun fikirlerine de başvurmuş. Birlikte, orman halkını  güzel bir şekilde  yönetmişler.</p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="01_Karinca_ile_Cekirge_KAPAK-a.jpg" class="frame-5" src="image/01_Karinca_ile_Cekirge_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>