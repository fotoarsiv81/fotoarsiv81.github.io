<html xmlns="http://www.w3.org/1999/xhtml">
	<head>
		<title>01_Karinca_ile_Cekirge-5</title>
		<link href="css/01_Karinca_ile_Cekirge.css" rel="stylesheet" type="text/css"/>
	</head>
	<body id="x01_Karinca_ile_Cekirge" xml:lang="tr-TR">
		<div>
			<p class="BASLIK01" id="toc_marker-5">HOROZ İLE TİLKİ</p>
			<p class="govde-metin">	Tilkinin biri, sabah erkenden ava çıkmış, yolu bir köyün kenarından geçiyormuş. Bu sırada bir horoz neşeli neşeli ötmeye başlamış. Onun ötüşü, tilkinin dikkatini çekmiş.</p>
			<p class="govde-metin">	Tilki, horozla ilgili güzel düşüncelere dalmış. Karnı da çok aç olduğu için onu afiyetle yediğini hayal etmiş. Fakat horoz, tilkinin uzanamayacağı kadar yüksek bir yerdeymiş. Tilki, horozun kendisine kolay lokma olmayacağını anlamış.</p>
			<p class="govde-metin">	Tilki, başını horozun bulunduğu yere doğru kaldırmış:</p>
			<p class="govde-metin">	– Günaydın horoz kardeş! Sizi gördüğüme çok sevindim. Uzun süredir hiçbir horozdan şarkı dinlememiştim. Horoz sesini öyle özlemişim ki anlatamam. Güzel sesli horozları dinlemeye doyum olmuyor. Aşağıya insen de biraz konuşup dertleşsek güzel olur, demiş.</p>
			<div class="Object-Style-1-copy frame-4">
				<img alt="05.hikaye_Horoz%20ile%20Tilki_01.tif" class="frame-3" src="image/05.hikaye_Horoz%20ile%20Ti_fmt.jpeg"/>
			</div>
			<p class="govde-metin"> </p>
			<p class="govde-metin">	Horoz, akıllı bir hayvanmış. Tilkinin konuşmalarından, onun kötü niyetini anlamış:</p>
			<p class="govde-metin">	– Tilki kardeş, inanın ben de sizinle konuşup dertleşmeyi çok isterim. Gördüğün gibi şu anda işim var, insanları uyandırmam gerekiyor. Üstelik sizin de bildiğiniz gibi beni yemek için can atanlar var. Aşağıya inersem birileri beni yakalayıp yiyebilir, demiş.</p>
			<p class="govde-metin">	Tilki, horozun korktuğunu anlamış. Sözleriyle horozu rahatlatmaya çalışmış:</p>
			<p class="govde-metin">	– Horoz kardeş, sesini fazla yükseltip köylüleri rahatsız etme. İnsanlar, yorgun olabilirler, bırak biraz daha uyusunlar. Biz iki dost, güzel güzel sohbet edelim. Sanki biraz korkmuş gibisin! Kasabada olup bitenleri işitmedin mi? Hayvanlar, aralarında antlaşma yapmışlar. Artık bütün hayvanlar, birbirlerine saldırmadan kardeşçe yaşamaya karar vermişler. Bundan sonra hiçbir hayvandan korkmana gerek yok. Bundan emin olabilirsin, demiş.</p>
			<div class="Object-Style-1-copy frame-4">
				<img alt="05.hikaye_Horoz%20ile%20Tilki_02.tif" class="frame-3" src="image/05.hikaye_Horoz%20ile%20T_fmt1.jpeg"/>
			</div>
			<p class="govde-metin"> </p>
			<p class="govde-metin">	Tilki, bu konuşmaları yaparken horoz da tilki ile ilgili planlar hazırlamaya başlamış. Dikkatli bir şekilde uzaklara doğru bakıyormuş. Sanki bir şey görüyor gibiymiş. Horozun hareketleri tilkinin dikkatini çekmiş:</p>
			<div class="Object-Style-1-copy frame-4">
				<img alt="05.hikaye_Horoz%20ile%20Tilki_03.tif" class="frame-3" src="image/05.hikaye_Horoz%20ile%20T_fmt2.jpeg"/>
			</div>
			<p class="govde-metin"> </p>
			<p class="govde-metin">	– Bir şey mi oldu horoz kardeş? Niçin uzaklara bakıp duruyorsun, demiş.</p>
			<p class="govde-metin">	Horoz:</p>
			<p class="govde-metin">	– Hayır, önemli bir şey yok! Sanki üç tane av köpeği bu tarafa doğru koşarak geliyor! Onlar dikkatimi çekti, demiş.</p>
			<p class="govde-metin">	Bu haber üzerine tilki heyecanlanmış:</p>
			<p class="govde-metin">	– Doğru mu söylüyorsun horoz kardeş? İnan şakanın sırası değil, demiş.</p>
			<div class="Object-Style-1-copy frame-4">
				<img alt="05.hikaye_Horoz%20ile%20Tilki_04.tif" class="frame-3" src="image/05.hikaye_Horoz%20ile%20T_fmt3.jpeg"/>
			</div>
			<p class="govde-metin"> </p>
			<p class="govde-metin">	Tilki, kendi kendine:</p>
			<p class="govde-metin">	– Bu köpek muhabbeti de nereden çıktı? Ne güzel, onu kandırıp mideme indirecektim. Bu horoz da çok akıllı canım! Herhâlde, bize burada ekmek yok, diye söylenmiş.</p>
			<p class="govde-metin">	Horoz:</p>
			<p class="govde-metin">	– İnan, şaka yapmıyorum. Üç dost köpek buraya doğru geliyor. Umarım, onların da dostluk antlaşmasından haberi vardır, demiş.</p>
			<p class="govde-metin">	Tilki:</p>
			<div class="Object-Style-1-copy frame-4">
				<img alt="05.hikaye_Horoz%20ile%20Tilki_05.tif" class="frame-3" src="image/05.hikaye_Horoz%20ile%20T_fmt4.jpeg"/>
			</div>
			<p class="govde-metin"> </p>
			<p class="govde-metin">	– Eh, ben artık müsaade isteyeyim horoz kardeş. Senin sohbetine doyum olmuyor. Uzun süredir de konuşuyoruz. Evde yavrularım var, onları uyurken bıraktım. Şimdi beni arıyorlardır. Ben gidiyorum, demiş.</p>
			<p class="govde-metin">	Horoz, bulunduğu yerden aşağıya iniyor gibi yapmış.</p>
			<p class="govde-metin">	– Tilki kardeş niye acele ediyorsun? Ateş almaya mı geldin? Dostlarımız köpeklerle de  tanışırsın. Ben de sizinle bir süre daha sohbet edecektim. Şimdi aşağıya iniyorum. Hem bütün hayvanlar kardeş gibi yaşamayacaklar mı? Köpeklerden niye korkuyorsun, demiş.</p>
			<p class="govde-metin">	Kaçmaya hazırlanan tilki cevap vermiş:</p>
			<p class="govde-metin">	– Doğru söylüyorsun da köpeklerin bu anlaşmadan haberi olmayabilir. Bu haberi henüz işitmemiş olabilirler, demiş.</p>
			<p class="govde-metin">	Tilki, hızlı bir şekilde oradan uzaklaşmış. Horoz da tilkiye yem olmaktan kurtulmuş, şen sesiyle ötmeye devam etmiş. Kurnaz tilki ise kötü emeline ulaşamamış.</p>
			<div class="Object-Style-1-copy frame-4">
				<img alt="05.hikaye_Horoz%20ile%20Tilki_06.tif" class="frame-3" src="image/05.hikaye_Horoz%20ile%20T_fmt5.jpeg"/>
			</div>
			<p class="govde-metin"> </p>
		</div>
	</body>
</html>