<html xmlns="http://www.w3.org/1999/xhtml">
	<head>
		<title>01_Karinca_ile_Cekirge-2</title>
		<link href="css/01_Karinca_ile_Cekirge.css" rel="stylesheet" type="text/css"/>
	</head>
	<body id="x01_Karinca_ile_Cekirge" xml:lang="tr-TR">
		<div>
			<p class="BASLIK01" id="toc_marker-2">TAVUS KUŞUNA ÖZENEN  KARGA</p>
			<p class="govde-metin">	Evvel zaman içinde bir karga varmış. Bu karga, kendini beğenmezmiş.</p>
			<p class="govde-metin">	– Bu simsiyah tüylerle hiç de güzel görünmüyorum. Kendimi güzelleştirmenin bir yolunu bulmalıyım, dermiş.</p>
			<p class="govde-metin">	Bu karga bir gün tavus kuşlarını görmüş. Onlar gibi rengârenk olmayı çok istemiş.</p>
			<p class="govde-metin">	– Kuş dediğin böyle olur. Ben de kuş muyum? Şu renk renk tüyler bende olsa eminim ki çok güzel görünürüm, demiş.</p>
			<div class="Object-Style-1-copy frame-4">
				<img alt="02.hikaye_Tavus%20Ku%c5%9funa%20%c3%96zenen%20Karga_01.tif" class="frame-3" src="image/02.hikaye_Tavus%20Kus%cc%a7un_fmt.jpeg"/>
			</div>
			<p class="govde-metin"> </p>
			<p class="govde-metin">	Karga, bunları düşünürken tavus kuşlarının tüylerini döktüğü yeri bulmuş. O, artık emeline ulaşmak üzereymiş. Tavus kuşlarının tüylerini almış, kendi tüyleri arasına takmış. Karga şimdi, bir tavus kuşu gibi görünüyormuş.</p>
			<p class="govde-metin">	Karga, diğer kargaları beğenmez olmuş.  Onların yanına bile yaklaşmıyormuş. Bir gün arkadaşlarından biriyle karşılaşmış. </p>
			<p class="govde-metin">	Arkadaşı:</p>
			<p class="govde-metin">	– Merhaba karga kardeş, bu hâlin nedir? Bu tavus tüylerini nereden buldun, diye sormuş.</p>
			<div class="Object-Style-1-copy frame-4">
				<img alt="02.hikaye_Tavus%20Ku%c5%9funa%20%c3%96zenen%20Karga_02.tif" class="frame-3" src="image/02.hikaye_Tavus%20Kus%cc%a7u_fmt1.jpeg"/>
			</div>
			<p class="govde-metin"> </p>
			<p class="govde-metin">	Tavus kuşuna benzeyen karga:</p>
			<p class="govde-metin">	– Ben, senin gibi kara kargalarla konuşmam. Tavus kuşlarını bulup onlarla arkadaşlık yapacağım, demiş. Arkadaşlarını küçümsemiş.</p>
			<p class="govde-metin">	Arkadaşı da:</p>
			<p class="govde-metin">	– Dostum, sen kendini beğenmiş birisin. Ama bu tüylerle çok gülünç bir durumda olduğunun farkında değilsin, demiş.</p>
			<p class="govde-metin">	Tavus kuşuna benzeyen karga, bu sözleri duymazlıktan gelmiş. O, bir tavus kuşu sürüsüne katılmaya karar vermiş. Tavus kuşu sürüsüyle birkaç gün dolaşmış. Ama tavus kuşları, kargadaki garipliği sezmiş. Onun tavus kuşu olmadığını anlamışlar.</p>
			<p class="govde-metin">	Karganın ne yürüyüşü ne de tüylerinin duruşu tavus kuşuna benziyormuş. Tavus kuşları, bu garip kuşu yakalamışlar. Onun, tavus kuşu tüyü takan bir karga olduğunu anlamışlar.</p>
			<p class="govde-metin">	Bütün tavus kuşları, kargaya saldırmış. Onu güzelce gagalamışlar, tüylerini yolmuşlar. Sonra da onu aralarından atmışlar.  Karga, kendini tavus kuşlarının elinden zor kurtarmış.</p>
			<p class="govde-metin">	Tavus kuşları:</p>
			<p class="govde-metin">	– Şu karganın hâline bakın. Bu yoluk hâliyle onu kim beğenecek acaba, diye karganın arkasından kahkaha atmışlar. </p>
			<div class="Object-Style-1-copy frame-4">
				<img alt="02.hikaye_Tavus%20Ku%c5%9funa%20%c3%96zenen%20Karga_03.tif" class="frame-3" src="image/02.hikaye_Tavus%20Kus%cc%a7u_fmt2.jpeg"/>
			</div>
			<p class="govde-metin"> </p>
			<p class="govde-metin">	Talihsiz karga, yaptıklarından dolayı çok pişman olmuş. Hele arkadaşlarını küçük görmesi hiç doğru bir davranış değilmiş.</p>
			<p class="govde-metin">	Karga, hiçbir şey olmamış gibi eski arkadaşlarının arasına dönmüş.</p>
			<p class="govde-metin">	Kargalardan biri:</p>
			<p class="govde-metin">	– Hey arkadaşım, tüylerine ne oldu? Çok gülünç göründüğünün farkında mısın? Geçen gün tavus kuşu gibi süzüle süzüle yürüyordun. Bizi de küçük görüyordun. Şimdi şu hâline bak, demiş.</p>
			<p class="govde-metin">	Kendini beğenen karga:</p>
			<p class="govde-metin">	– Arkadaşlar, hepinizden özür dilerim! Söylediklerinizde haklısınız ama ben hatamı anladım. Bundan sonra hiçbir arkadaşımı küçük görmeyeceğim. Başka kuşlara benzemek isterken az kalsın siz dostlarımı kaybedecektim. Karga olarak kalmanın, en doğru karar olduğunu öğrendim. Ne olur, beni tekrar aranıza alınız, demiş.</p>
			<div class="Object-Style-1-copy frame-4">
				<img alt="02.hikaye_Tavus%20Ku%c5%9funa%20%c3%96zenen%20Karga_04.tif" class="frame-3" src="image/02.hikaye_Tavus%20Kus%cc%a7u_fmt3.jpeg"/>
			</div>
			<p class="govde-metin"> </p>
			<p class="govde-metin">	Diğer bir karga:</p>
			<p class="govde-metin">	– Kendi tüylerinle yetinseydin başkalarının seni hor görmesinden kurtulurdun. Böyle bir cezaya uğramazdın, demiş. </p>
			<p class="govde-metin">	Kargalar, kendini beğenen karganın durumu ile ilgili bir toplantı yapmışlar. Sonunda onu affetmişler ve aralarına almaya karar vermişler. </p>
			<p class="govde-metin">	Kendini beğenen karga, kendini beğenmeyi bırakmış. Kargalardan bir karga olarak hayatını devam ettirmiş. Bir daha başka kuşlara benzemeyi aklının ucundan bile geçirmemiş.</p>
			<div class="Object-Style-1-copy frame-4">
				<img alt="02.hikaye_Tavus%20Ku%c5%9funa%20%c3%96zenen%20Karga_05.tif" class="frame-3" src="image/02.hikaye_Tavus%20Kus%cc%a7u_fmt4.jpeg"/>
			</div>
			<p class="govde-metin"> </p>
		</div>
	</body>
</html>