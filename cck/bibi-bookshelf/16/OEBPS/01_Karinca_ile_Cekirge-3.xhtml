<html xmlns="http://www.w3.org/1999/xhtml">
	<head>
		<title>01_Karinca_ile_Cekirge-3</title>
		<link href="css/01_Karinca_ile_Cekirge.css" rel="stylesheet" type="text/css"/>
	</head>
	<body id="x01_Karinca_ile_Cekirge" xml:lang="tr-TR">
		<div>
			<p class="BASLIK01" id="toc_marker-3">İHTİYAR ÇİFTÇİ VE OĞULLARI</p>
			<p class="govde-metin">	Evvel zaman içinde, uzak diyarların birinde zengin  bir çiftçi varmış. Çiftlikte çeşit çeşit hayvanlar, leziz leziz meyveler bulunuyormuş. Çiftçi, gençliğinde çok çalışmış. Çiftliğin güzelleşmesi için elinden geleni yapmış.</p>
			<p class="govde-metin">	Aradan zaman geçmiş, çiftçinin üç oğlu dünyaya gelmiş. Çocuklar büyümüş, genç olmuş. Çiftçi de epeyce yaşlanmış.</p>
			<p class="govde-metin">	İhtiyar çiftçi,  bir gün çocuklarını yanına çağırmış. Onlardan, bir miktar çubuk getirmelerini istemiş. Çubukları demet yapmış ve en büyük oğluna vermiş.</p>
			<p class="govde-metin">	– Haydi yavrum, şu çubukları kır, demiş.</p>
			<p class="govde-metin">	Çiftçinin en büyük oğlu, çubuk demetini eline almış. Bütün gücünü kullanarak  çubukları kırmaya çalışmış. Fakat onları kırmayı başaramamış.</p>
			<p class="govde-metin">	Yaşlı adam, bu sefer çubuk demetini ortanca oğluna vermiş. Ondan da çubukları  kırmasını istemiş. Ortanca oğlu da uğraşmış, bütün gücünü kullanarak çubukları kırmaya çalışmış. Ama o da çubukları kırmayı başaramamış.</p>
			<p class="govde-metin">	İhtiyar çiftçi, daha sonra çubuk demetini en küçük oğluna vermiş. O da bütün gücüyle çubukları kırmaya çalışmış. Ama bir tanesini bile kıramamış.</p>
			<p class="govde-metin">	İhtiyar adam, oğullarını seyrediyormuş. Çubuk demetini küçük oğlunun elinden almış ve sonra şöyle demiş:</p>
			<p class="govde-metin">	– Biraz düşünün bakalım! Sizin başaramadığınız bu işin hakkından nasıl gelebiliriz? Acaba bu yaşlı hâlimle ben, bu çubukları kırabilir miyim?</p>
			<p class="govde-metin">	Çocuklar, şaşkınlık içinde birbirlerine bakmışlar. Sonra da kendilerini tutamayıp gülmeye başlamışlar.</p>
			<p class="govde-metin">	Yaşlı adam, çocuklarının gözü önünde çubuk demetini çözmüş. Sonra, çubukları teker teker kırmış. Onları kırdıktan sonra çocuklarına dönmüş:</p>
			<p class="govde-metin">	– Yavrularım, çubuklar bir demet olunca  güçlerini birleştirdiler. Siz de onları kıramadınız. Ama onları teker teker ayırınca güçleri kalmadı ve dayanamadılar. Ben onları birer birer kırdım, demiş.</p>
			<p class="govde-metin">	Çocuklar, babalarının kendilerine verdiği dersi anlamaya çalışmışlar. Babalarından alınacak  çok ders olduğunu düşünmüşler.</p>
			<p class="govde-metin">	Aradan birkaç gün geçmiş. İhtiyar çiftçi, üç oğlunu yeniden yanına çağırmış. Onlara şöyle demiş:</p>
			<p class="govde-metin">	– Ben iyice yaşlandım. Size son bir nasihatim olacak. Lütfen yaşadığınız sürece birbirinizden ayrılmayınız.</p>
			<p class="govde-metin">	Yaşlı adam, oğullarına büyük bir miras bırakmış. Fakat kardeşlerin her biri malları kendi bildiği gibi harcamak istemiş.</p>
			<p class="govde-metin">	Birisi çalışmak yerine, hazır malları satıp geçinmek istiyormuş. Diğerleri de tembel tembel oturup bağı, bahçeyi kendi hâline bırakmış. Bağlar, bahçeler bakımsızlıktan orman  gibi olmuş. Tarlaları da düzgünce paylaşamamışlar. Bu yüzden aralarında kavga çıkmış. Sonra birbirlerini mahkemeye vermişler.</p>
			<p class="govde-metin">	Yıllarca mahkemelerde uğraşmışlar. Mahkeme masrafı, avukat parası derken ellerindeki mirası iyice azaltmışlar. Kalan toprak parçası da bakımsızlıktan bir işe yaramamış. Sonunda üç kardeş, yoksul duruma düşmüş.</p>
			<p class="govde-metin">	İşte o zaman, babalarının ne demek istediğini anlamışlar. Ama iş işten geçmiş. </p>
			<p class="govde-metin">	Üç kardeş, birlik olmanın gücüne inanıp yeniden bir araya gelmişler. Önce, kalan mirası elden geçirmişler. Tarlaları, tekrar eski hâline kavuşturmak için çalışmışlar. Çok çalışıp kaybettikleri mala tekrar kavuşmuşlar. Eskisi gibi zengin olmuşlar. Babalarının nasihatini akıllarından hiç çıkarmamışlar.</p>
			<p class="govde-metin">	Kardeşlerin en büyüğü:</p>
			<p class="govde-metin">	– Kim bilir babamızdan alabileceğimiz daha hangi dersler vardı? İnsanlar, bir ömür boyunca tecrübe edinirler. Biz o tecrübeleri öğrenerek aynı hatalara düşmekten kurtuluruz, demiş. Diğer kardeşleri de onu onaylamışlar. Hep birlikte, dayanışma içinde güzel bir hayat sürmüşler.</p>
		</div>
	</body>
</html>