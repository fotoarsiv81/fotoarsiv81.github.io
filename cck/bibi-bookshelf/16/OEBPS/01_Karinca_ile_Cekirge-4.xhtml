<html xmlns="http://www.w3.org/1999/xhtml">
	<head>
		<title>01_Karinca_ile_Cekirge-4</title>
		<link href="css/01_Karinca_ile_Cekirge.css" rel="stylesheet" type="text/css"/>
	</head>
	<body id="x01_Karinca_ile_Cekirge" xml:lang="tr-TR">
		<div>
			<p class="BASLIK01" id="toc_marker-4">KURTLAR İLE KOYUNLAR</p>
			<p class="govde-metin">	Kurtların bulunduğu ormana yakın bir koyun ağılı varmış. Kurtlar, köpeklerden korktukları için ağıla yaklaşamıyormuş. Fakat besili koyunları gördükçe iştahları açılıyormuş. Kurtlar, kendi aralarında:</p>
			<p class="govde-metin">	– Bu koyunları yemenin bir yolu olmalı. Mutlaka onlara ulaşmalıyız. Yarı tok yarı aç gezerken yakınımızda bir sürü koyunun olması bizi üzüyor, diye konuşuyorlarmış.</p>
			<div class="Object-Style-1-copy frame-4">
				<img alt="04.hikaye_Kurtlar%20%20ile%20Koyunlar_01.tif" class="frame-3" src="image/04.hikaye_Kurtlar%20%20ile_fmt.jpeg"/>
			</div>
			<p class="govde-metin"> </p>
			<p class="govde-metin">	Kurtlar, sonunda koyunlarla bir barış antlaşması yapmaya karar vermişler. Onlara elçi göndermişler. Elçi, kurtlardan gelen önerileri okumaya başlamış. Yazıda şöyle diyormuş:</p>
			<p class="govde-metin">	– Niye birbirimize düşman olalım? Biz bundan sonra sizinle barış yapmayı düşünüyoruz. Aramızdaki düşmanlığa son verelim. Ama düşmanlığın tek nedeni köpeklerdir. Onlar, sürekli havlayıp bizi, size karşı kışkırtıyorlar. Onları aranızdan kovunuz. Böylece sizinle sonsuz bir barış yaparız. Birlikte huzur içinde yaşarız.</p>
			<div class="Object-Style-1-copy frame-4">
				<img alt="04.hikaye_Kurtlar%20%20ile%20Koyunlar_02.tif" class="frame-3" src="image/04.hikaye_Kurtlar%20%20il_fmt1.jpeg"/>
			</div>
			<p class="govde-metin"> </p>
			<p class="govde-metin">	Koyunlar, elçinin mesajını dinledikten sonra: </p>
			<p class="govde-metin">	– Teklifiniz çok hoşumuza gitti. Barış antlaşması, bizim için de iyi olur. Aramızdaki düşmanlığa son verebiliriz. Biz de şartlarımızı size, bir elçiyle bildireceğiz, demişler. Elçiyi güler yüzle yolcu etmişler.</p>
			<p class="govde-metin">	Elçi, bu güzel sözleri hemen kurtlara iletmiş. Onlar da gelen mesajlar karşısında iyi bir iş yaptıklarını düşünmeye başlamışlar.</p>
			<p class="govde-metin">	Koyunlar, konuyu önce kendi aralarında değerlendirmişler. Uzun uzun tartışmışlar. En son yaşlı bir koyun söz almış:</p>
			<div class="Object-Style-1-copy frame-4">
				<img alt="04.hikaye_Kurtlar%20%20ile%20Koyunlar_03.tif" class="frame-3" src="image/04.hikaye_Kurtlar%20%20il_fmt2.jpeg"/>
			</div>
			<p class="govde-metin"> </p>
			<p class="govde-metin">	– Arkadaşlar, bu öneriyi tartışmalıyız. Biz koyunuz, biraz safız ama canımızı verecek kadar saf değiliz. Konuyu köpeklerle de bir konuşalım. Daha sonra cevabımızı bildiririz, demiş.</p>
			<p class="govde-metin">	Koyunlar, bir grup oluşturup Karabaş’ın yanına gitmişler. Sözcü koyun:</p>
			<p class="govde-metin">	– Karabaş, kurtlar bize bir barış teklifiyle geldiler. Ama en önemli şartları, sizi sürüden uzaklaştırmak. Güya siz, aramızdaki düşmanlığın temel sebebiymişsiniz. Bu konuda ne dersin, diye sormuş.</p>
			<p class="govde-metin">	Karabaş, anlatılanları can kulağı ile dinlemiş. Sonra:</p>
			<p class="govde-metin">	– Bu kurtlara güven olmaz. Canınızı tehlikeye atamazsınız. Ama siz, şartları kabul etmiş gibi onlara elçi gönderiniz. Biz de ağılın bir köşesine saklanalım. Kurtların niyetinin ne olduğunu o zaman öğreniriz, demiş.</p>
			<p class="govde-metin">	Kararlaştırıldığı gibi  hareket etmişler. Köpekler, ağılın bir köşesine saklanmış. Birkaç gün ortalıkta görünmemişler. Uzaktan sürüyü seyreden kurtlar, köpeklerin yokluğunu fark etmişler.</p>
			<p class="govde-metin">	Kurtlar, kendi aralarında:</p>
			<p class="govde-metin">	– Herhâlde, koyunlar antlaşmayı kabul edecek, diye sevinmeye başlamışlar.</p>
			<p class="govde-metin">	Koyunlar, kendi aralarında bir elçi belirlemişler. O, mesajı kurtlara iletmiş.</p>
			<p class="govde-metin">	– Kıymetli kurtlar, antlaşma şartlarını kabul ediyoruz. Köpekleri sürüden attık. Sizinle sonsuza kadar dost kalmak istiyoruz. Bir grup oluşturup antlaşmayı yapmak üzere ağılımıza geliniz, demiş.</p>
			<p class="govde-metin">	Kurtlar, bu habere çok sevinmiş. Gelen elçiyi yemek istemişler. “Ama nasıl olsa, birkaç gün sonra hepsini yeriz.” diye acele etmemişler. Elçi koyun, sağ salim ağıla geri dönmüş.</p>
			<div class="Object-Style-1-copy frame-4">
				<img alt="04.hikaye_Kurtlar%20%20ile%20Koyunlar_04.tif" class="frame-3" src="image/04.hikaye_Kurtlar%20%20il_fmt3.jpeg"/>
			</div>
			<p class="govde-metin"> </p>
			<p class="govde-metin">	Aradan birkaç gün geçmiş. Kurt grubu, ağıla gelmiş. Gelir gelmez koyunları rahatsız etmeye başlamışlar. Yaşlı koyunlardan biri:</p>
			<p class="govde-metin">	– Ne yapıyorsunuz, arkadaşlarımızı rahatsız etmeyiniz. Hani, barış imzalayıp sonsuza kadar dost kalacaktık, demiş.</p>
			<p class="govde-metin">	Kurt grubunun lideri, bir kahkaha atmış:</p>
			<p class="govde-metin">	– Siz koyunlar, çok saf yaratıklarsınız. Bizim sözlerimize inandınız, öyle mi, demiş. Sonra da koyunlara saldırmaya çalışmışlar.</p>
			<p class="govde-metin">	Bu sırada köpekler, hemen ortaya çıkmış. Kurtlara saldırmışlar, koyunlar da boynuz darbeleriyle kurtları etkisiz hâle getirmişler. Kurtlar, çareyi kaçmakta bulmuş. Koyunları, kolay lokma olarak yeme hayali boş bir hayal olmaktan başka bir işe yaramamış.</p>
			<p class="govde-metin">	Koyunlarla köpekler, birlikte hareket edip mutlu bir şekilde yaşamışlar. Bir daha kurtların tuzağına düşmemişler. </p>
		</div>
	</body>
</html>