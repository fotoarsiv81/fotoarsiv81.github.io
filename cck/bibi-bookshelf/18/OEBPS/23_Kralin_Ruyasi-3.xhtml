<html xmlns="http://www.w3.org/1999/xhtml">
	<head>
		<title>23_Kralin_Ruyasi-3</title>
		<link href="css/23_Kralin_Ruyasi.css" rel="stylesheet" type="text/css"/>
	</head>
	<body id="x23_Kralin_Ruyasi" xml:lang="tr-TR">
		<div>
			<p class="BASLIK01" id="toc_marker-3">KARA KIŞ, BEYAZ KAR</p>
			<div class="frame-4">
				<img alt="Kralin%20Ruyasi_14.tif" class="frame-3" src="image/Kralin%20Ruyasi_14_fmt.jpeg"/>
			</div>
			<p class="govde-metin"> </p>
			<p class="govde-metin">Güz mevsimi sona ermiş, her yer karla kaplanmış. Mozi ailesinin yazdan biriktirdiği  otlar ve palamutlar bir süre yeterli olmuş. Fakat kış çok şiddetli ve uzun sürüyormuş. Geyiklerin yiyecekleri yavaş yavaş azalmaya başlamış. Yiyeceklerin azalması, Mozileri kara kara düşündürmeye başlamış.</p>
			<p class="govde-metin">Mozilerin yiyecekleri iyice azalınca baba geyik, komşulara gitmiş. Borç olarak biraz yiyecek almak istemiş. İlk önce, geyik dedeye gitmiş:</p>
			<p class="govde-metin">– Geyik dede, yiyeceklerimiz iyice azaldı. Biliyorsun, bizim iki küçük yavrumuz var.  Sizden, borç olarak biraz yiyecek isteyecektim. Yiyeceğimizin olmadığını onlara anlatamam, demiş. </p>
			<p class="govde-metin">Geyik dede:</p>
			<p class="govde-metin">– Bizim de yiyeceklerimiz azaldı. Ama olanları paylaşacağız elbette. Bu kadar yiyecekle bu kışı çıkarmamız çok zor. Bütün geyikler zor durumda kalacak. </p>
			<p class="govde-metin">Baba geyik:</p>
			<p class="govde-metin">– Peki, geyik dede, ne yapacağız? Nasıl yiyecek bulacağız?</p>
			<p class="govde-metin">Geyik dede:</p>
			<p class="govde-metin">– Birkaç gün geçsin bakalım! Belki, kış şiddetini azaltır. Güneş açar, kar erir. Eğer kış böyle sürerse Kaf Dağı’nın arkasındaki ormanlara göç etmemiz gerekebilir. Bu da bizim için zor bir yolculuk olur!</p>
			<p class="govde-metin">Günler geçmiş fakat kışın şiddetinde hiçbir azalma olmamış. Kara kış kendini iyice hissettirmeye başlamış. Geyiklerin yiyecekleri çok azalmış. Böyle elleri kolları bağlı beklerlerse açlıktan ölebilirlermiş.</p>
			<div class="frame-4">
				<img alt="Kralin%20Ruyasi_15.tif" class="frame-3" src="image/Kralin%20Ruyasi_15_fmt.jpeg"/>
			</div>
			<p class="govde-metin"> </p>
			<p class="govde-metin">Geyik dede, daha fazla dayanamamış. Bir gün, geyik halkını ormandaki meydanda toplamış. Onlara yiyecek durumları hakkında konuşmaya başlamış:</p>
			<p class="govde-metin">– Evlatlarım, dostlarım! Biliyorsunuz, çok şiddetli bir kış geçiriyoruz. Yiyeceklerimiz azaldı, yiyecek sıkıntısı çekiyoruz. Böyle giderse açlıktan öleceğiz. Bu zor durumdan kurtulmamız gerekir. Bunun için bir çözüm yolu bulmalıyız.</p>
			<div class="frame-4">
				<img alt="Kralin%20Ruyasi_16.tif" class="frame-3" src="image/Kralin%20Ruyasi_16_fmt.jpeg"/>
			</div>
			<p class="govde-metin"> </p>
			<p class="govde-metin">Bazı geyikler:</p>
			<p class="govde-metin">– Anne geyikler  ve yavrular burada kalsın. Bizler yiyecek aramaya çıkalım.</p>
			<p class="govde-metin">Diğer bazıları:</p>
			<p class="govde-metin">– Hayır, çocukları ve anne geyikleri burada bırakamayız. Gidip de dönmemek var. Hep birlikte göç etmeliyiz. Burayı beraberce terk etmeliyiz, demişler.</p>
			<p class="govde-metin">Geyikler arasında “hep birlikte göç etme” fikri kabul edilmiş.</p>
			<p class="govde-metin">Geyik dede:</p>
			<p class="govde-metin">– Evet, dostlarım! Yarın hazırlık yapınız. Kızakları hazırlayınız. Bütün eşyalarınızı kızaklara yükleyiniz. Yavruları iyice giydiriniz. Zorlu bir yolculuk bizi bekliyor. Haydi kolay gelsin, demiş.</p>
			<p class="govde-metin">Geyikler, var olan her şeylerini kızaklara yüklemiş. Yavru geyikler özenle giydirilmiş. </p>
			<p class="govde-metin">En güçlü geyikler, karlı ve soğuk havada kızakları çekmeye başlamış.  Kızaklar bin bir güçlükle ilerliyormuş. Geyikler, nöbetleşe olarak kızakları çekiyormuş.</p>
			<p class="govde-metin">Günlerce süren yolculuktan sonra Kaf Dağı’na ulaşmışlar. Geyikler çok yorulmuş. Ama yorgunluklarını bir tarafa bırakıp Kaf Dağı’nı aşmayı düşünüyorlarmış. Kaf Dağı’nın arkasındaki yeşil otları, taze palamutları hayal ediyorlarmış.</p>
		</div>
	</body>
</html>