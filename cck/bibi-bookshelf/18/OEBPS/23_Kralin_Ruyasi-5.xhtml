<html xmlns="http://www.w3.org/1999/xhtml">
	<head>
		<title>23_Kralin_Ruyasi-5</title>
		<link href="css/23_Kralin_Ruyasi.css" rel="stylesheet" type="text/css"/>
	</head>
	<body id="x23_Kralin_Ruyasi" xml:lang="tr-TR">
		<div>
			<p class="BASLIK01" id="toc_marker-5">KRALIN RÜYASI</p>
			<div class="frame-4">
				<img alt="Kralin%20Ruyasi_23.tif" class="frame-3" src="image/Kralin%20Ruyasi_23_fmt.jpeg"/>
			</div>
			<p class="govde-metin"> </p>
			<p class="govde-metin">Aslanlar, hazineleri ve yavru geyiği alıp kral aslanın huzuruna çıkmış. Güçlü aslanların sözcüsü:</p>
			<p class="govde-metin">– Kralımız, sultanımız! Bu av sırasında  bize yetecek kadar tavşan ve keçi yakaladık. Bir geyik sürüsüne saldırdık. Hazinelerini aldık, bu küçük geyiği de yakalayıp size getirdik. Tavşanları daha önce göndermiştik.</p>
			<p class="govde-metin">Kral aslan, sevincinden öyle bir kükremiş, bir kahkaha atmış ki sesi dağları inletmiş. Kralın sesini duyan hayvanlar, inlerine sinmiş.</p>
			<p class="govde-metin">– Genç aslanlarım! Sizlerle gurur duyuyorum, diye söze başlamış kral aslan. Üstelik avlanmakla kalmamışsınız, epeyce değerli hazine getirmişsiniz. Şimdi, krallığımızın kasası altınla dolacak. Altınları devletin hazinesine koyun. Diğer hazinelerle karıştırmayın. Bu yavru geyiği de hapsedin. Ona yiyecek verin. Biraz büyüsün, sonra çaresine bakarız. Zamanı gelince onu da parçalayıp yeriz.</p>
			<p class="govde-metin">Reni, durmadan ağlıyormuş. O, hep annesini sayıklıyormuş. Onun ağlaması kralın umurunda değilmiş. Kral: </p>
			<p class="govde-metin">– İyi bir av. Biraz besleyelim de midemize indiririz, diye düşünüyormuş.</p>
			<p class="govde-metin">Reni’yi tek başına, bir odaya hapsetmişler. Onun iki gözü iki çeşmeymiş. Artık yaşama umudu kalmamış. Nasıl olsa aslanlar bir gün onu yiyeceklermiş. Annesinin ağlaması, Reni’nin sızlanması boşunaymış.</p>
			<p class="govde-metin">Kral aslan, mutlu bir şekilde inine çekilmiş. Artık, aslanların yiyecek endişesi kalmamış. Onlar, kışı rahat bir şekilde geçirebilirmiş. Kral aslan da rahat bir şekilde uyuyabilirmiş.</p>
			<p class="govde-metin">Gece olmuş, aslanlar da inlerine çekilmiş. Kral aslan, yatağına uzanmış. “Şimdi rahat rahat  uyuyabilirim.” diye içinden geçirmiş.</p>
			<p class="govde-metin">Ama tam uyuyacağı sırada yavru geyiğin hâli gözünün önüne gelmiş. Reni’nin ağlamaklı hâli kralı biraz düşündürmüş. “Yavru geyiğin durumunu niye kafana takıyorsun ki! Sen kralsın. Bırak bu boş düşünceleri!” diye kendi kendine mırıldanmış.</p>
			<p class="govde-metin">Kral aslan, yarı mutlu yarı üzüntülü bir şekilde uykuya dalmış. Biraz sonra, gördüğü rüyanın etkisiyle terlemeye başlamış.</p>
			<p class="govde-metin">Kral aslan, rüyasında oğluyla birlikte ormanda geziyormuş. Bu sırada bir geyik sürüsü, onlara saldırmış. Geyikler, boynuz darbeleriyle kral aslanı yaralamış. Oğlunu da elinden almışlar. Kral aslan, geyiklere:</p>
			<div class="frame-4">
				<img alt="Kralin%20Ruyasi_24.tif" class="frame-6" src="image/Kralin%20Ruyasi_24_fmt.jpeg"/>
			</div>
			<p class="govde-metin"> </p>
			<p class="govde-metin">– Niye böyle davranıyorsunuz? Ne olursunuz, oğlumu bana geri verin, diye yalvarıyormuş.</p>
			<p class="govde-metin">Geyikler, boynuzlarıyla krala vurmaya devam ediyormuş. Bu sırada geyik dede:</p>
			<p class="govde-metin">– Sen bizim yavrumuzu yakalatıp hapsettin! Sonra da onu yemeyi düşünüyorsun. Bizim yavrumuza hiç acımıyorsun. Evlat acısını biraz da sen yaşa! Şimdi oğlunu alıp gidiyoruz. Yavru geyiğimizi ver, oğlunu al. Bunu sakın aklından çıkarma, demiş.</p>
			<p class="govde-metin">Kral, baygın şekilde yerde yatıyormuş. Diğer taraftan da:</p>
			<p class="govde-metin">– Oğlumu bana bırakın! Yalvarırım, onu götürmeyin, diye sızlanıyormuş.</p>
			<p class="govde-metin">Rüyanın etkisinde kalan kral:</p>
			<p class="govde-metin">– Hayır! Olamaz! Oğlumu götürmeyin, bırakın yavrumu, diye bağırarak uyanmış. Hızlı hızlı nefes alıyormuş. Kalbi yerinden çıkacak gibi olmuş. Hemen koşmuş, oğlunun bulunduğu yere gelmiş. Minik aslan, mışıl mışıl uyuyormuş. Kral, rahat bir nefes almış. Sonra:</p>
			<div class="frame-4">
				<img alt="Kralin%20Ruyasi_25.tif" class="frame-3" src="image/Kralin%20Ruyasi_25_fmt.jpeg"/>
			</div>
			<p class="govde-metin"> </p>
			<p class="govde-metin">– Aman Allah’ım! Bu gördüğüm rüya nedir acaba, diye düşünmüş. Fakat rüyasını kimseyle paylaşmamış. Yavru geyiğin üzgün hâli aklına gelmiş. Hemen yardımcılarını çağırmış:</p>
			<p class="govde-metin">– Dün yakaladığınız yavru geyiği buraya getirin. Onunla konuşmak istiyorum, demiş. </p>
			<p class="govde-metin">Kralın yardımcıları, yavru geyiği, hapsedildiği yerden alıp getirmiş. Onu kralın huzuruna çıkarmışlar.</p>
			<p class="govde-metin">Reni, yere kapanmış, durmadan ağlıyormuş. Reni’nin ağlaması, kralın adamlarını sinirlendirmiş:</p>
			<p class="govde-metin">– Ne ağlıyorsun? Şimdi kralı kızdıracaksın. Zırlamayı hemen kes, demişler.</p>
			<p class="govde-metin">Kral aslan, adamlarına:</p>
			<p class="govde-metin">– Yavru geyiği rahat bırakın, demiş. Sonra: </p>
			<p class="govde-metin">– Gel küçük geyik. Ağlamayı bırak da sorularıma cevap ver. Sürü hâlinde nereye gidiyordunuz? </p>
			<p class="govde-metin">Reni:</p>
			<p class="govde-metin">– Efendim, biz mutlu bir aileydik. Kış çok uzun sürdü. Yiyeceğimiz azaldı. Yiyecek bulmak için Kaf Dağı’nın arkasına gitmeye karar verdik. Sürü hâlinde oraya gidiyorduk. Ben ailemin en küçüğüyüm. Ailemden, annemden hiç ayrılmadım. Çok üzgünüm efendim! Şimdi, işte bu hâldeyim. Ailemi, annemi çok özledim. </p>
			<p class="govde-metin">Annem ağlaya ağlaya gitti. Onun yaşlı gözlerini hâlâ unutamıyorum. İşte efendim!  Bir yavrunun yaşayabileceği en kötü anı yaşıyorum.</p>
			<p class="govde-metin">Kral aslan, gece gördüğü rüyayı yavaş yavaş anlamaya başlamış. Rüyada da olsa oğluyla ayrılığı yaşamış. </p>
			<div class="frame-4">
				<img alt="Kralin%20Ruyasi_26.tif" class="frame-7" src="image/Kralin%20Ruyasi_26_fmt.jpeg"/>
			</div>
			<p class="govde-metin"> </p>
			<p class="govde-metin">Bir baba için rüyada bile olsa yavrusundan ayrılmak çok acıymış. Yavru geyiğin ailesi de şu anda kötü durumda olmalıymış.</p>
			<p class="govde-metin">Kral aslan, yardımcısını yanına çağırmış. Ona:</p>
			<p class="govde-metin">– Bu yavru geyiği iyi bir yere koyun. İstediği yiyeceği verin!  O, bundan sonra bizim konuğumuzdur. Ona kimse zarar vermesin. Geyiklerden aldığınız hazineyi de koruyun. Sakın, onları benden habersiz harcamayın!</p>
			<div class="frame-4">
				<img alt="Kralin%20Ruyasi_27.tif" class="frame-8" src="image/Kralin%20Ruyasi_27_fmt.jpeg"/>
			</div>
			<p class="govde-metin"> </p>
			<p class="govde-metin">Yardımcıları, kral aslanın böyle davranmasına anlam verememiş. İstemeyerek de olsa kralın dediklerini yapmışlar.</p>
			<p class="govde-metin">Reni, artık güven içindeymiş. Fakat annesinden ve ailesinden ayrı kalmanın üzüntüsü devam ediyormuş.</p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="23_Kralin_Ruyasi_KAPAK-a.jpg" class="frame-9" src="image/23_Kralin_Ruyasi_KAPAK_fmt.jpeg"/>
			</div>
			<p class="govde-metin"> </p>
		</div>
	</body>
</html>