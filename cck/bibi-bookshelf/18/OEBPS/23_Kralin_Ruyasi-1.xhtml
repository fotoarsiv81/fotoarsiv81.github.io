<html xmlns="http://www.w3.org/1999/xhtml">
	<head>
		<title>23_Kralin_Ruyasi-1</title>
		<link href="css/23_Kralin_Ruyasi.css" rel="stylesheet" type="text/css"/>
	</head>
	<body id="x23_Kralin_Ruyasi" xml:lang="tr-TR">
		<div>
			<p class="BASLIK01" id="toc_marker-1">BAHARLA GELEN MUTLULUK</p>
			<div class="frame-4">
				<img alt="Kralin%20Ruyasi_02.tif" class="frame-3" src="image/Kralin%20Ruyasi_02_fmt.jpeg"/>
			</div>
			<p class="govde-metin"> </p>
			<p class="govde-metin">Evvel zaman içinde,</p>
			<p class="govde-metin">Kalbur saman içinde,</p>
			<p class="govde-metin">Hayvanlar oyun oynarmış,</p>
			<p class="govde-metin">Büyük orman içinde.</p>
			<p class="govde-metin">Kar yağmış beyaz beyaz,</p>
			<p class="govde-metin">Gece olmuş ayaz.</p>
			<p class="govde-metin">Gerisini merak edersen</p>
			<p class="govde-metin">Sabretmelisin biraz.</p>
			<div class="frame-4">
				<img alt="Kralin%20Ruyasi_03.tif" class="frame-3" src="image/Kralin%20Ruyasi_03_fmt.jpeg"/>
			</div>
			<p class="govde-metin"> </p>
			<p class="govde-metin">Bahar gelmiş. Karlar erimiş, dereler şırıl şırıl akmış. Arılar çiçek çiçek dolaşıp bal yapmaya başlamış. </p>
			<p class="govde-metin">Otlar yeşermiş, renk renk çiçekler açmış. Kelebekler uçmaya, kuşlar ötüşmeye başlamış. Kış boyu uyuyan orman, baharda yeniden canlanmış.</p>
			<p class="govde-metin">Geyik sürüleri böyle güzel bir ormanda yaşarmış. Burası, Kaf Dağı’na yakın ormanlardan biriymiş. </p>
			<p class="govde-metin">Bu ormanda onlarca geyik sürüsü bulunuyormuş. Ormanın çevresinde yeşil otlar, büyük palamut ağaçları varmış.</p>
			<p class="govde-metin">Ormanda yaşayan geyik ailelerinden biri de Mozi ailesiymiş. Bahar mevsiminin gelmesiyle onların sevinçleri daha da artmış. Sevinçlerinin asıl kaynağı ise minik bir yavrularının dünyaya gelişiymiş.</p>
			<p class="govde-metin">Herkes, yavru geyiğin dünyaya gelmesine çok sevinmiş.  </p>
			<p class="govde-metin">Annesi doğum yapınca, evin büyük çocuğu Pudi, annesinin yanına gelmiş. Elinde bir demet kır çiçeği varmış:</p>
			<p class="govde-metin">– Anneciğim, geçmiş olsun! Kendini nasıl hissediyorsun, demiş.</p>
			<p class="govde-metin">Anne geyik:</p>
			<p class="govde-metin">– Teşekkür ederim, Pudiş’im. Sen nasılsın? Eminim, kardeşinin dünyaya gelmesine sevinmişsindir.</p>
			<p class="govde-metin">Pudi:</p>
			<p class="govde-metin">– Ben çok iyiyim, anneciğim. Çok mutluyum. Bir kardeşimin dünyaya gelmesine çok sevindim. Bak, bu çiçekleri de sana getirdim. Kardeşim  ne kadar da şirin. Onu sevebilir miyim?</p>
			<div class="frame-4">
				<img alt="Kralin%20Ruyasi_04.tif" class="frame-3" src="image/Kralin%20Ruyasi_04_fmt.jpeg"/>
			</div>
			<p class="govde-metin"> </p>
			<p class="govde-metin">– Tabi sevebilirsin yavrum. Ama  dikkat et, onu incitme!</p>
			<p class="govde-metin">Pudi, kardeşiyle ilgilenmeye başlamış. Baba geyik ise palamut ve ot toplamaya gitmiş.</p>
			<p class="govde-metin">Pudi, minik kardeşini yanına almış. Onu doya doya sevmiş. Kahverengi tüylerini okşamış. Gözlerine sevgiyle bakmış. Eee, artık Pudi, abla olmuş! Onun da sorumlulukları  varmış. Kardeşinin bakımında o da görev almalıymış.</p>
			<div class="frame-4">
				<img alt="Kralin%20Ruyasi_05.tif" class="frame-3" src="image/Kralin%20Ruyasi_05_fmt.jpeg"/>
			</div>
			<p class="govde-metin"> </p>
			<p class="govde-metin">Anne geyik:</p>
			<p class="govde-metin">– Pudiciğim, biliyorsun. Kardeşine isim vermemiz gerekiyor. Bu konuda senin düşüncen var mı, ne dersin? Bu küçük yaramaza bir isim önerir misin?</p>
			<p class="govde-metin">Pudi:</p>
			<p class="govde-metin">– Şey, bana mı söylüyorsun anne? Ben hiç düşünmedim. Ama bundan sonra düşüneyim.</p>
			<p class="govde-metin">Pudi, biraz düşünmüş. Aklından birçok isim geçirmiş. Bir anda:</p>
			<div class="frame-4">
				<img alt="Kralin%20Ruyasi_06.tif" class="frame-3" src="image/Kralin%20Ruyasi_06_fmt.jpeg"/>
			</div>
			<p class="govde-metin"> </p>
			<p class="govde-metin">– İşte, buldum! Anneciğim, kardeşime “Reni” ismini verelim. Ben bu ismi çok seviyorum, demiş.</p>
			<p class="govde-metin">Anne geyik:</p>
			<p class="govde-metin">– Neden olmasın! Reni, çok güzel bir isim. Babana da soralım. O da uygun görürse minik yavruya “Reni” ismini verelim.</p>
			<p class="govde-metin">Yiyecek toplamaya giden baba geyik, bir süre sonra gelmiş. Reni ismini o da çok beğenmiş. Sonunda ailenin ortak kararıyla minik geyiğe Reni adı verilmiş.</p>
			<p class="govde-metin">Pudi, kardeşine, kendisinin önerdiği isim verildiği için çok mutlu olmuş. “Ailem benim düşüncelerime de önem veriyor! Bana da değer veriyorlar!” diye içinden geçirmiş.</p>
			<p class="govde-metin">Minik Reni, ailesinin neşe kaynağıymış. Pudi’nin en büyük eğlencesi, minik Reni ile ilgilenmekmiş. Onunla oyunlar oynuyor, çok eğleniyormuş.</p>
			<p class="govde-metin">– Hadi Reni, gel Reni. Koş Reni, zıpla Reni. Beni yakala Reni!</p>
			<p class="govde-metin">Reni, bazen nazlansa bile ablasının çağrılarına karşılık veriyormuş. İki kardeşin birlikte oynaması, eğlenmesi Mozi ailesini mutlu ediyormuş.</p>
			<p class="govde-metin">Pudi, yaz boyunca kardeşiyle ilgilenmiş. Ona en güzel otlardan, en taze palamutlardan getirmiş. </p>
		</div>
	</body>
</html>