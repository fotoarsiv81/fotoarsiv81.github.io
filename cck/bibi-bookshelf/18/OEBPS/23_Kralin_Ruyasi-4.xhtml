<html xmlns="http://www.w3.org/1999/xhtml">
	<head>
		<title>23_Kralin_Ruyasi-4</title>
		<link href="css/23_Kralin_Ruyasi.css" rel="stylesheet" type="text/css"/>
	</head>
	<body id="x23_Kralin_Ruyasi" xml:lang="tr-TR">
		<div>
			<p class="BASLIK01" id="toc_marker-4">GEYİK İZİ</p>
			<p class="govde-metin">Bu şiddetli kışta bütün hayvanlar sıkıntı çekiyormuş. Yiyecekleri azalan hayvanlar arasında aslanlar da varmış.</p>
			<p class="govde-metin">Aslanlar, çevrede avlayacak hayvan bulamıyormuş. Avlar, sanki yer yarılmış da yerin altına girmiş. Avlanmak için uzaklara gitmek gerekiyormuş.</p>
			<p class="govde-metin">Kral aslan, aslanların en güçlülerini ormanın meydanında toplamış. Kral aslan, diğer aslanların önünde sinirli sinirli dolaşıyormuş. Güçlü aslanların tamamı alana gelince, kral aslan konuşmaya başlamış:</p>
			<p class="govde-metin">– Aslanlarım, sevgili dostlarım! Kulağınızı dört açın ve beni dinleyin! Halkımız şu anda zor durumda. Yiyeceklerimiz tükenmek üzere. Tek ümidimiz sizlersiniz. Uzaklara gidiniz, bizi besleyecek avlar bulup geliniz.</p>
			<p class="govde-metin">Güçlü aslanlar hep birlikte:</p>
			<p class="govde-metin">– Kralımız çok yaşa! Av bulmadan geri dönmeyeceğiz. Kralımızın güvenini boşa çıkarmayacağız, diyerek kükremişler.</p>
			<div class="frame-4">
				<img alt="Kralin%20Ruyasi_17.tif" class="frame-1" src="image/Kralin%20Ruyasi_17_fmt.jpeg"/>
			</div>
			<p class="govde-metin"> </p>
			<p class="govde-metin">Güçlü aslanlar, bu toplantıdan sonra hazırlıklarını tamamlayıp yola çıkmış. Onlar da  ormanda güçlükle ilerliyormuş. Epeyce uzaklara gitmişler.</p>
			<p class="govde-metin">Aslanlar, yol üzerinde rastladıkları tavşanları, yaban keçilerini yakalamış. Yakaladıkları avları, krala göndermişler.</p>
			<p class="govde-metin">Güçlü aslanlardan biri:</p>
			<p class="govde-metin">– Kaf Dağı’na gidelim. Orada bol miktarda av vardır. Böylece daha fazla avla geri dönebiliriz, demiş.</p>
			<p class="govde-metin">Diğer aslanlar bu öneriyi uygun görmüş. Kaf Dağı’na doğru ilerlemeye başlamışlar. Bir süre gittikten sonra geyiklerin izlerine  rastlamışlar.  Aslanlardan biri:</p>
			<p class="govde-metin">– Hey arkadaşlar! Buradan büyük bir geyik sürüsü geçmiş. Kızakları da varmış. Bugün bizim için güzel bir avlanma günü olabilir. Haydi, biraz acele edelim, demiş.</p>
			<p class="govde-metin">Güçlü aslanlar, hızlarını artırarak yollarına devam etmiş. Geyiklere ulaşabilmek için olanca güçleriyle koşmaya başlamışlar. Aslanlarla geyikler arasındaki uzaklık gittikçe azalıyormuş.</p>
			<div class="frame-4">
				<img alt="Kralin%20Ruyasi_18.tif" class="frame-3" src="image/Kralin%20Ruyasi_18_fmt.jpeg"/>
			</div>
			<p class="govde-metin"> </p>
			<p class="govde-metin">Sürünün arkasından giden nöbetçi geyikler, uzaktan gelen aslanları görmüş. Nöbetçi geyiklerden biri bağırmış:</p>
			<p class="govde-metin">– Kaçın, canınızı kurtarın! Aslanlar geliyor! </p>
			<p class="govde-metin">Geyik dede:</p>
			<p class="govde-metin">– Dostlarım, evlatlarım! Taşıyabileceğiniz kadar eşyayı yanınıza alın. Gerisini bırakın. Hızla koşmaya başlayın.</p>
			<div class="frame-4">
				<img alt="Kralin%20Ruyasi_19.tif" class="frame-3" src="image/Kralin%20Ruyasi_19_fmt.jpeg"/>
			</div>
			<p class="govde-metin"> </p>
			<p class="govde-metin">Geyikler hızla koşmaya başlamış. Ne açlık ne de yorgunluk geyikleri engelleyebiliyormuş. Yanlarına çok az eşya alabilmişler. Herkes canını kurtarma çabası içindeymiş.</p>
			<p class="govde-metin">Anne geyik, Reni’yi yanına almış. O da hızla koşuyormuş. Küçük Reni, iyice yorulmuş. Aslanlarla Reni arasındaki uzaklık iyice azalmış.</p>
			<div class="frame-4">
				<img alt="Kralin%20Ruyasi_20.tif" class="frame-3" src="image/Kralin%20Ruyasi_20_fmt.jpeg"/>
			</div>
			<p class="govde-metin"> </p>
			<p class="govde-metin">Anne geyik:</p>
			<p class="govde-metin">– Koş Reni! Dayan yavrum! Ne olursun, koşmaya devam et, diye ağlamaklı bir şekilde bağırıyormuş.</p>
			<p class="govde-metin">Anne geyiğin bağırmaları boşunaymış. Aslanlar Reni’yi yakalamış. Anne geyik, karşı koymak istemiş ama az kalsın kendi canından olacakmış. Sonunda Reni’yi aslanlara bırakmak zorunda kalmış. </p>
			<p class="govde-metin">Reni’yi yakalayan aslanlar, geyik sürüsünün peşini bırakmış.</p>
			<p class="govde-metin">Reni, bağırmaya başlamış:</p>
			<p class="govde-metin">– Anneciğim, beni bırakma sakın! Ne olursun, beni aslanlar yiyecek. Ben sensiz ne yaparım! Anneee, anneciğim!</p>
			<p class="govde-metin">Aslanlar, Reni’yi kral aslana canlı olarak götürmeyi düşünmüş. Reni bağırırken, aslanlardan biri:</p>
			<p class="govde-metin">– Seni yaramaz! Ne bağırıyorsun! Kes sesini, diye Reni’ye çıkışmış.</p>
			<p class="govde-metin">Anne geyik, yaşlı gözlerle hem Reni’ye bakıyor hem de var gücüyle kaçmaya çalışıyormuş. </p>
			<p class="govde-metin">Geyikler, kaçarken birçok değerli eşyalarını da geride bırakmış. Aslanlar, hazinelerle ve bir yavru geyikle geri dönmüş.</p>
			<p class="govde-metin">Yavru geyik Reni, artık tutsakmış. Yol boyunca: “Anneciğim, anneciğim!” diye gözyaşı dökmüş. Katı kalpli aslanlar bile bu ağlamaya dayanamamış. Onların kalpleri de yumuşamış. Ama bir geyik avlamadan kral aslanın yanına dönmek istememişler. Hazineyi ve Reni’yi alıp aslanların bulunduğu yere doğru yürümeye başlamışlar. Yolda birkaç tavşan daha yakalamışlar.</p>
		</div>
	</body>
</html>