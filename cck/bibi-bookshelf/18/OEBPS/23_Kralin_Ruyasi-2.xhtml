<html xmlns="http://www.w3.org/1999/xhtml">
	<head>
		<title>23_Kralin_Ruyasi-2</title>
		<link href="css/23_Kralin_Ruyasi.css" rel="stylesheet" type="text/css"/>
	</head>
	<body id="x23_Kralin_Ruyasi" xml:lang="tr-TR">
		<div>
			<p class="BASLIK01" id="toc_marker-2">PUDİ’NİN DUASI</p>
			<div class="frame-4">
				<img alt="Kralin%20Ruyasi_07.tif" class="frame-3" src="image/Kralin%20Ruyasi_07_fmt.jpeg"/>
			</div>
			<p class="govde-metin"> </p>
			<p class="govde-metin">Hava soğumuş, yapraklar sararıp dökülmeye başlamış. Geyiklerin, yiyecek bulabilmeleri için şimdi daha fazla gezmeleri gerekiyormuş.</p>
			<p class="govde-metin">Değişen hava şartları ile birlikte Reni hastalanmış. </p>
			<p class="govde-metin">Reni:</p>
			<p class="govde-metin">– Anne, anneciğim! Kendimi çok hâlsiz hissediyorum.</p>
			<p class="govde-metin">Reni’nin hastalanması, en çok Pudi’yi üzmüş. </p>
			<p class="govde-metin">Pudi, annesine:</p>
			<p class="govde-metin">– Anneciğim, Reni’nin hastalanmasına çok üzülüyorum. Kardeşim iyileşecek, değil mi?  Ne olur, kardeşim iyileşsin, demiş.</p>
			<p class="govde-metin">Anne geyik:</p>
			<p class="govde-metin">– Umarım kardeşin iyileşir. Baban doktora gitti. Doktor gelecek, Reni’yi muayene edecek. Ona ilaç verecek. İlacını verelim. Daha sonra kardeşinin iyileşmesini beklemekten başka çaremiz yok, demiş.</p>
			<p class="govde-metin">Baba geyik, doktora gitmiş.</p>
			<p class="govde-metin">Doktor:</p>
			<p class="govde-metin">– Merhaba, hoş geldin baba geyik. Nasılsın?  </p>
			<p class="govde-metin">Baba geyik:</p>
			<p class="govde-metin">– Teşekkür ederim doktor. Bizim küçük Reni çok hasta. Onun için geldim. Onu muayene edebilir misin, demiş.</p>
			<div class="frame-4">
				<img alt="Kralin%20Ruyasi_08.tif" class="frame-3" src="image/Kralin%20Ruyasi_08_fmt.jpeg"/>
			</div>
			<p class="govde-metin"> </p>
			<p class="govde-metin">Doktor:</p>
			<p class="govde-metin">– Küçük yaramaza ne oldu? Çok sağlıklı bir yavruydu. Umarım önemli bir rahatsızlığı yoktur! Hadi, gidip bakalım.</p>
			<p class="govde-metin">Doktorla baba geyik, ailenin bulunduğu yere gelmiş. Doktor, en şifalı bitkilerden yaptığı ilaçları da yanına almış.</p>
			<p class="govde-metin">Doktor:</p>
			<p class="govde-metin">– Merhaba anne geyik! Merhaba Pudi,    diyerek ailedekileri selamlamış. Sonra: </p>
			<p class="govde-metin">– Bakalım, küçük yaramazın neyi varmış?  Merhaba Reni, demiş ve onu muayene etmeye başlamış. Reni’yi iyice kontrol etmiş. Kalbini dinlemiş, boğazına bakmış.</p>
			<div class="frame-4">
				<img alt="Kralin%20Ruyasi_09.tif" class="frame-3" src="image/Kralin%20Ruyasi_09_fmt.jpeg"/>
			</div>
			<p class="govde-metin"> </p>
			<p class="govde-metin">Baba geyik merak içinde:</p>
			<p class="govde-metin">– Reni’nin neyi var doktor? Umarım önemli bir rahatsızlığı yoktur!</p>
			<p class="govde-metin">Doktor:</p>
			<p class="govde-metin">– Aşırı şekilde üşütmüş. Korkulacak bir durum yok. Ama ilaçlarını zamanında alsın. Siz de ona iyi bakın. Umarım en kısa zamanda iyileşir. </p>
			<p class="govde-metin">Baba geyik:</p>
			<p class="govde-metin">– Sağ olun, doktor. Zahmet edip buraya kadar geldiniz. Bizi biraz olsun sevindirdiniz.</p>
			<p class="govde-metin">Doktor:</p>
			<p class="govde-metin">– Hoşça kalınız. Olumsuz bir durum olursa beni arayınız. Anne geyik, Pudi, görüşürüz. Reni’ye iyi bakınız.</p>
			<p class="govde-metin">Doktorun verdiği ilacı, Reni’ye içirmişler. Zavallı Reni, baygın hâlde yatıyormuş. Akşam olunca Pudi, üzgün bir şekilde odasına çekilmiş. Ne yapacağını bilmiyormuş. Gözlerine bir türlü uyku girmiyormuş.</p>
			<p class="govde-metin">Pudi, yatağına uzanmış. Kardeşinin hastalığı karşısında bir şey yapamadığı için çok üzüntülüymüş. Sonra, yapabileceği bir şeylerin olduğunu hatırlamış. Evet o, kardeşinin  iyileşmesi için dua edebilirmiş.</p>
			<p class="govde-metin">Pudi, uyumadan önce ellerini kaldırmış:</p>
			<p class="govde-metin">– Allah’ım! Ne olur, kardeşim iyileşsin! Yine çayırlarda, ağaçlar arasında onunla oynayayım. Onu seveyim. Ailemizin huzuru, neşesi geri gelsin. Ne olur Allah’ım, diye dua etmiş. Pudi, bu dileklerle uykuya dalmış. Bir süre sonra rüya görmeye başlamış.</p>
			<div class="frame-4">
				<img alt="Kralin%20Ruyasi_10.tif" class="frame-5" src="image/Kralin%20Ruyasi_10_fmt.jpeg"/>
			</div>
			<p class="govde-metin"> </p>
			<p class="govde-metin">Rüyasında, kardeşi ağır hastaymış. Hastalığı ilerlemiş. Reni, hayata veda etmiş. Komşu geyikler, “Başınız sağ olsun!” demeye gelmiş. </p>
			<p class="govde-metin">Bu durum, en çok Pudi’yi üzmüş.</p>
			<p class="govde-metin">Pudi: </p>
			<p class="govde-metin">– Ben kardeşsiz nasıl yaşarım? Ben şimdi kiminle oynarım? Kime kardeşim derim, diye ağlıyormuş.</p>
			<p class="govde-metin">Pudi, korkudan iyice terlemiş. Rüyasında bağırmak istiyormuş. Ama nefesi tıkanmış, bağıramamış. Bu korkulu rüya, fazla uzun sürmemiş. </p>
			<p class="govde-metin">Pudi, heyecanlı bir şekilde uyanmış. Doğruca kardeşinin bulunduğu odaya gitmiş. Annesi, Reni’ye ninni söylüyormuş.</p>
			<p class="govde-metin">	Çayıra serdim kilim,</p>
			<p class="govde-metin">	Sevmeye doymaz dilim.</p>
			<p class="govde-metin">		Benim nazlı bebeğim,</p>
			<p class="govde-metin">		Aç gözünü seveyim.</p>
			<p class="govde-metin">	Uyan artık, aç gözünü,</p>
			<p class="govde-metin">	Annen öpsün gül yüzünü.</p>
			<p class="govde-metin">Pudi, annesinin ninnisini iç çekerek dinlemiş. Belli ki annesi de Reni’nin hastalığına üzülüyormuş. </p>
			<p class="govde-metin">Yavru geyik, annesini rahatsız etmeden odasına geri dönmüş. İçinde, sabahleyin korkunç bir sürprizle uyanma duygusu varmış.</p>
			<div class="frame-4">
				<img alt="Kralin%20Ruyasi_11.tif" class="frame-3" src="image/Kralin%20Ruyasi_11_fmt.jpeg"/>
			</div>
			<p class="govde-metin"> </p>
			<p class="govde-metin">Ya rüyası gerçek çıkarsa ya kardeşiyle ayrılmak zorunda kalırsa! Rüyasında gördüklerini hatırlamak bile istemiyormuş. </p>
			<p class="govde-metin">Pudi, geceyi yarı uykulu yarı uyanık bir şekilde geçirmiş. Sabah uyandığında, hâlâ gördüğü kötü rüyanın etkisi altındaymış.</p>
			<p class="govde-metin">Pudi, elini yüzünü yıkadıktan sonra doğruca kardeşinin bulunduğu yere gitmiş. Kalbi heyecandan hızlı hızlı çarpıyormuş.</p>
			<p class="govde-metin">Reni, biraz iyileşmiş. Kısık bir sesle:</p>
			<div class="frame-4">
				<img alt="Kralin%20Ruyasi_12.tif" class="frame-3" src="image/Kralin%20Ruyasi_12_fmt.jpeg"/>
			</div>
			<p class="govde-metin"> </p>
			<p class="govde-metin">– Merhaba abla, demiş. Reni’nin bu kadarcık konuşması bile Pudi’nin neşelenmesine yetmiş. Gördüğü kötü rüyanın etkisinden biraz olsun kurtulmuş. </p>
			<p class="govde-metin">Pudi, annesine sarılmış:</p>
			<p class="govde-metin">– Anneciğim, ne kadar mutlu olduğumu bilemezsin! Bak, Reni iyileşmiş. Onunla yine oynayabileceğiz.</p>
			<p class="govde-metin">Bir kaç gün daha dinlenen Reni, tamamen iyileşmiş. Mozi ailesi, tekrar eski mutlu günlerine dönmüş.</p>
		</div>
	</body>
</html>