<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>dedekorkutkitabi-epub-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="dedekorkutkitabi-epub-2.html" xml:lang="tr-TR">
			<div class="Basic-Text-Frame">
				<p class="e-sayfabasibaslik" id="toc_marker-1">Dedem Korkut Geldi Boy Boyladı Soy Soyladı</p>
				<p class="e-paragraf">‘Destanlar devri çoktan kapandı’ diyen doğru söylüyordu,</p>
				<p class="e-paragraf">ne var ki, eğer bir metin, insanın masal çağının</p>
				<p class="e-paragraf">kuytularına sızıyorsa onda, çağları aşan bir </p>
				<p class="e-paragraf">nefha esiyorsa, kendi çağını sürekli</p>
				<p class="e-paragraf">açıyor, demektir.</p>
				<p class="e-paragraf">Dede Korkut Kitabı, okudukça çoğalan ve</p>
				<p class="e-paragraf">bize bir milletin bütün macerasını</p>
				<p class="e-paragraf">birkaç hikâye çerçevesinde yansıtan</p>
				<p class="e-paragraf">bu tür metinlerdendir.</p>
				<p class="e-paragraf">Batı Türkleri’nin kökenini oluşturan Oğuz’ların</p>
				<p class="e-paragraf">hayatını konu alan hikâyeler, hem birer</p>
				<p class="e-paragraf">halk hikâyesi, hem destan, hem de masal</p>
				<p class="e-paragraf">özelliği gösterir.</p>
				<p class="e-bosluk">Sürekli yinelenen söz gruplarının, deyimlerin,</p>
				<p class="e-paragraf">atalarsözü ve vecizelerin ördüğü; Oğuz Türkleri’nin</p>
				<p class="e-paragraf">gerek ‘kafir’le, gerekse birbirleriyle</p>
				<p class="e-paragraf">kavgalarını, tabiatla ilişkilerini,</p>
				<p class="e-paragraf">gündelik yaşantılarını ve nihayet inançlarını</p>
				<p class="e-paragraf">estetik niteliklerini konu alır.</p>
				<p class="e-paragraf">‘Padişah’, Han Bayındır, öykülerde flu bir</p>
				<p class="e-paragraf">resim olarak sürekli</p>
				<p class="e-paragraf">seyreder, gözetir olup bitenleri.</p>
				<p class="e-paragraf">Beyler beyi Kazan ve dayısı Aruz Koca,</p>
				<p class="e-paragraf">hikâyelerin baş kişileridir.</p>
				<p class="e-paragraf">Erenler, yiğitler, alpler, ‘pis dinli kafir’ler,</p>
				<p class="e-paragraf">kiliseyken mescide çevrilip ezan okunan</p>
				<p class="e-paragraf">ibadethaneler, yeşil çimene dikilen ak otağlar,</p>
				<p class="e-paragraf">çadırlar, alaca, altın gölgelikler,</p>
				<p class="e-paragraf">sırmalı kaftanlar, sağlam yapılı demir giyimler,</p>
				<p class="e-paragraf">miğferler, kara çelik öç kılıçlar, altmış</p>
				<p class="e-paragraf">tutam mızraklar, gürzler ve daha pek çok</p>
				<p class="e-paragraf">nesne uçuşur öykülerde.</p>
				<p class="e-paragraf">Yiğitliğin ahlâki boyutunu, savaşın kurallarını,</p>
				<p class="e-paragraf">yine flu bir biçimde karşımıza çıkan “bezirgan’larıyla ticaret hayatını hep, pastoral bir senfoninin</p>
				<p class="e-paragraf">ögeleri olarak görürüz.</p>
				<p class="e-bosluk">Kan dökmeden, can almadan çocuğa isim verilmez.</p>
				<p class="e-paragraf">Hikâyelerin sonunda olduğu gibi, çözülemeyen bir </p>
				<p class="e-paragraf">sorun baş gösterdiğinde, çocuğa isim verileceğinde</p>
				<p class="e-paragraf">Dedem Korkut gelir, neşeli havalar çalar, destan söyler,</p>
				<p class="e-paragraf">deyiş der ve bu dünyanın gelimli gidimli</p>
				<p class="e-paragraf">olduğundan bahisle, Kadir Mevla’ya yakarır.</p>
				<p class="e-paragraf">Dede Korkut Hikâyeleri, onbeşinci yüzyıl sonunda</p>
				<p class="e-paragraf">yazıya geçirilmiş olmasına rağmen, Türklerin</p>
				<p class="e-paragraf">müslüman olduğu yüzyıldan itibaren oluşmuştur.</p>
				<p class="e-paragraf">‘Arı sudan abdest alan, ak alınlarını yere koyan’</p>
				<p class="e-paragraf">alplerin, ‘helâlli’leri de</p>
				<p class="e-paragraf">kendileri gibi yiğit, cesur, gözükaradır.</p>
				<p class="e-paragraf">Dede Korkut hikâyeleri, bizim öykü geleneğimizin</p>
				<p class="e-paragraf">kilometretaşlarındandır.</p>
				<p class="e-bosluk">Tahkiye denilen söz ırmağında Dedem Korkut’un</p>
				<p class="e-paragraf">lahuti sesi çınlar durur.</p>
				<p class="e-paragraf">Yalın, betimleyici, içtenlikli, epik ve</p>
				<p class="e-paragraf">lirik bir dildir bu.</p>
				<p class="e-paragraf">Bugün, Dede Korkut metinlerinden tahkiye</p>
				<p class="e-paragraf">adına öğrenilecek çok şey var.</p>
				<p class="e-paragraf">Kemal Tahir’in başucu kitaplarından olan</p>
				<p class="e-paragraf">bu eseri, ruhuna uygun biçimde sizlere</p>
				<p class="e-paragraf">ulaştırmak için</p>
				<p class="e-paragraf">harcadığımız çabayı önemsemiyoruz.</p>
				<p class="e-paragraf">Lâkin, birazdan okuyacağınız bu kitabın</p>
				<p class="e-paragraf">gerek anlam, gerekse dil özelliklerinin</p>
				<p class="e-paragraf">titizlikle korunmuş olduğu</p>
				<p class="e-paragraf">söylenebilir.</p>
				<p class="e-paragraf">Dedem Korkut’un duasına yürekten katılıyorum:</p>
				<p class="e-paragraf">‘Ölüm eriştiğinde arı imandan ayırmasın’</p>
				<p class="e-paragraf"><span class="e-italik">Sadık Yalsızuçanlar</span></p>
				<p class="e-sayfabasibaslik" id="toc_marker-2">Rahman ve Rahim Olan Allah’ın Adı İle</p>
				<p class="e-paragraf">Elçi’nin saadet çağına yakın Bayat boyundan Korkut Ata</p>
				<p class="e-paragraf">adında bir er yaşadı. Bir Oğuz bilgesiydi O.</p>
				<p class="e-paragraf">Ne kestirirse çıkar, ne haber verirse olurdu.</p>
				<p class="e-paragraf">Yüce Allah, gönlüne nice ilhamlar estirirdi.</p>
				<p class="e-bosluk">Bir gün Korkut Ata, hükümranlığın, ahir zamanda</p>
				<p class="e-paragraf">tekrar Kayılara geçeceğini söyledi; kimse</p>
				<p class="e-paragraf">hanlığı onlardan alamayacak, kıyamet kopup</p>
				<p class="e-paragraf">hesap günü açılıncaya değin sürüp gidecekti</p>
				<p class="e-paragraf">Kayının egemenliği.</p>
				<p class="e-bosluk">Korkut Ata’nın haber verdiği kutlu nesil, </p>
				<p class="e-paragraf">Osmanoğullarıdır.</p>
				<p class="e-paragraf">Daha neler neler bildirdi Korkut Ata.</p>
				<p class="e-paragraf">Kabilesinin her müşkilini çözer, her sorununu</p>
				<p class="e-paragraf">hallederdi.</p>
				<p class="e-paragraf">Korkut Ata’ya danışmadan bir iş yapmazdı Bayat</p>
				<p class="e-paragraf">kişileri. Her sözünü buyruk edinirler, tutup</p>
				<p class="e-paragraf">tamama erdirirlerdi.</p>
				<p class="e-paragraf">Dede Korkut şöyle demiş:</p>
				<p class="e-bosluk">‘Allah’ı anmayınca işler yoluna girmez. Kudreti sonsuz </p>
				<p class="e-paragraf">olan Allah vermeyince kişi asla zenginleşemez. Ezelden </p>
				<p class="e-paragraf">yazılmayan şey, kulun başına gelmez, eceli erişmeyen</p>
				<p class="e-paragraf">ölmez. Ölü dirilmez, can uçunca tenden bir daha geri dönmez.</p>
				<p class="e-paragraf">Kara dağ yumrusu kadar mal toplasan,</p>
				<p class="e-paragraf">isteyip biriktirsen de kısmetinden bir fazlasını yiyemezsin.</p>
				<p class="e-paragraf">Sular çağlasa, dolup taşsa denizler dolmaz.</p>
				<p class="e-paragraf">Büyükleneni Tanrı sevmez, böbürlenen er</p>
				<p class="e-paragraf">yücelmez. Beslemeden oğul olmaz, bir gün bırakıp gider,</p>
				<p class="e-paragraf">yaşadım, gördüm demez. Külden tepe, güveyiden oğul</p>
				<p class="e-paragraf">olmaz. Başına gem vurulsa da eşek katır olmaz.</p>
				<p class="e-paragraf">Hanım giysisiyle hizmetçiyi değiştiremezsin. Lapa lapa</p>
				<p class="e-paragraf">kar yağsa kışın, bir taneciği yaza kalmaz,</p>
				<p class="e-paragraf">yapağılı yeşil çimen de güze kalmaz. Eski pamuktan</p>
				<p class="e-paragraf">giysilik bez, eski düşmandan taze dost olmaz.</p>
				<p class="e-paragraf">Arap ata kıymayınca yol alınmaz, kara çelik</p>
				<p class="e-paragraf">kılıcı vurmayınca düşman dönmez, er maldan</p>
				<p class="e-paragraf">geçmeyince ünü çıkmaz. Kız anadan görmeyince</p>
				<p class="e-paragraf">kulağına küpe olmaz, erkek çocuk babadan görmeyince sofra</p>
				<p class="e-paragraf">çekmez. Oğul, babanın yarısı, iki gözünden birisidir.</p>
				<p class="e-paragraf">Bahtı yüce oğul, baba ocağının korudur.</p>
				<p class="e-paragraf">Baba dünyadan göçüp mal kalmayınca</p>
				<p class="e-paragraf">neylesin oğul?</p>
				<p class="e-paragraf">Bahtı açık olmayan oğul, baba malından</p>
				<p class="e-paragraf">ne fayda görür?</p>
				<p class="e-paragraf">Bahtsızlıktan Allah saklasın.</p>
				<p class="e-paragraf">Dede Korkut bakalım daha neler söylemiş:</p>
				<p class="e-bosluk">‘Sert yürüyüşlü ata ancak yiğit biner.</p>
				<p class="e-paragraf">Binmese daha iyi.</p>
				<p class="e-paragraf">Kara çelik öz kılıcı çalıp keser namertler</p>
				<p class="e-paragraf">Çalmasa daha iyi.</p>
				<p class="e-paragraf">İyi kullanan yiğide, okla kılıçtansa çomak daha iyi.</p>
				<p class="e-paragraf">Konuksuz kara evin yıkılması daha iyi.</p>
				<p class="e-paragraf">Atın bile yemediği acı otların bitmemesi,</p>
				<p class="e-paragraf">Kimselerin içmediği acı suların sızmaması daha iyi.</p>
				<p class="e-paragraf">Atasının adını yürütmeyen, ününü sürdürmeyen</p>
				<p class="e-paragraf">hoyrat oğulun baba belinden inmemesi daha iyi.</p>
				<p class="e-paragraf">Babasının adını yücelten kutlu oğul daha iyi.</p>
				<p class="e-paragraf">Yalan sözün dünyada olmaması daha iyi.</p>
				<p class="e-paragraf">Gerçeklerin üçyüz yaşını doldurması daha iyi.</p>
				<p class="e-paragraf">Üç otuz yaşınız dolsun, Allah kötülük eriştirmesin size.</p>
				<p class="e-paragraf">Bahtınız açık, yolunuz kutlu, işleriniz uğurlu olsun.</p>
				<p class="e-bosluk">Dede Korkut bir kez daha söylemiş,</p>
				<p class="e-paragraf">bakalım hanım ne söylemiş:</p>
				<p class="e-bosluk">Yerin otlaklarını en iyi geyikler bilir.</p>
				<p class="e-paragraf">Yeşillenmiş yerlerin çimenlerini</p>
				<p class="e-paragraf">yaban eşekleri.</p>
				<p class="e-paragraf">Farklı yolların izini en iyi süren develerdir.</p>
				<p class="e-paragraf">Tilkiler, yedi ırmağın kokusunu farkeder.</p>
				<p class="e-paragraf">Gece yapılan kervan yolculuğunu çayır kuşu bilir.</p>
				<p class="e-paragraf">Oğulun kimden olduğunu sadece ana bilir.</p>
				<p class="e-paragraf">Yiğidin ağırlığını bindiği at bilir.</p>
				<p class="e-paragraf">Ağır yükün eziyetini katır bilir.</p>
				<p class="e-paragraf">Sızıyı çeken, ağrıyı yaşayan bilir.</p>
				<p class="e-paragraf">Başağrısını beyine sor.</p>
				<p class="e-paragraf">Elden ele, bir beyden ötekine gezen ozan anlar</p>
				<p class="e-paragraf">kolca kopuzdan.</p>
				<p class="e-paragraf">İnsanın eliaçığını da pintisini de ozan bilir.</p>
				<p class="e-paragraf">Karşınızda söyleyen ozan olsun.</p>
				<p class="e-paragraf">Yolunu şaşırarak üzerinize gelen kazadan</p>
				<p class="e-paragraf">Tanrı korusun sizleri.</p>
				<p class="e-bosluk">Dede Korkut yine söylemiş, görelim hanım ne söylemiş:</p>
				<p class="e-bosluk">Ağız açıp ulular olsam, üzerimizde Tanrı güzel!</p>
				<p class="e-paragraf">O’nun dostu din yücesi Muhammed güzel.</p>
				<p class="e-paragraf">O kutlu Elçinin sağında, namaza duran Ebubekir Sıddık</p>
				<p class="e-paragraf">güzel. Sonuncu cüz olan Amme’nin girişi güzel.</p>
				<p class="e-paragraf">Ağır ağır ve tecvitle okunan Yasin güzel.</p>
				<p class="e-paragraf">Kılıcını çekerek, din sancağını yükselten Ali güzel.</p>
				<p class="e-paragraf">Elçi’nin torunları, Ali’nin oğulları, Kerbela’da</p>
				<p class="e-paragraf">Yezidilerin elinden şehadet şerbetini içtiler.</p>
				<p class="e-paragraf">Gökten, Tanrı katından inen Kur’an güzel. Kutsal Kitab’ı</p>
				<p class="e-paragraf">tedvin etti, tanzim etti, bilginlere öğretti,</p>
				<p class="e-paragraf">ezberletti, Elçi’nin arkadaşlarından, Allah Dostu</p>
				<p class="e-paragraf">Osman güzel. Engin bir yere konmuş olan Tanrı evi</p>
				<p class="e-paragraf">Mekke güzel. Oraya sağ ulaşıp esenlikle dönen</p>
				<p class="e-paragraf">Hacı güzel. Hesap gününde Cuma, cuma gününde hutbe güzel.</p>
				<p class="e-paragraf">Kulak kesilip dinleyen ümmet güzel. Minarede</p>
				<p class="e-paragraf">insanları Allah’a kulluğa çağıran müezzin güzel.</p>
				<p class="e-paragraf">Dizi dizinde, gönlü gönlündeki eşin güzel.</p>
				<p class="e-paragraf">Şakağından saçı ağaran baba güzel.</p>
				<p class="e-paragraf">Ak sütünü doya doya emziren</p>
				<p class="e-paragraf">anne güzel. Uslanıp boyun eğen siyahi erkek</p>
				<p class="e-paragraf">deve güzel. Sevimli kardeş güzel. Evin yamacına kurulan</p>
				<p class="e-paragraf">gelin çadırı, çadırı tutan uzun ip güzel.</p>
				<p class="e-paragraf">Hiç kimseye benzemeyen, eşi benzeri olmayan,</p>
				<p class="e-paragraf">alemlerin Yaratıcısı güzel.</p>
				<p class="e-bosluk">Kendisini sürekli ululadığımız Yüce Tanrı</p>
				<p class="e-paragraf">yardımını esirgemesin, hanım hey!</p>
				<p class="e-bosluk">Dede Korkut’un diliyle</p>
				<p class="e-paragraf">ozan şöyle der:</p>
				<p class="e-bosluk">Dört tür kadın vardır.</p>
				<p class="e-paragraf">Biri, solduran sop.</p>
				<p class="e-paragraf">Biri, dolduran top.</p>
				<p class="e-paragraf">Evin dayanağı bir başkası</p>
				<p class="e-paragraf">Bir başkası bayağı.</p>
				<p class="e-paragraf">Evin dayanağı olan kadına güvenebilirsin.</p>
				<p class="e-paragraf">Yabancı bir konuk gelse, onu ağırlar, kimse evde olmasa da</p>
				<p class="e-paragraf">yedirir, içirir, gönlü aziz olarak uğurlar.</p>
				<p class="e-paragraf">Ayşe’nin, Fatma’nın soyundandır o.</p>
				<p class="e-paragraf">Ondan çocuklar yetişsin, ocağın böylesi bir</p>
				<p class="e-paragraf">kadınla şenlensin.</p>
				<p class="e-bosluk">Solduran sop, dediğimiz kadına gelince.</p>
				<p class="e-paragraf">Sabah uyanır, elini yüzünü yunmadan, arınmadan sofraya oturur,</p>
				<p class="e-paragraf">dokuz bazlamayla, bir tahta kova yoğurdu yer, eli</p>
				<p class="e-paragraf">böğründe, yakınır durur: “Bu evi başına yıkılası</p>
				<p class="e-paragraf">kocaya vardığımdan beri ne karnım doydu, ne yüzüm güldü.</p>
				<p class="e-paragraf">Ayağım papuç, yüzüm yaşmak mı gördü? N’olur, bu adam</p>
				<p class="e-paragraf">ölüp gitse, bir başkasına varsam, umduğumdan daha</p>
				<p class="e-paragraf">zengin olsa!”</p>
				<p class="e-paragraf">Bu kadından uzak dur. Ondan ne çocuğun olsun, ne</p>
				<p class="e-paragraf">ocağın tütsün.</p>
				<p class="e-bosluk">Dolduran Top kadın ise, sabah uyanır uyanmaz,</p>
				<p class="e-paragraf">o çadırdan bu çadıra, obanın bir ucundan ötekine</p>
				<p class="e-paragraf">verip veriştirdi, dinleyip atıştırdı, ondan aldı ona götürdü,</p>
				<p class="e-paragraf">bundan aldı şuna götürdü, dedikodu yaptı, açık</p>
				<p class="e-paragraf">kapıları gözledi, kapalıları dinledi, evine döndü ki</p>
				<p class="e-paragraf">ne görsün!</p>
				<p class="e-paragraf">Hırsız köpekle dana ortalığı birbirine katmış,</p>
				<p class="e-paragraf">sığır damına, koyun ağıla, tavuk kümesine dönmüş!</p>
				<p class="e-paragraf">Komşularına bağırır, sızlanır:</p>
				<p class="e-paragraf">Kııız, Zübeyde, Zeliha, Rüveyde, Çan Kız, Çan Paşa,</p>
				<p class="e-paragraf">Kutlu Melek, Ayna Melek!</p>
				<p class="e-paragraf">Ne yitmiştim, ne ölmüştüm.</p>
				<p class="e-paragraf">Biraz geziye çıktım o kadar.</p>
				<p class="e-paragraf">N’olurdu, evime göz kulak olsaydınız.</p>
				<p class="e-paragraf">Dönüp geleceğim, yatıp kalacağım yıkılası ev burasıydı.</p>
				<p class="e-paragraf">N’olurdu komşuluk hakkına uyup baksaydınız.</p>
				<p class="e-paragraf">Komşu hakkı Tanrı hakkıymış, bilmez misiniz?</p>
				<p class="e-paragraf">Bu kadından da uzak dur. Ne oğul versin sana, ne ocağını </p>
				<p class="e-paragraf">tüttürsün.</p>
				<p class="e-bosluk">Geldik sonuncuya.</p>
				<p class="e-paragraf">Ne kadar söylesen de öğüt verip düzeltmeğe çalışsan da</p>
				<p class="e-paragraf">bayağı olan kadına.</p>
				<p class="e-paragraf">Uzak kırdan bir konuk gelse evine, kocası,</p>
				<p class="e-paragraf">“Hanım açıktık, konuğumuz açtır, yemek hazırla” dese,</p>
				<p class="e-paragraf">şöyle cevap verir: “Pişmiş aşın devamı olur mu?</p>
				<p class="e-paragraf">bu yıkılası hanede ne un var ne elek, deve dönmedi</p>
				<p class="e-paragraf">değirmenden, ne gelirse kalçama gelsin”</p>
				<p class="e-paragraf">ellerini arkasına vurarak ardını döner kocasına,</p>
				<p class="e-paragraf">ne dinler, ne durur, bir söylense bin söyler, sözü kulağında</p>
				<p class="e-paragraf">kalmaz erinin. Kadın değil, o, Nuh’un (a.s.)</p>
				<p class="e-paragraf">eşeğinin soyundandır.</p>
				<p class="e-bosluk">Hanım, o kadından da Allah saklasın sizleri.</p>
				<p class="e-paragraf">Ocağınıza bayağısı uğramasın.</p>
				<p class="e-sayfabasibaslik" id="toc_marker-3">Gölgeli Büyük Ağaç</p>
				<p class="e-2-baslik" id="toc_marker-3-1">Dirse Han Oğlu Boğaç Han Hikâyesi</p>
				<p class="e-paragraf">Günlerden bir gün, </p>
				<p class="e-paragraf">Kam Gan oğlu Bayındır Han, yerinden </p>
				<p class="e-paragraf">uğramış, görkemli Şami çadırını yeryüzüne dikmişti.</p>
				<p class="e-paragraf">Alaca gölgelik göğe yükseliyordu.</p>
				<p class="e-paragraf">Binlerce yere ipek küçük halılar döşenmişti.</p>
				<p class="e-paragraf">Senede bir kez hanlar hanı Han Bayındır, Oğuz ulularını</p>
				<p class="e-paragraf">konuk eder, yedirir içirirdi.</p>
				<p class="e-bosluk">Yine şölen düzenleyip, attan aygır, deveden erkek deve,</p>
				<p class="e-paragraf">koyundan koç boğazlatmıştı.</p>
				<p class="e-paragraf">Ak, kara ve kızıl otağlar kurdurmuştu üç yere.</p>
				<p class="e-bosluk">Ve buyurmuştu:</p>
				<p class="e-paragraf">‘Oğlu veya kızı olmayanı kara çadırda ağırlayın, </p>
				<p class="e-paragraf">kara keçeyi</p>
				<p class="e-paragraf">serin altına, kara koyunun yahnisinden</p>
				<p class="e-paragraf">getirin sofrasına, yerse yesin, yemezse</p>
				<p class="e-paragraf">çekip gitsin.</p>
				<p class="e-paragraf">Oğlu olanı ak çadıra buyur edin, kızı olanı kızıl</p>
				<p class="e-paragraf">otağa. Oğlu kızı olmayanı Allah iyi anmaz, biz dahi</p>
				<p class="e-paragraf">beddua ederiz ona, böyle biline’</p>
				<p class="e-bosluk">Oğuz beyleri birer birer gelmeye, çadırlarda</p>
				<p class="e-paragraf">toplanmaya başladı.</p>
				<p class="e-bosluk">İçlerinde Dirse Han adında bir beyin oğlu vardı ki,</p>
				<p class="e-paragraf">ne bir oğula, ne de kıza sahipti.</p>
				<p class="e-bosluk">Görelim hanım ne söylemiş:</p>
				<p class="e-bosluk"><span class="e-italik">Efil efil tanyelleri estiğinde</span></p>
				<p class="e-paragraf"><span class="e-italik">Boz çayır kuşu öttüğünde</span></p>
				<p class="e-paragraf"><span class="e-italik">Uzun sakallı müezzin ezana durduğunda</span></p>
				<p class="e-paragraf"><span class="e-italik">İri, cins atlar sahibini görüp huysuzlandığında</span></p>
				<p class="e-paragraf"><span class="e-italik">Akın karanın seçildiği vakitte</span></p>
				<p class="e-paragraf"><span class="e-italik">Göğsü güzel yüce dağlara gün vurduğunda</span></p>
				<p class="e-paragraf"><span class="e-italik">Yiğit beylerin</span></p>
				<p class="e-paragraf"><span class="e-italik">cengaverlerin birbirine girdiği bir zamanda.</span></p>
				<p class="e-bosluk">Seher aydınlığında Dirse Han kalkmış,</p>
				<p class="e-paragraf">kırk korkusuz yiğidiyle birlikte</p>
				<p class="e-paragraf">Bayındır Hanın davetine geliyordu.</p>
				<p class="e-paragraf">Dirse Han’ı ve yiğitlerini, Bayındır Han’ın</p>
				<p class="e-paragraf">adamları karşıladılar.</p>
				<p class="e-paragraf">Kara çadıra kondurdular ve altlarına kara keçe serdiler.</p>
				<p class="e-paragraf">Kara koyun yahnisinden kap kap taşıdılar, önlerine koydular.</p>
				<p class="e-paragraf">Dirse Han şaşırmıştı.</p>
				<p class="e-paragraf">‘Bayındır Han’ın buyruğu’ dediler.</p>
				<p class="e-paragraf">Dirse Han,</p>
				<p class="e-paragraf">‘Benden ne kötülük görmüştür Bayındır Han?’ dedi,</p>
				<p class="e-paragraf">‘kılıcımdan mı yoksa soframdan mı bir eksiklik</p>
				<p class="e-paragraf">buldu? Bizden aşağı kişileri ak çadıra, kızıl otağa</p>
				<p class="e-paragraf">konuk etti, benim suçum neydi ki</p>
				<p class="e-paragraf">kara çadırda oturmaktayım?’</p>
				<p class="e-paragraf">Bayındır Han’ın buyruğunu anlattılar.</p>
				<p class="e-bosluk">Dirse Han, yerinden kalktı,</p>
				<p class="e-paragraf">‘Doğrulun!’ diye bağırdı yiğitlerine, ‘bu uğursuzluk ya benden</p>
				<p class="e-paragraf">veya eşimdendir.’</p>
				<p class="e-paragraf">Evine geldi, hanımını çağırdı, bakalım ne söylemiş:</p>
				<p class="e-bosluk"><span class="e-italik">Gel beri başım bahtı evim tahtı</span></p>
				<p class="e-paragraf"><span class="e-italik">Evden çıkıp yürüyünce</span></p>
				<p class="e-paragraf"><span class="e-italik">selvi boylum</span></p>
				<p class="e-paragraf"><span class="e-italik">Topuğunda sarmaşınca siyah saçlım</span></p>
				<p class="e-paragraf"><span class="e-italik">Kurulu yay gibi çatma kaşlım</span></p>
				<p class="e-paragraf"><span class="e-italik">İçine çift badem sığmayan dar ağızlım</span></p>
				<p class="e-paragraf"><span class="e-italik">Kavunum, yemişim</span></p>
				<p class="e-paragraf"><span class="e-italik">Gördün mü neler oldu?</span></p>
				<p class="e-bosluk">Han Bayındır yerinden doğrularak</p>
				<p class="e-paragraf">bir yere ak bir yere kızıl bir yere kara otağ</p>
				<p class="e-paragraf">kurdurmuş</p>
				<p class="e-paragraf">oğulluyu aka, kızlıyı kızıla</p>
				<p class="e-paragraf">oğlu kızı olmayanı kara çadıra konduruyor</p>
				<p class="e-paragraf">kara keçe döşüyor altına</p>
				<p class="e-paragraf">kara koyun yahnisi ikram ediyor</p>
				<p class="e-paragraf">Yerse yesin yemezse kalkıp gitsin,</p>
				<p class="e-paragraf">oğlu kızı olmayanı Allah sevmiyor ben de beddua ederim, diyor.</p>
				<p class="e-paragraf">Ben varınca gelerek karşıladılar kara otağa kondurdular,</p>
				<p class="e-paragraf">kara keçe altıma döşediler, kara koyun yahnisinden önüme getirdiler. “Oğlu kızı olmayana Tanrı Teâlâ beddua etmiştir,</p>
				<p class="e-paragraf">biz de beddua ederiz, belli bil” dediler. “Senden midir,</p>
				<p class="e-paragraf">benden midir, Tanrı Teâlâ bize bir topaç gibi oğul vermez</p>
				<p class="e-paragraf">nedendir” dedi, söyledi:</p>
				<p class="e-paragraf">Der:</p>
				<p class="e-bosluk"><span class="e-italik">Han kızı yerimden kalkayım mı</span></p>
				<p class="e-siir"><span class="e-italik">Yakam ile boğazından tutayım mı</span></p>
				<p class="e-siir"><span class="e-italik">Kaba ökçemin altına atayım mı</span></p>
				<p class="e-siir"><span class="e-italik">Kara çelik öz kılıcımı elime alayım mı</span></p>
				<p class="e-siir"><span class="e-italik">Öz gövdenden başını keseyim mi</span></p>
				<p class="e-siir"><span class="e-italik">Can tatlılığını sana bildireyim mi</span></p>
				<p class="e-siir"><span class="e-italik">Alca kanını yer yüzüne dökeyim mi</span></p>
				<p class="e-siir"><span class="e-italik">Han kızı sebebi nedir söyle bana</span></p>
				<p class="e-siir"><span class="e-italik">Müthiş gazap ederim şimdi sana dedi.</span></p>
				<p class="e-bosluk">Dirse Hanın hatunu söylemiş, görelim ne söylemiş.</p>
				<p class="e-paragraf">Der: </p>
				<p class="e-bosluk">Hey Dirse Han, bana gazap etme, </p>
				<p class="e-paragraf">incinip acı sözler söyleme, yerinden kalk,</p>
				<p class="e-paragraf">alaca çadırını yer yüzüne dik, attan aygır,</p>
				<p class="e-paragraf">deveden erkek deve, koyundan koç kes,</p>
				<p class="e-paragraf">İç Oğuz’un Dış Oğuz’un beylerini başına topla,</p>
				<p class="e-paragraf">aç görsen doyur, çıplak görsen donat,</p>
				<p class="e-paragraf">borçluyu borcundan kurtar, tepe gibi et yığ,</p>
				<p class="e-paragraf">Bir göl kımız sağdır.</p>
				<p class="e-paragraf">Dilek dile, büyük şölen kurulsun.</p>
				<p class="e-paragraf">Dili arı birinin duasıyla Allah bize</p>
				<p class="e-paragraf">gürbüz bir oğul bağışlasın.</p>
				<p class="e-bosluk">Dirse Han, eşinin önerisine kulak verdi, benzeri görülmemiş</p>
				<p class="e-paragraf">bir şölen kurdu. Attan aygır, deveden erkek deve, koyundan</p>
				<p class="e-paragraf">koçlar kesildi. Bütün Oğuz beylerini çağırdı.</p>
				<p class="e-paragraf">Aç olanı doyurdu, çıplak olanı donattı.</p>
				<p class="e-paragraf">Borçluyu ezasından kurtardı.</p>
				<p class="e-paragraf">Tepeden bir et yığdı konukların önüne, sağdırdığı kımız</p>
				<p class="e-paragraf">göl olup taştı. Ellerini göğe açıp dilek diledi.</p>
				<p class="e-paragraf">Ağzı dualının birinin yakarışıyla Allah</p>
				<p class="e-paragraf">takdir eyledi, eşi hamile kaldı, vakti gelince</p>
				<p class="e-paragraf">bir oğul doğurdu, dadıların, bakıcıların elinde büyüdü.</p>
				<p class="e-paragraf">At ayağı tez, ozan dili çevik olurmuş.</p>
				<p class="e-paragraf">Kemiği olan her canlı büyür, kaburgası olan gelişirmiş.</p>
				<p class="e-paragraf">Onbeş yaşına gelince Dirse Han’ın oğlu, bileği bükülmez</p>
				<p class="e-paragraf">bir yiğit olup, babasının gözde savaşçıları arasına katıldı.</p>
				<p class="e-paragraf">Bayındır Han’ın kayayı boynuzlasa un-ufak eden bir boğası,</p>
				<p class="e-paragraf">önüne çıkanı sürükleyen bir devesi vardı.</p>
				<p class="e-paragraf">Günlük güneşlik günlerde ikisini çarpıştırırlar,</p>
				<p class="e-paragraf">güçlü Oğuz beylerinin seyrine katarlardı.</p>
				<p class="e-bosluk">Günlerden bir gün, boğayı çıkardılar. Üç kişi sağ, üç</p>
				<p class="e-paragraf">kişi de sol yanından</p>
				<p class="e-paragraf">demir zincirlerle kavramışlardı boğayı.</p>
				<p class="e-paragraf">Güçlükle getirip meydana saldılar.</p>
				<p class="e-paragraf">Dirse Han’ın oğluyla üç obadan çocuk</p>
				<p class="e-paragraf">oracıkta aşık oynuyorlardı.</p>
				<p class="e-paragraf">Boğayı bırakırken, oğlana ‘Durma, kaç!’ dediler.</p>
				<p class="e-paragraf">Üç çocuk kaçtı, lâkin Dirse Han’ın oğlu ak meydanın</p>
				<p class="e-paragraf">ortasında kala kaldı, kaçmadı.</p>
				<p class="e-paragraf">Boğaya baktı, hışımla.</p>
				<p class="e-paragraf">Boğa da ona yaklaşmaya başladı.</p>
				<p class="e-paragraf">Yaklaştıkça hışmı artıyor, süratleniyor ve onu yok etmek için saldırıyordu.</p>
				<p class="e-paragraf">Tam yaklaştığında Yaradana sığınıp öyle bir</p>
				<p class="e-paragraf">yumruk attı ki, boğa neye uğradığını şaşırarak çekildi.</p>
				<p class="e-paragraf">Geri geri gitti.</p>
				<p class="e-paragraf">Hızını aldı, yeniden saldırdı.</p>
				<p class="e-paragraf">Yine balyozdan yumruğunu boğanın alnına vurdu oğlan.</p>
				<p class="e-paragraf">Vurmakla kalmadı, geri geri sürerek onu, meydanın</p>
				<p class="e-paragraf">girişine dek getirdi. Bir hamlede çekiştiler.</p>
				<p class="e-paragraf">Kürek kemiklerine köpüğü bağlandı boğanın.</p>
				<p class="e-paragraf">Yenişemiyorlardı.</p>
				<p class="e-paragraf">Dirse Han’ın oğlu durup düşündü:</p>
				<p class="e-paragraf">‘Dama destek olsun diye direk çatılır, ben niçin</p>
				<p class="e-paragraf">bunun alnına destek oluyorum ki!’</p>
				<p class="e-paragraf">Alnından çekti yumruğunu, boğanın ayakları</p>
				<p class="e-paragraf">titredi, duramadı, yere yığıldı.</p>
				<p class="e-paragraf">Hançerini çıkardı oğlan, boğazını kesti boğanın,</p>
				<p class="e-paragraf">Oğuz beyleri soluklarını tutmuş seyrediyorlardı.</p>
				<p class="e-paragraf">Neden sonra gelip kutladılar.</p>
				<p class="e-paragraf">“Dede Korkut gelip bu çocuğa bir ad koysun,</p>
				<p class="e-paragraf">birlikte Dirse Han’a varıp beylik istesin, taht</p>
				<p class="e-paragraf">dilesin”, dediler.</p>
				<p class="e-bosluk">Dede Korkut’u çağırdılar, geldi, çocuğu alıp babasına</p>
				<p class="e-paragraf">gitti. Bakalım Dirse Han’a Dede Korkut neler söylemiş:</p>
				<p class="e-bosluk"><span class="e-italik">Hey Dirse Han!</span></p>
				<p class="e-siir"><span class="e-italik">Beylik ver bu civana</span></p>
				<p class="e-siir"><span class="e-italik">Erdemlidir taht ver</span></p>
				<p class="e-siir"><span class="e-italik">Uzun boyunlu, iri bir cins at ver bu çocuğa</span></p>
				<p class="e-siir"><span class="e-italik">Hünerlidir, binsin.</span></p>
				<p class="e-siir"><span class="e-italik">On bin koyun ver ağıllarından</span></p>
				<p class="e-siir"><span class="e-italik">hünerlidir, etlik olsun</span></p>
				<p class="e-siir"><span class="e-italik">yesin.</span></p>
				<p class="e-paragraf"><span class="e-italik">Kızıl deve ver develerden bu yiğide</span></p>
				<p class="e-paragraf"><span class="e-italik">hünerlidir, yük taşıyıcısı olsun.</span></p>
				<p class="e-paragraf"><span class="e-italik">Altın tuğlu çadır ver bu civana</span></p>
				<p class="e-paragraf"><span class="e-italik">erdemlidir, gölge olsun.</span></p>
				<p class="e-paragraf"><span class="e-italik">Omuzu kuşlu giysi ver</span></p>
				<p class="e-paragraf"><span class="e-italik">hünerlidir, giyer olsun.</span></p>
				<p class="e-paragraf"><span class="e-italik">Han Bayındır’ın ak meydanında cenk eden oğlun</span></p>
				<p class="e-paragraf"><span class="e-italik">bir boğayı öldürdü.</span></p>
				<p class="e-paragraf"><span class="e-italik">Adı Boğaç olsun.</span></p>
				<p class="e-paragraf"><span class="e-italik">Adını ben verdim, yaşını Allah versin.</span></p>
				<p class="e-bosluk">Babası Boğaç’a beylik verdi, taht verdi.</p>
				<p class="e-paragraf">Tahta çıkınca babasının kırk yiğidini</p>
				<p class="e-paragraf">istemedi, onları anmadı.</p>
				<p class="e-paragraf">Yiğitler incinmişti.</p>
				<p class="e-paragraf">‘Babasına şikayet edelim’ dediler, ‘belki onu</p>
				<p class="e-paragraf">halleder, katında eski saygınlığımıza kavuşuruz.’</p>
				<p class="e-paragraf">İki bölük oldular. İlkin yirmisi huzura çıktı;</p>
				<p class="e-paragraf">‘Görür müsün Dirse Han, neler oldu?</p>
				<p class="e-paragraf">Muradına ermesin, amacına ulaşmasın,</p>
				<p class="e-paragraf">oğlun ne hayırsız, ne kötü çıktı. Kırk yiğidiyle</p>
				<p class="e-paragraf">Oğuz’a saldırdı, güzelleri gasp etti,</p>
				<p class="e-paragraf">ak sakallının ağzına sövdü, ak pürçeklinin sütünü çekti.</p>
				<p class="e-paragraf">Akan sulardan haber geçer, Ala Dağ’dan haber aşar,</p>
				<p class="e-paragraf">hanlar hanı Bayındır Han’a ulaşır, Dirse Han’ın oğlu</p>
				<p class="e-paragraf">böyle böyle yapmış derler, yaşaman ölümünden</p>
				<p class="e-paragraf">hayırsız, derler. Bayındır Han sana müthiş gazaplanmıştır,</p>
				<p class="e-paragraf">seni kötü sesler, kötü anar, böyle hayırsız</p>
				<p class="e-paragraf">neyine gerek, insanın böyle oğlu olmaktansa</p>
				<p class="e-paragraf">olmaması yeğdir’ dediler.</p>
				<p class="e-paragraf">Dirse Han bunları duyar duymaz hiddetlendi, ‘varın getirin, onu öldüreyim’ dedi.</p>
				<p class="e-paragraf">Derken ikinci bölük geldi huzura.</p>
				<p class="e-paragraf">Onlar da bir başka dedikodu getirdiler:</p>
				<p class="e-bosluk">‘Hey Dirse Han’ dediler, ‘Oğlun doğruldu yerinden, göğsü</p>
				<p class="e-paragraf">güzel dağa ava gitti. Sen sağ iken av avladı,</p>
				<p class="e-paragraf">kuş kuşladı, anasının yanına geldi sonra,</p>
				<p class="e-paragraf">al şarabın en keskininden içti,</p>
				<p class="e-paragraf">annesiyle söyleşti, anlaştı,</p>
				<p class="e-paragraf">babasına kast eyledi.</p>
				<p class="e-paragraf">Oğlun, hayırsız, uğursuz çıktı Dirse Han</p>
				<p class="e-paragraf">Çapraz uzanan Ala Dağ’dan haber geçer</p>
				<p class="e-paragraf">hanlar hanı Bayındır Han’a ulaşır.</p>
				<p class="e-bosluk">Dirse Han’ın oğlu böyle böyle yapmış, derler.</p>
				<p class="e-paragraf">Seni anarlar, adın kirlenir, ünün</p>
				<p class="e-paragraf">horlanır. Bayındır Han’ın katında</p>
				<p class="e-paragraf">hiddet sana yönelir, gazap sana gelir.</p>
				<p class="e-paragraf">Böyle oğul sana göre değil, yokluğu</p>
				<p class="e-paragraf">varlığından iyi dediler.</p>
				<p class="e-paragraf">Dirse Han hiddetliydi,</p>
				<p class="e-paragraf">‘Varıp getirin’ dedi, ‘böyle oğul bana gerekmez, öldüreyim onu.’</p>
				<p class="e-paragraf">Buyruk verdiği adamları, Dirse Han’a;</p>
				<p class="e-paragraf">‘Biz oğlunu nasıl getiririz, bizi dinlemez, sözümüzle</p>
				<p class="e-paragraf">gelmez, doğrul yerinden, yiğitlerini sevindir,</p>
				<p class="e-paragraf">onları al yanına, oğluna uğra,</p>
				<p class="e-paragraf">birlikte ava çık, kuş uçurup kuş avlayıp</p>
				<p class="e-paragraf">kazaya getir, onu öldür,</p>
				<p class="e-paragraf">böyle yapamazsan, başka türlü</p>
				<p class="e-paragraf">öldüremezsin, iyi düşün’ dediler.</p>
				<p class="e-bosluk"><span class="e-italik">Tanyeli serin serin okşayınca yeryüzünü</span></p>
				<p class="e-paragraf"><span class="e-italik">Sakallı bozbulanık çayır kuşu ötünce</span></p>
				<p class="e-paragraf"><span class="e-italik">İri, cins atlar sahiplerini görüp huysuzlanınca</span></p>
				<p class="e-paragraf"><span class="e-italik">Uzun sakallı müezzin ezana durunca</span></p>
				<p class="e-paragraf"><span class="e-italik">Akın karanın seçilebildiği bir vakitte</span></p>
				<p class="e-paragraf"><span class="e-italik">Güçlü Oğuz’un kızının, gelininin süslendiği</span></p>
				<p class="e-paragraf"><span class="e-italik">çağda</span></p>
				<p class="e-paragraf"><span class="e-italik">Göğsü güzel, yüce dağlara gün vurunca</span></p>
				<p class="e-paragraf"><span class="e-italik">Beylerin, yiğitlerin birbirine</span></p>
				<p class="e-paragraf"><span class="e-italik">koyulduğu</span></p>
				<p class="e-paragraf"><span class="e-italik">zamanda</span></p>
				<p class="e-paragraf"><span class="e-italik">seherin ilk ışıltısında,</span></p>
				<p class="e-paragraf"><span class="e-italik">Dirse Han kalktı yerinden,</span></p>
				<p class="e-paragraf"><span class="e-italik">oğlunu ve kırk yiğidini alarak ava çıktı.</span></p>
				<p class="e-paragraf">Av avladılar, kuş kuşladılar.</p>
				<p class="e-paragraf">Dirse Han’ın kırk yiğidi, Boğaç Han’a gelerek,</p>
				<p class="e-paragraf">‘Hey Boğaç Han!’ dediler, ‘baban geyikleri kovalamanı ister,</p>
				<p class="e-paragraf">onları karşısında boğazlamanı ister, oğlum at sürsün,</p>
				<p class="e-paragraf">kılıç çalsın, ok atsın, der. Sevinmek, kıvanmak,</p>
				<p class="e-paragraf">güvenmek diler.’</p>
				<p class="e-paragraf">Boğaç ne bilsin!</p>
				<p class="e-paragraf">Geyiği yakalıyor, getiriyor, babasının</p>
				<p class="e-paragraf">önünde boğazlıyordu.</p>
				<p class="e-paragraf">At koşturuyor, ok atıyor, kılıç çalıyordu,</p>
				<p class="e-paragraf">babası görsün sevinsin, kıvansın istiyordu.</p>
				<p class="e-bosluk">Fitneciler bu kez Dirse Han’a geldiler,</p>
				<p class="e-paragraf">‘Hey Dirse Han!’ dediler, ‘görüyor musun oğlunu,</p>
				<p class="e-paragraf">kırda bayırda kovaladığı geyiği getirip</p>
				<p class="e-paragraf">karşında boğazlıyor, ok atıyor ki seni vursun;</p>
				<p class="e-paragraf">o seni öldürmeden, sen onu öldürmenin</p>
				<p class="e-paragraf">yolunu bul.’</p>
				<p class="e-paragraf">Boğaç, herşeyden habersiz, geyiği</p>
				<p class="e-paragraf">kovalıyor, babasının önünden rüzgâr gibi geçip</p>
				<p class="e-paragraf">gidiyor, tekrar geliyor, geçiyordu.</p>
				<p class="e-paragraf">Dirse Han gergindi.</p>
				<p class="e-paragraf">Hiddetle yayı aldı, bütün gücüyle gerdi, gerdi,</p>
				<p class="e-paragraf">üzengisinde yükselip, oğlunu nişanlayarak</p>
				<p class="e-paragraf">oku, iyice gerilmiş yaydan bıraktı.</p>
				<p class="e-paragraf">Oğlunun kürek kemikleri arasından saplanıp çıktı ok.</p>
				<p class="e-paragraf">Al kan fışkırdı,</p>
				<p class="e-paragraf">Boğaç, iri, cins atının boynuna yığıldı ilkin,</p>
				<p class="e-paragraf">onu kucakladı, sonra yere düştü.</p>
				<p class="e-paragraf">Dirse Han, oğlunun üstüne gürlemeye kalkıştı.</p>
				<p class="e-paragraf">Fitneciler bırakmadılar. Atın dizginini</p>
				<p class="e-paragraf">obasına doğrultup</p>
				<p class="e-paragraf">döndü Dirse Han.</p>
				<p class="e-paragraf">Hanımı, oğlunun ilk avı olduğu için</p>
				<p class="e-paragraf">attan aygır, deveden erkek deve, koyundan koç kestirmiş,</p>
				<p class="e-paragraf">Oğuz beylerine şölen kurayım diye, kırk</p>
				<p class="e-paragraf">ince kızıyla birlikte toparlanmıştı.</p>
				<p class="e-paragraf">Dirse Han dönünce karşıladılar.</p>
				<p class="e-paragraf">Attan indi, otağına geldi.</p>
				<p class="e-paragraf">Eşi, yüzüne baktı baktı,</p>
				<p class="e-paragraf">‘Oğlum nerede? Neden dönmedi?’ diye sordu.</p>
				<p class="e-paragraf">Bir yandan çevreye bakınıyor, bir yandan</p>
				<p class="e-paragraf">Dirse Han’ın gözlerindeki ifadeyi</p>
				<p class="e-paragraf">anlamaya çalışıyordu.</p>
				<p class="e-paragraf">Oğlu yoktu.</p>
				<p class="e-paragraf">Kara bağrı sızladı birden, yüreği yerinden oynadı,</p>
				<p class="e-paragraf">kara süzme gözlerinden kanlı</p>
				<p class="e-paragraf">yaş dökülmeye başladı.</p>
				<p class="e-paragraf">Dirse Han’a bakalım neler söylemiş:</p>
				<p class="e-bosluk"><span class="e-italik">Beri gel</span></p>
				<p class="e-siir"><span class="e-italik">Başım bahtı, evim tahtı beri gel</span></p>
				<p class="e-siir"><span class="e-italik">Han babamın damadı</span></p>
				<p class="e-siir"><span class="e-italik">Kadın anamın sevgisi beri gel</span></p>
				<p class="e-siir"><span class="e-italik">Göz açınca gördüğüm</span></p>
				<p class="e-siir"><span class="e-italik">Gönül koyup sevdiğim</span></p>
				<p class="e-siir"><span class="e-italik">Ey Dirse Han!</span></p>
				<p class="e-siir"><span class="e-italik">Hanlar hanı!</span></p>
				<p class="e-siir"><span class="e-italik">Kalkarak doğruldun yerinden</span></p>
				<p class="e-siir"><span class="e-italik">Yelesi siyah, cins atına binip</span></p>
				<p class="e-siir"><span class="e-italik">göğsü güzel yüce dağlara ava çıktın</span></p>
				<p class="e-siir"><span class="e-italik">İki gittin bir geldin</span></p>
				<p class="e-siir"><span class="e-italik">yavrumu nerede bıraktın, oğlum, gözaydınlığım hani?</span></p>
				<p class="e-siir"><span class="e-italik">Karanlık gecede ocağıma düşen oğlum nerede?</span></p>
				<p class="e-siir"><span class="e-italik">Yerinden çıkası gözüm yaman seğiriyor Dirse Han</span></p>
				<p class="e-siir"><span class="e-italik">Oğlumun emdiği süt kesilsin </span></p>
				<p class="e-siir"><span class="e-italik">damarı yaman sızlıyor.</span></p>
				<p class="e-siir"><span class="e-italik">Ak tenim, sarı yılan sokmadan şişiyor</span></p>
				<p class="e-siir"><span class="e-italik">Sadece oğlum yok bağrım yanıyor</span></p>
				<p class="e-siir"><span class="e-italik">Kuru çaylara su saldım</span></p>
				<p class="e-siir"><span class="e-italik">Kara donlu dervişlere adaklar adadım</span></p>
				<p class="e-siir"><span class="e-italik">Açı görünce doyurdum</span></p>
				<p class="e-siir"><span class="e-italik">çıplağı görünce donattım</span></p>
				<p class="e-siir"><span class="e-italik">Tepe gibi et koydum önlerine</span></p>
				<p class="e-siir"><span class="e-italik">göl gibi kımız</span></p>
				<p class="e-siir"><span class="e-italik">Dilekle bir oğula kavuştum</span></p>
				<p class="e-siir"><span class="e-italik">Ondan bir haber ver bana ey Dirse Han!</span></p>
				<p class="e-siir"><span class="e-italik">Karşıda yükselen Ala Dağ’da</span></p>
				<p class="e-siir"><span class="e-italik">uçurduysan oğlumuzu söyle bana</span></p>
				<p class="e-siir"><span class="e-italik">Taşkınca çağlayan suda</span></p>
				<p class="e-siir"><span class="e-italik">akıttıysan söyle</span></p>
				<p class="e-siir"><span class="e-italik">Arslan ile kaplana yedirdiysen</span></p>
				<p class="e-siir"><span class="e-italik">Kara giysili sapkın kafirlere verdiysen</span></p>
				<p class="e-siir"><span class="e-italik">söyle bana</span></p>
				<p class="e-siir"><span class="e-italik">Han babamın katına varayım</span></p>
				<p class="e-siir"><span class="e-italik">Bol para ve asker alayım</span></p>
				<p class="e-siir"><span class="e-italik">Sapkın dinli kafirlere ben vurayım</span></p>
				<p class="e-siir"><span class="e-italik">Cins atımdan inmedikçe</span></p>
				<p class="e-siir"><span class="e-italik">Yenimle al kanımı silmedikçe</span></p>
				<p class="e-siir"><span class="e-italik">Oğlumun yolundan dönmeyeyim</span></p>
				<p class="e-siir"><span class="e-italik">Kara başım feda olsun sana Dirse Han</span></p>
				<p class="e-siir"><span class="e-italik">bana biricik oğlumdan bir haber ver</span></p>
				<p class="e-bosluk">Dirse Han’ın hatunu, ağlayıp feryad figan</p>
				<p class="e-paragraf">eyledi lâkin bir cevap alamadı erinden.</p>
				<p class="e-paragraf">Fitneci namertler gelip dikildiler karşısına ve;</p>
				<p class="e-paragraf">‘Oğlun sağ esendir, bugün yarın demez gelir, dağda</p>
				<p class="e-paragraf">avdadır, kaygılanma, beyimiz kendisinde değildir,</p>
				<p class="e-paragraf">cevap veremez’ dediler.</p>
				<p class="e-paragraf">Dirse Han’ın hatunu yüz çevirdi.</p>
				<p class="e-paragraf">Onlara güvenmiyordu, oğul ateşiyle doğruldu, kalktı yerinden.</p>
				<p class="e-paragraf">Kırk ince kızla birlikte, iri, cins ata binip oğlunu</p>
				<p class="e-paragraf">aramaya çıktı. Yaz kış karı eksik olmayan Kızılık Dağı’na</p>
				<p class="e-paragraf">geldiler, yücelere tırmandılar.</p>
				<p class="e-paragraf">Uzaktaki vadiye kuzgunların, kargaların inip kalktığını </p>
				<p class="e-paragraf">gördüler.</p>
				<p class="e-paragraf">Dirse Han’ın hatunu, cins atını mahmuzladı,</p>
				<p class="e-paragraf">derenin yatağına doğru sürdü.</p>
				<p class="e-paragraf">Dereye inince farketti.</p>
				<p class="e-paragraf">Oğlunun hareketsiz orada yattığını gördü.</p>
				<p class="e-paragraf">Leş kargaları kana, kan kokusuna iniyorlar</p>
				<p class="e-paragraf">fakat Boğaç’ın köpekleri tarafından kovuluyor</p>
				<p class="e-paragraf">tekrar havalanıyorlardı.</p>
				<p class="e-paragraf">Boğaç, kürek kemiklerinin arasından girip</p>
				<p class="e-paragraf">çıkan okla yere yıkılmış fakat boz atlı Hızır</p>
				<p class="e-paragraf">ansızın gelerek yarasını üç kez eliyle sığamış,</p>
				<p class="e-paragraf">‘Bu yaradan sana ölüm yok evladım, korkma,</p>
				<p class="e-paragraf">dağ çiçeğiyle ana südü sana ilaçtır’ diyerek kaybolmuştu.</p>
				<p class="e-paragraf">Annesi çığlığı basarak Boğaç’ın cansız bedenine</p>
				<p class="e-paragraf">koştu. Al kana bulanmış yatıyordu.</p>
				<p class="e-paragraf">Oğluna söylemiş görelim neler söylemiş:</p>
				<p class="e-bosluk"><span class="e-italik">Kara gözlerinde uyku sarhoşluğu var</span></p>
				<p class="e-siir"><span class="e-italik">aç artık</span></p>
				<p class="e-siir"><span class="e-italik">Oniki kemiğin dağılmış</span></p>
				<p class="e-siir"><span class="e-italik">topla artık</span></p>
				<p class="e-siir"><span class="e-italik">Allah’ın bağışladığı tatlı canın gezmekteymiş</span></p>
				<p class="e-siir"><span class="e-italik">yakala artık</span></p>
				<p class="e-siir"><span class="e-italik">Bedeninde can varsa ey oğul</span></p>
				<p class="e-siir"><span class="e-italik">söyle bana</span></p>
				<p class="e-siir"><span class="e-italik">Kara başım feda olsun sana</span></p>
				<p class="e-siir"><span class="e-italik">Akar suların serindir Kazılık Dağı</span></p>
				<p class="e-siir"><span class="e-italik">Akmaz olsun</span></p>
				<p class="e-siir"><span class="e-italik">Yemyeşil otların biter Kazılık Dağı</span></p>
				<p class="e-siir"><span class="e-italik">Bitmez olsun</span></p>
				<p class="e-siir"><span class="e-italik">Koşuşur bağrında geyikler Kazılık Dağı</span></p>
				<p class="e-siir"><span class="e-italik">Taş kesilsin</span></p>
				<p class="e-siir"><span class="e-italik">koşmaz olsun</span></p>
				<p class="e-bosluk"><span class="e-italik">Arslandan mı oldu bu hal oğul</span></p>
				<p class="e-siir"><span class="e-italik">Yoksa kaplandan mı?</span></p>
				<p class="e-siir"><span class="e-italik">Bu bela nerden erişti sana oğul</span></p>
				<p class="e-siir"><span class="e-italik">nereden geldi</span></p>
				<p class="e-siir"><span class="e-italik">Bedeninde can varsa söyle bana oğul</span></p>
				<p class="e-siir"><span class="e-italik">söyle bana</span></p>
				<p class="e-siir"><span class="e-italik">Kara başım kurban olsun sana</span></p>
				<p class="e-siir"><span class="e-italik">Ağızdan dilden birkaç kelime</span></p>
				<p class="e-siir"><span class="e-italik">söyle bana</span></p>
				<p class="e-bosluk">Boğaç’ın cansız bedeni kımıldadı.</p>
				<p class="e-paragraf">Gözkapakları kıpırdadı.</p>
				<p class="e-paragraf">Yavaş yavaş uyandı, gözlerini açtı</p>
				<p class="e-paragraf">başını kaldırdı, anasına baktı.</p>
				<p class="e-paragraf">Görelim burada Boğaç ne söylemiş:</p>
				<p class="e-bosluk"><span class="e-italik">Ey ak südünü emdiğim ana beri gel</span></p>
				<p class="e-siir"><span class="e-italik">Ak pürçekli azizim</span></p>
				<p class="e-siir"><span class="e-italik">canım anam beri gel</span></p>
				<p class="e-siir"><span class="e-italik">Akar sularına ilenme</span></p>
				<p class="e-siir"><span class="e-italik">Bir günahı yoktur Kazılık Dağı’nın</span></p>
				<p class="e-siir"><span class="e-italik">Biten otlarına ilenme</span></p>
				<p class="e-siir"><span class="e-italik">Bir suçu yoktur Kazılık Dağı’nın</span></p>
				<p class="e-siir"><span class="e-italik">Koşuşan geyiklerine ilenme</span></p>
				<p class="e-siir"><span class="e-italik">Bir vebali yoktur Kazılık Dağı’nın</span></p>
				<p class="e-siir"><span class="e-italik">Arslanına kaplanına ilenme</span></p>
				<p class="e-siir"><span class="e-italik">Bir hatası yoktur Kazılık Dağı’nın</span></p>
				<p class="e-siir"><span class="e-italik">Edeceksen babama beddua et</span></p>
				<p class="e-siir"><span class="e-italik">Bu suç onun</span></p>
				<p class="e-siir"><span class="e-italik">bu günah babamındır</span></p>
				<p class="e-bosluk">Anası dehşet içinde dinliyor, Boğaç</p>
				<p class="e-paragraf">anlatıyordu:</p>
				<p class="e-bosluk">Ana ağlama</p>
				<p class="e-paragraf">Bu yaradan bana ölüm yoktur korkma</p>
				<p class="e-paragraf">Boz atlı Hızır gelip üç defa yaramı sıvazladı</p>
				<p class="e-paragraf">Sana ölüm yok, dedi, dağ çiçeği, ana südü</p>
				<p class="e-paragraf">sana merhemdir, ilaçtır, dedi.</p>
				<p class="e-bosluk">Boğaç’ın dudaklarından bu kelimeler dökülür dökülmez</p>
				<p class="e-paragraf">kırk ince kız kıra dağılıp dağ çiçeği topladılar.</p>
				<p class="e-paragraf">Annesi göğsünü bir sıktı süt gelmedi, iki sıktı</p>
				<p class="e-paragraf">süt gelmedi, üçüncüde zorladı kendisini, sütle kan</p>
				<p class="e-paragraf">karışık geldi. Dağ çiçeğiyle birlikte yarasına</p>
				<p class="e-paragraf">sürdüler. Ata bindirip yurduna doğru</p>
				<p class="e-paragraf">yola koyuldular.</p>
				<p class="e-paragraf">Obaya varınca Boğaç’ı hekime emanet edip Dirse Han’dan</p>
				<p class="e-paragraf">gizlediler.</p>
				<p class="e-bosluk">At ayağı tez, ozan dili çevik olurmuş.</p>
				<p class="e-paragraf">Kırk günde yarası iyileşti çocuğun, eskisinden</p>
				<p class="e-paragraf">sağlıklı, gürbüz oldu. At biniyor, kılıç kuşanıyor, ok</p>
				<p class="e-paragraf">atıyor, av avlıyor, kuş kuşluyordu. Dirse Han hâlâ onu</p>
				<p class="e-paragraf">ölü biliyordu.</p>
				<p class="e-bosluk">Fitneciler durumdan haberdar olunca durmadı, acaba ne</p>
				<p class="e-paragraf">yapar ne eder de kurtuluruz, diye kaygılanmaya başladılar.</p>
				<p class="e-paragraf">Öyle ya Dirse Han durumu öğrenirse Boğaç’tan</p>
				<p class="e-paragraf">işin aslını öğrenirse, bir an komaz derhal</p>
				<p class="e-paragraf">helâk ederdi onları.</p>
				<p class="e-paragraf">Düşünüp taşındılar, sonunda, ondan bize zarar erişmeden</p>
				<p class="e-paragraf">bizden ona erişsin, diyerek bir tenhada yakaladılar</p>
				<p class="e-paragraf">Dirse Han’ı. Ak ellerini arkadan bağlayıp, kıldan sicimi</p>
				<p class="e-paragraf">boynuna geçirdi, ak teninden kan fışkırıncaya</p>
				<p class="e-paragraf">değin hırpaladı, dövdüler. Dirse Han</p>
				<p class="e-paragraf">yayan, kendileri atlı yüreyerek, eli kanlı</p>
				<p class="e-paragraf">sapkın dinli kafirlere gittiler.</p>
				<p class="e-paragraf">Dirse Han tutsak olmuştu. Oğuz beylerinin haberi yoktu.</p>
				<p class="e-paragraf">Hatunu bunu duyunca oğluna koştu, bakalım ne söyledi:</p>
				<p class="e-bosluk"><span class="e-italik">Görür müsün ey oğul</span></p>
				<p class="e-siir"><span class="e-italik">neler oldu</span></p>
				<p class="e-siir"><span class="e-italik">sarp kayalar oynamadı yerinden</span></p>
				<p class="e-siir"><span class="e-italik">yer oyuldu</span></p>
				<p class="e-siir"><span class="e-italik">Yurduna düşman uğramazken</span></p>
				<p class="e-siir"><span class="e-italik">baban esir düştü.</span></p>
				<p class="e-siir"><span class="e-italik">O kırk namert adam, tuttular babanı, ak ellerini</span></p>
				<p class="e-siir"><span class="e-italik">ardından bağlayıp, kıldan sicimi geçirdiler ak boynuna,</span></p>
				<p class="e-siir"><span class="e-italik">kendileri atlı onu yayan yürüttüler, eli kanlı sapkın</span></p>
				<p class="e-siir"><span class="e-italik">dinli kafire teslim ettiler.</span></p>
				<p class="e-siir"><span class="e-italik">Durma, durma vakti değildir.</span></p>
				<p class="e-siir"><span class="e-italik">Yerinden kalk, yiğitlerini yanına kat</span></p>
				<p class="e-siir"><span class="e-italik">Babanı kurtar ellerinden</span></p>
				<p class="e-siir"><span class="e-italik">Yürü oğul, o sana kıydı diye sen ona kıyma</span></p>
				<p class="e-bosluk">Boğaç annesinden bu sözleri duyar duymaz yerinden uğradı,</p>
				<p class="e-paragraf">kara çelik kılıcını kuşandı beline, ak kirişli</p>
				<p class="e-paragraf">yayını aldı eline, altın sırmalı mızrağını</p>
				<p class="e-paragraf">koydu omzuna, iri, cins atına bindi, mahmuzladı, kırk</p>
				<p class="e-paragraf">yiğidiyle birlikte babasını kurtarmaya</p>
				<p class="e-paragraf">gitti.</p>
				<p class="e-bosluk">Fitneci namertler bir işret aleminde</p>
				<p class="e-paragraf">yiyip içiyor, keyifle kendilerinden içiyorlardı.</p>
				<p class="e-paragraf">Al şarabın en keskininden açmışlardı.</p>
				<p class="e-bosluk">Boğaç Han, iri, cins atını onlara sürdü.</p>
				<p class="e-paragraf">Onu görünce fitnecileri bir düşünce aldı.</p>
				<p class="e-paragraf">İçlerinden biri şöyle dedi: ‘Gözü dönmüş oğlancığı</p>
				<p class="e-paragraf">tutup getirelim,</p>
				<p class="e-paragraf">babasının yanına gönderelim.’</p>
				<p class="e-paragraf">Bu düşünceye herkes katıldı.</p>
				<p class="e-paragraf">Dirse Han’ın haberi oldu bundan.</p>
				<p class="e-paragraf">‘Ey kırk yoldaşım!’ diye seslendi, ‘Allah’ın birliğine</p>
				<p class="e-paragraf">şek şüphe yoktur.</p>
				<p class="e-paragraf">Çözün ellerimi</p>
				<p class="e-paragraf">Kolca kopuzumu getirin bana</p>
				<p class="e-paragraf">Onu döndüreyim yolundan</p>
				<p class="e-paragraf">İster öldürün beni ister azad edin.’</p>
				<p class="e-bosluk">Ellerini çözüp uzun kollu kopuzunu verdiler.</p>
				<p class="e-paragraf">Dirse Han, gelenin oğlu olduğunu bilmiyordu, karşısına</p>
				<p class="e-paragraf">çıktı, görelim ne söyledi:</p>
				<p class="e-bosluk"><span class="e-italik">‘Uzun boyunlu, iri, cins atlar giderse</span></p>
				<p class="e-siir"><span class="e-italik">benimdir</span></p>
				<p class="e-siir"><span class="e-italik">İçinde binitin varsa söyle bana</span></p>
				<p class="e-siir"><span class="e-italik">Dövüşmeden alıvereyim geri dön</span></p>
				<p class="e-siir"><span class="e-italik">Ağıllardan binlerce koyun gidiyorsa</span></p>
				<p class="e-siir"><span class="e-italik">benimdir</span></p>
				<p class="e-siir"><span class="e-italik">İçlerinde etliğin varsa söyle bana</span></p>
				<p class="e-siir"><span class="e-italik">Savaşmadan alıvereyim geri dön</span></p>
				<p class="e-siir"><span class="e-italik">Develerden kızıl deve giderse</span></p>
				<p class="e-siir"><span class="e-italik">benimdir</span></p>
				<p class="e-siir"><span class="e-italik">İçinde yük taşıyıcın varsa söyle bana</span></p>
				<p class="e-siir"><span class="e-italik">Vuruşmadan alıvereyim geri dön</span></p>
				<p class="e-bosluk"><span class="e-italik">Altın başlı otağlar gidiyorsa</span></p>
				<p class="e-siir"><span class="e-italik">benimdir</span></p>
				<p class="e-siir"><span class="e-italik">İçinde bir odan varsa söyle bana</span></p>
				<p class="e-siir"><span class="e-italik">Savaşmadan alıvereyim dön geri</span></p>
				<p class="e-siir"><span class="e-italik">Ak yüzlü ve ela gözlü güzeller gidiyorsa</span></p>
				<p class="e-siir"><span class="e-italik">benimdir</span></p>
				<p class="e-siir"><span class="e-italik">İçinde nişanlın varsa söyle bana</span></p>
				<p class="e-siir"><span class="e-italik">Çarpışmadan alıvereyim dön geri</span></p>
				<p class="e-siir"><span class="e-italik">Ak sakallı yaşlılar gidiyorsa</span></p>
				<p class="e-siir"><span class="e-italik">benimdir</span></p>
				<p class="e-siir"><span class="e-italik">İçlerinde ak sakallı baban varsa söyle bana</span></p>
				<p class="e-siir"><span class="e-italik">Dövüşmeden alıvereyim dön geri</span></p>
				<p class="e-siir"><span class="e-italik">Şayet benim için geldiysen</span></p>
				<p class="e-siir"><span class="e-italik">Öz oğlumu öldürmüşüm</span></p>
				<p class="e-siir"><span class="e-italik">Ey yiğit</span></p>
				<p class="e-siir"><span class="e-italik">sana günahı yok dön geri</span></p>
				<p class="e-bosluk">Boğaç, Dirse Han’ın sözleri bitince</p>
				<p class="e-paragraf">cevap verdi, bakalım ne söylemiş:</p>
				<p class="e-bosluk"><span class="e-italik">Uzun boyunlu, iri, cins atlar senin gider</span></p>
				<p class="e-siir"><span class="e-italik">Benim de içinde bir binitim var</span></p>
				<p class="e-siir"><span class="e-italik">Bırakmam onları kırk namerde</span></p>
				<p class="e-siir"><span class="e-italik">Develerden kızıl deve senin gider</span></p>
				<p class="e-siir"><span class="e-italik">Benim de bir yük taşıyıcım var içinde</span></p>
				<p class="e-siir"><span class="e-italik">Bırakmam onları kırk namerde</span></p>
				<p class="e-siir"><span class="e-italik">Ağıllardan binlerce koyun senindir gider</span></p>
				<p class="e-siir"><span class="e-italik">Benim de içlerinde etliğim var</span></p>
				<p class="e-siir"><span class="e-italik">Bırakmam onları kırk namerde</span></p>
				<p class="e-siir"><span class="e-italik">Ak yüzlü ve ela gözlü gelinler senindir gider</span></p>
				<p class="e-siir"><span class="e-italik">Benim de içlerinde bir nişanlım var</span></p>
				<p class="e-siir"><span class="e-italik">Bırakmam onu kırk namerde</span></p>
				<p class="e-siir"><span class="e-italik">Altın başlı çadırlar senindir gider</span></p>
				<p class="e-siir"><span class="e-italik">Benim de içinde bir odam var</span></p>
				<p class="e-siir"><span class="e-italik">Bırakmam onu kırk namerde</span></p>
				<p class="e-siir"><span class="e-italik">Ak sakallı yaşlılar senindir gider</span></p>
				<p class="e-siir"><span class="e-italik">Benim de içlerinde</span></p>
				<p class="e-siir"><span class="e-italik">aklı şaşmış, bilinci yitmiş bir babam var</span></p>
				<p class="e-siir"><span class="e-italik">Bırakmam onu kırk namerde</span></p>
				<p class="e-bosluk">Kırk yiğidine el etti, tülbent salladı, kırkı da iri, cins</p>
				<p class="e-paragraf">atını mahmuzladı fitneciler üzerine.</p>
				<p class="e-paragraf">At teptiler, cenk ve savaş kurdular.</p>
				<p class="e-paragraf">Kiminin boynu vuruldu, kimi tutsak edildi.</p>
				<p class="e-paragraf">Boğaç, babasını kurtardı, çekip aldı düşmanın</p>
				<p class="e-paragraf">elinden, obasına geri döndü.</p>
				<p class="e-paragraf">Dirse Han oğlunun yaşadığını öğrenince sevinçten</p>
				<p class="e-paragraf">çılgına döndü. Ona hanlık verdi, beylik verdi, taht verdi.</p>
				<p class="e-paragraf">Dede Korkut destan söyledi, öykü anlattı, Oğuznameyi koştu,</p>
				<p class="e-paragraf">düzenledi, görelim neler söyledi:</p>
				<p class="e-bosluk"><span class="e-italik">Bu dünyadan onlar da gelip geçti</span></p>
				<p class="e-siir"><span class="e-italik">Kervan gibi konup göçtü</span></p>
				<p class="e-siir"><span class="e-italik">Onları da ecel aldı</span></p>
				<p class="e-siir"><span class="e-italik">Yer gizledi</span></p>
				<p class="e-siir"><span class="e-italik">Fani dünya geri kaldı</span></p>
				<p class="e-siir"><span class="e-italik">Gelişli gidişli dünya</span></p>
				<p class="e-siir"><span class="e-italik">Sonu ölümlü dünya.</span></p>
				<p class="e-bosluk">Kara ölüm erdiğinde geçit versin.</p>
				<p class="e-paragraf">Sağlıkla, akıllıca ve esenlikle mutluluğunu Hak</p>
				<p class="e-paragraf">artırsın. Övülmeye tek layık yüce Allah yardım eriştirsin</p>
				<p class="e-paragraf">dost gibi.</p>
				<p class="e-bosluk">Yerli kara dağların yıkılmasın. Gölgeli</p>
				<p class="e-paragraf">yüksek ağacın kesilmesin.</p>
				<p class="e-paragraf">Çağıldayan suyun kurumasın.</p>
				<p class="e-paragraf">Kanatların kırılmasın.</p>
				<p class="e-bosluk">Koşan ak boz atın teklemesin. Vuruşan</p>
				<p class="e-paragraf">kara çelik kılıcın kırılmasın. Çarpışırken alaca</p>
				<p class="e-paragraf">mızrağın bölünmesin.</p>
				<p class="e-paragraf">Ak pürçekli ananın mekanı</p>
				<p class="e-paragraf">ak sakallı babanın yeri cennet olsun.</p>
				<p class="e-paragraf">Allah’ın yaktığı mumun sönmesin.</p>
				<p class="e-paragraf">Kadir Tanrı namerde el açtırmasın.</p>
				<p class="e-sayfabasibaslik" id="toc_marker-4">Kara Kaygılı Rüya</p>
				<p class="e-2-baslik" id="toc_marker-4-1">Salur Kazan Hikâyesi</p>
				<p class="e-paragraf">Günlerden bir gün, alıcı kuş yavrusu, Ulaş oğlu</p>
				<p class="e-paragraf">biçarelerin umudu, Amıt suyunun arslanı, Karacuğun</p>
				<p class="e-paragraf">kaplanı, al atın binicisi, Uruz Han’ın babası, Bayındır</p>
				<p class="e-paragraf">Han’ın damadı, gücü kuvveti eşsiz Oğuz’un</p>
				<p class="e-paragraf">devleti, kalmış yiğit arkası Kazan yerinden doğrulmuştu.</p>
				<p class="e-paragraf">Doksan alemli çadırını yeryüzüne dikmişti.</p>
				<p class="e-paragraf">Doksan yerde alaca, ipek halılar döşenmişti.</p>
				<p class="e-paragraf">Seksen yerde kazanlar kurulmuştu.</p>
				<p class="e-paragraf">Altın sürahiler, kadehler dizi dizi dizilmişti.</p>
				<p class="e-paragraf">Dokuz kara gözlü, ay yüzlü, saçı örgülü, gerdanı</p>
				<p class="e-paragraf">Kızıl düğmeli, elleri bileğine kadar kınalı, parmakları</p>
				<p class="e-paragraf">narin, dünyalar güzeli kafir kızı, ulu Oğuz beylerine</p>
				<p class="e-paragraf">kadeh sunuyordu. Ulaş oğlu Salur Kazanı</p>
				<p class="e-paragraf">keskin şarap çarptı. Doğrularak, şöyle dedi:</p>
				<p class="e-bosluk">‘Ünümü bilin beyler, sözümü iyi dinleyin.</p>
				<p class="e-paragraf">yata yata yanımız ağrıdı, dura dura belimiz kurudu,</p>
				<p class="e-paragraf">durmayalım, yürüyelim beyler, av avlayalım</p>
				<p class="e-paragraf">kuş kuşlayalım, yaban geyiği vuralım, dönüp çadırımıza</p>
				<p class="e-paragraf">inelim, yiyip içip hoş geçinelim.</p>
				<p class="e-bosluk">Selçuk oğlu Deli Dündar sözü aldı,</p>
				<p class="e-paragraf">‘Evet’ dedi, ‘uygundur beyimizin tasası.’</p>
				<p class="e-paragraf">Kara Göne oğlu Kara Budak da onayladı;</p>
				<p class="e-paragraf">‘Kazan ağam yerindedir.’</p>
				<p class="e-bosluk">Koca Aruz, oynadı yerinden, iki dizinin üzerine çökerek,</p>
				<p class="e-paragraf">‘Kazan ağam’ dedi, ‘sapkın dinli Gürcistan’a yakın oturuyorsun,</p>
				<p class="e-paragraf">yurdunu kimlere emanet edip de</p>
				<p class="e-paragraf">ava çıkıyorsun?’</p>
				<p class="e-bosluk">Kazan, ‘Üç yüz yiğit kalacak geride’ dedi,</p>
				<p class="e-paragraf">‘oğlum Uruz da evimin üzerindedir.’</p>
				<p class="e-bosluk">Salur Kazan, yağız al atını çektirdi, bir sıçrayışta bindi.</p>
				<p class="e-paragraf">Dündar, ak alınlı aygırına atladı.</p>
				<p class="e-paragraf">Kazan Bey’in kardeşi Kara Göne de bindi gök renkli</p>
				<p class="e-paragraf">iri, cins atına.</p>
				<p class="e-paragraf">Bayındır Han’ın düşmanlarını kıran Şer Şemseddin, Parasarın</p>
				<p class="e-paragraf">Bayburt Hisarı’ndan uçan Beyrek de bindiler.</p>
				<p class="e-paragraf">Yağız al atlı Kazan’a papaz diyen Yigenek Bey</p>
				<p class="e-paragraf">doru aygıra bindi.</p>
				<p class="e-paragraf">Saymakla bitmeyecek güçlü Oğuz beyleri</p>
				<p class="e-paragraf">at bindiler.</p>
				<p class="e-paragraf">Alacadağ’a ava çıktılar.</p>
				<p class="e-paragraf">Kafir boş durur mu, azgın kafir Şökli Melik’e</p>
				<p class="e-paragraf">haber verdiler.</p>
				<p class="e-paragraf">Yedi bin ardı yırtmaçlı kaftanı, yarısı kara saçlı,</p>
				<p class="e-paragraf">sapkın dinli kefere de alaca atına bindi, dört nala</p>
				<p class="e-paragraf">sürerek, saldırıya geçti.</p>
				<p class="e-paragraf">Altın otağlar yerle bir edildi. Genç kızlar ve gelinler</p>
				<p class="e-paragraf">feryad u figanda bırakıldı. Çok er telef edildi.</p>
				<p class="e-paragraf">Tavla tavla koç atlara binmiş olan kafirler,</p>
				<p class="e-paragraf">kızıl develerden katar katar yedeğe</p>
				<p class="e-paragraf">çektiler. Gömüler, akçeler yağmaladılar.</p>
				<p class="e-paragraf">Kırk ince belli kızla, uzun boylu Burla</p>
				<p class="e-paragraf">Hatun tutsak edildi. Kazan Bey’in ak pürçekli anası, kara</p>
				<p class="e-paragraf">devenin boynunda sallandırılarak götürüldü.</p>
				<p class="e-paragraf">Kazan Han’ın oğlu Uruz Bey,</p>
				<p class="e-paragraf">üç yüz yiğitle birlikte</p>
				<p class="e-paragraf">eli ve boynu bağlı</p>
				<p class="e-paragraf">götürüldü.</p>
				<p class="e-paragraf">Sarı Kulmaş, Salur Kazan Bey’in evini</p>
				<p class="e-paragraf">savunurken şehid oldu.</p>
				<p class="e-paragraf">Kazan Bey’in hiç bir şeyden haberi yoktu.</p>
				<p class="e-bosluk">Kafir bu haldeyken, ileri gelen biri şöyle dedi:</p>
				<p class="e-paragraf">‘Beyler, Kazan’ın tavla tavla koç atlarına bindik, altın </p>
				<p class="e-paragraf">akçelerini yağmaladık, kırk yiğidini,</p>
				<p class="e-paragraf">gözbebeği oğlu Uruz’u tutsak ettik</p>
				<p class="e-paragraf">katar katar develerini yedeğe çektik</p>
				<p class="e-paragraf">kırk ince belli kızla</p>
				<p class="e-paragraf">eşini alıkoyduk</p>
				<p class="e-paragraf">bunca iş işledik, darbeler vurduk Kazan’a</p>
				<p class="e-paragraf">lakin bir öcümüz kaldı?’</p>
				<p class="e-bosluk">Kafir böyle deyince, ötekiler;</p>
				<p class="e-paragraf">‘Bundan öte eziyet mi olur, ne öcümüz kaldı ki?’ diye</p>
				<p class="e-paragraf">sordular.</p>
				<p class="e-paragraf">Kafir, ‘Kazanın ağıllarında on bin koyun yatar’ dedi,</p>
				<p class="e-paragraf">‘onları da almadan Kazan’a darbe uğrar mı?’</p>
				<p class="e-bosluk">Şökli Melik atıldı:</p>
				<p class="e-paragraf">‘Derhal altıyüz savaşçı varsın, koyunları katıp getirsin.’</p>
				<p class="e-bosluk">Altıyüz kişi at bindi, koyunları getirmek</p>
				<p class="e-paragraf">üzere uçarcasına gitti.</p>
				<p class="e-bosluk">Geceydi. Lacivert bir tül, gelin kızın ipek saçlarını</p>
				<p class="e-paragraf">sarmalar gibi sarmıştı yeryüzünü.</p>
				<p class="e-paragraf">Karacık Çoban da derin bir uykuya yatmış,</p>
				<p class="e-paragraf">kara kaygılı bir rüya görmekteydi.</p>
				<p class="e-paragraf">Ansızın sıçradı düşten. Fırladı yataktan, doğruldu.</p>
				<p class="e-paragraf">Kıyanla Demir Gücü kardeşleri yanına aldı,</p>
				<p class="e-paragraf">ağılın kapısına vardılar.</p>
				<p class="e-paragraf">Kapıyı berkittikçe berkittiler.</p>
				<p class="e-paragraf">Üç yere tepeleme taş yığdılar.</p>
				<p class="e-paragraf">Karacık Çoban, alaca kollu sapanını aldı,</p>
				<p class="e-paragraf">sindi oracığa.</p>
				<p class="e-paragraf">Nasıl olduğunu anlamadan altı yüz sapkın dinli kafir</p>
				<p class="e-paragraf">çullandılar üzerine.</p>
				<p class="e-paragraf">Kafirbaşı dedi:</p>
				<p class="e-bosluk"><span class="e-italik">Akşamın karanlığı çökende</span></p>
				<p class="e-siir"><span class="e-italik">kaygılı çoban</span></p>
				<p class="e-siir"><span class="e-italik">Yağmurla kar yeryüzünü yıkayanda</span></p>
				<p class="e-siir"><span class="e-italik">çakmaklı çoban</span></p>
				<p class="e-siir"><span class="e-italik">Sütü bol, peyniri bol kaymaklı çoban</span></p>
				<p class="e-siir"><span class="e-italik">Kazan Bey’in altın işlemeli çadırlarını biz yıktık</span></p>
				<p class="e-siir"><span class="e-italik">Katar katar kızıl devesini biz yedeğe çektik</span></p>
				<p class="e-siir"><span class="e-italik">Ak pürçekli anasını biz kaçırdık</span></p>
				<p class="e-siir"><span class="e-italik">Gömüsünü, akçesini biz çaldık</span></p>
				<p class="e-siir"><span class="e-italik">İnce belli gelin kızını biz tutsak ettik</span></p>
				<p class="e-siir"><span class="e-italik">Kırk yiğidini, oğlunu biz götürdük</span></p>
				<p class="e-siir"><span class="e-italik">Helallisini biz aldık</span></p>
				<p class="e-siir"><span class="e-italik">Hey bre çoban!</span></p>
				<p class="e-siir"><span class="e-italik">Yakına gel, indir başını, bas bağrını, bize selam dur</span></p>
				<p class="e-siir"><span class="e-italik">Boyun eğersen canını bağışlarız</span></p>
				<p class="e-siir"><span class="e-italik">Şökli Melik’e veririz seni, beylik alırız.</span></p>
				<p class="e-bosluk">Çoban, yiğitçe karşı durdu, görelim ne söylemiş:</p>
				<p class="e-bosluk"><span class="e-italik">Konuşma bre itim kafir</span></p>
				<p class="e-siir"><span class="e-italik">Bir yalakta artığım için itimle dalaşan kafir</span></p>
				<p class="e-siir"><span class="e-italik">Ne yüceltirsin altındaki alaca atı</span></p>
				<p class="e-siir"><span class="e-italik">Alaca başlı keçimle bile boy ölçüşemez</span></p>
				<p class="e-siir"><span class="e-italik">Ne ulularsın başındaki tulganı</span></p>
				<p class="e-siir"><span class="e-italik">Başımdaki börkle bile yarışamaz</span></p>
				<p class="e-siir"><span class="e-italik">Ne översin altmış tutam mızrağını pis kafir</span></p>
				<p class="e-siir"><span class="e-italik">Kızılcık değneğimle bile boy ölçüşemez</span></p>
				<p class="e-siir"><span class="e-italik">Ne methedersin kılıcını bre kafir</span></p>
				<p class="e-siir"><span class="e-italik">Eğri başlı çomağımla bile boy ölçüşemez</span></p>
				<p class="e-siir"><span class="e-italik">Ne anlatırsın okluğundaki doksan oku sapkın dinli</span></p>
				<p class="e-siir"><span class="e-italik">Alaca kollu sapanımla bile boy ölçüşemez</span></p>
				<p class="e-siir"><span class="e-italik">Beri gel</span></p>
				<p class="e-siir"><span class="e-italik">Yiğidin darbesi nasıl olurmuş, gör de öyle geç</span></p>
				<p class="e-bosluk">Kafirler atlarını mahmuzladılar, yaylarını gerip</p>
				<p class="e-paragraf">ok attılar. Karacık Çoban davrandı hemen,</p>
				<p class="e-paragraf">alaca sapanının ayasına irice bir taş</p>
				<p class="e-paragraf">yerleştirdi, bütün gücüyle gerdi, fırlattı.</p>
				<p class="e-paragraf">Bir atınca iki kafir, iki atınca üç sapkın</p>
				<p class="e-paragraf">devirdi. Kafirlerin yüreğine korku düştü.</p>
				<p class="e-paragraf">Alaca sapanından fırlayan taşlarla üç yüz kafiri</p>
				<p class="e-paragraf">birer ikişer yere serdi Karacık Çoban.</p>
				<p class="e-paragraf">İki kardeşini yitirdi, şehit verdi.</p>
				<p class="e-bosluk">Taşı tükenmişti, koyun demiyor, keçi demiyor</p>
				<p class="e-paragraf">sapanına koyup saldırganlara atıyordu.</p>
				<p class="e-paragraf">Kafirin gözü yılmıştı, dünya başına karanlık</p>
				<p class="e-paragraf">olmuştu. ‘Dileğine erişmesin, bu deli çoban</p>
				<p class="e-paragraf">hepimizi öldürecek’ diyerek</p>
				<p class="e-paragraf">kaçtılar.</p>
				<p class="e-bosluk">Karacık Çoban, şehit kardeşlerini Hakk’ın rahmetine</p>
				<p class="e-paragraf">teslim eyledi. Kafir ölülerinden büyük bir tepe</p>
				<p class="e-paragraf">yığdı, ateş yaktı, keçesinden isli kül</p>
				<p class="e-paragraf">bastı yarasına, bir köşede ağlayıp sızlamaya</p>
				<p class="e-paragraf">başladı:</p>
				<p class="e-bosluk"><span class="e-italik">Salur Kazan hey Salur Kazan</span></p>
				<p class="e-siir"><span class="e-italik">Ölü müsün sağ mısın</span></p>
				<p class="e-siir"><span class="e-italik">Olup bitenden haberdar mısın?</span></p>
				<p class="e-bosluk">O gece, Oğuz’un bahtı, Bayındır Han’ın damadı Ulaş’ın</p>
				<p class="e-paragraf">oğlu Salur Kazan kara kaygılı bir düş</p>
				<p class="e-paragraf">görmüştü.</p>
				<p class="e-paragraf">Sıçramıştı yatağından, görelim ne söylemiş:</p>
				<p class="e-bosluk">Bilir misin izzetli kardeşim Kara Göne</p>
				<p class="e-paragraf">Bilir misin düşümde ne gördüm</p>
				<p class="e-paragraf">Kara kaygılı bir düş gördüm</p>
				<p class="e-paragraf">Şahin kuşum yumruğumda çırpınıyordu</p>
				<p class="e-paragraf">Can çekişiyordu</p>
				<p class="e-bosluk">Gökten bir yıldırım düşüyordu otağıma</p>
				<p class="e-paragraf">Obama kara bir duman iniyordu</p>
				<p class="e-paragraf">Kuduz itler salyalı dişleriyle</p>
				<p class="e-paragraf">evimi parçalıyorlar, delik deşik ediyorlardı</p>
				<p class="e-paragraf">Kara saçım kargı gibi uzuyor</p>
				<p class="e-paragraf">gözlerimi kapatıyordu</p>
				<p class="e-paragraf">On parmağım kanlıydı.</p>
				<p class="e-paragraf">Bu düşü göreli beri ne aklımı, ne fikrimi</p>
				<p class="e-paragraf">toplayamıyorum.</p>
				<p class="e-paragraf">Kendimde değilim bu kara kaygılı rüyadan sonra</p>
				<p class="e-paragraf">Kara Göne, izzetli kardeşim bu düşümü tabir et.</p>
				<p class="e-paragraf">Bu rüyayı yor bana.’</p>
				<p class="e-bosluk">Kara Göne, düşündü taşındı, Salur Kazan Bey’e</p>
				<p class="e-paragraf">bakarak, ‘Yorayım’ dedi.</p>
				<p class="e-paragraf">Görelim hanım, Kara Göne ne söylemiş:</p>
				<p class="e-bosluk"><span class="e-italik">Hey hanlar hanı</span></p>
				<p class="e-siir"><span class="e-italik">Yiğitler yiğidi Kazan Bey,</span></p>
				<p class="e-siir"><span class="e-italik">Kara bulut bahtındır, talihindir</span></p>
				<p class="e-siir"><span class="e-italik">Yağmur dediğin askerindir</span></p>
				<p class="e-siir"><span class="e-italik">Kar dediğin yiğitlerindir</span></p>
				<p class="e-siir"><span class="e-italik">Kara saç kara kaygıdır.</span></p>
				<p class="e-siir"><span class="e-italik">Geri kalanını Allah’ın takdirine havale ederim.</span></p>
				<p class="e-bosluk">Salur Kazan, bunları duyunca şöyle dedi:</p>
				<p class="e-bosluk"><span class="e-italik">Avımı bozup askerimi dağıtma benim.</span></p>
				<p class="e-siir"><span class="e-italik">Yağız al atımı mahmuzlar</span></p>
				<p class="e-siir"><span class="e-italik">Üç günlük yolu bir günde alırım bugün</span></p>
				<p class="e-siir"><span class="e-italik">Öğle olmadan ulaşırım obama</span></p>
				<p class="e-siir"><span class="e-italik">Sağlık esenlik içindeyseler dönüp gelirim</span></p>
				<p class="e-siir"><span class="e-italik">Değilse başınızın çaresine bakın siz</span></p>
				<p class="e-siir"><span class="e-italik">Ben gidiyorum.</span></p>
				<p class="e-bosluk">Yağız atını ökçeledi Salur Kazan, yola düştü.</p>
				<p class="e-paragraf">Yurduna ulaştığında, gördü ki</p>
				<p class="e-paragraf">uçanlardan sadece kuzgun, kaçanlardan tazı kalmış.</p>
				<p class="e-paragraf">Görelim Kazan Bey, obasına neler söylemiş:</p>
				<p class="e-bosluk"><span class="e-italik">Benim aziz yurdum, kavmim kabilem</span></p>
				<p class="e-siir"><span class="e-italik">Yabanıl geyikle yabanıl eşeğe komşu olan yurdum</span></p>
				<p class="e-siir"><span class="e-italik">Düşmanın kirli elleri nereden uzandı güzel yurdum</span></p>
				<p class="e-siir"><span class="e-italik">Ak çadırların dikildiği yeri kalmış</span></p>
				<p class="e-siir"><span class="e-italik">Ak pürçekli anamın oturduğu yeri kalmış</span></p>
				<p class="e-siir"><span class="e-italik">Oğlum Uruz’un ok attığı nişan yeri kalmış</span></p>
				<p class="e-siir"><span class="e-italik">Oğuz beylerinin at sürdüğü alan kalmış</span></p>
				<p class="e-siir"><span class="e-italik">Kara mutfağın ocağı kalmış</span></p>
				<p class="e-bosluk">Kazan Bey, obanın halini görünce kara süzme gözleri</p>
				<p class="e-paragraf">kanlı yaşlar döktü, kan damarları kaynadı,</p>
				<p class="e-paragraf">bağrı ezildi.</p>
				<p class="e-bosluk">Yağız al atını mahmuzladı, kafirlerin arkasından</p>
				<p class="e-paragraf">at sürdü.</p>
				<p class="e-bosluk">Gide gide bir suya çıktı yolu.</p>
				<p class="e-paragraf">Hak yüzünü görmüştür, bir konuşayım ırmakla, dedi.</p>
				<p class="e-paragraf">Görelim hanım neler söylemiş:</p>
				<p class="e-bosluk"><span class="e-italik">Kayalardan çağıl çağıl çağlayan su</span></p>
				<p class="e-siir"><span class="e-italik">Ağaçtan gemileri alıp götüren su</span></p>
				<p class="e-siir"><span class="e-italik">Hasan ile Hüseyin’in özlemi</span></p>
				<p class="e-siir"><span class="e-italik">Bağların bahçelerin süsü su</span></p>
				<p class="e-siir"><span class="e-italik">Ayşe ile Fatma’nın bakışı</span></p>
				<p class="e-siir"><span class="e-italik">Koç atların sulağı</span></p>
				<p class="e-siir"><span class="e-italik">Kızıl develerin geçidi su</span></p>
				<p class="e-siir"><span class="e-italik">Ak koyunlar gelip yatar çevrende</span></p>
				<p class="e-siir"><span class="e-italik">Yurdumdan bir haber ver bana</span></p>
				<p class="e-siir"><span class="e-italik">Kara başım kurban olsun sana</span></p>
				<p class="e-bosluk">Su nasıl dinlesin, nasıl anlasın, nasıl konuşsun?</p>
				<p class="e-paragraf">Sürdü atını geçip gitti.</p>
				<p class="e-paragraf">Gide gide bir kurt çıktı yoluna.</p>
				<p class="e-paragraf">Yüzü kutludur, onunla halleşeyim, diye düşündü.</p>
				<p class="e-paragraf">Görelim ne söylemiş:</p>
				<p class="e-bosluk"><span class="e-italik">Karanlık çökünce yeryüzüne gündüzü doğan</span></p>
				<p class="e-siir"><span class="e-italik">Karla boranda er gibi duran</span></p>
				<p class="e-siir"><span class="e-italik">Kara koç atları kişneştiren</span></p>
				<p class="e-siir"><span class="e-italik">Kızıl develeri bağrıştıran</span></p>
				<p class="e-siir"><span class="e-italik">Ak koyunları kuyruğuyla kamçılayan</span></p>
				<p class="e-siir"><span class="e-italik">Berk ağılın kapısını söken arkasıyla</span></p>
				<p class="e-siir"><span class="e-italik">Karma koyunun gencini alıp kaçan</span></p>
				<p class="e-siir"><span class="e-italik">Kanlı kuyruğu yüzerek lop lop yutan</span></p>
				<p class="e-siir"><span class="e-italik">Sesi kalın vahşi köpeklerle kavgalaşan</span></p>
				<p class="e-siir"><span class="e-italik">Çobanları geceleyin koşturan</span></p>
				<p class="e-siir"><span class="e-italik">Yurdumdan bir haber ver bana</span></p>
				<p class="e-siir"><span class="e-italik">Kara başım kurban olsun sana</span></p>
				<p class="e-bosluk">Kurt nasıl dinlesin, anlasın, konuşsun?</p>
				<p class="e-paragraf">Ondan da uzaklaştı.</p>
				<p class="e-paragraf">Gide gide yolu, Karaca Çoban’ın kara köpeğine</p>
				<p class="e-paragraf">uğradı. Bu kez onunla söyleşti, görelim hanım ne söylemiş:</p>
				<p class="e-bosluk"><span class="e-italik">Akşam karanlık çökende hav hav üren</span></p>
				<p class="e-siir"><span class="e-italik">Acı ayran dökülende çaf çaf içen</span></p>
				<p class="e-siir"><span class="e-italik">Gece hırsızların korkusu</span></p>
				<p class="e-siir"><span class="e-italik">Bağırtısıyla, onların belalısı</span></p>
				<p class="e-siir"><span class="e-italik">Yurdumdan bir haber ver bana</span></p>
				<p class="e-siir"><span class="e-italik">Kara başım iyiyken iyiliklerde bulunayım sana</span></p>
				<p class="e-paragraf">Köpek nasıl dinlesin, anlasın, konuşsun?</p>
				<p class="e-paragraf">Ayaklarına düştü, hav hav havladı, yalandı, sin</p>
				<p class="e-paragraf">sin sinledi. Değneğiyle vurunca çekip gitti.</p>
				<p class="e-paragraf">Yeniden koyuldu yola.</p>
				<p class="e-paragraf">Köpeği izleyerek Karaca Çoban’ın</p>
				<p class="e-paragraf">yoluna çıktı.</p>
				<p class="e-paragraf">Onunla söyleşmeye başladı, görelim ne söyledi:</p>
				<p class="e-bosluk"><span class="e-italik">Akşam karanlık inende kaygılı çoban</span></p>
				<p class="e-siir"><span class="e-italik">Karla boran düşende çakmaklı çoban</span></p>
				<p class="e-siir"><span class="e-italik">Ünümü bil, sözüme kulak ver</span></p>
				<p class="e-siir"><span class="e-italik">Ak otağım geçmiş burdan</span></p>
				<p class="e-siir"><span class="e-italik">Söyle bana anlat halini</span></p>
				<p class="e-altbosluk"><span class="e-italik">Kara başım kurban olsun sana</span></p>
				<p class="e-altbosluk">Çoban Kazan Bey’i görünce dillendi, görelim ne söylemiş:</p>
				<p class="e-paragraf">Öldün mü yittin mi ey Kazan</p>
				<p class="e-paragraf">Neredeydin, nerde geziyordun ey Kazan</p>
				<p class="e-paragraf">Dünden önceki gün oban geçti buradan.</p>
				<p class="e-paragraf">Ak pürçekli anan kara devenin boynunda asılıydı.</p>
				<p class="e-paragraf">İnce belli kızlarınla, uzun boylu</p>
				<p class="e-paragraf">eşin Burla Hatun ağlaşıp sızlaşarak</p>
				<p class="e-paragraf">geçtiler buradan.</p>
				<p class="e-paragraf">Kırk yiğidinle biricik oğlun Uruz baş açık ayak yalın</p>
				<p class="e-paragraf">sapkın dinli kafirlerin tutsağı olarak</p>
				<p class="e-altbosluk">geçtiler buradan.</p>
				<p class="e-paragraf">Kafir, tavla tavla koç atlarına binmişti</p>
				<p class="e-paragraf">Katar katar develerini yedeğe çekmişti</p>
				<p class="e-paragraf">Altın akçelerini, dürr ü güherlerini</p>
				<p class="e-altbosluk">yüklemiş, gömünü yağmalamıştı.</p>
				<p class="e-paragraf">Kazan Bey dinledikçe aklı başından gitti,</p>
				<p class="e-paragraf">yüreği sızladı, ah çekti, dünya</p>
				<p class="e-paragraf">gözüne karanlık göründü.</p>
				<p class="e-paragraf">‘Dilin kurusun çoban’ dedi, ‘dilin çürüsün.</p>
				<p class="e-altbosluk">Kadir Tanrı alnına bela yazsın.’</p>
				<p class="e-altbosluk">Çoban sözü aldı bu kez, görelim hanım ne söylemiş:</p>
				<p class="e-siir"><span class="e-italik">Bana ne kızarsın Kazan Ağam</span></p>
				<p class="e-siir"><span class="e-italik">Yok mudur göğsünde iman</span></p>
				<p class="e-siir"><span class="e-italik">Altıyüz sapkın dinli kafir çullandı üzerime</span></p>
				<p class="e-siir"><span class="e-italik">İki kardeşimi Hakk’a şehit verdim</span></p>
				<p class="e-siir"><span class="e-italik">Üç yüzünü öldürdüm</span></p>
				<p class="e-siir"><span class="e-italik">Savaştım, dövüştüm</span></p>
				<p class="e-siir"><span class="e-italik">Ne bir semiz, ne de toklu koyun verdim kafire kapından</span></p>
				<p class="e-siir"><span class="e-italik">Yaralandım üç yerimden</span></p>
				<p class="e-siir"><span class="e-italik">Kara başım bunaldı</span></p>
				<p class="e-siir"><span class="e-italik">Yalnız düştüm</span></p>
				<p class="e-altbosluk"><span class="e-italik">suçum bu mudur?</span></p>
				<p class="e-siir"><span class="e-italik">Yağız al atını</span></p>
				<p class="e-siir"><span class="e-italik">Altmış tutam mızrağını ver bana</span></p>
				<p class="e-siir"><span class="e-italik">Alaca kalkanını</span></p>
				<p class="e-siir"><span class="e-italik">Kara çelik kılıcını ver bana</span></p>
				<p class="e-siir"><span class="e-italik">Okluğundan seksen ok</span></p>
				<p class="e-siir"><span class="e-italik">Ak kirişli sert yayını ver bana</span></p>
				<p class="e-siir"><span class="e-italik">Azgın dinli kafire saldırayım</span></p>
				<p class="e-siir"><span class="e-italik">Doğanını öldüreyim</span></p>
				<p class="e-siir"><span class="e-italik">Yenimle sileyim al kanını</span></p>
				<p class="e-siir"><span class="e-italik">Uğruna vereyim tatlı canımı</span></p>
				<p class="e-altbosluk"><span class="e-italik">Allah kısmet ederse evini ben kurtarayım</span></p>
				<p class="e-paragraf">Kazan’ın gözleri nemlenmiş, yüreği kabarmıştı.</p>
				<p class="e-paragraf">Kahırla sürdü atını. Çoban da izledi onu.</p>
				<p class="e-paragraf">Döndü, ‘Oğul nereye?’ diye sordu Kazan.</p>
				<p class="e-paragraf">‘Sen obanı bense kardeşimin kanını</p>
				<p class="e-paragraf">almaya gidiyorum’ dedi Çoban.</p>
				<p class="e-paragraf">‘Oğul, karnım nicedir aç’ dedi, ‘yemeye bir şeyin var mı?’</p>
				<p class="e-paragraf">Çoban atıldı, ‘Var ağam, geceden bir kuzu</p>
				<p class="e-paragraf">kızartmıştım, şu ağacın dibinde oturup yiyelim.’</p>
				<p class="e-paragraf">At indiler.</p>
				<p class="e-paragraf">Ağacın gölgesine serildiler.</p>
				<p class="e-paragraf">Çoban dağarcığını açtı.</p>
				<p class="e-altbosluk">Yemeye başladılar.</p>
				<p class="e-paragraf">Kazan kendi kendine,</p>
				<p class="e-paragraf">‘Şayet bu çobanla birlikte gidersem, Oğuz beyleri</p>
				<p class="e-paragraf">bana güler, yüzüme vururlar bunu, çoban olmasa</p>
				<p class="e-paragraf">Kazan, kafirin hakkından gelemezdi derler’</p>
				<p class="e-paragraf">diye geçirdi aklından.</p>
				<p class="e-paragraf">Yalnız gitmeliydi, aklına koymuştu.</p>
				<p class="e-paragraf">Çobanı ağaca sımsıkı bağladı.</p>
				<p class="e-paragraf">Atını ufka doğru ökçeledi.</p>
				<p class="e-paragraf">Giderken,</p>
				<p class="e-paragraf">‘Bre çoban!’ dedi, ‘ben gittikten sonra karnın acıkmadan,</p>
				<p class="e-paragraf">gücün azalmadan ağacı sökmeye, kurtulmaya</p>
				<p class="e-altbosluk">bak. Yoksa kurda kuşa yem olursun’ dedi.</p>
				<p class="e-paragraf">Kazan atını sürdükten sonra, Çoban,</p>
				<p class="e-paragraf">zorladı ağacı, kökünden kopardı.</p>
				<p class="e-paragraf">At bindi ve Kazan Bey’in ardından</p>
				<p class="e-paragraf">koştu yetişti. Kazan Bey bakınca,</p>
				<p class="e-paragraf">çobanın arkasında koca ağacı sürükleyerek gelmekte</p>
				<p class="e-paragraf">olduğunu gördü.</p>
				<p class="e-paragraf">Yetişince,</p>
				<p class="e-paragraf">‘Bre çoban’ dedi Kazan, ‘Bu ağacı niçin getirirsin?’</p>
				<p class="e-paragraf">‘Düşmanı tepelediğinde acıkırsın, sana onunla yemek pişiririm’</p>
				<p class="e-paragraf">diye cevapladı Çoban.</p>
				<p class="e-paragraf">Kazan’a şirin göründü bu söz.</p>
				<p class="e-paragraf">Atından indi, ellerini çözdü, alnından öptü.</p>
				<p class="e-paragraf">‘Kadir Mevlam evimi obamı kurtarırsa, seni tavlacıbaşı</p>
				<p class="e-altbosluk">yapacağım’ diyerek at bindi, yola koyuldular.</p>
				<p class="e-paragraf">Öte yanda Şökli Melik, kafirle birlikte</p>
				<p class="e-paragraf">çengi kurmuş, içki içip eğlenmekteydi.</p>
				<p class="e-paragraf">‘Beyler biliyor musunuz?’ diyordu, ‘Kazanı</p>
				<p class="e-paragraf">kahredecek olan nedir?’</p>
				<p class="e-paragraf">‘Nedir?’ diye sordular işretçi kafirler.</p>
				<p class="e-altbosluk">‘Hatunu Burla’yı getirip, mecliste saki yapmalı’</p>
				<p class="e-paragraf">Selvi boylu Burla Hatun duyunca bunu canına ve yüreğine</p>
				<p class="e-paragraf">bir ateş düştü. Kırk ince belli kızlarını topladı yanına</p>
				<p class="e-paragraf">öğütte bulundu:</p>
				<p class="e-paragraf">‘Kazanın eşi hanginizdir diye sorarlarsa, kırk yerden</p>
				<p class="e-altbosluk">ses verin.’</p>
				<p class="e-paragraf">Şökli Melik’in adamlarından biri gelip bağırdı:</p>
				<p class="e-paragraf">‘Kazan beyin hanımı hanginizdir?’</p>
				<p class="e-paragraf">Kırk yerden ses gelince anlayamadı, dönüp gitti.</p>
				<p class="e-paragraf">‘Karmakarışık bir ses yükseldi kırk ince belli kızdan,</p>
				<p class="e-altbosluk">Kazanın hatunu hangisidir, bilemedik’ dedi.</p>
				<p class="e-paragraf">Şökli Melik kudurdu:</p>
				<p class="e-paragraf">‘Bre ne durursunuz namertler! Derhal gidip getirin</p>
				<p class="e-paragraf">Kazan’ın oğlu Uruz’u çengele asıp lime lime doğrayın,</p>
				<p class="e-paragraf">ak etinden kıyın, kara kavurma pişirin,</p>
				<p class="e-paragraf">bey kızlarına yemekte sunun, hangisi yemezse odur</p>
				<p class="e-paragraf">anası, alın getirin, mecliste kadeh sunsun.’</p>
				<p class="e-paragraf">Uzun boylu, selvi endamlı Burla Hatun usulca yanaştı </p>
				<p class="e-altbosluk">oğluna, görelim neler söylemiş:</p>
				<p class="e-siir"><span class="e-italik">Oğul oğul ey oğul!</span></p>
				<p class="e-siir"><span class="e-italik">Canımdan aziz oğul</span></p>
				<p class="e-siir"><span class="e-italik">Bilir misin neler oldu</span></p>
				<p class="e-siir"><span class="e-italik">Fısıl fısıl konuştular</span></p>
				<p class="e-siir"><span class="e-italik">Kafirin tuzağın duydum</span></p>
				<p class="e-siir"><span class="e-italik">Penceresi altından çadırımın direği oğul</span></p>
				<p class="e-siir"><span class="e-italik">Gelinimin kızımın çiçeği oğul</span></p>
				<p class="e-siir"><span class="e-italik">Oğul oğul ey oğul</span></p>
				<p class="e-siir"><span class="e-italik">Dokuz ay karnımda taşıdığım</span></p>
				<p class="e-siir"><span class="e-italik">Onuncu ayın başında dünyaya getirdiğim</span></p>
				<p class="e-siir"><span class="e-italik">Altın dolamalı beşikte</span></p>
				<p class="e-altbosluk"><span class="e-italik">altını belediğim oğul</span></p>
				<p class="e-paragraf">Bilir misin kafir ne tuzak kurmuştur? Kazan’ın oğlu Uruz’u</p>
				<p class="e-paragraf">çıkarın hapisten, boğazına urgan geçirip kürek kemiğinden</p>
				<p class="e-paragraf">çengele asın, ak etinden kıyma çekin, kara kavurma</p>
				<p class="e-paragraf">yapıp bey kızlarına götürün, hangisi yemez de çekinirse</p>
				<p class="e-paragraf">bilin ki o Kazan’ın eşidir, tutup getirin</p>
				<p class="e-paragraf">mecliste şarap sunan saki olsun.</p>
				<p class="e-paragraf">Söyle canım saadeti oğul! Etinden yiyeyim mi</p>
				<p class="e-paragraf">yoksa yemeyeyim mi? Yemeyip de sapkın dinli azgın</p>
				<p class="e-paragraf">kafirin döşeğine gireyim mi? Kazan beyin ününü</p>
				<p class="e-paragraf">kirleteyim mi? Namusuna leke süreyim mi? Ne edeyim</p>
				<p class="e-altbosluk">ey oğul, gözümün ışığı oğul, söyle bana?</p>
				<p class="e-paragraf">Kazan oğlu Uruz, anasını dinledikten sonra</p>
				<p class="e-altbosluk">görelim ne söylemiş:</p>
				<p class="e-siir"><span class="e-italik">Dilin çürüsün ana</span></p>
				<p class="e-siir"><span class="e-italik">Ağzın kurusun</span></p>
				<p class="e-siir"><span class="e-italik">Eğer hakkın Tanrı hakkı olmasaydı</span></p>
				<p class="e-siir"><span class="e-italik">yerimden kalkar, gırtlağına sarılır</span></p>
				<p class="e-siir"><span class="e-italik">kaba ökçemin altına alırdım seni</span></p>
				<p class="e-siir"><span class="e-italik">Ak yüzünü yere sürer</span></p>
				<p class="e-siir"><span class="e-italik">ağız ve burnundan kan dökerdim</span></p>
				<p class="e-siir"><span class="e-italik">Can tatlılığı neymiş gösterirdim sana</span></p>
				<p class="e-siir"><span class="e-italik">Bu nasıl söz, bu nice düşüncedir?</span></p>
				<p class="e-siir"><span class="e-italik">Sakın üzerime ağlama</span></p>
				<p class="e-siir"><span class="e-italik">Bırak çengele taksınlar beni</span></p>
				<p class="e-siir"><span class="e-italik">Etimden çeksin, kara kavurma pişirsinler</span></p>
				<p class="e-siir"><span class="e-italik">Kırk bey kızına sunsunlar</span></p>
				<p class="e-siir"><span class="e-italik">Onlar bir yerse eğer sen iki yemelisin</span></p>
				<p class="e-altbosluk"><span class="e-italik">Sapkın dinli kafire kendini belli etme</span></p>
				<p class="e-siir"><span class="e-italik">Onların döşeğine varmaktansa ölmen yeğdir</span></p>
				<p class="e-siir"><span class="e-italik">Onlara kadeh sunmaktansa</span></p>
				<p class="e-siir"><span class="e-italik">Yerin dibine geçmeli</span></p>
				<p class="e-siir"><span class="e-italik">Babam Kazan’ın namusuna leke getirme</span></p>
				<p class="e-paragraf">İki gözü iki çeşme ağlıyordu Uruz oğlan.</p>
				<p class="e-paragraf">Uzun boylu, ince belli anası Burla Hatun, kulağıyla</p>
				<p class="e-paragraf">boynunu tutarak düştü,</p>
				<p class="e-paragraf">güz elması gibi al yanağını çekerek yırttı,</p>
				<p class="e-paragraf">kara saçını yoldu kargı gibi, oğul oğul</p>
				<p class="e-altbosluk">diyerekten feryad etti ağladı.</p>
				<p class="e-paragraf">Anası ağlayıp sızlayınca, </p>
				<p class="e-altbosluk">Uruz şöyle dedi:</p>
				<p class="e-siir"><span class="e-italik">Anam aziz anam ne ağlıyorsun?</span></p>
				<p class="e-siir"><span class="e-italik">Ne bağrını dövüyorsun</span></p>
				<p class="e-siir"><span class="e-italik">Yüreğimi niçin dağlıyorsun izzetli anam</span></p>
				<p class="e-siir"><span class="e-italik">Geçmiş günü neden anıyorsun</span></p>
				<p class="e-siir"><span class="e-italik">Hey anam!</span></p>
				<p class="e-siir"><span class="e-italik">Arap atların kişnediği yerde</span></p>
				<p class="e-siir"><span class="e-italik">Tay olmaz da ne olur?</span></p>
				<p class="e-siir"><span class="e-italik">Kızıl develerin coştuğu yerde</span></p>
				<p class="e-siir"><span class="e-italik">Deve yavrusu olmaz da ne olur?</span></p>
				<p class="e-siir"><span class="e-italik">Akça koyunların melediği yerde</span></p>
				<p class="e-siir"><span class="e-italik">Bir kuzucuk olmaz da ne olur?</span></p>
				<p class="e-siir"><span class="e-italik">Sen sağ ol, babam sağ olsun</span></p>
				<p class="e-siir"><span class="e-italik">Benim gibi nice oğul bağışlanır size</span></p>
				<p class="e-paragraf">Uruz’un ısrarı karşısında dayanamadı Burla Hatun,</p>
				<p class="e-paragraf">ince belli kırk bey kızının arasına katıldı.</p>
				<p class="e-paragraf">Çengelin asılı olduğu yere sürükleye sürükleye getirdiler</p>
				<p class="e-altbosluk">Uruz’u azgın dinli kafirler.</p>
				<p class="e-altbosluk">Görelim burada Uruz neler söylemiş:</p>
				<p class="e-siir"><span class="e-italik">Bre sapkın aman</span></p>
				<p class="e-siir"><span class="e-italik">Yoktur Allah’ın birliğine güman</span></p>
				<p class="e-siir"><span class="e-italik">Bırakın beni bu ağaçla dertleşeyim</span></p>
				<p class="e-siir"><span class="e-italik">Üzülme sana ağaç der isem</span></p>
				<p class="e-siir"><span class="e-italik">Mekke’yle Medine’nin kapısı sendendir</span></p>
				<p class="e-siir"><span class="e-italik">Musa’nın elindeki kutlu asa senden</span></p>
				<p class="e-siir"><span class="e-italik">Gürül gürül ırmakların üstünde köprü oldun</span></p>
				<p class="e-siir"><span class="e-italik">Kahramanlar kahramanı Ali’nin atının eyeri oldun</span></p>
				<p class="e-siir"><span class="e-italik">Zülfikarın kını sensin, kabzası sen</span></p>
				<p class="e-siir"><span class="e-italik">Hasan’la Hüseyin senden yapılan bir beşikte sallandı</span></p>
				<p class="e-siir"><span class="e-italik">Erkeğin de kadının da korkususun </span></p>
				<p class="e-siir"><span class="e-italik">Başına bakar olsam başsız ağaç</span></p>
				<p class="e-siir"><span class="e-italik">Köküne bakar olsam köksüz ağaç</span></p>
				<p class="e-siir"><span class="e-italik">Beni asarlarsa sana, çekme bırak ağaç</span></p>
				<p class="e-siir"><span class="e-italik">Yiğitliğim tutsun seni çekme ağaç</span></p>
				<p class="e-siir"><span class="e-italik">Bizim elde olmalıydın</span></p>
				<p class="e-siir"><span class="e-italik">Siyahi kölelerime buyursaydım</span></p>
				<p class="e-altbosluk"><span class="e-italik">Seni pare pare pareliyelerdi</span></p>
				<p class="e-paragraf">Uruz Oğlan, ağaçla söyleştikten sonra</p>
				<p class="e-altbosluk">şöyle söyledi:</p>
				<p class="e-siir"><span class="e-italik">Tavla tavla bağlanan atıma yazık</span></p>
				<p class="e-siir"><span class="e-italik">Kardeş diye beslediğim arkadaşıma yazık</span></p>
				<p class="e-siir"><span class="e-italik">Avcumda çırpınan şahin kuşuma yazık</span></p>
				<p class="e-siir"><span class="e-italik">Yetişmesiyle tutan tazıma yazık</span></p>
				<p class="e-siir"><span class="e-italik">Beyliğe doymadım kendime yazık</span></p>
				<p class="e-altbosluk"><span class="e-italik">Yiğitlikten usanmayan canıma yazık</span></p>
				<p class="e-paragraf">Yanık ciğeri dağlandı, gözlerinden epil epil yaş</p>
				<p class="e-altbosluk">süzüldü Uruz’un.</p>
				<p class="e-paragraf">Salur Kazan’la Karaca Çoban dört nala at sürmüşler,</p>
				<p class="e-paragraf">kafirin eşiğine varmışlardı.</p>
				<p class="e-paragraf">Karaca Çoban’ın sapanının ayası, üç yaşındaki dana derisindendi.</p>
				<p class="e-paragraf">Üç keçi tüyünden yapılmıştı kolları.</p>
				<p class="e-altbosluk">Çatlayıcısı bir keçi tüyündendi.</p>
				<p class="e-paragraf">Her atışta yüz kiloya yakın taş atardı.</p>
				<p class="e-paragraf">Hedefinden şaşmaz, yere düşse ocak gibi oyar, toz gibi</p>
				<p class="e-paragraf">ufalanır, savrulurdu.</p>
				<p class="e-paragraf">Üç yıl ot bitmezdi taşın oyduğu yerde.</p>
				<p class="e-paragraf">Semiz koyunla zayıf toklu yamaçta kalsa</p>
				<p class="e-paragraf">hiç bir kurt sapanın korkusundan yanaşamazdı.</p>
				<p class="e-paragraf">Karaca Çoban Yaradan’a sığınıp sapan çatlatınca </p>
				<p class="e-paragraf">dünya alem sapkın dinli kafirin</p>
				<p class="e-altbosluk">gözüne karanlık göründü.</p>
				<p class="e-paragraf">Kazan bey şöyle dedi:</p>
				<p class="e-paragraf">‘Karacık Çoban!</p>
				<p class="e-paragraf">Anamı isteyeyim, çekip alayım kafirden, at ayağı altında </p>
				<p class="e-altbosluk">çiğnenmesin.’</p>
				<p class="e-paragraf">At ayağı hızlı, ozan dili kıvrak olurmuş.</p>
				<p class="e-paragraf">Kazan bey, azgın dinli kafire</p>
				<p class="e-altbosluk">söylemiş, görelim ne söylemiş:</p>
				<p class="e-siir"><span class="e-italik">Bre Şökli Melik</span></p>
				<p class="e-siir"><span class="e-italik">Penceresi altından çadırlarımı toplayıp getirmişsin</span></p>
				<p class="e-siir"><span class="e-italik">Gölge olsun sana</span></p>
				<p class="e-siir"><span class="e-italik">Gömümü, akçemi getirmişsin</span></p>
				<p class="e-siir"><span class="e-italik">Harçlık olsun sana</span></p>
				<p class="e-siir"><span class="e-italik">Kırk ince belli bey kızıyla Burla hatunumu getirmişsin</span></p>
				<p class="e-siir"><span class="e-italik">tutsak olsun sana</span></p>
				<p class="e-siir"><span class="e-italik">Oğlum Uruz’la kırk civanımı getirmişsin</span></p>
				<p class="e-siir"><span class="e-italik">Köle olsun sana</span></p>
				<p class="e-siir"><span class="e-italik">Tavla tavla koç atlarımı getirmişsin</span></p>
				<p class="e-siir"><span class="e-italik">Binek olsun sana</span></p>
				<p class="e-siir"><span class="e-italik">Katar katar develerimi yedeğe çekmişsin</span></p>
				<p class="e-siir"><span class="e-italik">Yük taşıyıcısı olsun sana</span></p>
				<p class="e-siir"><span class="e-italik">Ak pürçekli anamı getirmişsin</span></p>
				<p class="e-siir"><span class="e-italik">Bre azgın dinli kafir, ver anamı</span></p>
				<p class="e-altbosluk"><span class="e-italik">Verirsen döner giderim</span></p>
				<p class="e-paragraf">Şökli Melik, Kazan beyi dinledikten sonra</p>
				<p class="e-altbosluk">şöyle dedi:</p>
				<p class="e-siir"><span class="e-italik">Bre Kazan</span></p>
				<p class="e-siir"><span class="e-italik">Penceresi altından çadırını getirdik</span></p>
				<p class="e-siir"><span class="e-italik">bizimdir</span></p>
				<p class="e-siir"><span class="e-italik">Kırk ince belli kızını getirdik</span></p>
				<p class="e-siir"><span class="e-italik">bizimdir</span></p>
				<p class="e-siir"><span class="e-italik">Oğlun Uruz’la kırk civanını getirdik</span></p>
				<p class="e-siir"><span class="e-italik">bizimdir</span></p>
				<p class="e-siir"><span class="e-italik">Tavla tavla koç atlarını getirdik</span></p>
				<p class="e-siir"><span class="e-italik">bizimdir</span></p>
				<p class="e-siir"><span class="e-italik">Katar katar develerini çektik yedeğe</span></p>
				<p class="e-siir"><span class="e-italik">bizimdir</span></p>
				<p class="e-siir"><span class="e-italik">ak pürçekli ananı getirdik</span></p>
				<p class="e-siir"><span class="e-italik">bizimdir</span></p>
				<p class="e-siir"><span class="e-italik">Vermeyiz sana</span></p>
				<p class="e-siir"><span class="e-italik">Yayhan papaz oğluna veririz, ondan oğlu doğar</span></p>
				<p class="e-altbosluk"><span class="e-italik">sana düşman ederiz</span></p>
				<p class="e-paragraf">Karacık Çoban hiddetten yerinde duramıyordu.</p>
				<p class="e-paragraf">Duyguları coştu, nefreti kabardı, sinirleri</p>
				<p class="e-paragraf">gerildi, görelim neler söyledi:</p>
				<p class="e-siir"><span class="e-italik">Bre sapkın dinli, eksik akıllı kafir</span></p>
				<p class="e-siir"><span class="e-italik">Akılsız değneksiz kafir</span></p>
				<p class="e-siir"><span class="e-italik">Karşıda uzayan başı karlı kara dağlar yaşlanmıştır</span></p>
				<p class="e-siir"><span class="e-italik">üzerinde ot bitmez</span></p>
				<p class="e-siir"><span class="e-italik">Yiğit yiğit atlar yaşlanmıştır</span></p>
				<p class="e-siir"><span class="e-italik">tay vermez </span></p>
				<p class="e-siir"><span class="e-italik">Kızıl kızıl develer yaşlanmıştır</span></p>
				<p class="e-siir"><span class="e-italik">yavru vermez</span></p>
				<p class="e-siir"><span class="e-italik">Bre sapkın dinli kafir</span></p>
				<p class="e-siir"><span class="e-italik">beyimin anası yaşlanmıştır</span></p>
				<p class="e-altbosluk"><span class="e-italik">oğul vermez</span></p>
				<p class="e-paragraf">Şayet dölünü almaksa muradın kara gözlü kızını getir ver</p>
				<p class="e-paragraf">Kazan beyime. Bre azgın dinli kafir, beyimden</p>
				<p class="e-altbosluk">oğlu olsun kızının, onu hasım yapın Kazan beyime.</p>
				<p class="e-paragraf">Tam bu sırada, birbirinden güçlü ve hışımlı Oğuz</p>
				<p class="e-paragraf">beyleri erişti Kazan’ın imdadına.</p>
				<p class="e-paragraf">Beşiğinin örtüsü kara deve derisinden olan, hiddetlendiğinde</p>
				<p class="e-paragraf">kara taşı kül gibi ufalayan, bıyığını</p>
				<p class="e-paragraf">ensesinde yedi yerden bağlayan, yiğitler yiğidi</p>
				<p class="e-paragraf">Kara Göne yetişmişti.</p>
				<p class="e-paragraf">‘Kazanım, kardeşim!’ diye bağırdı, ‘çal kılıcını, yetiştim’.</p>
				<p class="e-paragraf">Sonra, kapı derbendindeki demir kapıyı tepip alan,</p>
				<p class="e-paragraf">altmış tutam alaca mızrağının ucunda</p>
				<p class="e-paragraf">savaşçıları bağırtan, Kıyan Selçuk’un oğlu </p>
				<p class="e-paragraf">Deli Dündar fırtına gibi esti meydana.</p>
				<p class="e-paragraf">‘Çal kılıcını Kazan ağam! Çal, yetiştim!’ diye bağırdı.</p>
				<p class="e-paragraf">Onların ardından, </p>
				<p class="e-paragraf">Hemid’le Merdin Kalesi’ni yıkan, yayı demirden</p>
				<p class="e-paragraf">Kapçak Melik’in burnundan kan kusturan, Kazan’ın kızını</p>
				<p class="e-paragraf">yiğitlikle alan, Oğuz’un ak sakallılarının</p>
				<p class="e-paragraf">övgüsünü kazanmış olan, şalvarı al ipekten, atı</p>
				<p class="e-paragraf">yaban ördeği püsküllü, Kara Göne oğlu</p>
				<p class="e-paragraf">Kara Budak girdi meydana.</p>
				<p class="e-paragraf">‘Durma, çal kılıcını ağam, yetiştim’ diye bağırarak inletti </p>
				<p class="e-altbosluk">meydanı.</p>
				<p class="e-paragraf">Onu takiben, izin almaksızın Bayındır Han’ın düşmanını</p>
				<p class="e-paragraf">bastırarak, altmış bir kafire kan</p>
				<p class="e-paragraf">kusturmuş olan, boz atının yelesi üstünde</p>
				<p class="e-paragraf">kar durduran, Gaflet Koca oğlu Şer Şemseddin</p>
				<p class="e-paragraf">sürmüştü dört nala atını.</p>
				<p class="e-altbosluk">‘Vur kafire Kazan ağam, çal kılıcını, yetiştim’ diye bağırdı.</p>
				<p class="e-paragraf">Çok geçmedi, Parasarın Bayburt Hisarı’ndan uçarak çıkan,</p>
				<p class="e-paragraf">alaca gerdeğine karşı duran, yedi kızın umudu, güçlü Oğuz’un</p>
				<p class="e-paragraf">en imrenilen yiğidi, Kazan Bey’in inançlısı, boz aygırı olan</p>
				<p class="e-paragraf">Bamsı Beyrek yetişti.</p>
				<p class="e-paragraf">‘Çal kılıcını yiğidim, Kazan Bey’im’ dedi, ‘durma çal</p>
				<p class="e-altbosluk">sapkın dinliye, yetiştim’.</p>
				<p class="e-paragraf">Onun ardından, dönüp bakınca alımlı çalımlı, kartal</p>
				<p class="e-paragraf">bakışlı, türlü süslü eklem kuşaklı, kulağı altın küpeli,</p>
				<p class="e-paragraf">kudretli Oğul ulularını birer birer atından düşüren, Kazılık</p>
				<p class="e-paragraf">Koca oğlu Bey Yigenek kavuştu.</p>
				<p class="e-paragraf">O da hiddetle bağırdı, ‘Kazan Bey’im ne durursun, çal</p>
				<p class="e-paragraf">kılıcını, yetiştim!’</p>
				<p class="e-paragraf">Derken, topuklarını altmış ögeç derisinin kürkü örtmediği,</p>
				<p class="e-paragraf">kulaklarını altı ögeç gününün kapayamadığı,</p>
				<p class="e-paragraf">gelişmiş kasları, uzun, sert baldırları ile</p>
				<p class="e-paragraf">Aruz Koca düştü meydana.</p>
				<p class="e-paragraf">‘Yetiştim erim, çal kılıcını’ diye bağırdı.</p>
				<p class="e-altbosluk">Aruz Koca, Kazan beyin dayısıydı.</p>
				<p class="e-paragraf">Ardından, Elçi’nin yüzünü gören, Oğuz’un sahabilerinden</p>
				<p class="e-paragraf">sinirleri gerildiğinde, bıyıklarından kan damlayan</p>
				<p class="e-paragraf">Bügdüz Emen geldi dört nala.</p>
				<p class="e-paragraf">‘Çal kılıcını izzetli beyim’ diye bağırdı, ‘çal</p>
				<p class="e-altbosluk">sapkın dinli kafire, yetiştim.’</p>
				<p class="e-paragraf">Kafirleri it arkasında aşağılayan, obasından </p>
				<p class="e-paragraf">çıktığında Aygır Gözler’de at yüzdüren, elliyedi kaleyi</p>
				<p class="e-paragraf">fethetmiş olan, Ak Melik Çeşme kızıyla</p>
				<p class="e-paragraf">evli olan, Sofi Sandal Melik’e kan kusturan,</p>
				<p class="e-paragraf">kırk cübbeye bürünerek, otuzyedi kale beyinin</p>
				<p class="e-paragraf">güzel kızını gasbederek, kendisine mal edinen, Eylik Koca’nın</p>
				<p class="e-paragraf">oğlu Alp Eren erişti.</p>
				<p class="e-altbosluk">O da bağırdı Kazan Bey’e, ‘Çal kılıcını’ diye.</p>
				<p class="e-paragraf">Yetişen kudretli Oğuz beyleri,</p>
				<p class="e-paragraf">korkusuz yiğitleri, cengaverleri saymakla bitmez.</p>
				<p class="e-paragraf">Cümlesi geldiler, arı sudan abdest aldılar,</p>
				<p class="e-paragraf">ak alınlarını toprağa sürdüler, iki rekat</p>
				<p class="e-paragraf">namaz kılıp, Allah’a yakardılar.</p>
				<p class="e-paragraf">Adı güzel Muhammed’e salat u selamda bulundular.</p>
				<p class="e-paragraf">Tanrı’dan nusret dilediler.</p>
				<p class="e-paragraf">Yüreklerinde korku adına bir zerrecik olmayan</p>
				<p class="e-paragraf">Oğuz yiğitleri, azgın dinli kafire</p>
				<p class="e-paragraf">at salıp kılıç çaldılar.</p>
				<p class="e-paragraf">Keskin kılıçlar şıkırdadı, gün ışığında parladı.</p>
				<p class="e-paragraf">Sapkın dinli kafir neye uğradığını şaşırdı.</p>
				<p class="e-paragraf">Davullar çınladı, gümbür gümbür dövüldü, burması altın tunçtan savaş boruları inletti meydanı.</p>
				<p class="e-paragraf">Bir yiğit harmanıydı burası.</p>
				<p class="e-paragraf">Yüreğinde erlik olan meydana çıkacaktı.</p>
				<p class="e-paragraf">Namertler, saldırganlar sığınacak yer aradılar.</p>
				<p class="e-paragraf">Sanki kıyamet kopuyordu. Meydan kesik başlarla</p>
				<p class="e-paragraf">doldu, kan oluk oluk aktı.</p>
				<p class="e-paragraf">Yorulmak bilmeyen yiğit atlar koştu, kişnedi, şaha kalktı.</p>
				<p class="e-paragraf">Düşman başı top gibi yuvarlandı yere.</p>
				<p class="e-paragraf">Alaca mızraklar havada uçuştu.</p>
				<p class="e-paragraf">Kara çelik kılıçlar çalındıkça ağız düştü,</p>
				<p class="e-paragraf">Üç kanatlı kayından oklar kırıldı atmaktan, temrensiz kaldı.</p>
				<p class="e-paragraf">Kıyamet günüydü sanki.</p>
				<p class="e-paragraf">Hizmetçi beyinden, bey hizmetçisinden ayrıldı o gün.</p>
				<p class="e-paragraf">İç Oğuz yiğitleri ile Kazan ortaya yüklenmişti.</p>
				<p class="e-paragraf">Deli Dündarla dış Oğuz beyleri sağdan, saldırmıştı.</p>
				<p class="e-paragraf">Şökli Melik yaralı aygır gibi böğürerek</p>
				<p class="e-paragraf">düştü atından, kara başını kestiler, paramparça ederek</p>
				<p class="e-paragraf">al kanını toprağa süzdüler.</p>
				<p class="e-paragraf">Sağda Kara Tüken, Melike Kıyan, Selçuk oğlu Deli Dündar </p>
				<p class="e-paragraf">girişmişti kafire, kırmış geçirmişti.</p>
				<p class="e-paragraf">Solda Buğacık Melike Kara Göne’nin oğlu Deli Budak</p>
				<p class="e-paragraf">altı dilimli gürzüyle vurduğu kafiri at boynunu</p>
				<p class="e-paragraf">kucaklatıp yere düşürüyor, dünya alemi gözüne karartıyordu.</p>
				<p class="e-paragraf">Kazan Bey’in karındaşı sapkın dinli kafirin tuğ ve sancağını </p>
				<p class="e-paragraf">kılıçlıyor, yere atıyordu.</p>
				<p class="e-paragraf">Dere tepe kafirin pis kanıyla bulandı,</p>
				<p class="e-paragraf">leşlere kuzgunlar, kargalar üşüştü.</p>
				<p class="e-paragraf">Oniki bin kafir kırılmıştı.</p>
				<p class="e-paragraf">Beri yanda beş yüz Oğuz yiğidi</p>
				<p class="e-paragraf">şehid olmuştu.</p>
				<p class="e-paragraf">Aman dileyen bağışlandı, kaçan kurtuldu.</p>
				<p class="e-paragraf">Oğuz beyleri bir hayli ganimet topladı.</p>
				<p class="e-paragraf">Askerini, çoluğunu çocuğunu, ailesini, gömüsünü, malını</p>
				<p class="e-paragraf">mülkünü alarak geri döndü Kazan Bey.</p>
				<p class="e-paragraf">Altın tahtını yeniden yükseltti, otağını yeniden kurdu.</p>
				<p class="e-paragraf">Karacık Çoban’ı söz verdiği üzere tavla tavla atlarının</p>
				<p class="e-paragraf">başına geçirdi.</p>
				<p class="e-paragraf">Yedi gün yedi gece şölen kuruldu, zafer neşesine</p>
				<p class="e-paragraf">keyiflendiler, yiyip içtiler.</p>
				<p class="e-paragraf">Kırk köleyle kırk cariye çocuğu azad ettiler Uruz’un</p>
				<p class="e-altbosluk">başı için.</p>
				<p class="e-paragraf">Korkusuz yiğitlere</p>
				<p class="e-paragraf">toprak bağışlandı, yurt verildi.</p>
				<p class="e-altbosluk">Cübbe, çuha, şalvar armağan edildi.</p>
				<p class="e-paragraf">Dedem Korkut deyiş dedi, destan söyledi, öykü anlattı.</p>
				<p class="e-altbosluk">Bu Oğuznâmeyi düzenledi, görelim ne söyledi:</p>
				<p class="e-paragraf">Hani bey dediğim erenler</p>
				<p class="e-paragraf">Dünya benimdir diyenler</p>
				<p class="e-paragraf">Ecel alıp toprak gizler</p>
				<p class="e-paragraf">Geçici dünya kime kaldı</p>
				<p class="e-paragraf">Gelişli gidişli dünya</p>
				<p class="e-paragraf">Ahiri ölümlü dünya.</p>
				<p class="e-altbosluk">Hanım yakarayım Kadir Tanrı’ya, el açıp dua edeyim:</p>
				<p class="e-paragraf">Karlı kara dağların yerinde dursun. Gölgeli büyük ağaç</p>
				<p class="e-paragraf">daim olsun. Çağıldayan suların kurumasın.</p>
				<p class="e-paragraf">Allah namerde el açtırmasın.</p>
				<p class="e-paragraf">Koşan ak boz atın teklemesin.</p>
				<p class="e-paragraf">Çarpışan kara çelik öz kılıncın kırılmasın.</p>
				<p class="e-paragraf">Alaca mızrağın dağılmasın.</p>
				<p class="e-paragraf">Ak sakallı atanın mekanı cennet olsun.</p>
				<p class="e-paragraf">Ak pürçekli ananın yeri cennet olsun.</p>
				<p class="e-paragraf">Son nefesinde, ölüm döşeğinde imandan</p>
				<p class="e-paragraf">ayrılmasın.</p>
				<p class="e-paragraf">Duama katılanlar Allah’ın Cemalini görsün.</p>
				<p class="e-paragraf">Ak alnına beş kelime duada bulunduk, makbul olsun.</p>
				<p class="e-paragraf">Allah’ın bağışladığı umut kesilmesin.</p>
				<p class="e-paragraf">Bağışlansın günahlarınız.</p>
				<p class="e-paragraf">Adı güzel Mustafa’nın yüzü suyuna bağışlasın.</p>
				<p class="e-sayfabasibaslik" id="toc_marker-5">İki Gece Işık Saçan Taş</p>
				<p class="e-2-baslik" id="toc_marker-5-1">Kam Püre’nin Oğlu Bamsı Beyrek’in Hikâyesi</p>
				<p class="e-paragraf">Kam Gan’ın oğlu Bayındır Han, yerinden doğrulmuş, </p>
				<p class="e-paragraf">kara yerin üzerine ak otağını dikmişti.</p>
				<p class="e-paragraf">Alaca gölgeliği göğe yükseliyordu.</p>
				<p class="e-paragraf">Bin yerde ipek halı seccadeler serilmişti.</p>
				<p class="e-paragraf">Dış ve İç Oğuz uluları, beyleri,</p>
				<p class="e-paragraf">Han Bayındır’ın meclisine gelmişlerdi.</p>
				<p class="e-paragraf">Karşısında Kara Göne oğlu Kara Budak vardı Bayındır Han’ın.</p>
				<p class="e-paragraf">Sağında Kazan Bey’in oğlu Uruz oturmaktaydı.</p>
				<p class="e-paragraf">Sol yanında Kazılık Koca oğlu Yigenek Bey</p>
				<p class="e-paragraf">duruyordu.</p>
				<p class="e-paragraf">Pay Püre Bey, Oğuz beylerini bir süre seyretti,</p>
				<p class="e-paragraf">yüreğinden bir ah dumanı yükseldi,</p>
				<p class="e-paragraf">içinin eridiğini duydu, bağıra bağıra ağlamaya başladı.</p>
				<p class="e-paragraf">Kudretli Oğuz’un beylerinden Bayındır Han’ın damadı,</p>
				<p class="e-paragraf">Salur Kazan, dizlerinin üzerine çöktü, Pay Püre’nin</p>
				<p class="e-paragraf">kederli çehresine bakarak,</p>
				<p class="e-paragraf">‘Pay Püre beyim niçin ağlarsın? Kederine sebep nedir?’</p>
				<p class="e-altbosluk">diye sordu.</p>
				<p class="e-paragraf">‘Kazan Han nasıl ağlamayayım?’ dedi Pay Püre Bey,</p>
				<p class="e-paragraf">‘Nasıl sızlanmayayım? Kederim içime sığmaz,</p>
				<p class="e-paragraf">kaygım umudumdan büyüktür, oğuldan yana</p>
				<p class="e-paragraf">nasibi olmayan bir zavallıyım işte. Kardeşim yok</p>
				<p class="e-paragraf">oğlum yok, tacımı tahtımı bırakacağım,</p>
				<p class="e-paragraf">obamı emanet edeceğim bir dayanağım yok, ben </p>
				<p class="e-paragraf">ağlamayayım da</p>
				<p class="e-altbosluk">kimler ağlasın, ben yanmayayım da kimler yansın?’</p>
				<p class="e-paragraf">Pay Püre’nin acısı Kazan Bey’i gayrete düşürdü.</p>
				<p class="e-paragraf">‘Dileğini anlarım’ dedi, ‘kederini bilirim.’</p>
				<p class="e-paragraf">‘Dileğim budur’ dedi Pay Püre.</p>
				<p class="e-paragraf">‘Tacını tahtını bırakacağın bir oğul mu istersin?’</p>
				<p class="e-paragraf">diye sordu Kazan Bey.</p>
				<p class="e-paragraf">‘Evet’ dedi Pay Püre, ‘benim de bir evladım olsa,</p>
				<p class="e-paragraf">hanlar hanı Bayındır Han’ımın</p>
				<p class="e-paragraf">meclisine girse, ona hizmet eylese,</p>
				<p class="e-altbosluk">bakıp bakıp gönensem, kıvansam.’</p>
				<p class="e-paragraf">Güçlü Oğuz beylerinin yüreklerine sindi bu hasret.</p>
				<p class="e-paragraf">Pay Püre’nin dileği için, ellerini göğe kaldırıp</p>
				<p class="e-paragraf">Kadir Mevla’ya yakarışta bulundular.</p>
				<p class="e-paragraf">Niyaz eyledi, dilek dilediler,</p>
				<p class="e-paragraf">‘Allah sana bir oğul bağışlasın’ dediler.</p>
				<p class="e-paragraf">Beylerin iyilik dileği dilek, kötülük muradı murat idi.</p>
				<p class="e-paragraf">Ardından Pay Piçen Bey kalktı ayağa ve</p>
				<p class="e-altbosluk">meclise seslendi:</p>
				<p class="e-paragraf">‘İzzetli Oğuz uluları, benim de bir dileğim var,</p>
				<p class="e-paragraf">benim için de Allah’a niyazda bulunun.’</p>
				<p class="e-paragraf">‘Senin dileğin nedir?’ diye sordular.</p>
				<p class="e-paragraf">‘Allah’tan hayırlı bir kız evlat isterim’ dedi Pay Piçen.</p>
				<p class="e-paragraf">Oğuz beyleri, hep birlikte el kaldırıp duada bulundular,</p>
				<p class="e-paragraf">‘Allah sana iyilik kaynağı bir kız çocuk bağışlasın’ dediler.</p>
				<p class="e-paragraf">Pay Piçen duygulandı, ‘Burada bu sözüme kulak verin ki,</p>
				<p class="e-paragraf">eğer bir kızım olursa, Pay Püre’nin oğluna beşik kertmesi</p>
				<p class="e-altbosluk">olsun, onun yavuklusu olarak adıyorum onu.’</p>
				<p class="e-paragraf">Günler günleri kovaladı, bir hayli zaman geçti</p>
				<p class="e-paragraf">bu söyleşmelerin üzerinden.</p>
				<p class="e-paragraf">Şanı Yüce Allah, Pay Püre’ye bir oğul,</p>
				<p class="e-altbosluk">Pay Piçen’e de bir kız çocuğu bağışladı.</p>
				<p class="e-paragraf">Oğuz uluları duyunca bunu, sevindiler.</p>
				<p class="e-paragraf">Bezirganlarını çağırdı Pay Püre, onlara buyrukta bulundu:</p>
				<p class="e-paragraf">‘Allah Teâlâ bana bir oğul bağışladı’ dedi, ‘Rum iline</p>
				<p class="e-paragraf">gittiğinizde oğlum için güzel hediyeler getirmenizi</p>
				<p class="e-paragraf">istiyorum.’</p>
				<p class="e-paragraf">Yola düştüler Bezirganlar, gece gündüz</p>
				<p class="e-paragraf">durmaksızın at sürdüler, gele gele İstanbul’a geldiler.</p>
				<p class="e-paragraf">Eşine rastlanmaz, pahası ödenmez nadide</p>
				<p class="e-paragraf">hediyeler aldılar Pay Püre’nin oğlu için.</p>
				<p class="e-paragraf">Ak kirişli sert katı bir yay, bir deniz tayı</p>
				<p class="e-altbosluk">boz aygır, bir de altı kanatlı gürz aldılar.</p>
				<p class="e-paragraf">Pay Püre’nin oğlu beş adım atmış ömür merdiveninde</p>
				<p class="e-paragraf">beş yaşına ermiş, günler ayları,</p>
				<p class="e-paragraf">aylar yılları kovalamış on yaşına, derken onbeş</p>
				<p class="e-paragraf">yaşına erişmiş, kartal hünerli, güçlü kuvvetli,</p>
				<p class="e-paragraf">alımlı ve çalımlı bir yiğit oluvermişti.</p>
				<p class="e-paragraf">Baş kesmeyen, kan dökmeyene isim konmazdı o zamanda.</p>
				<p class="e-paragraf">Pay Püre Bey’in taze civan oğlu at bindi atlandı,</p>
				<p class="e-paragraf">kılıç kuşandı, ok sırtlandı, ava çıktı.</p>
				<p class="e-paragraf">Dağ taş gezer, av avlarken babasının</p>
				<p class="e-paragraf">tavlasına rasgeldi.</p>
				<p class="e-paragraf">Tavlacıbaşı Bey’in biricik civan oğlunu görünce</p>
				<p class="e-altbosluk">sevinç içinde karşıladı, atından indirip konuk etti.</p>
				<p class="e-paragraf">Sofra kurdu, yiyip içtiler, türlü ikramlarda bulundu.</p>
				<p class="e-paragraf">Bezirganlar, Kara Derbent ağzına konmuşlardı.</p>
				<p class="e-paragraf">Muradına, dileğine erişmesin Evnük Kalesi’nin</p>
				<p class="e-paragraf">muhbirleri, ihbar ettiler bunu.</p>
				<p class="e-paragraf">Beşyüz sapkın dinli kafir ansızın</p>
				<p class="e-paragraf">saldırdılar bezirganların üstüne.</p>
				<p class="e-paragraf">Uykuda apansız yakalanmışlardı.</p>
				<p class="e-paragraf">Malları yağmalandı, büyüğü yakalandı,</p>
				<p class="e-paragraf">küçüğü kurtuldu, kaçarak</p>
				<p class="e-altbosluk">Oğuz’a geldi.</p>
				<p class="e-paragraf">Oğuz sınırında alaca gölgelik dikilmişti.</p>
				<p class="e-paragraf">Bezirgan korkulu gözlerle baktı.</p>
				<p class="e-paragraf">Güzel çehreli, korkusuz bir Oğuz genci, bir bey oğlu</p>
				<p class="e-paragraf">kırk yiğidiyle oturuyordu.</p>
				<p class="e-paragraf">‘Oğuz’un güzel yiğitlerinden bir yiğit bu’ diyerek</p>
				<p class="e-paragraf">yürüdü Bezirgan.</p>
				<p class="e-paragraf">Yaklaştı, yiğitler farkedince, onlara seslendi, görelim</p>
				<p class="e-altbosluk">hanım ne söylemiş:</p>
				<p class="e-siir"><span class="e-italik">Ey yiğitler yiğidi</span></p>
				<p class="e-siir"><span class="e-italik">Ey beyler beyi</span></p>
				<p class="e-siir"><span class="e-italik">Ünümü bil, sözüme kulak ver</span></p>
				<p class="e-siir"><span class="e-italik">Onaltı yıl önce ayrılmıştık Oğuz Obası’ndan</span></p>
				<p class="e-siir"><span class="e-italik">Mal getiriyorduk Oğuz beylerine</span></p>
				<p class="e-siir"><span class="e-italik">Kara Derbent ağzına göğüs vermiştik</span></p>
				<p class="e-siir"><span class="e-italik">tırmanmaktaydık</span></p>
				<p class="e-siir"><span class="e-italik">Evnük Kalesi’nden beşyüz azgın dinli kafir saldırdı</span></p>
				<p class="e-siir"><span class="e-italik">üzerimize</span></p>
				<p class="e-siir"><span class="e-italik">Kardeşimiz tutsak oldu</span></p>
				<p class="e-siir"><span class="e-italik">Mallar yağmalandı</span></p>
				<p class="e-siir"><span class="e-italik">Kara başımı zor kaldırdım sana eriştim</span></p>
				<p class="e-siir"><span class="e-italik">kara başımın sadakası olsun</span></p>
				<p class="e-altbosluk"><span class="e-italik">ey yiğitler yiğidi bana yardım et</span></p>
				<p class="e-paragraf">Elindeki altın kadehi yere attı Oğuz genci.</p>
				<p class="e-paragraf">‘Giysimi, koç atımı</p>
				<p class="e-altbosluk">yetiştirin bana’ diye ünledi.</p>
				<p class="e-paragraf">‘Beni seven at binsin, bana güvenen kılıç kuşansın,</p>
				<p class="e-paragraf">bana inanan sert yayını beline vursun.’</p>
				<p class="e-paragraf">Yiğitler at bindi, kılıç kuşandılar.</p>
				<p class="e-altbosluk">Bezirgan rehber oldu, öne düştü.</p>
				<p class="e-paragraf">Bu sıra sapkın dinli kafir, yağmaladığı malı bölüşmekteydi.</p>
				<p class="e-paragraf">Yiğitler meydanının arslanı, pehlivanların</p>
				<p class="e-paragraf">başı, boz oğlan kavuştu.</p>
				<p class="e-paragraf">Bir demedi, iki demedi, kafire kılıç çaldı, baş kaldıranı</p>
				<p class="e-paragraf">tepeledi, çarpıştı, bezirganların malını mülkünü</p>
				<p class="e-altbosluk">kurtardı.</p>
				<p class="e-paragraf">Bezirgânlar, “Sen bize yardım ettin, eşi benzeri </p>
				<p class="e-paragraf">görülmedik erlikte bulundun” dediler,</p>
				<p class="e-paragraf">“dilediğin malı alabilir, beğendiğine sahip</p>
				<p class="e-paragraf">olabilirsin.”</p>
				<p class="e-paragraf">Yiğit, bakışlarını deniz tayı boz aygırdan</p>
				<p class="e-paragraf">alamıyordu. İlkin ona yöneldi.</p>
				<p class="e-paragraf">Ardından ak kirişli yay ile altı kanatlı</p>
				<p class="e-paragraf">gürzü istedi.</p>
				<p class="e-paragraf">Bezirgânların beti benzi attı, dilleri titredi.</p>
				<p class="e-paragraf">Yiğit, “Bre çok mu istedim?” diye sordu.</p>
				<p class="e-paragraf">“Neden çok olsun ki” dediler bezirgânlar ve</p>
				<p class="e-paragraf">eklediler: “Bizim yiğitler yiğidi beyimizin</p>
				<p class="e-paragraf">bir oğlu var, istediğin üç şeyi de ona</p>
				<p class="e-paragraf">götürüyorduk.”</p>
				<p class="e-altbosluk">Yiğit, “Kimdir beyimizin oğlu?” diye sordu.</p>
				<p class="e-paragraf">Bezirgânlar, “Pay Püre’nin oğlu Bamsı” dediler.</p>
				<p class="e-paragraf">Yiğit güldü; “şimdi sizden minnetle almaktansa</p>
				<p class="e-paragraf">bey babamın katında minnetsiz almak yeğdir” diyerek</p>
				<p class="e-paragraf">atını kamçıladı, yola düştü.</p>
				<p class="e-paragraf">Bezirgânlar şaşkın gözlerle ardından bakakaldılar;</p>
				<p class="e-altbosluk">“Erdemli yiğit! Güzel yiğit!” dediler.</p>
				<p class="e-paragraf">Pay Püre çadırına geldiğinde, bezirgânların</p>
				<p class="e-paragraf">dönmüş olduğunu öğrendi, sevindi; çadırlar, otağlar</p>
				<p class="e-paragraf">ve alaca gölgelikler yükseltti.</p>
				<p class="e-paragraf">İpek halılar serdirdi.</p>
				<p class="e-paragraf">Şölen verdi, sofra kurdu.</p>
				<p class="e-paragraf">Oğlunu sağına oturttu.</p>
				<p class="e-paragraf">Neler olup bittiğini sordu.</p>
				<p class="e-paragraf">Yiğit Bamsı, bezirgânlara, kahramanca çarpışmasına</p>
				<p class="e-paragraf">dair bir tek söz etmedi.</p>
				<p class="e-paragraf">Bezirgânlar çıktı huzura, selam verdiler, Bamsı’yı Pey Püre’nin</p>
				<p class="e-paragraf">sağında görünce iyice şaşırdılar, gelip saygı ve hayranlıkla</p>
				<p class="e-paragraf">elini öptüler. Pay Püre bir anlam veremedi buna,</p>
				<p class="e-paragraf">hiddetlendi: “Bre namertler, baba dururken oğul eli</p>
				<p class="e-paragraf">öpülür mü?”</p>
				<p class="e-paragraf">Bezirganlar, “Senin oğlun mu bu yiğit?” diye sordular.</p>
				<p class="e-paragraf">Pay Püre, “Evet” diye gürledi.</p>
				<p class="e-paragraf">Bezirgânlar, “Beyim, yiğitler yiğidi beyim, güzeller</p>
				<p class="e-paragraf">güzeli ağam” diye başladılar, “bu yiğit yetişmeseydi</p>
				<p class="e-paragraf">malımızı azgın dinli kafir gaspedecek,</p>
				<p class="e-altbosluk">bizi tutsak edecek, Gürcistan’a götürecekti.”</p>
				<p class="e-paragraf">Pay Püre’nin göğsü kabardı, oğluna ışıltılı gözlerle</p>
				<p class="e-paragraf">baktı ve meydana gürledi:</p>
				<p class="e-paragraf">“Bre bu oğlana ad koyacak kadar kan dökmüş,</p>
				<p class="e-paragraf">can almış mıdır?”</p>
				<p class="e-paragraf">“Aldığı can, döktüğü kan</p>
				<p class="e-paragraf">fazladır beyim” dediler.</p>
				<p class="e-paragraf">Güçlü Oğuz beylerini çağırdı. Pay Püre,</p>
				<p class="e-paragraf">sofrasını genişletti, uluları, yiğitleri, beyleri</p>
				<p class="e-paragraf">konukladı.</p>
				<p class="e-paragraf">Dedem Korkut geldi boy boyladı, soy</p>
				<p class="e-paragraf">soyladı, oğlanın adını verdi, görelim</p>
				<p class="e-altbosluk">ne söyledi:</p>
				<p class="e-siir"><span class="e-italik">Ünümü bil, sözümü duy Pay Püre Bey</span></p>
				<p class="e-siir"><span class="e-italik">Allah bir oğul bağışladı sana tutuversin</span></p>
				<p class="e-siir"><span class="e-italik">Ak sancağı yükseltince müslümanlar ardı olsun</span></p>
				<p class="e-siir"><span class="e-italik">Karşıda uzayan karlı dağlardan aşınca</span></p>
				<p class="e-siir"><span class="e-italik">Allah yiğit oğluna geçit versin</span></p>
				<p class="e-siir"><span class="e-italik">Kanlı sulardan geçince köprü versin</span></p>
				<p class="e-siir"><span class="e-italik">Eli kanlı kafire dalınca</span></p>
				<p class="e-siir"><span class="e-italik">Korkusuz oğluna fırsat versin</span></p>
				<p class="e-siir"><span class="e-italik">Oğlunu Bamsım diye okşarsın</span></p>
				<p class="e-siir"><span class="e-italik">Adı boz aygırlı Bamsı Beyrek olsun</span></p>
				<p class="e-altbosluk"><span class="e-italik">ismini ben verdim yaşını Allah bağışlasın</span></p>
				<p class="e-paragraf">Güçlü Oğuz beyleri ellerini kaldırıp</p>
				<p class="e-paragraf">dua ettiler, “Bu kutlu isim bu yiğide</p>
				<p class="e-altbosluk">uğurlu olsun” dediler.</p>
				<p class="e-paragraf">At bindiler. Beyrek de boz aygırını çektirdi.</p>
				<p class="e-altbosluk">Aladağ’a alaca asker avına çıktı.</p>
				<p class="e-paragraf">Oğuz yiğitleri ilerlerken bir geyik sürüsüyle</p>
				<p class="e-paragraf">karşılaştı. Bamsı Beyrek birini gözüne kestirdi, ardına düştü. Gide gide bir yere geldi ki ne görsün: Yemyeşil çimende</p>
				<p class="e-paragraf">al bir otağ yükseliyor.</p>
				<p class="e-paragraf">“Allahım, bu çadır kimin ola ki?” diye</p>
				<p class="e-paragraf">düşündü. Bilmiyordu, bu kırmızı otağ,</p>
				<p class="e-paragraf">alacağı elâ gözlü dilberindi.</p>
				<p class="e-paragraf">Gitmekten çekindi önce, utandı,</p>
				<p class="e-paragraf">fakat ne olursa olsun, gidip avımı alacağım,</p>
				<p class="e-paragraf">diyerek çadıra yaklaştı, arka ayağından vurdu</p>
				<p class="e-paragraf">geyiği. Banı Çiçek’in otağıydı burası.</p>
				<p class="e-paragraf">İçerden bakıyor ve dadılarına şöyle</p>
				<p class="e-paragraf">diyordu Banı Çiçek:</p>
				<p class="e-paragraf">“Bize yiğitlik mi taslıyor bu?</p>
				<p class="e-paragraf">Pay isteyin ondan, bakalım</p>
				<p class="e-altbosluk">ne diyecek?”</p>
				<p class="e-paragraf">Kısırca yenge vardı, pay istedi:</p>
				<p class="e-paragraf">“Heey, yiğit! Geyikten payımızı isteriz.”</p>
				<p class="e-paragraf">Beyrek,</p>
				<p class="e-paragraf">“Ben avcı değilim, bey oğluyum” dedi,</p>
				<p class="e-paragraf">“alın tümü sizin olsun geyiğin, lâkin merak</p>
				<p class="e-paragraf">ettim, bu çadır kimindir?”</p>
				<p class="e-paragraf">Kısırca Yenge, “Yiğidim” dedi, “Pay Piçen Bey’in</p>
				<p class="e-altbosluk">kızı Banı Çiçeğindir bu otağ.”</p>
				<p class="e-paragraf">Beyrek saygı içinde, usul usul döndü,</p>
				<p class="e-paragraf">uzaklaştı.</p>
				<p class="e-paragraf">Obanın genç kızları geyiği Banı Çiçeğin</p>
				<p class="e-paragraf">önüne getirip serdiler.</p>
				<p class="e-paragraf">Semiz bir yaban geyiğiydi bu.</p>
				<p class="e-paragraf">Banı Çiçek sordu:</p>
				<p class="e-paragraf">“Kızlar, bu yiğit kimdir?”</p>
				<p class="e-paragraf">“Sultanım” dediler kızlar, “yüzü örtülü</p>
				<p class="e-paragraf">güzel bey oğludur.”</p>
				<p class="e-paragraf">Banı Çiçek heyecanlandı.</p>
				<p class="e-paragraf">“Bu yiğit, babamın beni verdiği</p>
				<p class="e-paragraf">yüzü örtülü Beyrek olmasın, çağırın</p>
				<p class="e-paragraf">gelsin bakalım.”</p>
				<p class="e-paragraf">Seslendiler, Beyrek geldi.</p>
				<p class="e-paragraf">Banı Çiçek yaşmaklanarak sordu:</p>
				<p class="e-paragraf">“Yiğit, nereden gelirsin?”</p>
				<p class="e-paragraf">“İç Oğuz’dan” dedi Beyrek.</p>
				<p class="e-paragraf">“Kimlerdensin?”</p>
				<p class="e-paragraf">“Pay Püre oğlu Bamsı Beyrek</p>
				<p class="e-paragraf">derler bana.”</p>
				<p class="e-paragraf">“Peki ne yapmaya geldin?”</p>
				<p class="e-altbosluk">“Pay Piçen’in kızını görmeye.”</p>
				<p class="e-paragraf">Banı Çiçek kurnaz kurnaz gülümsedi.</p>
				<p class="e-paragraf">İstifini bozmamaya çalışarak</p>
				<p class="e-paragraf">oyunu sürdürdü:</p>
				<p class="e-altbosluk">“Onu görmek kolay değildir.</p>
				<p class="e-paragraf">Ben, dadısıyım.</p>
				<p class="e-paragraf">Gel seninle ava çıkalım,</p>
				<p class="e-paragraf">eğer atın atımı geçerse onunkini</p>
				<p class="e-paragraf">geçmiş olur, sonra ok atalım,</p>
				<p class="e-paragraf">güreşelim, beni geçer ve yenersen,</p>
				<p class="e-altbosluk">onu geçmiş ve yenmiş olursun.”</p>
				<p class="e-paragraf">Atlanıp meydana çıktılar.</p>
				<p class="e-paragraf">Beyreğin atı, Banı Çiçek’i geride</p>
				<p class="e-paragraf">bıraktı. Oku okunu geçti.</p>
				<p class="e-paragraf">Attan inip güreştiler, iki pehlivan olup</p>
				<p class="e-paragraf">sarmaştılar. Bir süre yenişemediler. Bamsı Beyrek,</p>
				<p class="e-paragraf">yenilmesi halinde Oğuz içinde itibarının</p>
				<p class="e-paragraf">kalmayacağını biliyordu. İnce belinden</p>
				<p class="e-paragraf">kavradı Banı’yı yere yıktı, sırtını</p>
				<p class="e-altbosluk">toprağa vurdu.</p>
				<p class="e-paragraf">“Aman” dedi kız, “Pay Piçen’in kızı</p>
				<p class="e-paragraf">Banı Çiçek benim.”</p>
				<p class="e-paragraf">Bamsı parmağındaki altın yüzüğü çıkarıp</p>
				<p class="e-paragraf">Banı Çiçek’in parmağına geçirdi,</p>
				<p class="e-altbosluk">“Düğünümüz kutlu, nişanımız uğurlu olsun” dedi.</p>
				<p class="e-paragraf">Ayrılıp eve döndüler.</p>
				<p class="e-altbosluk">Beyrek ak sakallı babasıyla karşılaştı.</p>
				<p class="e-paragraf">“Oğuz’da bugün neler oldu?” diye</p>
				<p class="e-paragraf">sorunca,</p>
				<p class="e-paragraf">“Neler olsun ki, oğlu olan</p>
				<p class="e-paragraf">evlendirmiş, kızı olan kocaya vermiş” diye</p>
				<p class="e-paragraf">cevapladı.</p>
				<p class="e-paragraf">Babası,</p>
				<p class="e-paragraf">“Oğlum” dedi, “sen de evlenmek istiyor musun?”</p>
				<p class="e-paragraf">“Evet” dedi Beyrek.</p>
				<p class="e-paragraf">“Oğuz’dan kimin kızını istersin?” diye sordu.</p>
				<p class="e-paragraf">“Baba” dedi Beyrek, “öyle bir kız</p>
				<p class="e-paragraf">isterim ki, ben yerimden doğrulmadan o</p>
				<p class="e-paragraf">kalkmalı, kara koç atıma binmeden</p>
				<p class="e-paragraf">o yekinmeli, düşmanıma varmadan,</p>
				<p class="e-altbosluk">o bana baş getirmeli.”</p>
				<p class="e-paragraf">Babası bir süre düşündü, gözleri parladı,</p>
				<p class="e-paragraf">“Sen” dedi Beyrek’e, “kız değil,</p>
				<p class="e-paragraf">yoldaş istiyorsun. Senin düşündeki,</p>
				<p class="e-paragraf">Pay Piçe’nin kızı Banı Çiçek’tir.”</p>
				<p class="e-paragraf">“Evet” diye atıldı Beyrek.</p>
				<p class="e-paragraf">“İyi düşün oğul” dedi babası, “Banı Çiçeğin</p>
				<p class="e-paragraf">Deli Karçar adında bir kardeşi vardır,</p>
				<p class="e-paragraf">kız isteyeni sağ komaz.”</p>
				<p class="e-paragraf">“Peki ne yapacağız?” diye sordu Beyrek.</p>
				<p class="e-paragraf">“Oğuz beylerini çadırımıza çağıralım,</p>
				<p class="e-paragraf">görüşüp danışalım” dedi babası.</p>
				<p class="e-paragraf">Güçlü Oğuz beyleri çağrıldı, konuk edildi.</p>
				<p class="e-paragraf">Beylerden bir bey,</p>
				<p class="e-paragraf">“Bu kızı istemeye kimi gönderelim?” diye sordu.</p>
				<p class="e-paragraf">Herkes, Dede Korkut’un uygun</p>
				<p class="e-paragraf">olacağını söyledi.</p>
				<p class="e-paragraf">Dedem Korkut geldi, söyledi:</p>
				<p class="e-paragraf">“Madem beni gönderiyorsunuz, bilirsiniz Deli</p>
				<p class="e-paragraf">Karçar, kardeşini isteyenin canına kasteder.</p>
				<p class="e-paragraf">Bayındır Han’ın tavlasından iki koşucu beygir</p>
				<p class="e-paragraf">getirin, keçi başlı bir geçer aygırıyla, toklu başlı</p>
				<p class="e-paragraf">doru aygırı. Bir ani saldırıda</p>
				<p class="e-paragraf">kendimi koruyabileyim, birine binip</p>
				<p class="e-paragraf">ötekini yedekte çekebileyim.</p>
				<p class="e-paragraf">Dede Korkut’un dileği uygun bulundu, Bayındır</p>
				<p class="e-paragraf">Han’ın tavlasından iki atı getirdiler.</p>
				<p class="e-paragraf">Korkut Ata birine bindi, birini yedekte çekti,</p>
				<p class="e-paragraf">“Allahaısmarladık” deyip gitti.</p>
				<p class="e-paragraf">Dedem Korkut gidedursun Deli Karçar da</p>
				<p class="e-paragraf">ak çadırını kara yere kurdurmuş, kızanlarıyla</p>
				<p class="e-paragraf">atış talimi yapıyordu.</p>
				<p class="e-paragraf">Dedem Korkut gelerek baş eğdi, bağır bastı, Allah</p>
				<p class="e-altbosluk">selamı verdi, Deli Karçar’ın ağzı köpüklendi.</p>
				<p class="e-paragraf">“Selam başüstüne ey bahtı kararmış,</p>
				<p class="e-paragraf">Kâdir Tanrı ak alnına belâ yazmış kişi!”</p>
				<p class="e-paragraf">diye bağırdı, “ayaklı buraya uğramaz, ağzı olan</p>
				<p class="e-paragraf">suyumdan içmez, noldu sana, ecelin mi çağırdı,</p>
				<p class="e-paragraf">ne arıyorsun burada?”</p>
				<p class="e-altbosluk">Dedem Korkut söyledi, görelim neler söyledi:</p>
				<p class="e-siir"><span class="e-italik">Karşıda uzayan kara dağları aşmaya geldim</span></p>
				<p class="e-siir"><span class="e-italik">Çağıltılı güzel suyundan geçmeye geldim</span></p>
				<p class="e-siir"><span class="e-italik">Genişçe eteğine, darca koltuğuna</span></p>
				<p class="e-siir"><span class="e-italik">yerleşmeye geldim</span></p>
				<p class="e-siir"><span class="e-italik">Allah’ın buyruğu</span></p>
				<p class="e-siir"><span class="e-italik">Peygamberin sözüyle</span></p>
				<p class="e-siir"><span class="e-italik">Dolunaydan ak</span></p>
				<p class="e-siir"><span class="e-italik">Güneşten ışıltılı kızkardeşin Banı Çiçeği</span></p>
				<p class="e-siir"><span class="e-italik">yiğitler yiğidi Bamsı Beyreğe istemeye</span></p>
				<p class="e-siir"><span class="e-italik">geldim</span></p>
				<p class="e-paragraf">Dedem Korkut sözünü bitirir bitirmez,</p>
				<p class="e-paragraf">Deli Kaçar, adamlarına bağırdı:</p>
				<p class="e-paragraf">“Çabuk kara aygırla, silahlarımı</p>
				<p class="e-altbosluk">yetiştirin bana.”</p>
				<p class="e-paragraf">Dede Korkut gördü ki can</p>
				<p class="e-paragraf">günüdür, Deli Karçar at binip techizat</p>
				<p class="e-paragraf">kuşanır kuşanmaz, Korkut Ata bir an</p>
				<p class="e-paragraf">orada durmadı, ipi koparıp kösteği üzdü</p>
				<p class="e-paragraf">canını kurtarmaya baktı.</p>
				<p class="e-paragraf">O kaçtı öteki kovaladı.</p>
				<p class="e-paragraf">Toklu başlı doru aygır yorulunca</p>
				<p class="e-paragraf">Dede Korkut durmayıp</p>
				<p class="e-paragraf">keçi başlı aygıra bindi.</p>
				<p class="e-paragraf">Kaça kovalaya on tepe aştılar.</p>
				<p class="e-paragraf">Gözü dönmüş Deli Karçar ardından</p>
				<p class="e-paragraf">yetişince Dede Korkut şaşkına döndü,</p>
				<p class="e-paragraf">Allah’a sığınarak İsm-i Azâm duası</p>
				<p class="e-paragraf">okudu.</p>
				<p class="e-paragraf">Deli Karçar, kılıcını hışımla kaldırdı,</p>
				<p class="e-paragraf">dileği, Dede Korkut’u tepeden aşağı</p>
				<p class="e-paragraf">biçmekti. Korkut Ata,</p>
				<p class="e-paragraf">“Elim kurusun!” diye ilenince Deli Kaçar’ın</p>
				<p class="e-paragraf">kolu asılı kaldı.</p>
				<p class="e-paragraf">Korkut Ata, erenlerden makbul bir er idi,</p>
				<p class="e-paragraf">keramet sahibiydi.</p>
				<p class="e-paragraf">Deli yakarmaya başladı, görelim ne</p>
				<p class="e-altbosluk">söyledi:</p>
				<p class="e-siir"><span class="e-italik">Medet aman</span></p>
				<p class="e-siir"><span class="e-italik">Allah’ın birliğine yoktur güman</span></p>
				<p class="e-siir"><span class="e-italik">Elimi iyileştirirsen eğer</span></p>
				<p class="e-siir"><span class="e-italik">Allah’ın buyruğu</span></p>
				<p class="e-siir"><span class="e-italik">Elçi’nin kavliyle</span></p>
				<p class="e-siir"><span class="e-italik">Kızkardeşim Banı Çiçeği</span></p>
				<p class="e-altbosluk"><span class="e-italik">Bamsı Beyreğe vereceğim.</span></p>
				<p class="e-paragraf">Üç kez yemin edip günahı için bağışlanma</p>
				<p class="e-paragraf">dileyince Deli Karçar’ın eli iyileşti, Allah’ın</p>
				<p class="e-paragraf">buyruğuyla sapa sağlam oldu.</p>
				<p class="e-paragraf">Dede Korkut’a,</p>
				<p class="e-paragraf">“Kızkardeşim için ne istesem verir misiniz?”</p>
				<p class="e-altbosluk">diye sordu.</p>
				<p class="e-paragraf">“Söyle bakalım” dedi Korkut Ata,</p>
				<p class="e-paragraf">“ne isteyeceğini bilelim, ona göre.”</p>
				<p class="e-paragraf">“Bin erkek deve istiyorum” dedi Karçar,</p>
				<p class="e-paragraf">“dişi deve görmemiş, bin aygır isterim</p>
				<p class="e-paragraf">kısrakla çiftleşmemiş, bin koyun dilerim</p>
				<p class="e-paragraf">koça uğramamış, bin kuyruksuz</p>
				<p class="e-paragraf">kulaksız köpek, bin de pire. Şayet</p>
				<p class="e-paragraf">bunları getirirseniz kızı veririm, getirmezseniz</p>
				<p class="e-paragraf">bu kez elimden kurtuldun, bir</p>
				<p class="e-paragraf">dahakinde canını</p>
				<p class="e-altbosluk">bağışlamam, mutlaka öldürürüm.”</p>
				<p class="e-paragraf">Dedem Korkut, atının yönünü</p>
				<p class="e-paragraf">Pay Püre’nin obasına çevirdi, mahmuzladı,</p>
				<p class="e-paragraf">otağa vardı, çadıra girip, selamladı.</p>
				<p class="e-paragraf">Pay Püre,</p>
				<p class="e-paragraf">“Dede” diye sordu, “oğlan mısın, kız mısın?”</p>
				<p class="e-paragraf">“Oğlanım” dedi Korkut Ata.</p>
				<p class="e-paragraf">“Peki nasıl kurtuldun Deli’nin</p>
				<p class="e-paragraf">elinden?”</p>
				<p class="e-paragraf">“Allah’ın yardımı, erenlerin duasıyla, kız</p>
				<p class="e-paragraf">için de söz aldım.”</p>
				<p class="e-paragraf">Beyrek, annesi ve kız kardeşlerinin</p>
				<p class="e-paragraf">sevincine diyecek yoktu.</p>
				<p class="e-paragraf">Pay Püre sordu:</p>
				<p class="e-paragraf">“Ne kadar mal istedi Deli Karçar?”</p>
				<p class="e-paragraf">Korkut Ata’nın yüzünde kaygı belirdi:</p>
				<p class="e-paragraf">“Muradına ermeyesice, öyle şeyler</p>
				<p class="e-paragraf">istedi ki vermekle bitmez!”</p>
				<p class="e-paragraf">Pay Püre de kaygılandı:</p>
				<p class="e-paragraf">“Neler istedi?” diye sorunca, </p>
				<p class="e-paragraf">Korkut Ata anlattı:</p>
				<p class="e-paragraf">“Bin tane kısrak görmemiş aygır,</p>
				<p class="e-paragraf">bin tane dişisiyle çiftleşmemiş erkek deve,</p>
				<p class="e-paragraf">bin tane koyun tanımamış koç, kuyruksuz</p>
				<p class="e-paragraf">kulaksız köpek, bin tane de pire</p>
				<p class="e-paragraf">istedi. Bunları getirirseniz kardeşimi alırsınız.</p>
				<p class="e-paragraf">Yoksa seni yaşatmam” dedi.</p>
				<p class="e-paragraf">Pay Püre, Korkut Ata’yı dikkatle</p>
				<p class="e-paragraf">dinledikten sonra,</p>
				<p class="e-paragraf">“Dede” dedi, üçünü ben bulursam, ikisini de sen</p>
				<p class="e-paragraf">bulur musun?”</p>
				<p class="e-paragraf">Dede Korkut,</p>
				<p class="e-paragraf">“Bulurum hanım” dedi, “yalnız köpekle pireyi</p>
				<p class="e-paragraf">sen bul” dedi Pay Püre.</p>
				<p class="e-paragraf">Pay Püre, tavla tavla atlarına gitti,</p>
				<p class="e-paragraf">bin aygır seçti içlerinden; ardından</p>
				<p class="e-paragraf">deve bin semiz erkek deve, bin koç</p>
				<p class="e-paragraf">ayırdı.</p>
				<p class="e-paragraf">Dede Korkut da bin tane kuyruksuz kulaksız</p>
				<p class="e-paragraf">köpekle, pire buldu.</p>
				<p class="e-paragraf">Deli Karçar’a gitmek üzere yola </p>
				<p class="e-paragraf">koyuldu.</p>
				<p class="e-paragraf">Deli Karçar duyunca geldiğini</p>
				<p class="e-paragraf">koştu, karşıladı hemen. Aygırları, develeri,</p>
				<p class="e-paragraf">koçları beğendi, köpekleri görünce</p>
				<p class="e-paragraf">bir kahkaha attı ve Dede’ye sordu:</p>
				<p class="e-paragraf">“Dileğimin tümü karşılanmamış, pireler nerde?”</p>
				<p class="e-paragraf">Dede Korkut,</p>
				<p class="e-paragraf">“Oğul” dedi, “sığır için sinek neyse insan için</p>
				<p class="e-paragraf">pire de öyledir, tehlikeli bir canavardır,</p>
				<p class="e-paragraf">hepsini bir kapalı yerde topladım,</p>
				<p class="e-paragraf">gel semizini seç, güçsüzünü bırak”,</p>
				<p class="e-paragraf">Deli’yi pirelerin olduğu ağıla getirdi,</p>
				<p class="e-paragraf">giysilerini çıkarıp içeri soktu, kapıyı kapadı.</p>
				<p class="e-paragraf">Girince pireler Karçar’a saldırdılar,</p>
				<p class="e-paragraf">başa çıkamadığını görünce yalvarmaya başladı:</p>
				<p class="e-paragraf">“Yardım et Dede! Kerem eyle, Allah’ı seversen</p>
				<p class="e-paragraf">aç kapıyı.”</p>
				<p class="e-paragraf">Dede Korkut,</p>
				<p class="e-paragraf">“Oğul ne bağırıyorsun, onları sen istemiştin?</p>
				<p class="e-paragraf">Niçin bunaldın, semizini seç, zayıfını bırak” deyince,</p>
				<p class="e-paragraf">Karçar,</p>
				<p class="e-paragraf">“Dede Sultan” diye sürdürdü yalvarışını,</p>
				<p class="e-paragraf">“Allah bunun semizini de kahretsin, güçsüzünü de,</p>
				<p class="e-paragraf">aç kapıyı, kurtar beni!”</p>
				<p class="e-paragraf">Açtı kapıyı Dede Korkut, Deli</p>
				<p class="e-paragraf">can havliyle çıktı, bedeni tümüyle pirelenmiş,</p>
				<p class="e-paragraf">canı başından çıkmak üzereydi.</p>
				<p class="e-paragraf">Dede’nin ayaklarına kapandı.</p>
				<p class="e-paragraf">“Allah aşkına kurtar beni!” diye bağırıyordu.</p>
				<p class="e-paragraf">Dede Korkut,</p>
				<p class="e-paragraf">“Git” dedi, “bekleme, suya at kendini”</p>
				<p class="e-paragraf">Deli Karçar duyar duymaz koşarak suya</p>
				<p class="e-paragraf">atladı, pireler aktı, rahatladı, giysilerini</p>
				<p class="e-paragraf">giyerek çadırına vardı, düğün hazırlıklarına</p>
				<p class="e-altbosluk">girişti.</p>
				<p class="e-paragraf">Oğuzlar arasında, evlenen yiğit,</p>
				<p class="e-paragraf">ok atar, nereye düşerse gelin</p>
				<p class="e-paragraf">odası oraya yapılırdı.</p>
				<p class="e-paragraf">Beyrek Han’ın attığı okun</p>
				<p class="e-altbosluk">dibine gelin odası kuruldu.</p>
				<p class="e-paragraf">Gelinlik armağanı olarak adaklısından</p>
				<p class="e-paragraf">gösterişli bir kırmızı kaftan geldi.</p>
				<p class="e-paragraf">Beyrek onu giyindi. Arkadaşları üzüldüler,</p>
				<p class="e-paragraf">sorunca,</p>
				<p class="e-paragraf">“Nasıl üzülmeyelim” dediler, “sen kırmızı,</p>
				<p class="e-paragraf">biz ak kaftan giyiyoruz.”</p>
				<p class="e-paragraf">“Niçin zorunuza gidiyor ki?” diye sordu</p>
				<p class="e-paragraf">Beyrek, “Bugün ben giyerim, yarın</p>
				<p class="e-paragraf">vekilim giyer, ardından kırk gün</p>
				<p class="e-paragraf">sırayla siz giyinirsiniz, sonunda bir</p>
				<p class="e-altbosluk">dervişe veririz.”</p>
				<p class="e-paragraf">Kırk cengâver sofrada yiyip içip</p>
				<p class="e-paragraf">eğlenmedeyken, sapkın dinli</p>
				<p class="e-paragraf">kâfirin casusu boş durmamış, Bayburt Kalesi’nin</p>
				<p class="e-paragraf">beyine haber uçurmuş.</p>
				<p class="e-paragraf">“Ne durursun beyim! Oturacak zaman mıdır? Pay Piçen bey, sana sözlediği kızını Beyrek’e verdi, bu gece gerdeğe giriyorlar.” demişti.</p>
				<p class="e-paragraf">Muradına ermesin, o azgın dinli kâfir,</p>
				<p class="e-paragraf">yediyüz savaşçısı ile yola çıktı.</p>
				<p class="e-paragraf">Beyrek gelin odasında yiğitleriyle</p>
				<p class="e-paragraf">eğlenmekteydi. Gece karanlığında, herkes</p>
				<p class="e-paragraf">uykudayken kâfir otağa saldırdı.</p>
				<p class="e-paragraf">Bayrağın vekili, çekti kılıcını,</p>
				<p class="e-paragraf">“Başım beyimin başına feda olsun” diyerek</p>
				<p class="e-paragraf">düşmana saldırınca şehit düştü.</p>
				<p class="e-paragraf">Derin su batırır, kalabalık ürkütür, at koşar</p>
				<p class="e-paragraf">yiğit övünür, yayan erin</p>
				<p class="e-paragraf">umudu olmazmış.</p>
				<p class="e-paragraf">Çarpışma sonunda Beyrek Hanla birlikte</p>
				<p class="e-altbosluk">otuzdokuz yiğit tutsak düştü.</p>
				<p class="e-paragraf">Tan ağarınca Beyrek’in anne ve babası</p>
				<p class="e-paragraf">gerdek çadırının yerle bir</p>
				<p class="e-paragraf">olduğunu gördüler. Akılları başlarından uçtu.</p>
				<p class="e-paragraf">Uçanlardan kuzgun, kaçanlardan tazı kalmış,</p>
				<p class="e-paragraf">gelin odası dağıtılmış, sağdıç</p>
				<p class="e-paragraf">şehit olmuştu.</p>
				<p class="e-paragraf">Börkünü çıkarıp yere çaldı Beyreğin babası,</p>
				<p class="e-paragraf">yakasını yırtarak, feryad ü figan edip</p>
				<p class="e-paragraf">“Oğul! oğul!” diye dövünmeye başladı.</p>
				<p class="e-paragraf">Ak pürçekli anasının gözlerinden boncuk boncuk</p>
				<p class="e-paragraf">yaş aktı, ak yüzünü, acı tırnaklarıyla</p>
				<p class="e-paragraf">yoldu, yanağını yırttı, kara saçını yoldu, ağlayıp</p>
				<p class="e-paragraf">sızlayarak evine döndü.</p>
				<p class="e-paragraf">Pay Püre’nin altın otağından ağıtlar yükseldi,</p>
				<p class="e-paragraf">kimsenin yüzü gülmez oldu.</p>
				<p class="e-paragraf">Gelini, kızı ak eline kızıl kına yakmaz oldu.</p>
				<p class="e-paragraf">Yedi kız kardeşi kara elbise giyindi,</p>
				<p class="e-paragraf">“Vay kardeşim vay! Vay beyim vay!” diye</p>
				<p class="e-paragraf">dövündüler.</p>
				<p class="e-paragraf">Banı Çiçek duyunca kara haberi,</p>
				<p class="e-paragraf">ak kaftanını çıkarıp karalar giyindi,</p>
				<p class="e-paragraf">güz elmasına benzeyen al yanağını</p>
				<p class="e-paragraf">yırtarak hüngür hüngür ağladı, görelim</p>
				<p class="e-altbosluk">ne söyledi:</p>
				<p class="e-siir"><span class="e-italik">Al duvağının sahibi</span></p>
				<p class="e-siir"><span class="e-italik">Alnımın başımın ümidi</span></p>
				<p class="e-siir"><span class="e-italik">Vay bey yiğidim</span></p>
				<p class="e-siir"><span class="e-italik">Vay gencim, erim vay</span></p>
				<p class="e-siir"><span class="e-italik">Doyasıya yüzüne bakmadığım beyim</span></p>
				<p class="e-siir"><span class="e-italik">Nerelere gittin beni bırakarak</span></p>
				<p class="e-siir"><span class="e-italik">Göz açınca gördüğüm</span></p>
				<p class="e-siir"><span class="e-italik">Gönül verip sevdiğim</span></p>
				<p class="e-siir"><span class="e-italik">Bir yastığa baş koyduğum</span></p>
				<p class="e-siir"><span class="e-italik">Kazan beyin inançlısı</span></p>
				<p class="e-siir"><span class="e-italik">Güçlü Oğuz’un yüz akı</span></p>
				<p class="e-siir"><span class="e-italik">Hanım Beyrek vay!</span></p>
				<p class="e-paragraf">Kıyan Selçuk oğlu Deli Dündar</p>
				<p class="e-paragraf">işitince akı çıkarmış, karayı giymişti.</p>
				<p class="e-paragraf">Beyrek Han’ın ne kadar dostu, arkadaşı</p>
				<p class="e-altbosluk">varsa yasa bürünmüş, umudu kesmişlerdi.</p>
				<p class="e-paragraf">Günler ayları, aylar yılları kovalamış,</p>
				<p class="e-paragraf">on altı yas yılı geçmişti. Beyreğin</p>
				<p class="e-altbosluk">ölüsünden, dirisinden bir haber yoktu.</p>
				<p class="e-paragraf">Günlerden bir gün Deli Karçar</p>
				<p class="e-paragraf">Bayındır Han’ın huzuruna gelmiş diz çöküp şöyle</p>
				<p class="e-paragraf">demişti:</p>
				<p class="e-paragraf">“Ömrün uzun olsun beyim!</p>
				<p class="e-paragraf">Sağ olsaydı onaltı yıl boyunca çıkıp</p>
				<p class="e-paragraf">gelirdi. Hayatta olduğunu haber </p>
				<p class="e-paragraf">verseydi bir yiğit, ona sırmadan giysiler, cübbeler,</p>
				<p class="e-paragraf">altın akçeler verirdim, öldüğünü bildirene</p>
				<p class="e-altbosluk">kız kardeşimi bağışlardım.”</p>
				<p class="e-paragraf">Muradına ermesin bunu duyan Yalancı oğlu</p>
				<p class="e-paragraf">Yaltacuk atıldı:</p>
				<p class="e-paragraf">“Sultanım! İzin verirseniz gideyim, ölü</p>
				<p class="e-paragraf">müdür sağ mıdır, haberini getireyim.”</p>
				<p class="e-paragraf">Meğer Bamsı Beyrek, bir zaman, Yaltacuk’a</p>
				<p class="e-paragraf">bir gömlek armağan etmişti.</p>
				<p class="e-paragraf">Yalancı oğlu, gidip ona</p>
				<p class="e-altbosluk">kan bulaştırdı, Bayındır Han’a getirdi.</p>
				<p class="e-paragraf">Han Bayındır, şaşkınlık içinde,</p>
				<p class="e-paragraf">“Bu nedir?” diye sorunca,</p>
				<p class="e-paragraf">“Beyrek hanı, Kara Derbent’te öldürmüşler, bu gömlek</p>
				<p class="e-paragraf">onundur” dedi.</p>
				<p class="e-paragraf">Beyler gömleği görünce ağlayıp sızlamaya</p>
				<p class="e-paragraf">başladılar.</p>
				<p class="e-paragraf">Bayındır Han hiddetlendi, beylere</p>
				<p class="e-paragraf">bağırdı:</p>
				<p class="e-paragraf">“Bre ne ağlıyorsunuz! Gömleğin ona ait</p>
				<p class="e-paragraf">olduğunu bilmiyoruz. Adaklısına gösterelim hele.”</p>
				<p class="e-paragraf">Banı Çiçek’e götürdüler gömleği, görür görmez</p>
				<p class="e-paragraf">tanıdı.</p>
				<p class="e-paragraf">“Evet” dedi, “bunu ben dikmiştim yiğit</p>
				<p class="e-paragraf">beyim için.”</p>
				<p class="e-paragraf">Der demez yaka yırttı, acı tırnağını</p>
				<p class="e-paragraf">ak yüzüne çaldı, güz elmasına benzeyen yanağını yoldu,</p>
				<p class="e-paragraf">görelim ne söyledi:</p>
				<p class="e-siir"><span class="e-italik">Vay göz açınca gördüğüm</span></p>
				<p class="e-siir"><span class="e-italik">Gönül verip sevdiğim</span></p>
				<p class="e-siir"><span class="e-italik">Al duvağımın sahibi</span></p>
				<p class="e-siir"><span class="e-italik">Vay başımın, alnımın ümidi</span></p>
				<p class="e-altbosluk"><span class="e-italik">Vay Beyrek Hanım vay!</span></p>
				<p class="e-paragraf">Anne ve babası duyunca ak çıkarıp kara giydiler,</p>
				<p class="e-paragraf">feryad u figan girdi obaya, güçlü Oğuz beyleri</p>
				<p class="e-altbosluk">umudu kestiler.</p>
				<p class="e-paragraf">Yalancı oğlu Yaltacuk, böylece küçük</p>
				<p class="e-paragraf">düğününü yapmış, büyük düğünü için</p>
				<p class="e-altbosluk">tarih belirlemişti.</p>
				<p class="e-paragraf">Pay Püre Bey ise bezirgânlarını</p>
				<p class="e-paragraf">çağırarak, onlara ülke ülke gezmelerini, Beyrek’ten</p>
				<p class="e-paragraf">kesin bir haber getirmelerini buyurmuştu.</p>
				<p class="e-paragraf">Bu emri alan bezirgânlar yola koyuldular.</p>
				<p class="e-paragraf">Gece demedi gündüz demediler, gele gele Bayburt</p>
				<p class="e-paragraf">Hisarı’na geldiler.</p>
				<p class="e-paragraf">Azgın dinli kâfirin kutsal günü idi o gün.</p>
				<p class="e-altbosluk">Sofralar kurulmuş herkes yiyip içerek eğlenmekteydi.</p>
				<p class="e-paragraf">Bezirgânlar gözlerine inanamadı. Beyrek de oradaydı,</p>
				<p class="e-paragraf">kopuz çalıyor, kâfirleri eğlendiriyordu.</p>
				<p class="e-paragraf">Yüksek çardaktan dikkatle</p>
				<p class="e-paragraf">bakınca Bezirgânları farketti.</p>
				<p class="e-altbosluk">Onlarla haberleşti, görelim ne söyledi:</p>
				<p class="e-siir"><span class="e-italik">Engin, havası güzel ovadan gelen kervancı</span></p>
				<p class="e-siir"><span class="e-italik">Han babamın kadın anamın armağanı kervancı</span></p>
				<p class="e-siir"><span class="e-italik">Uzun bacaklı koç ata binen kervancı</span></p>
				<p class="e-siir"><span class="e-italik">Ünümü gör, sözüme kulak ver</span></p>
				<p class="e-siir"><span class="e-italik">Ulaş oğlu Salur Kazan’ı sorar olsam sağ mıdır kervancı?</span></p>
				<p class="e-siir"><span class="e-italik">Güçlü Selçuk arasında Kıyan Selçuk oğlu Deli Dündar’ı</span></p>
				<p class="e-siir"><span class="e-italik">Sorsam sağ mıdır kervancı?</span></p>
				<p class="e-siir"><span class="e-italik">Kara Göne oğlu Kara Budar hayatta mıdır?</span></p>
				<p class="e-siir"><span class="e-italik">Ak sakallı babamla, ak pürçekli anamı sorar olsam sağ mıdırlar kervancı?</span></p>
				<p class="e-siir"><span class="e-italik">Göz açınca gördüğüm</span></p>
				<p class="e-siir"><span class="e-italik">Gönül verip sevdiğim</span></p>
				<p class="e-siir"><span class="e-italik">Pay Piçen kızı Banı Çiçek beni bekler mi?</span></p>
				<p class="e-siir"><span class="e-italik">Anlat bana</span></p>
				<p class="e-siir"><span class="e-italik">Kara başım sana kurban olsun kervancı</span></p>
				<p class="e-paragraf">Bezirgânlar, Beyreğin konuşması bitince,</p>
				<p class="e-altbosluk">görelim ne söyledi:</p>
				<p class="e-siir"><span class="e-italik">Sağ mısın, esenlikte misin beyim Bamsı</span></p>
				<p class="e-siir"><span class="e-italik">Onaltı senenin özlemiyle yanar mısın hanım Bamsı</span></p>
				<p class="e-siir"><span class="e-italik">Güçlü Oğuz ilinde Kazan Bey’i sorarsan hayattadır</span></p>
				<p class="e-siir"><span class="e-italik">Kıyan Selçuk oğlu Deli Dündar’dan sual edersen hayattadı.</span></p>
				<p class="e-siir"><span class="e-italik">Kara Göne oğlu Budağı sorar isen sağdır hanım Bamsı</span></p>
				<p class="e-siir"><span class="e-italik">Bütün beyler ak çıkardı kara giydi senin için</span></p>
				<p class="e-siir"><span class="e-italik">Ak sakallı babanla ak pürçekli anan</span></p>
				<p class="e-siir"><span class="e-italik">karalar giyindi senden sonra</span></p>
				<p class="e-siir"><span class="e-italik">Yedi kız kardeşin yedi kavşakta ağladılar</span></p>
				<p class="e-siir"><span class="e-italik">Güz elmasına benzeyen yanaklarını yırttılar.</span></p>
				<p class="e-siir"><span class="e-italik">Gidip gelmeyen kardeş yolunda gözyaşı döküp</span></p>
				<p class="e-siir"><span class="e-italik">feryad ettiler</span></p>
				<p class="e-siir"><span class="e-italik">Göz açıp gördüğün</span></p>
				<p class="e-siir"><span class="e-italik">Gönül verip sevdiğin Banı Çiçek küçük düğününü</span></p>
				<p class="e-siir"><span class="e-italik">yapıp, büyüğüne süre koydu</span></p>
				<p class="e-siir"><span class="e-italik">Yalancı oğlu Yaltacuk’a varır oldu</span></p>
				<p class="e-siir"><span class="e-italik">Parasarın Bayburt Hisarı’ndan kaçmaya bak</span></p>
				<p class="e-siir"><span class="e-italik">Gerdeğine dönmeye</span></p>
				<p class="e-siir"><span class="e-italik">Yavuklun kaçmadan çadırına kavuşmaya bak</span></p>
				<p class="e-paragraf">Beyrek bunları duyunca doğruldu yerinden,</p>
				<p class="e-paragraf">gözyaşlarını akıtarak yiğitlerin yanına vardı.</p>
				<p class="e-altbosluk">Kaba sarığını çıkarıp, hışımla yere attı:</p>
				<p class="e-paragraf">“Ey benim can yoldaşlarım” diye kahırlandı,</p>
				<p class="e-paragraf">“bilir misiniz neler oldu? Yalancı oğlu</p>
				<p class="e-paragraf">Yaltacuk, obama öldüğümü iletmiş, babamın altın</p>
				<p class="e-paragraf">pencereli otağında ölüm çığlığı yankırmış,</p>
				<p class="e-paragraf">gelini kızı ak çıkarıp kara giymişler,</p>
				<p class="e-paragraf">göz açınca gördüğüm, gönül verip sevdiğim</p>
				<p class="e-paragraf">Banı Çiçek, yalancı oğlu Yaltacuk’a</p>
				<p class="e-paragraf">gelin gider olmuş.”</p>
				<p class="e-paragraf">Yiğitler de kaba sarıklarını yere çalmaya,</p>
				<p class="e-paragraf">feryad u figan edip ağlaşmaya başladılar.</p>
				<p class="e-paragraf">Azgın dinli kâfir beyinin bir kızı</p>
				<p class="e-paragraf">vardı. Beyreğe tutkundu. Her gün</p>
				<p class="e-paragraf">görmeye gelirdi. O gün geldiğinde</p>
				<p class="e-paragraf">Beyreği üzüntülü görünce sordu:</p>
				<p class="e-paragraf">“Her gelişimde seni şen şakrak görürdüm.</p>
				<p class="e-paragraf">bugün hüzünlüsün, ey yiğit halin nicedir?”</p>
				<p class="e-paragraf">“Nasıl üzülmeyeyim” dedi Beyrek, “onaltı</p>
				<p class="e-paragraf">sene oldu aile ocağından ayrılalı, han</p>
				<p class="e-paragraf">babanın tutsağıyım bunca zamandır.</p>
				<p class="e-paragraf">Anama, babama, kardeşlerime hasretim.</p>
				<p class="e-paragraf">Ceylan gözlü bir yavuklum vardı, Yalancı oğlu</p>
				<p class="e-paragraf">Yaltacuk denilen bir zâlim, benim</p>
				<p class="e-altbosluk">öldüğümü söyleyince, ona varacak olmuş.”</p>
				<p class="e-paragraf">Kâfir beyinin kızı Beyreğe vurgundu,</p>
				<p class="e-paragraf">“Eğer” dedi, “seni kaleden aşağı urganla</p>
				<p class="e-paragraf">indirsem, varıp ananla babanla özlem giderir,</p>
				<p class="e-altbosluk">sonra döner beni helâlliğe alır mısın?”</p>
				<p class="e-paragraf">Beyrek yemin etti;</p>
				<p class="e-paragraf">“Kılıcımla doğranayım, okumla oklanayım,</p>
				<p class="e-paragraf">toprak gibi dağılıp, yer gibi kertileyim ki,</p>
				<p class="e-paragraf">eğer Oğuz’a sağ esen varacak olursam,</p>
				<p class="e-altbosluk">dönüp seni nikâhlayacağım.”</p>
				<p class="e-paragraf">Kız urganı getirip Beyreği belinden bağladı,</p>
				<p class="e-paragraf">kale’nin burnundan aşağı saldı.</p>
				<p class="e-paragraf">Ayağı toprağa değince Beyreğin yüzü ışıdı, yüreğine</p>
				<p class="e-paragraf">sevinç açıldı, Allah’a sonsuz şükürler etti, </p>
				<p class="e-paragraf">yola koyuldu. Sapkın dinli kâfirin</p>
				<p class="e-paragraf">tavlasına uğradı, “Bir at bulup uçmalı” diye</p>
				<p class="e-paragraf">düşünürken, deniz tayı boz aygırının otladığını </p>
				<p class="e-paragraf">gördü. Boz aygır sahibini farkedince kişnedi, şaha</p>
				<p class="e-paragraf">kalktı. Beyrek coşkuyla söyledi, görelim neler söyledi:</p>
				<p class="e-siir"><span class="e-italik">Açık, engin bir meydana benzer alnın</span></p>
				<p class="e-siir"><span class="e-italik">İki gece ışıyan taşa benzer gözlerin</span></p>
				<p class="e-siir"><span class="e-italik">Yelelerin ibrişimdir</span></p>
				<p class="e-siir"><span class="e-italik">İki çift kardeşi andırır kulakların</span></p>
				<p class="e-siir"><span class="e-italik">Yiğidi muradına eriştirirsin</span></p>
				<p class="e-siir"><span class="e-italik">Sana at demem, kardeş derim, kardeşimden ilerisin</span></p>
				<p class="e-altbosluk"><span class="e-italik">Bir zorluk çatarsa başıma en yakın arkadaşımsın</span></p>
				<p class="e-paragraf">Başını kaldırdı, yelesini salladı, kulaklarını </p>
				<p class="e-paragraf">dikerek Beyreği karşıladı boz aygır.</p>
				<p class="e-paragraf">Beyrek de sevgiyle kucaklayıp gözlerinden öptü,</p>
				<p class="e-paragraf">sıçradı bindi, kalenin kapısına geldi.</p>
				<p class="e-paragraf">Otuzdokuz arkadaşını emanet ederek</p>
				<p class="e-altbosluk">görelim ne söyledi:</p>
				<p class="e-siir"><span class="e-italik">Ağzıma sövüp dururdun azgın dinli kâfir!</span></p>
				<p class="e-siir"><span class="e-italik">Kara domuz etinden yahni yedirdin zorla dayanamadım</span></p>
				<p class="e-siir"><span class="e-italik">Allah yol bağışladı bana, gidiyorum bre kâfir</span></p>
				<p class="e-siir"><span class="e-italik">Otuz dokuz yiğidimin emanet edildiği kâfir</span></p>
				<p class="e-siir"><span class="e-italik">Eksik bulursam birini, karşılığında on can alırım bilmiş ol</span></p>
				<p class="e-siir"><span class="e-italik">Onunu eksik bulursam yüz can alırım duymuş ol</span></p>
				<p class="e-altbosluk"><span class="e-italik">Otuz dokuz yiğidimi emanet bırakıyorum bre kâfir</span></p>
				<p class="e-paragraf">Yola çıktı. Kırk kâfir at binerek </p>
				<p class="e-paragraf">ardına düştüyse de yetişemeyip geri döndüler.</p>
				<p class="e-paragraf">Beyrek Oğuz’a erişince ozanın gitmekte</p>
				<p class="e-paragraf">olduğunu gördü, nereye gittiğini sordu.</p>
				<p class="e-paragraf">Ozan, “düğüne” deyince, Beyreğin</p>
				<p class="e-paragraf">Yüreğinin başı cazzz etti.</p>
				<p class="e-paragraf">“Düğün kimindir bre Ozan?” diye sordu,</p>
				<p class="e-paragraf">cesaretini toplayarak. Korktuğu başına geldi.</p>
				<p class="e-paragraf">“Yalancı oğlu Yaltacuk’un” dedi Ozan.</p>
				<p class="e-paragraf">“Kimi alıyor?” diye sordu Beyrek.</p>
				<p class="e-paragraf">“Beyrek hanın adaklısını” dedi Ozan.</p>
				<p class="e-paragraf">“Kopuzunu ver, atımı vereyim” dedi Beyrek.</p>
				<p class="e-paragraf">“Anlamadım” dedi Ozan.</p>
				<p class="e-paragraf">“Doru aygırımı rehin bırakıyorum” dedi Beyrek,</p>
				<p class="e-paragraf">“kopuzunu getirip alacağım, onu koru” dedi.</p>
				<p class="e-paragraf">Kopuzu alarak, babasının obasına geldi</p>
				<p class="e-paragraf">Beyrek. Yolda birkaç çoban gördü, ağlayıp sızlıyorlar,</p>
				<p class="e-paragraf">taş yığıyorlardı, şaşırdı, “Bre çobanlar!” dedi, “herkes</p>
				<p class="e-paragraf">yoldaki taşı kaldırır, siz yığıyorsunuz, nedeni ne ola ki?”</p>
				<p class="e-paragraf">Çobanlar, “Sen kendi halindesin, halimizden </p>
				<p class="e-paragraf">ne anlarsın?”</p>
				<p class="e-paragraf">“Bre haliniz nicedir?” diye sordu Beyrek.</p>
				<p class="e-paragraf">“Beyimizin bir yiğit oğlu vardı” diye başladı.</p>
				<p class="e-paragraf">Çobanlar, “onaltı senedir haber alınmazdı. Yalancı oğlu</p>
				<p class="e-paragraf">Yaltacuk adında bir namert, ölüm haberini</p>
				<p class="e-paragraf">getirince adaklısını ona bağışladılar.</p>
				<p class="e-paragraf">Buradan yolu geçer, onu vuracağız, ona varmayıp</p>
				<p class="e-paragraf">dengine varsın.”</p>
				<p class="e-paragraf">Beyreğin yüreği kabardı,</p>
				<p class="e-paragraf">“Yüzünüz ak, yediğiniz helâl olsun” dedi.</p>
				<p class="e-paragraf">Yürüdü sonra, babasının </p>
				<p class="e-paragraf">obasına vardı.</p>
				<p class="e-paragraf">Evlerinin önündeki ulu ağacın dibinde bir pınar çağlardı.</p>
				<p class="e-paragraf">Kız kardeşini gördü, su almaya gelmişti.</p>
				<p class="e-paragraf">Gözünün yaşı, pınar gibi akmakta</p>
				<p class="e-paragraf">“Kardeş! kardeş!” diye ağlamaktaydı,</p>
				<p class="e-paragraf">“toyun kara oldu kardeş! düğünün</p>
				<p class="e-paragraf">yaslı oldu!”</p>
				<p class="e-paragraf">Beyreğin gönlüne ayrılık acısı çöktü, dayanamadı,</p>
				<p class="e-paragraf">gözlerinden yaş süzüldü, bağrı ezildi, acı dolu bir</p>
				<p class="e-altbosluk">sesle şöyle konuştu:</p>
				<p class="e-paragraf"><span class="e-italik">Ne ağlarsın ne yanarsın ağabey diye</span></p>
				<p class="e-paragraf"><span class="e-italik">Bağrımı yaktın, yüreğimi ezdin</span></p>
				<p class="e-paragraf"><span class="e-italik">N’oldu ağabeyine</span></p>
				<p class="e-paragraf"><span class="e-italik">Kaynar yağ mı döküldü yüreğine</span></p>
				<p class="e-siir"><span class="e-italik">Kara bağrın mı sarsıldı</span></p>
				<p class="e-siir"><span class="e-italik">Ne diye ağlar sızlanırsın ağabey diye</span></p>
				<p class="e-siir"><span class="e-italik">Bağrımı yaktın, yüreğimi ezdin</span></p>
				<p class="e-siir"><span class="e-italik">Karşıda uzayan kara dağı sorar olsam</span></p>
				<p class="e-siir"><span class="e-italik">yaylağı kimin</span></p>
				<p class="e-siir"><span class="e-italik">soğuk pınarından sual etsem içeni kim</span></p>
				<p class="e-siir"><span class="e-italik">Tavla tavla aygırları sorar olsam</span></p>
				<p class="e-siir"><span class="e-italik">bineni kim</span></p>
				<p class="e-siir"><span class="e-italik">Katar katar devesini sorar olsam</span></p>
				<p class="e-siir"><span class="e-italik">Yükü taşınan kim</span></p>
				<p class="e-siir"><span class="e-italik">Ağıllardaki akça koyunları sorar olsam</span></p>
				<p class="e-siir"><span class="e-italik">şölen sahibi kim</span></p>
				<p class="e-siir"><span class="e-italik">Karalı mavili çadırı sual etsem</span></p>
				<p class="e-siir"><span class="e-italik">gölgesi kim</span></p>
				<p class="e-siir"><span class="e-italik">Ağızdan dilden haber ver bana</span></p>
				<p class="e-altbosluk"><span class="e-italik">Kara başım kurban olsun sana</span></p>
				<p class="e-paragraf">Beyrek’i dinleyen kız kardeşi söyledi,</p>
				<p class="e-paragraf">görelim hanım ne söyledi:</p>
				<p class="e-siir"><span class="e-italik">Hey Ozan! </span></p>
				<p class="e-siir"><span class="e-italik">Çalma söyleme ozan</span></p>
				<p class="e-siir"><span class="e-italik">Yaslı bir kızım ben neme gerek</span></p>
				<p class="e-siir"><span class="e-italik">Karşıda uzayan kara dağı sorar isen</span></p>
				<p class="e-siir"><span class="e-italik">Ağabeyim Beyreğin yaylasıydı bir zaman</span></p>
				<p class="e-siir"><span class="e-italik">O gideli yaylayanım kalmadı</span></p>
				<p class="e-siir"><span class="e-italik">Buz gibi sulardan sorar isen</span></p>
				<p class="e-siir"><span class="e-italik">Ağabeyim Beyreğin içmesiydi</span></p>
				<p class="e-siir"><span class="e-italik">O gideli içen kalmadı</span></p>
				<p class="e-siir"><span class="e-italik">Tavla tavla koç atları sorar isen</span></p>
				<p class="e-siir"><span class="e-italik">Ağabeyim Beyreğin binekleriydi</span></p>
				<p class="e-siir"><span class="e-italik">O gideli binen kalmadı</span></p>
				<p class="e-siir"><span class="e-italik">Katar katar develeri sorar isen</span></p>
				<p class="e-siir"><span class="e-italik">Ağabeyim Beyreğin yük taşıyıcısıydı</span></p>
				<p class="e-siir"><span class="e-italik">O gideli yükleyenim kalmadı</span></p>
				<p class="e-siir"><span class="e-italik">Ağıllardaki akça koyunları sorar isen</span></p>
				<p class="e-siir"><span class="e-italik">Ağabeyim gideli şölenim kalmadı</span></p>
				<p class="e-siir"><span class="e-italik">Karalı mavili çadırı sorar isen</span></p>
				<p class="e-siir"><span class="e-italik">Beyrek Han’ımındır</span></p>
				<p class="e-siir"><span class="e-italik">O gideli göçenim kalmadı</span></p>
				<p class="e-siir"><span class="e-italik">Ey Ozan!</span></p>
				<p class="e-siir"><span class="e-italik">Karşıda uzayan kara dağdan geldiğinde geçtiğinde</span></p>
				<p class="e-siir"><span class="e-italik">Beyrek adında bir yiğide rastlamadın mı</span></p>
				<p class="e-siir"><span class="e-italik">Çağıldayan suları aşıp geldiğinde geçtiğinde</span></p>
				<p class="e-altbosluk"><span class="e-italik">Beyrek adında bir yiğide rastlamadın mı</span></p>
				<p class="e-siir"><span class="e-italik">Ağır adlı şehirlerden gelip geçtiğinde</span></p>
				<p class="e-siir"><span class="e-italik">Beyrek adında bir yiğide rastlamadın mı</span></p>
				<p class="e-siir"><span class="e-italik">Gördüysen şayet bildir bana</span></p>
				<p class="e-siir"><span class="e-italik">Kurban olsun karabaşım sana</span></p>
				<p class="e-altbosluk"><span class="e-italik">Karşı yatan kara dağım yıkılmıştır</span></p>
				<p class="e-siir"><span class="e-italik">Haberin yoktur senin</span></p>
				<p class="e-siir"><span class="e-italik">Gölgeli, yaşlı ağacım kesilmiştir</span></p>
				<p class="e-siir"><span class="e-italik">Haberin yoktur senin</span></p>
				<p class="e-siir"><span class="e-italik">Kardeşim yitip gitti</span></p>
				<p class="e-siir"><span class="e-italik">Haberin yoktur senin</span></p>
				<p class="e-siir"><span class="e-italik">Çalıp söyleme bre ozan</span></p>
				<p class="e-siir"><span class="e-italik">Ben yaşlı bir kızım nene gerek</span></p>
				<p class="e-siir"><span class="e-italik">İlerde düğün dernek var, oraya git ozan</span></p>
				<p class="e-paragraf">Kız sözünü bitirince Beyrek ayrıldı,</p>
				<p class="e-altbosluk">Karalı mavili oturan büyük kızkardeşlerinin yanına geldi.</p>
				<p class="e-paragraf">Çağırıp orada söyledi, görelim</p>
				<p class="e-altbosluk">ne söyledi:</p>
				<p class="e-siir"><span class="e-italik">Sabahın seher çağında uyanıp kalkan kızlar</span></p>
				<p class="e-siir"><span class="e-italik">Ak çadırı terkedip kara otağa giren kızlar</span></p>
				<p class="e-siir"><span class="e-italik">Akı çıkarıp karayı giyen kızlar</span></p>
				<p class="e-siir"><span class="e-italik">Bağırleyin sertleşen yoğurttan ne var</span></p>
				<p class="e-siir"><span class="e-italik">Kara saçta pişen kül ekmeğinden ne var</span></p>
				<p class="e-siir"><span class="e-italik">Deri yaygıdaki ekmekten ne var</span></p>
				<p class="e-siir"><span class="e-italik">Üç gündür aç susuz yollardayım doyurun beni</span></p>
				<p class="e-altbosluk"><span class="e-italik">Üç gün içinde Allah sevindirsin sizi</span></p>
				<p class="e-paragraf">Kızlar bunu duyunca, varıp yemek</p>
				<p class="e-altbosluk">getirdi, Beyreği doyurdular.</p>
				<p class="e-paragraf">Beyrek,</p>
				<p class="e-paragraf">“Bacılar” dedi, “gözünüzün başınızın</p>
				<p class="e-paragraf">sadakası olsun, eski bir kaftan varsa getirin</p>
				<p class="e-paragraf">de giyip düğüne gideyim, getirir</p>
				<p class="e-altbosluk">iade ederim.”</p>
				<p class="e-paragraf">Kızlar varıp Beyreğin eski kaftanını getirdiler.</p>
				<p class="e-paragraf">Giyince beli beline, boyu boyuna, kolu koluna </p>
				<p class="e-paragraf">tam uydu. Ablalarından</p>
				<p class="e-paragraf">biri Beyreğe benzetti, kara gözlerinden</p>
				<p class="e-paragraf">boncuk boncuk yaş döküp söyledi,</p>
				<p class="e-altbosluk">görelim hanım neler söyledi:</p>
				<p class="e-siir"><span class="e-italik">Kara sürmeli gözlerin süzülmeseydi</span></p>
				<p class="e-siir"><span class="e-italik">Ağabeyim Beyrek derdim Ozan sana</span></p>
				<p class="e-siir"><span class="e-italik">Yanaklarını örtmeseydi kara saçın</span></p>
				<p class="e-siir"><span class="e-italik">Ağabeyim Beyrek derdim Ozan sana</span></p>
				<p class="e-siir"><span class="e-italik">Güçlü bileklerin fersizleşmeseydi</span></p>
				<p class="e-siir"><span class="e-italik">Ağabeyim Beyrek derdim Ozan sana</span></p>
				<p class="e-siir"><span class="e-italik">Salınarak yürüyüşünden</span></p>
				<p class="e-siir"><span class="e-italik">Arslana benzer duruşundan</span></p>
				<p class="e-siir"><span class="e-italik">Ardına bakışından</span></p>
				<p class="e-siir"><span class="e-italik">Ağabeyim Beyreğe benzersin</span></p>
				<p class="e-altbosluk"><span class="e-italik">Sevindirdin, üzme ozan beni</span></p>
				<p class="e-siir"><span class="e-italik">Çalıp söyleme Ozan</span></p>
				<p class="e-siir"><span class="e-italik">Beyrek yiteli bize ozan gelmedi</span></p>
				<p class="e-siir"><span class="e-italik">Üzerimizden kaftan inmedi</span></p>
				<p class="e-siir"><span class="e-italik">Başımızdan örtü alınmadı</span></p>
				<p class="e-altbosluk"><span class="e-italik">Boynuzu burmalı koçlarımız yerli yerinde</span></p>
				<p class="e-paragraf">Beyrek, kendi kendine, “bu kaftanla</p>
				<p class="e-paragraf">kardeşlerim beni tanıdı, Oğuz beyleri de</p>
				<p class="e-paragraf">tanırlar” diye düşündü. Oğuz obasında</p>
				<p class="e-paragraf">kim dostudur, kim düşmanı, seçmek</p>
				<p class="e-paragraf">diledi, kaftanı çıkarıp kızlara geri</p>
				<p class="e-paragraf">verdi:</p>
				<p class="e-paragraf">“Ne siz ne Beyrek kalsın, eski bir kaftan </p>
				<p class="e-paragraf">verdiniz ama başımı beynimi bırakmadınız”</p>
				<p class="e-paragraf">diye çıkıştı. Yamalı, eski bir deve çuvalı </p>
				<p class="e-paragraf">geçirdi sırtına, düğün yerine</p>
				<p class="e-paragraf">geldi.</p>
				<p class="e-paragraf">Kazan Bey’in oğlu Uruz,</p>
				<p class="e-paragraf">beyler ulusu Yigenek, Kara Göne’nin oğlu </p>
				<p class="e-paragraf">Budak, Gaflet Koca’nın oğlu Şer Şemseddin</p>
				<p class="e-paragraf">ve Deli Karçar ok atıyorlardı.</p>
				<p class="e-paragraf">Budak attığında, Beyrek, “Elin kolun sağ olsun” diyor,</p>
				<p class="e-paragraf">Uruz atınca, “varol” diye bağırıyor, Yigenek</p>
				<p class="e-paragraf">atsa, “ellerin dert görmesin” diye sesleniyor, fakat</p>
				<p class="e-paragraf">damada sıra geldiğinde, “elin kurusun,</p>
				<p class="e-paragraf">parmakların çürüsün, kolun kopsun, hınzır oğlu</p>
				<p class="e-paragraf">hınzır” diye ileniyordu.</p>
				<p class="e-paragraf">Yalancı oğlu Yaltacuk bunu duyunca</p>
				<p class="e-paragraf">hiddetlendi, “Bre sen kim oluyorsun da</p>
				<p class="e-paragraf">böyle konuşuyorsun? Gel benim yayımı çek,</p>
				<p class="e-paragraf">yoksa şimdi boynunu vurdururum” diye</p>
				<p class="e-paragraf">bağırdı.</p>
				<p class="e-paragraf">Beyrek yayı kavradı, çekti, sündürdü, kabzasından</p>
				<p class="e-paragraf">kırarak parçaladı,</p>
				<p class="e-paragraf">önüne attı, “Bununla, sadece çıplak yerde Çayırkuşu</p>
				<p class="e-paragraf">vurulabilir” diye alay etti.</p>
				<p class="e-paragraf">Yalancı oğlu Yaltacuk’un kızgınlığı</p>
				<p class="e-paragraf">arttı, “Beyreğin yayını getirin bana” diye bağırdı.</p>
				<p class="e-paragraf">Beyrek, yayını görünce yoldaşlarını</p>
				<p class="e-paragraf">hatırlayarak ağladı, içi yandı, görelim</p>
				<p class="e-altbosluk">ne söyledi:</p>
				<p class="e-siir"><span class="e-italik">Tul Tulara girdiğim Tularası</span></p>
				<p class="e-siir"><span class="e-italik">Duharlıyı gemide bıraktığım düşman ülkesi</span></p>
				<p class="e-siir"><span class="e-italik">Elimdeki kıl okluklum aygır malı</span></p>
				<p class="e-siir"><span class="e-italik">Aygırı vererek aldığım ak kirişli sert yayım</span></p>
				<p class="e-siir"><span class="e-italik">Boğa bağışlayarak aldığım boğumlu kirişim</span></p>
				<p class="e-siir"><span class="e-italik">Endişeli, sıkıntılı bırakıp da geldim</span></p>
				<p class="e-altbosluk"><span class="e-italik">Otuz dokuz arkadaşımı iki bezirgânımı</span></p>
				<p class="e-paragraf">Beyrek, sonra beylere dönerek,</p>
				<p class="e-paragraf">“Sizin hatırınıza yay çekip ok atacağım” dedi.</p>
				<p class="e-paragraf">Hedef, damadın yüzüğüydü. Beyrek, dikkatle yayı gerdi, oku bıraktı, güveyinin yüzüğünü vurup parçaladı.</p>
				<p class="e-paragraf">Oğuz beyleri sevindi, coşkuyla alkışladılar.</p>
				<p class="e-paragraf">Kazan Bey olup bitenleri seyrediyordu.</p>
				<p class="e-paragraf">Beyreği yanına çağırdı. Deli ozan gelerek</p>
				<p class="e-paragraf">baş eğdi, bağrını bastı, selamladı,</p>
				<p class="e-altbosluk">görelim ne söyledi:</p>
				<p class="e-siir"><span class="e-italik">Seher vaktinde ıssız yerde ak otağ dikilince </span></p>
				<p class="e-siir"><span class="e-italik">Mavi gölgelik atlas ile yapılınca</span></p>
				<p class="e-siir"><span class="e-italik">Yiğit atlı tavla tavla çekilince</span></p>
				<p class="e-siir"><span class="e-italik">Bekçiler çağrılıp yardım istenince</span></p>
				<p class="e-siir"><span class="e-italik">Çalkanınca yağ dökülen bol nimetli </span></p>
				<p class="e-siir"><span class="e-italik">Zorda kalan yiğidin dayanağı</span></p>
				<p class="e-siir"><span class="e-italik">Çaresizin, güçsüzün umudu</span></p>
				<p class="e-siir"><span class="e-italik">Han Bayındır’ın damadı</span></p>
				<p class="e-siir"><span class="e-italik">Yırtıcı kuşun yavrusu</span></p>
				<p class="e-siir"><span class="e-italik">Türk elinin direği</span></p>
				<p class="e-siir"><span class="e-italik">Amit suyunun arslanı</span></p>
				<p class="e-siir"><span class="e-italik">Karacuk’un kaplanı</span></p>
				<p class="e-siir"><span class="e-italik">Yağız atın binicisi</span></p>
				<p class="e-siir"><span class="e-italik">Uruz hanın babası</span></p>
				<p class="e-siir"><span class="e-italik">Kazan beyin</span></p>
				<p class="e-siir"><span class="e-italik">Ününü gör, sözüme kulak ver</span></p>
				<p class="e-siir"><span class="e-italik">Sabahın er vaktinde uyanmışsın</span></p>
				<p class="e-siir"><span class="e-italik">Ak ormana girmiş</span></p>
				<p class="e-siir"><span class="e-italik">Ak kavağın budağından geçmişsin</span></p>
				<p class="e-siir"><span class="e-italik">Can yayını eğmiş</span></p>
				<p class="e-siir"><span class="e-italik">Okunu yerleştirmişsin</span></p>
				<p class="e-siir"><span class="e-italik">Adını gelin odasına vermişsin</span></p>
				<p class="e-siir"><span class="e-italik">Sağdakiler sağ beyler</span></p>
				<p class="e-siir"><span class="e-italik">Soldakiler sol beyler</span></p>
				<p class="e-siir"><span class="e-italik">Eşikte bağlılar</span></p>
				<p class="e-siir"><span class="e-italik">Sonda has beylerle oturmuşsun</span></p>
				<p class="e-siir"><span class="e-italik">Talihin yâver gitsin</span></p>
				<p class="e-altbosluk"><span class="e-italik">Bahtın açık olsun</span></p>
				<p class="e-paragraf">Kazan bey, Beyreğin konuşmasından sonra, </p>
				<p class="e-paragraf">“Ozan” dedi, “benden ne istersin?</p>
				<p class="e-paragraf">altın akçe mi, hizmetçi mi, çadır mı?”</p>
				<p class="e-paragraf">Beyrek,</p>
				<p class="e-paragraf">“Hanım” dedi, “karnım aç, bırak düğün yemeğinden yiyeyim.”</p>
				<p class="e-paragraf">Kazan bey şaşırdı,</p>
				<p class="e-paragraf">“Bu Deli Ozan şansını tepti, bırakın</p>
				<p class="e-paragraf">bugünkü beyliğim onun olsun, ne yaparsa</p>
				<p class="e-paragraf">yapsın, nereye dilerse gitsin” dedi beylerine.</p>
				<p class="e-paragraf">Şölen sofrasına geldi Beyrek, karnını doyurduktan </p>
				<p class="e-paragraf">sonra kapları kazanları devirdi, kırdı geçirdi.</p>
				<p class="e-paragraf">Yahniyi çevreye saçtı. Sağdan gideni sağ aldı,</p>
				<p class="e-paragraf">soldan gideni sol aldı. Haklıya haklı,</p>
				<p class="e-altbosluk">haksıza yüz karalığı değdi.</p>
				<p class="e-paragraf">Durumu Kazan Bey’e bildirdiler,</p>
				<p class="e-paragraf">“Bu Deli Ozan yemekleri döktü, kabı kacağı</p>
				<p class="e-paragraf">kırdı” dediler, “bununla yetinmiyor, kadınların</p>
				<p class="e-paragraf">meclisine girmek istiyor.”</p>
				<p class="e-altbosluk">Kazan Bey, “bırakın” dedi, “ne isterse yapsın.”</p>
				<p class="e-paragraf">Beyrek, kadınların meclisine gitti. Zurnacı ve davulcuları </p>
				<p class="e-paragraf">kovdu, kırıp döktü, kiminin başını yardı. Kiminin</p>
				<p class="e-paragraf">kolunu kırdı. Kadınların çadırının eşiğinde</p>
				<p class="e-paragraf">oturdu kaldı.</p>
				<p class="e-paragraf">Kazan Bey’in hanımı, uzun boylu Burla Hatun</p>
				<p class="e-paragraf">görünce kızdı. “Bre sana mı düşer!” diye bağırdı, “destursuz</p>
				<p class="e-paragraf">aramıza nasıl geliyorsun?”</p>
				<p class="e-paragraf">“Kazan Bey” dedi Beyrek, “bana</p>
				<p class="e-paragraf">izin verdi, kimse karışamaz işime.”</p>
				<p class="e-paragraf">Burla Hatun, Kazan Bey’den buyruk olduğunu</p>
				<p class="e-paragraf">duyunca daha seslenmedi. “Bırakın otursun” dedi.</p>
				<p class="e-paragraf">Sonra Beyrek’e dönerek;</p>
				<p class="e-paragraf">“Dileğin nedir bre deli Ozan?” diye sordu.</p>
				<p class="e-paragraf">Beyrek,</p>
				<p class="e-paragraf">“Gelinin oynamasını istiyorum” dedi, “ben kopuz çalacağım.”</p>
				<p class="e-paragraf">Kısırca Yenge adında bir hanım vardı, ona seslendiler:</p>
				<p class="e-paragraf">“Bre sen kalk oyna” dediler, “deli Ozan</p>
				<p class="e-paragraf">senin gelin olmadığını nereden bilecek!”</p>
				<p class="e-paragraf">Kısırca Yenge kalktı, Beyrek’e,</p>
				<p class="e-paragraf">“Kocaya varan kız benim, çal oynayayım” dedi.</p>
				<p class="e-altbosluk">Beyrek aldı kopuzunu kucağına, görelim ne söyledi:</p>
				<p class="e-siir"><span class="e-italik">Yemin ettim kısır kısrağa binmem</span></p>
				<p class="e-siir"><span class="e-italik">Binip de kutsal savaşlara varmam</span></p>
				<p class="e-siir"><span class="e-italik">Sana öküzün ardındaki çobanlar baksın</span></p>
				<p class="e-siir"><span class="e-italik">Baksın da gözlerinden boncuk boncuk</span></p>
				<p class="e-siir"><span class="e-italik">Yaşlar aksın</span></p>
				<p class="e-siir"><span class="e-italik">Onların yanına git</span></p>
				<p class="e-siir"><span class="e-italik">Muradını onlar versin</span></p>
				<p class="e-siir"><span class="e-italik">Bir işim yok seninle</span></p>
				<p class="e-siir"><span class="e-italik">Gelin kimse o kalksın </span></p>
				<p class="e-siir"><span class="e-italik">Kol sallasın oynasın</span></p>
				<p class="e-siir"><span class="e-italik">Ben kopuz çalayım</span></p>
				<p class="e-paragraf">Kısırca Yenge şaşkınlık içinde,</p>
				<p class="e-paragraf">“Eyvah! zevâle eresi deli</p>
				<p class="e-paragraf">tanıdı beni” deyip yerine oturdu.</p>
				<p class="e-paragraf">Bu kez, Boğazca Fatma giydi kızın kaftanını,</p>
				<p class="e-paragraf">“Çal bre deli Ozan” dedi,</p>
				<p class="e-altbosluk">“gelin benim, çal da oynayayım.”</p>
				<p class="e-paragraf">Deli Ozan vurdu kopuza mızrabını,</p>
				<p class="e-altbosluk">görelim ne söyledi:</p>
				<p class="e-siir"><span class="e-italik">Yemin ettim gebe kısrağa binmem asla</span></p>
				<p class="e-siir"><span class="e-italik">Binip de kutlu savaşlara varmam asla</span></p>
				<p class="e-siir"><span class="e-italik">Evinizin arkasında bir dere akmaz mıydı?</span></p>
				<p class="e-siir"><span class="e-italik">Köpeğiniz Barak diye çağrılmaz mıydı?</span></p>
				<p class="e-siir"><span class="e-italik">Kırk oynaşlı Boğazca Fatma değil mi adın senin</span></p>
				<p class="e-siir"><span class="e-italik">Daha nice ayıbını açıklamaz mıyım senin</span></p>
				<p class="e-siir"><span class="e-italik">Bir oyunum yok seninle</span></p>
				<p class="e-siir"><span class="e-italik">Git otur yerine</span></p>
				<p class="e-siir"><span class="e-italik">Gelin kimse o kalksın</span></p>
				<p class="e-siir"><span class="e-italik">Kopuz çalınca ben</span></p>
				<p class="e-siir"><span class="e-italik">El sallayıp oynasın</span></p>
				<p class="e-paragraf">“Vay ki vay!” diye ünledi Boğazca Fatma.</p>
				<p class="e-paragraf">“Boğmaca çıkarasın inşallah, kalk kız</p>
				<p class="e-paragraf">oynarsan oyna, oynamazsan</p>
				<p class="e-paragraf">cehennemde oyna, Beyrek’ten sonra</p>
				<p class="e-paragraf">bu hale düşeceğin belliydi. Elden</p>
				<p class="e-altbosluk">ne gelir, kalk da oyna.”</p>
				<p class="e-paragraf">Kızıl kaftanını giydi Banı Çiçek,</p>
				<p class="e-paragraf">yenine çekti ellerini, sakladı.</p>
				<p class="e-paragraf">“Çal bre deli Ozan!” dedi, “gelin benim, çal da oynayayım.”</p>
				<p class="e-paragraf">Beyrek aldı kopuzu sinesine, geldi</p>
				<p class="e-altbosluk">sözün binasına, görelim neler söyledi:</p>
				<p class="e-siir"><span class="e-italik">Bu ilden gideli ben, deli olmuş</span></p>
				<p class="e-siir"><span class="e-italik">Bembeyaz karlar yağmış, dize çıkmış</span></p>
				<p class="e-siir"><span class="e-italik">Bey kızının evinde hizmetçi kalmamış</span></p>
				<p class="e-siir"><span class="e-italik">Maşrapa alarak suya varmış</span></p>
				<p class="e-siir"><span class="e-italik">Bileğinden on parmağını soğuk almış</span></p>
				<p class="e-siir"><span class="e-italik">Kızıl altın getirin bey kızına, tırnak yontun</span></p>
				<p class="e-siir"><span class="e-italik">Ayıptır han kızı, kocaya varmak ayıptır</span></p>
				<p class="e-paragraf">Banı Çiçek kızdı, oynamayı bıraktı, Beyrek’e;</p>
				<p class="e-paragraf">“Bre deli Ozan!” diye bağırdı, “söylediğini</p>
				<p class="e-paragraf">kulağın duyar mı? Bana nasıl ayıp koşarsın?”</p>
				<p class="e-paragraf">Gümüş tenli ak bileğini açarak, elini çıkardı,</p>
				<p class="e-paragraf">Beyrek’in taktığı yüzük göründü.</p>
				<p class="e-paragraf">Beyrek burada söylemiş, görelim beyim </p>
				<p class="e-altbosluk">ne söylemiş:</p>
				<p class="e-siir"><span class="e-italik">Beyrek gideli tepe başına çıktın mı kız</span></p>
				<p class="e-siir"><span class="e-italik">Dört bir yanına seyirtip baktın mı kız</span></p>
				<p class="e-siir"><span class="e-italik">Kargıya benzer kara saçını yoldun mu kız</span></p>
				<p class="e-siir"><span class="e-italik">Kara gözden acı yaşlar döktün mü kız</span></p>
				<p class="e-siir"><span class="e-italik">Güz elması al yanağını yoldun mu kız</span></p>
				<p class="e-altbosluk"><span class="e-italik">Kocaya varıyorsun sen, o yüzük benimdir, geri ver</span></p>
				<p class="e-altbosluk">Banı Çiçek, bunun üzerine şöyle söyledi:</p>
				<p class="e-siir"><span class="e-italik">Gideli Beyrek, tepe başına çok çıktım</span></p>
				<p class="e-siir"><span class="e-italik">Dört bir yana seyirtip çok baktım</span></p>
				<p class="e-siir"><span class="e-italik">Kargıya benzer kara saçımı çok yoldum</span></p>
				<p class="e-siir"><span class="e-italik">Güz elması al yanağımı çok yoldum</span></p>
				<p class="e-siir"><span class="e-italik">Gitti gelmez han yiğidim Beyreğim</span></p>
				<p class="e-siir"><span class="e-italik">diye çok ağladım</span></p>
				<p class="e-siir"><span class="e-italik">Sevdiceğim Beyrek han sen değilsin</span></p>
				<p class="e-siir"><span class="e-italik">Bu yüzük senin değildir</span></p>
				<p class="e-siir"><span class="e-italik">Çok işaret vardır anda</span></p>
				<p class="e-altbosluk"><span class="e-italik">İstiyorsan eğer işaretlerini söyle</span></p>
				<p class="e-altbosluk">Beyrek aldı sözü, görelim ne söyledi:</p>
				<p class="e-siir"><span class="e-italik">Sabahın seher çağında han kızı yerimden kalkmadım mı</span></p>
				<p class="e-siir"><span class="e-italik">Boz aygırın sırtına binmedim mi</span></p>
				<p class="e-siir"><span class="e-italik">Evine yaban geyikler yıkmadım mı</span></p>
				<p class="e-siir"><span class="e-italik">Sen beni yanına seslemedin mi</span></p>
				<p class="e-siir"><span class="e-italik">Meydanda seninle at koşturmadık mı</span></p>
				<p class="e-siir"><span class="e-italik">Senin atın benimkini geçmedi mi</span></p>
				<p class="e-siir"><span class="e-italik">Ok atmaca seninkini geride bırakmadım mı</span></p>
				<p class="e-siir"><span class="e-italik">Güreşte seni yenmedim mi</span></p>
				<p class="e-siir"><span class="e-italik">Altın yüzüğü parmağına geçirmedim mi</span></p>
				<p class="e-altbosluk"><span class="e-italik">Sevdiceğin Bamsı Beyrek ben değil miyim?</span></p>
				<p class="e-paragraf">Banı Çiçek kulaklarına inanamadı.</p>
				<p class="e-paragraf">Beyrekti, ta kendisiydi bu.</p>
				<p class="e-paragraf">Cübbe ve çuhasıyla ayağına</p>
				<p class="e-paragraf">kapandı. At bindi, Beyreğin anne ve babasına</p>
				<p class="e-paragraf">müjde vermeye gitti, orada görelim</p>
				<p class="e-altbosluk">neler söyledi:</p>
				<p class="e-siir"><span class="e-italik">Karadağın halka halka yıkılmıştı, yüceldi sonunda</span></p>
				<p class="e-siir"><span class="e-italik">Kanlı kanlı suların çekilmişti, çağladı sonunda</span></p>
				<p class="e-siir"><span class="e-italik">Kurumuştu koca ağacın, yerişdi sonunda</span></p>
				<p class="e-siir"><span class="e-italik">Yiğit atın yaşlanmıştı, tay verdi sonunda</span></p>
				<p class="e-siir"><span class="e-italik">Kızıl develerin kocamıştı, yavru verdi sonunda</span></p>
				<p class="e-siir"><span class="e-italik">Ak koyunun ihtiyarlamıştı, kuzu verdi sonunda</span></p>
				<p class="e-siir"><span class="e-italik">Onaltı yıllık özlemim, Beyrek döndü sonunda</span></p>
				<p class="e-altbosluk"><span class="e-italik">Kaynana, kayın baba müjde ne verirsiniz?</span></p>
				<p class="e-paragraf">Beyreğin annesiyle babasının yüreği, sevinçle </p>
				<p class="e-altbosluk">kabardı, görelim neler söylediler:</p>
				<p class="e-siir"><span class="e-italik">Dilin için öleyim gelin</span></p>
				<p class="e-siir"><span class="e-italik">Yoluna kurban olayım gelin</span></p>
				<p class="e-siir"><span class="e-italik">Yalan ise doğrulansın bu sözlerin gelin</span></p>
				<p class="e-siir"><span class="e-italik">Sağlıkla esenlikle çıkıp gelirse</span></p>
				<p class="e-siir"><span class="e-italik">Karşıda uzayan kara dağlar yaylağın olsun</span></p>
				<p class="e-siir"><span class="e-italik">Soğuk soğuk pınarları çeşmen olsun</span></p>
				<p class="e-siir"><span class="e-italik">Hizmetçim, halayığım kölen olsun</span></p>
				<p class="e-siir"><span class="e-italik">En güçlü atlarım bineğin olsun</span></p>
				<p class="e-siir"><span class="e-italik">Katar katar develerim yüklerini taşısın</span></p>
				<p class="e-siir"><span class="e-italik">Ağıllardaki ak koyunlarım sana şölen olsun</span></p>
				<p class="e-siir"><span class="e-italik">Altın akçem harçlığın olsun</span></p>
				<p class="e-siir"><span class="e-italik">Penceresi altın çadırım gölgen olsun</span></p>
				<p class="e-altbosluk"><span class="e-italik">Kara başım sana kurban olsun gelin</span></p>
				<p class="e-paragraf">Beyler, dadıların kaftan giydirip</p>
				<p class="e-paragraf">donattığı Beyrek’i getirdiler.</p>
				<p class="e-paragraf">Kazan bey, Pay Püre’ye müjde verdi.</p>
				<p class="e-paragraf">Pay Püre ilkin inanmadı,</p>
				<p class="e-paragraf">“Serçe parmağını kanatıp bir mendile</p>
				<p class="e-paragraf">silsin” dedi, “şayet gözlerime sürünce açılırsa, o benim oğlum, Beyreğimdir.”</p>
				<p class="e-paragraf">Pay Püre’nin, oğlunun yitmesinden sonra</p>
				<p class="e-paragraf">ağlamaktan gözleri kapanmıştı.</p>
				<p class="e-paragraf">Beyrek parmağını kanattı, sildiği</p>
				<p class="e-paragraf">mendili verdi, Pay Püre bey</p>
				<p class="e-paragraf">gözlerine sürünce Allah’ın kudretiyle açıldı birden.</p>
				<p class="e-paragraf">Annesi ve babası feryad ettiler, Beyreği sevinçle</p>
				<p class="e-altbosluk">bağırlarına bastılar, görelim ne söylediler:</p>
				<p class="e-siir"><span class="e-italik">Altın pencereli çadırımın direği oğul</span></p>
				<p class="e-siir"><span class="e-italik">Kaz gibi alımlı gelinimin çiçeği oğul</span></p>
				<p class="e-siir"><span class="e-italik">Gören gözümün ışığı</span></p>
				<p class="e-siir"><span class="e-italik">Tutan belimin gücü</span></p>
				<p class="e-altbosluk"><span class="e-italik">Kudretli Oğuz’un imrenileni oğul</span></p>
				<p class="e-paragraf">Allah’a şükredip ağladılar. Yalancı oğlu Yaltacuk duydu bunu, Beyreğin korkusundan kaçarak, dana sazlığına attı kendisini. Beyrek peşinden seyirtti, kovalayarak sazlığa düşürdü.</p>
				<p class="e-paragraf">Beyrek bağırdı:</p>
				<p class="e-paragraf">“Bre ateş getirin”</p>
				<p class="e-paragraf">Sazlığı ateşe verdiler.</p>
				<p class="e-paragraf">Yaltacuk, alevler büyüyünce, sazlıktan çıktı.</p>
				<p class="e-paragraf">Beyreğe yakarmaya, ayaklarına kapanarak</p>
				<p class="e-paragraf">kılıcı altından geçince, Beyrek de suçundan geçti.</p>
				<p class="e-paragraf">Kazan bey, “Gel dileğine eriş” dedi.</p>
				<p class="e-paragraf">Beyrek ayak diredi, şart koştu:</p>
				<p class="e-paragraf">“Kaleyi alıp arkadaşlarımı kurtarmadıkça </p>
				<p class="e-paragraf">dileğime erişemem.”</p>
				<p class="e-paragraf">Kazan Bey,</p>
				<p class="e-paragraf">“Beni seven ardımdan gelsin” dedi.</p>
				<p class="e-paragraf">Güçlü Oğuz beyleri at bindi, dört nala</p>
				<p class="e-paragraf">yola koyuldu, Bayburt Kalesi’ne</p>
				<p class="e-paragraf">vardılar, kâfirlerle karşılaştılar.</p>
				<p class="e-paragraf">Kudretli Oğuz beyleri temiz sudan abdest aldılar,</p>
				<p class="e-paragraf">ak alınlarını toprağa koydular,</p>
				<p class="e-paragraf">iki rekât namaz kılarak, adı güzel</p>
				<p class="e-paragraf">Muhammed’e salavat getirdiler.</p>
				<p class="e-paragraf">Savaş davulları vuruldu gümbür gümbür</p>
				<p class="e-paragraf">bir kıyamettir koptu, meydan kanlı, kesik başlarla </p>
				<p class="e-paragraf">doldu. Kazan Bey, Şökli Melik’i atından </p>
				<p class="e-paragraf">yere düşürdü. Kara Budak, Kara arslan Melik’i</p>
				<p class="e-paragraf">alaşağı etti. Azgın dinli kâfir, derelerde</p>
				<p class="e-paragraf">kırıldı, yedi kâfir beyi kılıçtan geçti.</p>
				<p class="e-paragraf">Kazan bey, Yigenek, Kara Budak, Deli Dündar ve </p>
				<p class="e-paragraf">Uruz bey, kaleye girdiler. Beyrek otuzdokuz</p>
				<p class="e-paragraf">yiğit yoldaşını sağ ve esen bulunca sevindi.</p>
				<p class="e-paragraf">Allah’a şükretti. Kâfirin kilisesi yıkıldı, </p>
				<p class="e-paragraf">yerle bir edildi, yerine mescit yapıldı.</p>
				<p class="e-paragraf">Papazları öldürüldü. Ezan okundu,</p>
				<p class="e-paragraf">İzzet sahibi Allah adına hutbeler verildi.</p>
				<p class="e-paragraf">Kuşun alaca kanından, kumaşın temizinden,</p>
				<p class="e-paragraf">kızın güzelinden, dokuz katlı süslü kaftan ve</p>
				<p class="e-altbosluk">cübbe, Bayındır Han’a pay çıkardılar.</p>
				<p class="e-paragraf">Pay Püre’nin oğlu Beyrek, Melikin kızını aldı, </p>
				<p class="e-paragraf">ak otağına döndü, toya başladı.</p>
				<p class="e-paragraf">Kırk yiğidin kimine Kazan, kimine Bayındır</p>
				<p class="e-paragraf">Han gelin verdi.</p>
				<p class="e-paragraf">Beyrek de yedi kız kardeşini,</p>
				<p class="e-paragraf">yedi yiğide nikahladı.</p>
				<p class="e-paragraf">Kırk yerde çadır kuruldu.</p>
				<p class="e-paragraf">Otuzdokuz kız, talihine okladı, otuzdokuz</p>
				<p class="e-paragraf">yiğit, okun ardınca gitti. Kırk gün kırk </p>
				<p class="e-paragraf">gece düğün kuruldu, şenlik yapıldı.</p>
				<p class="e-paragraf">Beyrek yiğitleri dileğine erdi.</p>
				<p class="e-paragraf">Korkut Ata geldi, çalgı çaldı, deyiş söyledi,</p>
				<p class="e-paragraf">gazi erenlerin hikâyelerini anlattı, Oğuznâmeyi </p>
				<p class="e-altbosluk">Beyreğe adadı.</p>
				<p class="e-paragraf">Dua edip Aziz Allah’a yakaralım:</p>
				<p class="e-paragraf">Yerli kara dağların yüce olsun. Gölgeli</p>
				<p class="e-paragraf">ulu ağacın kesilmesin. Ak sakallı</p>
				<p class="e-paragraf">babanın mekânı cennet olsun. Oğul ile kardeş</p>
				<p class="e-paragraf">ayrılmasın. Ak pürçekli ananın yeri cennet-i ala</p>
				<p class="e-paragraf">olsun. Son nefesinde imandan ayırmasın.</p>
				<p class="e-paragraf">Duamıza âmin diyenler, Allah’ın cemâlini </p>
				<p class="e-paragraf">görsün.</p>
				<p class="e-sayfabasibaslik" id="toc_marker-6">Arafatta Erkek Kuzu</p>
				<p class="e-2-baslik" id="toc_marker-6-1">Kazan Oğlu Uruz Beyin Tutsaklığının Hikâyesi</p>
				<p class="e-paragraf">Ulaş oğlu Kazan bey, yerinden kalkmıştı, </p>
				<p class="e-paragraf">kara yere otağını yükseltmişti. </p>
				<p class="e-paragraf">Bin yere ipek seccâde serdirmişti. </p>
				<p class="e-paragraf">Alaca gölgeliği gökyüzüne yücelmişti. </p>
				<p class="e-paragraf">Altın sürahi ve kadehler dizi dizi dizilmişti. </p>
				<p class="e-paragraf">Siyah gözlü, örgülü saçlı, </p>
				<p class="e-paragraf">elleri bileğinden kınalı, </p>
				<p class="e-paragraf">parmakları süslü, bir karış boyunlu </p>
				<p class="e-paragraf">dokuz kâfir kızı, </p>
				<p class="e-paragraf">kırmızı şarabı altın kadehlerle </p>
				<p class="e-paragraf">güçlü Oğuz beylerine dağıtıyordu. </p>
				<p class="e-paragraf">Ulaş oğlu Salur Kazan hepsinden içmişti.</p>
				<p class="e-paragraf">Kazan, çadır, otağ ve katar katar</p>
				<p class="e-paragraf">deve bağışlıyordu. Uruz, karşısında </p>
				<p class="e-paragraf">yayına dayanmış bekliyordu. Sağında, kardeşi Kara Göze, </p>
				<p class="e-paragraf">solunda dayısı Aruz oturmuştu.</p>
				<p class="e-paragraf">Sağına bakınca kahkahalarla güldü.</p>
				<p class="e-paragraf">Soluna bakınca gerindi. Uruz’u gördü karşısına</p>
				<p class="e-altbosluk">bakınca, elini tuttu, ağladı.</p>
				<p class="e-paragraf">Uruz’un yüreği burkuldu, yaklaştı babasına,</p>
				<p class="e-paragraf">diz çöktü, söyledi, görelim hanım neler</p>
				<p class="e-altbosluk">söyledi:</p>
				<p class="e-siir"><span class="e-italik">Ünümü bil sözüme kulak ver ağam Kazan</span></p>
				<p class="e-siir"><span class="e-italik">Sağına bakınca kah kah güldün</span></p>
				<p class="e-siir"><span class="e-italik">Soluna bakınca sevindin</span></p>
				<p class="e-siir"><span class="e-italik">Karşında beni gördün, ağladın</span></p>
				<p class="e-siir"><span class="e-italik">Nedir sebebi söyle beyim</span></p>
				<p class="e-siir"><span class="e-italik">Kara başım kurban olsun sana</span></p>
				<p class="e-siir"><span class="e-italik">Söylemezsen eğer</span></p>
				<p class="e-siir"><span class="e-italik">Kalkarım, yerimden doğrulurum</span></p>
				<p class="e-siir"><span class="e-italik">Siyah gözlü yiğitlerimle birlikte</span></p>
				<p class="e-siir"><span class="e-italik">Kan Abkaza’ya giderim</span></p>
				<p class="e-siir"><span class="e-italik">Altın haça elimi basarım</span></p>
				<p class="e-siir"><span class="e-italik">Papaz cübbeli keşişin elini öperim</span></p>
				<p class="e-siir"><span class="e-italik">Sapkın dinli kâfirin kara gözlü kızını alırım</span></p>
				<p class="e-siir"><span class="e-italik">Senin yüzüne çıkmam gayri</span></p>
				<p class="e-siir"><span class="e-italik">Ağlamanın nedenini söyle bana</span></p>
				<p class="e-siir"><span class="e-italik">Kara başım feda olsun sana</span></p>
				<p class="e-paragraf">Kazan Bey oğlunu dinledikten sonra</p>
				<p class="e-paragraf">çağırıp söyledi, görelim hanım</p>
				<p class="e-altbosluk">ne söyledi:</p>
				<p class="e-siir"><span class="e-italik">Beri gel oğul</span></p>
				<p class="e-siir"><span class="e-italik">Sağa bakınca kardeşim Kara Göze’yi gördüm</span></p>
				<p class="e-siir"><span class="e-italik">Baş kesmiş, kan dökmüş, çok ganimet kazanmış, ün almıştır</span></p>
				<p class="e-siir"><span class="e-italik">Sola bakınca dayım Aruz’u gördüm</span></p>
				<p class="e-altbosluk"><span class="e-italik">Baş kesmiş, kan dökmüş, ganimet almış, ün kazanmıştır</span></p>
				<p class="e-paragraf">Karşıya bakınca seni gördüm</p>
				<p class="e-paragraf">On altı yaşına eriştin</p>
				<p class="e-paragraf">Gün gelir ecel erişir ölüp kalırsam</p>
				<p class="e-paragraf">Yay germedin, ok salmadın, baş kesmedin kan dökmedin</p>
				<p class="e-paragraf">Kudretli Oğuz içinde ganimet kazanmadın.</p>
				<p class="e-paragraf">Yarın ölünce ben, tacımı tahtımı vermezler diye</p>
				<p class="e-altbosluk">bakıp ağladım kaderine</p>
				<p class="e-paragraf">Uruz, babasının sözlerine içerlendi, görelim</p>
				<p class="e-altbosluk">neler söyledi:</p>
				<p class="e-siir"><span class="e-italik">Ulu babam</span></p>
				<p class="e-siir"><span class="e-italik">Deve gibi büyümüşsün yavru kadar aklın yok</span></p>
				<p class="e-siir"><span class="e-italik">Tepe kadar yücelmişsin darı kadar beynin yok</span></p>
				<p class="e-siir"><span class="e-italik">Gerçeği oğul babadan mı öğrenir</span></p>
				<p class="e-siir"><span class="e-italik">Yoksa babaya oğul mu öğretir</span></p>
				<p class="e-siir"><span class="e-italik">Ne zaman yanına alıp kâfir sınırına götürdün</span></p>
				<p class="e-siir"><span class="e-italik">Kılıç çalıp baş kestin, ben ne gördüm senden ki</span></p>
				<p class="e-paragraf">ne bileyim</p>
				<p class="e-paragraf">Kazan Bey güldü: “Bre beyler, ağalar!</p>
				<p class="e-paragraf">Uruz ne hoş söyledi, şeker yedi, yiyip</p>
				<p class="e-paragraf">için siz, sözünüzü sazınızı bozmayın,</p>
				<p class="e-paragraf">ben onu alıp ava gideceğim. Yedi</p>
				<p class="e-paragraf">günlük azıkla yola çıkacağım. Kılıç çalıp</p>
				<p class="e-paragraf">baş kestiğim yerleri göstereceğim.</p>
				<p class="e-paragraf">Cızığlara, Ağlağana, Gökçedağ’a</p>
				<p class="e-altbosluk">çıkacağım” dedi.</p>
				<p class="e-paragraf">Kazan Beyin yağız al atını çektiler, bindi,</p>
				<p class="e-paragraf">süslü sırmalı giyimli üçyüz yiğitle birlikte</p>
				<p class="e-paragraf">yola çıktı. Uruz Bey, elâ gözlü kırk yiğidi</p>
				<p class="e-paragraf">aldı yanına. Avlanmak üzere</p>
				<p class="e-paragraf">Karadağlar’a gittiler. Av avladı, kuş kuşladı</p>
				<p class="e-paragraf">yaban geyiği vurdular. Yeşil düzlüğe, çadır kurdular.</p>
				<p class="e-altbosluk">Birkaç gün orada kaldı, yiyip içtiler.</p>
				<p class="e-paragraf">Başı Açık Tatyan ve Ak Saka</p>
				<p class="e-paragraf">Kalesi’nden azgın dinli kâfirin casusları vardı.</p>
				<p class="e-paragraf">Teküre gelerek, “Durmak zamanı mıdır?” dediler,</p>
				<p class="e-paragraf">“Kazan’ın oğlu yiğitleriyle gaflet içinde uyumakta.”</p>
				<p class="e-paragraf">Kara giysili, onaltı bin kâfir, derhal at binip,</p>
				<p class="e-paragraf">dört nala yetişti.</p>
				<p class="e-paragraf">Altı bölük toz bulutu indi yere</p>
				<p class="e-paragraf">Kimisi, “Geyik tozudur” dedi.</p>
				<p class="e-paragraf">Kimisi, “Kara donlu kâfirdir bu” dedi, “geyik </p>
				<p class="e-altbosluk">olsa iki bölük olurdu.”</p>
				<p class="e-paragraf">Toz dağıldı, güneş gibi aydınlandı, deniz gibi</p>
				<p class="e-paragraf">çalkandı, orman gibi puslandı; ip üzengili,</p>
				<p class="e-paragraf">keçe börklü, kızgın dilli, sapkın dinli onaltı bin</p>
				<p class="e-altbosluk">kâfir savaşçısı göründü.</p>
				<p class="e-paragraf">Kazan Bey, yağız, al atını hazırlattı, sıçrayarak</p>
				<p class="e-paragraf">bindi. Oğlu Uruz da çektirerek gemini</p>
				<p class="e-altbosluk">iri, cins atının, karşısına geldi, görelim ne söyledi:</p>
				<p class="e-siir"><span class="e-italik">Beri gel beyim Kazan</span></p>
				<p class="e-siir"><span class="e-italik">Deniz gibi çalkanarak gelen nedir</span></p>
				<p class="e-siir"><span class="e-italik">Ateş gibi parıldayan, yıldız gibi ışıldayan nedir</span></p>
				<p class="e-siir"><span class="e-italik">Ağızdan dilden beş kelime söyle bana</span></p>
				<p class="e-altbosluk"><span class="e-italik">Kara başım kurban olsun sana</span></p>
				<p class="e-altbosluk">Kazan bey, oğlunun sorularına karşı görelim ne söyledi:</p>
				<p class="e-siir"><span class="e-italik">Beri gel arslanım oğul</span></p>
				<p class="e-siir"><span class="e-italik">Karadeniz misali çalkanıp gelen</span></p>
				<p class="e-siir"><span class="e-italik">Düşman savaşçılarıdır</span></p>
				<p class="e-siir"><span class="e-italik">Güneş gibi ışıldayan</span></p>
				<p class="e-siir"><span class="e-italik">Kâfir askerinin miğferleridir</span></p>
				<p class="e-siir"><span class="e-italik">Yıldız gibi şavkıyan</span></p>
				<p class="e-siir"><span class="e-italik">Kâfir askerinin mızrağıdır</span></p>
				<p class="e-siir"><span class="e-italik">Sapkın dinli kâfirdir düşman oğul</span></p>
				<p class="e-paragraf">Oğlu, Kazan Beye sordu:</p>
				<p class="e-paragraf">“Kâfir kime derler?”</p>
				<p class="e-paragraf">“Düşmana derler oğul” dedi Kazan, “biz erişsek onları, </p>
				<p class="e-paragraf">onlar yetişse bizi öldürürler.”</p>
				<p class="e-paragraf">“Babanın yanındaki bey yiğitleri öldürseler, kan </p>
				<p class="e-paragraf">sorarlar mı?” diye sordu Uruz.</p>
				<p class="e-paragraf">“Oğul” dedi Kazan, “binlerce kâfir öldürsen</p>
				<p class="e-paragraf">kimse kan sormaz. Bu azgın dinlilerle</p>
				<p class="e-altbosluk">güzel yerde karşılaştık, lâkin sen ayak bağı oldun bana.”</p>
				<p class="e-altbosluk">Burada Uruz söyledi, görelim hanım ne söyledi:</p>
				<p class="e-siir"><span class="e-italik">Beri gel Kazan ağam</span></p>
				<p class="e-siir"><span class="e-italik">Yerimden kalkarak</span></p>
				<p class="e-siir"><span class="e-italik">İri, cins atımı saklardım bugün için</span></p>
				<p class="e-siir"><span class="e-italik">Artık günü geldi</span></p>
				<p class="e-siir"><span class="e-italik">Ak meydanda rüzgâr gibi koşturayım senin için</span></p>
				<p class="e-siir"><span class="e-italik">Alaca ejder keskin mızrağımı saklardım bugün için</span></p>
				<p class="e-siir"><span class="e-italik">Artık zamanı geldi</span></p>
				<p class="e-siir"><span class="e-italik">Kaba karında, geniş göğüste oynatayım senin için</span></p>
				<p class="e-siir"><span class="e-italik">Kara çelik kılıcımı saklardım bugün için</span></p>
				<p class="e-siir"><span class="e-italik">Artık günü geldi.</span></p>
				<p class="e-siir"><span class="e-italik">Azgın dinli kâfirin kellesini uçurayım senin için</span></p>
				<p class="e-siir"><span class="e-italik">Sağlam yapılı zırhımı saklardım bugün için</span></p>
				<p class="e-altbosluk"><span class="e-italik">Artık günü geldi</span></p>
				<p class="e-siir"><span class="e-italik">Yen yaka diktireyim</span></p>
				<p class="e-siir"><span class="e-italik">Başıma miğferler takayım</span></p>
				<p class="e-siir"><span class="e-italik">Artık günü geldi</span></p>
				<p class="e-siir"><span class="e-italik">Kaba topuz altında deldireyim</span></p>
				<p class="e-siir"><span class="e-italik">Kırk yiğidimi saklardım bugün için</span></p>
				<p class="e-siir"><span class="e-italik">Artık günü geldi</span></p>
				<p class="e-siir"><span class="e-italik">Pis dinli kâfirin başını kestireyim senin için</span></p>
				<p class="e-siir"><span class="e-italik">Ünümü adımı saklardım bugün için</span></p>
				<p class="e-siir"><span class="e-italik">Artık günü geldi</span></p>
				<p class="e-siir"><span class="e-italik">Yaka tutup kâfirle çarpışayım senin için</span></p>
				<p class="e-siir"><span class="e-italik">Ağızdan dilden birkaç haber ver bana</span></p>
				<p class="e-altbosluk"><span class="e-italik">Kara başım feda olsun sana</span></p>
				<p class="e-paragraf">Kazan bey, oğlunu dinledikten sonra</p>
				<p class="e-altbosluk">söyledi, görelim hanım ne söyledi:</p>
				<p class="e-siir"><span class="e-italik">Oğul oğul ey oğul!</span></p>
				<p class="e-siir"><span class="e-italik">Ünümü anla sözümü dinle</span></p>
				<p class="e-siir"><span class="e-italik">O kâfiri bilir misin, pis dinli kâfiri</span></p>
				<p class="e-siir"><span class="e-italik">Onun üç ok atıp birini şaşırmayan okçusu var</span></p>
				<p class="e-siir"><span class="e-italik">Hay demeden kelle alan celladı var</span></p>
				<p class="e-siir"><span class="e-italik">İnsan etinden yahni yapan aşçısı var</span></p>
				<p class="e-siir"><span class="e-italik">Senin kârın değildir bu</span></p>
				<p class="e-siir"><span class="e-italik">Ben kalkarak yerimden doğrulayım</span></p>
				<p class="e-siir"><span class="e-italik">Yağız al atıma bineyim</span></p>
				<p class="e-siir"><span class="e-italik">Gelen kâfir banadır, haddini ben bildireyim</span></p>
				<p class="e-altbosluk"><span class="e-italik">Kara çelik kılıcımı çalayım</span></p>
				<p class="e-siir"><span class="e-italik">Pis dinli kafirin başlarını keseyim</span></p>
				<p class="e-siir"><span class="e-italik">Döne döne savaşıp, döne döne çekişeyim</span></p>
				<p class="e-siir"><span class="e-italik">Nasıl kılıç çalınır</span></p>
				<p class="e-altbosluk"><span class="e-italik">Nasıl baş alınır gör de öğren</span></p>
				<p class="e-paragraf">Uruz burada söyledi, görelim hanım</p>
				<p class="e-altbosluk">ne söyledi:</p>
				<p class="e-siir"><span class="e-italik">Bey babam, hanım dinliyorum</span></p>
				<p class="e-siir"><span class="e-italik">Lâkin Arafat’ta erkek kuzu kurban için</span></p>
				<p class="e-siir"><span class="e-italik">Baba oğul kazanır ün için</span></p>
				<p class="e-siir"><span class="e-italik">Oğul kılıç kuşanır babası için</span></p>
				<p class="e-altbosluk"><span class="e-italik">Benim de kara başım kurban olsun senin için</span></p>
				<p class="e-altbosluk">Kazan, oğluna şöyle söyledi:</p>
				<p class="e-siir"><span class="e-italik">Oğul oğul ey oğul</span></p>
				<p class="e-siir"><span class="e-italik">Düşmana gidip baş almadın</span></p>
				<p class="e-siir"><span class="e-italik">Adam öldürüp kan dökmedin</span></p>
				<p class="e-siir"><span class="e-italik">Elâ gözlü kırk yiğidi yanına al</span></p>
				<p class="e-siir"><span class="e-italik">Göğsü güzel, ulu dağların başına çık</span></p>
				<p class="e-siir"><span class="e-italik">Benim nasıl savaştığımı</span></p>
				<p class="e-siir"><span class="e-italik">Nasıl çarpışıp döğüştüğümü</span></p>
				<p class="e-siir"><span class="e-italik">Nasıl çekişip, kılıçlaştığımı</span></p>
				<p class="e-siir"><span class="e-italik">Seyret de gör</span></p>
				<p class="e-siir"><span class="e-italik">gör de öğren, bizim için pusuya yat</span></p>
				<p class="e-paragraf">Uruz, babasının sözüne uydu, geri çekildi.</p>
				<p class="e-paragraf">Yoldaşlarını da alarak ulu dağların</p>
				<p class="e-paragraf">yücesine erişti. Öyle bir zamandı o:</p>
				<p class="e-paragraf">Oğul, baba sözünü dinlerdi.</p>
				<p class="e-altbosluk">Uruz da, geniş yakalı mızrağını yere sapladı, geri durdu.</p>
				<p class="e-paragraf">Kazan bey, pis dinli kâfirin yaklaştığını</p>
				<p class="e-paragraf">görünce atından indi, arı sudan abdest</p>
				<p class="e-paragraf">aldı, ak alnını yere koydu, iki rekat</p>
				<p class="e-paragraf">namaz kılarak kudret sahibi Allah’a yakardı</p>
				<p class="e-paragraf">nusret ve zafer diledi, adı güzel Muhammed’i</p>
				<p class="e-paragraf">andı, kara dinli kâfirin gözünü karartarak, </p>
				<p class="e-paragraf">dört nala at sürdü, kılıç çaldı.</p>
				<p class="e-paragraf">Savaş davulları gümbür gümbür dövüldü,</p>
				<p class="e-paragraf">altın burmalı tunç borular öttürüldü.</p>
				<p class="e-paragraf">Yiğit beyler döne döne çarpıştılar.</p>
				<p class="e-paragraf">Kara çelik öz kılıçlar ışıldadı havada, şakırtısı</p>
				<p class="e-paragraf">göğü tuttu. Kargı dilli kayın oklar uçuştu havada,</p>
				<p class="e-paragraf">alaca ejder sivri mızraklar kana bulandı.</p>
				<p class="e-paragraf">Korkaklar ve kalleşler, tenha yer gözettiler.</p>
				<p class="e-paragraf">Kazan oğlu Uruz coşkuyla kendinden</p>
				<p class="e-paragraf">geçti, görelim ne söyledi:</p>
				<p class="e-paragraf">Babam Kazan’ın baş kesip kan döktüğünü görüyorsunuz.</p>
				<p class="e-paragraf">Erkek çocuk, yemeğe yalnız oturmaz. Babam </p>
				<p class="e-paragraf">azgın dinli kâfiri esirgemişe benziyor.</p>
				<p class="e-paragraf">Beni seven, ardımdan gelsin, kâfire doğru at</p>
				<p class="e-paragraf">tepeceğim. Kara koç gibi atını mahmuzladı Uruz, </p>
				<p class="e-paragraf">sağ yanına seyirtti. Sağlı sollu</p>
				<p class="e-paragraf">dağıttı. Dar yola dolu gibi düştü, kara</p>
				<p class="e-paragraf">kazanın içine şahin gibi girdi. Kâfirin kanadını kolunu</p>
				<p class="e-paragraf">kırdı. Bunaldı, oka girdiler kovalananlar.</p>
				<p class="e-paragraf">İri, cins atını ok yağmuruna </p>
				<p class="e-altbosluk">tuttular. At yere yıkıldı. Uruz’un peşine düştü kâfirler.</p>
				<p class="e-paragraf">Kırk yiğit attan indi, alaca kalkan bağını </p>
				<p class="e-paragraf">kısarak düğümledi, kılıç çıkardılar. Kalabalık</p>
				<p class="e-paragraf">korku verir, derin su batırır, yaya kalanın</p>
				<p class="e-paragraf">ümidi olmazmış. Uruz yiğidin sağını solunu </p>
				<p class="e-paragraf">çevirdiler. Kırk yiğidi kılıçtan geçirip şehit ettiler.</p>
				<p class="e-paragraf">Uruz’u kıskıvrak yakaladılar. Ellerini, kollarını bağlayıp, </p>
				<p class="e-paragraf">yüzüstü süründürdüler. Ak etinden </p>
				<p class="e-paragraf">kan çıkasıya dövdüler. Baba diye ağlattı, </p>
				<p class="e-paragraf">ana diye ünlettiler.</p>
				<p class="e-paragraf">Eli, kolu ve boynu bağlı, yüzü üzerinde zorla götürdüler.</p>
				<p class="e-paragraf">Kazan Bey’in haberi yoktu olup bitenden.</p>
				<p class="e-paragraf">Kâfirin dağıldığını sanıyordu. Atının</p>
				<p class="e-paragraf">gemini geri çevirdi, obasına dönmek</p>
				<p class="e-paragraf">üzere yola koyuldu. Geldi lâkin, oğlunu</p>
				<p class="e-paragraf">emanet bıraktığı yerde bulamadı.</p>
				<p class="e-paragraf">Beylerine, “Oğlum nerede?” diye sordu.</p>
				<p class="e-paragraf">“Hanım” dedi beyler, “çocuk, kuş yüreklidir,</p>
				<p class="e-paragraf">kaçmış anasına dönmüştür” dediler.</p>
				<p class="e-paragraf">Kazan bey, hiddetlendi,</p>
				<p class="e-paragraf">“Allah bize hayırsız bir evlat vermiş” dedi, “gideyim,</p>
				<p class="e-paragraf">anasının yanından alayım, kılıçla </p>
				<p class="e-paragraf">paralayıp, altı parça edeyim de</p>
				<p class="e-paragraf">altı yolun kavşağında bırakayım, bir daha</p>
				<p class="e-paragraf">yaban yerde, yoldaşlarını bırakmak neymiş görsün.”</p>
				<p class="e-paragraf">Yağız al atını mahmuzlayıp yola çıktı,</p>
				<p class="e-paragraf">otağına vardı.</p>
				<p class="e-paragraf">Burla Hatun, Kazan Bey’in geldiğini duyunca</p>
				<p class="e-paragraf">attan aygır, deveden erkek deve, koyundan</p>
				<p class="e-paragraf">koç kestirip şölen kurdu.</p>
				<p class="e-paragraf">“Yavrumun ilk avıdır bu, eli kanlı Oğuz</p>
				<p class="e-paragraf">yiğitlerini çağırayım” dedi.</p>
				<p class="e-paragraf">Kazan’ı görünce kalktı yerinden. Samur</p>
				<p class="e-paragraf">kaftanını aldı üzerine, karşıladı.</p>
				<p class="e-paragraf">Uruz yoktu yanında. Kara bağrı ezildi ansızın,</p>
				<p class="e-paragraf">yüreği yerinden oynadı. Sürmeli gözleri</p>
				<p class="e-paragraf">kanlı yaşla doldu.</p>
				<p class="e-paragraf">Kazan’a söyledi</p>
				<p class="e-altbosluk">görelim hanım ne söyledi:</p>
				<p class="e-siir"><span class="e-italik">Beri gel Salur beyim</span></p>
				<p class="e-siir"><span class="e-italik">Salur güzelliğim</span></p>
				<p class="e-siir"><span class="e-italik">Başımın bahtı</span></p>
				<p class="e-siir"><span class="e-italik">Gönlümün tahtı</span></p>
				<p class="e-siir"><span class="e-italik">beri gel</span></p>
				<p class="e-siir"><span class="e-italik">Han babamın güveyisi</span></p>
				<p class="e-siir"><span class="e-italik">Kadın anamın sevgisi</span></p>
				<p class="e-siir"><span class="e-italik">Göz açınca gördüğüm</span></p>
				<p class="e-siir"><span class="e-italik">Gönül verip sevdiğim</span></p>
				<p class="e-siir"><span class="e-italik">Yiğidim, beyim Kazan</span></p>
				<p class="e-siir"><span class="e-italik">Yerinden doğruldun</span></p>
				<p class="e-siir"><span class="e-italik">Oğulcuğunla yelesi kara, cins atına bindin</span></p>
				<p class="e-siir"><span class="e-italik">Göğsü güzel yüce dağlara ava çıktın</span></p>
				<p class="e-siir"><span class="e-italik">Uzun boyunlu semiz geyiği tutup yıktın </span></p>
				<p class="e-siir"><span class="e-italik">Yüklettin etini geri döndün</span></p>
				<p class="e-siir"><span class="e-italik">İki vardın bir dönersin oğlum hani</span></p>
				<p class="e-siir"><span class="e-italik">Karanlık gecede bulduğum yavrum hani</span></p>
				<p class="e-siir"><span class="e-italik">Beyim görünmez, bağrım yanar</span></p>
				<p class="e-siir"><span class="e-italik">Yoksa sarp kayalardan mı uçurdun onu</span></p>
				<p class="e-siir"><span class="e-italik">Talı Sazın arslanına mı yedirdin</span></p>
				<p class="e-siir"><span class="e-italik">Pis dinli kâfire mi kaptırdın yoksa</span></p>
				<p class="e-siir"><span class="e-italik">Ak ellerini kollarından bağlattın mı</span></p>
				<p class="e-siir"><span class="e-italik">Ardısıra yürüttün mü yoksa kâfirin</span></p>
				<p class="e-siir"><span class="e-italik">Dilini damağını kurutup dört yanına bıraktın mı</span></p>
				<p class="e-siir"><span class="e-italik">Siyah gözlerinden acılı yaşlar mı döktürdün</span></p>
				<p class="e-siir"><span class="e-italik">Ana diye baba diye bağırttın mı</span></p>
				<p class="e-siir"><span class="e-italik">Oğul oğul ey oğul</span></p>
				<p class="e-siir"><span class="e-italik">Canım ciğerim oğul</span></p>
				<p class="e-siir"><span class="e-italik">Karşıda uzayan kara dağımın doruğu oğul</span></p>
				<p class="e-siir"><span class="e-italik">Karanlık gözlerimin ışığı oğul</span></p>
				<p class="e-siir"><span class="e-italik">Sam yeli esmedi Kazan lakin kulağım çınlıyor</span></p>
				<p class="e-siir"><span class="e-italik">Sarımsak yemedim Kazan lakin içim yanıyor</span></p>
				<p class="e-siir"><span class="e-italik">Sarı yılan uğramadı lâkin ak tenim şişiyor</span></p>
				<p class="e-siir"><span class="e-italik">Kuru göğsümde sütüm oynuyor</span></p>
				<p class="e-siir"><span class="e-italik">Sadece oğlum görünmüyor, yüreğim yanıyor</span></p>
				<p class="e-siir"><span class="e-italik">Kazan, oğlumdan haber ver bana</span></p>
				<p class="e-altbosluk"><span class="e-italik">Vermezsen ilençlerin en zâlimiyle ilenirim sana</span></p>
				<p class="e-paragraf">Bey kızı, uzun boyunlu Burla Hatun’un</p>
				<p class="e-paragraf">bağrı yanıyordu, bir deyiş daha</p>
				<p class="e-altbosluk">söyledi, görelim neler söyledi:</p>
				<p class="e-siir"><span class="e-italik">Kargı mızrak sallayanlar gidip geldi</span></p>
				<p class="e-siir"><span class="e-italik">Altın mızrak oynatana ey Allahım n’oldu</span></p>
				<p class="e-siir"><span class="e-italik">Karakoç atlara binenler gidip geldi</span></p>
				<p class="e-siir"><span class="e-italik">İri, cins ata binen oğula ey Allahım n’oldu</span></p>
				<p class="e-siir"><span class="e-italik">Nâip döndü, hizmetçi döndü</span></p>
				<p class="e-siir"><span class="e-italik">Sadece oğlum dönmedi, ey Allahım n’oldu</span></p>
				<p class="e-siir"><span class="e-italik">Kazan, oğlundan bir haber ver bana</span></p>
				<p class="e-siir"><span class="e-italik">Vermezsen ilençlerin en kötüsüyle ilenirim sana</span></p>
				<p class="e-siir"><span class="e-italik">Kurumuş çaylara sular akıttım</span></p>
				<p class="e-siir"><span class="e-italik">Kara giysili dervişlere adak adadım</span></p>
				<p class="e-siir"><span class="e-italik">Yanımdaki yöremdeki konu komşuyu gözettim</span></p>
				<p class="e-siir"><span class="e-italik">Açı doyurdum, çıplağı giydirdim</span></p>
				<p class="e-siir"><span class="e-italik">Dilekle bir oğulu zor buldum</span></p>
				<p class="e-siir"><span class="e-italik">Kazan, oğlumdan bir haber ver bana</span></p>
				<p class="e-altbosluk"><span class="e-italik">Vermezsen ilençlerin en ağırıyla ilenirim sana</span></p>
				<p class="e-siir"><span class="e-italik">Karşı yatan kara dağdan</span></p>
				<p class="e-siir"><span class="e-italik">Uçurduysan oğlumu söyle bana</span></p>
				<p class="e-siir"><span class="e-italik">Kazma ile yıktırayım</span></p>
				<p class="e-siir"><span class="e-italik">Çağıldayan taşkın sudan</span></p>
				<p class="e-siir"><span class="e-italik">Uçurduysan oğlumu söyle bana</span></p>
				<p class="e-siir"><span class="e-italik">Pınarını kurutayım</span></p>
				<p class="e-siir"><span class="e-italik">Sapkın dinli kâfire</span></p>
				<p class="e-siir"><span class="e-italik">Tutsak ettiysen oğlumu söyle bana</span></p>
				<p class="e-siir"><span class="e-italik">Han babamın yanına varayım</span></p>
				<p class="e-siir"><span class="e-italik">Askerle hazine alayım</span></p>
				<p class="e-siir"><span class="e-italik">Parçalanıp cins atımdan inmeyince</span></p>
				<p class="e-siir"><span class="e-italik">Yerim ile al kanımı silmeyince</span></p>
				<p class="e-siir"><span class="e-italik">Kol kas olup yeryüzüne düşmeyince</span></p>
				<p class="e-siir"><span class="e-italik">Oğlumun haberini almayınca</span></p>
				<p class="e-siir"><span class="e-italik">Kâfirin yolundan dönmeyeyim</span></p>
				<p class="e-paragraf">Uzun boyunlu Burla Hatun, dur durak bilmiyor,</p>
				<p class="e-altbosluk">yüreğindeki acının ateşiyle söylüyordu:</p>
				<p class="e-siir"><span class="e-italik">Hanım!</span></p>
				<p class="e-siir"><span class="e-italik">Ey Kazan, ayağımdan çizmeyi çıkarayım mı</span></p>
				<p class="e-siir"><span class="e-italik">Kara tırnağımla ak yüzümü yolayım mı</span></p>
				<p class="e-siir"><span class="e-italik">Güz elması al yanağımı yırtayım mı</span></p>
				<p class="e-siir"><span class="e-italik">Yemenime al kanımı dökeyim mi</span></p>
				<p class="e-siir"><span class="e-italik">Feryad edip yurduna salayım mı</span></p>
				<p class="e-siir"><span class="e-italik">Oğul oğul diyerekten yanayım mı</span></p>
				<p class="e-siir"><span class="e-italik">Develerden kızıl deve geçti buradan</span></p>
				<p class="e-siir"><span class="e-italik">Yavruları bağırarak geçti buradan</span></p>
				<p class="e-siir"><span class="e-italik">Ben de aldırdım yavrumu bağırayım mı</span></p>
				<p class="e-siir"><span class="e-italik">Kara koç cins atla geçti buradan</span></p>
				<p class="e-siir"><span class="e-italik">Kara tayları kişneyerek geçti buradan</span></p>
				<p class="e-siir"><span class="e-italik">Ben de aldırdım tayımı, kişneyeyim mi</span></p>
				<p class="e-siir"><span class="e-italik">Ağıllardan akça koyunlar geçti buradan</span></p>
				<p class="e-siir"><span class="e-italik">Kuzuları meleşerek geçti buradan</span></p>
				<p class="e-siir"><span class="e-italik">Ben de aldırdım kuzumu, meleyeyim mi</span></p>
				<p class="e-siir"><span class="e-italik">Oğul oğul diyerekten yanayım mı</span></p>
				<p class="e-siir"><span class="e-italik">Kalkarak yerimden doğrulayım diyordum</span></p>
				<p class="e-siir"><span class="e-italik">Kara yeleli, cins atıma bineyim diyordum</span></p>
				<p class="e-siir"><span class="e-italik">Güçlü Oğuz arasına gireyim diyordum</span></p>
				<p class="e-siir"><span class="e-italik">Ela gözlü gelin alıp</span></p>
				<p class="e-siir"><span class="e-italik">Kara yere ak otağlar kurayım diyordum</span></p>
				<p class="e-siir"><span class="e-italik">Gidip oğlumu gelin odasına geçireyim diyordum</span></p>
				<p class="e-siir"><span class="e-italik">Dileğine erdireyim diyordum</span></p>
				<p class="e-siir"><span class="e-italik">Kara başımın bedduası tutsun Kazan seni</span></p>
				<p class="e-siir"><span class="e-italik">Yavrum görünmüyor, ciğerim yanıyor</span></p>
				<p class="e-siir"><span class="e-italik">Ne yaptın anlat bana</span></p>
				<p class="e-altbosluk"><span class="e-italik">Anlatmazsan yana yakıla ilenirim Kazan sana</span></p>
				<p class="e-paragraf">Burla Hatun böyle konuşunca Kazan’ın aklı başından</p>
				<p class="e-paragraf">uçtu, kara bağrı ezildi, yüreği yerinden oynadı,</p>
				<p class="e-paragraf">gözünden kanlı yaşlar döküldü;</p>
				<p class="e-paragraf">“Oğlun gelse, senden mi saklardım” dedi Burla Hatun’a,</p>
				<p class="e-paragraf">“kaygılanma, avdadır, yedi gün süre ver bana,</p>
				<p class="e-paragraf">nerede ise bulup getireyim, gökte ise indireyim,</p>
				<p class="e-paragraf">bulursam buldum, bulmazsam veren de</p>
				<p class="e-paragraf">Allah, alan da, dönüp kara çığlığını paylaşır,</p>
				<p class="e-paragraf">seninle birlikte ağlar, yanarım.”</p>
				<p class="e-paragraf">Burla Hatun,</p>
				<p class="e-paragraf">“Yorgun atınla, körelmiş mızrağınla düşersen</p>
				<p class="e-paragraf">ardına, bilirim ki, oğlum avdadır” dedi.</p>
				<p class="e-paragraf">Geri döndü Kazan.</p>
				<p class="e-paragraf">Geldiği yolu izleyerek, dört nala koşturdu atını.</p>
				<p class="e-paragraf">Gece demedi gündüz demedi yol aldı, iz sürdü.</p>
				<p class="e-paragraf">Doksan tümen Oğuz’un ardınca gelmesini istedi,</p>
				<p class="e-paragraf">“Oğlum tutsaktır, beylere haber salın” dedi.</p>
				<p class="e-paragraf">Savaş meydanında kırk yiğidin boylu boyunca</p>
				<p class="e-paragraf">yattığını gördü. Uruz’un iri, cins atı oklanmıştı.</p>
				<p class="e-paragraf">Altın işlemeli sapı olan kamçısını buldu.</p>
				<p class="e-paragraf">Cesedine rastlamayınca anlamıştı tutsak düştüğünü</p>
				<p class="e-altbosluk">Oturup ağladı ve bağırarak;</p>
				<p class="e-siir"><span class="e-italik">Kara dağımın doruğu oğul</span></p>
				<p class="e-siir"><span class="e-italik">Kanlı suyumun taşkını oğul</span></p>
				<p class="e-altbosluk"><span class="e-italik">İhtiyarlık çağımda aldırdığım yalnız oğul</span></p>
				<p class="e-paragraf">dedi ve sapkın dinli kâfiri izledi. Kanlı Kara Derbent’e</p>
				<p class="e-paragraf">konmuştu. Uruz’a siyah çoban keçesi giydirmişler, </p>
				<p class="e-paragraf">kapının eşiğine çapraz şekilde bırakmışlardı.</p>
				<p class="e-paragraf">Giren çıkan çiğniyordu. “Ezeli düşmanımız</p>
				<p class="e-altbosluk">Tatarın oğlu elimizdeyken, intikamımızı alalım” diyorlardı.</p>
				<p class="e-paragraf">Yağız al atını şahlandıran Kazan Hanı</p>
				<p class="e-paragraf">gördü ve korktu kâfirler. Telaşlandılar,</p>
				<p class="e-paragraf">kimisi at bindi, kimisi zırhlandı. Uruz, </p>
				<p class="e-paragraf">merak etti, ne oluyor?” diye sordu.</p>
				<p class="e-paragraf">“Baban geldi, onu yakalamak için</p>
				<p class="e-paragraf">hazırlanıyoruz” dediler.</p>
				<p class="e-paragraf">Uruz,</p>
				<p class="e-paragraf">“Aman bre kâfir aman</p>
				<p class="e-paragraf">Allah’ın birliğine</p>
				<p class="e-paragraf">yoktur güman” deyince, aman verdi,</p>
				<p class="e-paragraf">elini çözdüler.</p>
				<p class="e-paragraf">Uruz, babasını karşıladı, görelim neler</p>
				<p class="e-altbosluk">söyledi:</p>
				<p class="e-siir"><span class="e-italik">Beri gel han babam</span></p>
				<p class="e-siir"><span class="e-italik">Hanlar hanı</span></p>
				<p class="e-siir"><span class="e-italik">Beyler beyi babam</span></p>
				<p class="e-siir"><span class="e-italik">Nereden bildin tutsak olduğumu</span></p>
				<p class="e-siir"><span class="e-italik">Ak elimin ardıma bağlandığını</span></p>
				<p class="e-siir"><span class="e-italik">Kıldan sicimin ak boynuma geçirildiğini</span></p>
				<p class="e-siir"><span class="e-italik">Siyah gözlü civanlarımın şehit edildiğini</span></p>
				<p class="e-siir"><span class="e-italik">Sen gelirken yağız al atınla</span></p>
				<p class="e-siir"><span class="e-italik">Pis dinli kafire korku salarken</span></p>
				<p class="e-siir"><span class="e-italik">Kendi aralarında konuşuyorlardı</span></p>
				<p class="e-siir"><span class="e-italik">Seni yakalamak için tuzak kuruyorlardı</span></p>
				<p class="e-siir"><span class="e-italik">Yağız atlı Kazan’ı tutun</span></p>
				<p class="e-siir"><span class="e-italik">Ak ellerini bileğinden bağlayın</span></p>
				<p class="e-siir"><span class="e-italik">Güzel başını vurun durmayın</span></p>
				<p class="e-siir"><span class="e-italik">Alca kanını yeryüzüne döken</span></p>
				<p class="e-siir"><span class="e-italik">Oğlunu da yanıbaşında öldürün</span></p>
				<p class="e-siir"><span class="e-italik">Ocağını söndürün, diye konuşuyorlardı</span></p>
				<p class="e-siir"><span class="e-italik">Han babam, korkuyorum</span></p>
				<p class="e-siir"><span class="e-italik">Koştururken rüzgâr kanatlı yağız atını, kaydırasın</span></p>
				<p class="e-siir"><span class="e-italik">Çarpışırken kendini yakalatasın</span></p>
				<p class="e-siir"><span class="e-italik">Güzel başını pis dinli kâfir kılıcına vurdurasın</span></p>
				<p class="e-siir"><span class="e-italik">Ak pürçekli anam, oğul, diye yanarken</span></p>
				<p class="e-siir"><span class="e-italik">Gönlümün tahtı, başımın bahtı Kazan diye ağlatasın</span></p>
				<p class="e-siir"><span class="e-italik">Geri dön han babam</span></p>
				<p class="e-siir"><span class="e-italik">Altın otağına geri dön</span></p>
				<p class="e-siir"><span class="e-italik">Ak pürçekli anamın ümidi ol</span></p>
				<p class="e-siir"><span class="e-italik">Siyah gözlü kızkardeşimi ağlatma</span></p>
				<p class="e-siir"><span class="e-italik">Yaşlı anamın gönlünü sızlatma</span></p>
				<p class="e-siir"><span class="e-italik">Oğul için babanın ölmesi ayıp olur</span></p>
				<p class="e-siir"><span class="e-italik">Yaradan hakkı için han babam</span></p>
				<p class="e-siir"><span class="e-italik">geri dön, otağına var</span></p>
				<p class="e-siir"><span class="e-italik">Anam beni sorarsa</span></p>
				<p class="e-siir"><span class="e-italik">Gördüm, oğlun tutsak, de.</span></p>
				<p class="e-siir"><span class="e-italik">Ak elleri pazusundan bağlı de</span></p>
				<p class="e-siir"><span class="e-italik">Kara kıldan sicim var boynunda de</span></p>
				<p class="e-siir"><span class="e-italik">Kara domuz damında yatıyor de</span></p>
				<p class="e-siir"><span class="e-italik">Kıl çoban keçesine bürünmüş de</span></p>
				<p class="e-siir"><span class="e-italik">Ağır bağı, topukçuğunu vurur de</span></p>
				<p class="e-siir"><span class="e-italik">Yediği, yanmış arpa ekmeğiyle acı soğandır de</span></p>
				<p class="e-siir"><span class="e-italik">Anam benim için kaygılanmasın</span></p>
				<p class="e-siir"><span class="e-italik">Bir ay beklerim</span></p>
				<p class="e-siir"><span class="e-italik">Bir ayda gelmezsem iki ay gözlesin</span></p>
				<p class="e-siir"><span class="e-italik">İki ayda varmazsam üç ay beklesin</span></p>
				<p class="e-siir"><span class="e-italik">Üç aydan sonra gelmezsem</span></p>
				<p class="e-siir"><span class="e-italik">Aygır atımı kestirip aşını yesin</span></p>
				<p class="e-siir"><span class="e-italik">Helâllime yol versin</span></p>
				<p class="e-siir"><span class="e-italik">Gelin odasına başkası girsin</span></p>
				<p class="e-siir"><span class="e-italik">Ak pürçekli anam mavili giyip karalara sarınsın</span></p>
				<p class="e-siir"><span class="e-italik">Güçlü Oğuz arasında yasımı tutsun</span></p>
				<p class="e-siir"><span class="e-italik">Kara başım sana feda olsun</span></p>
				<p class="e-altbosluk"><span class="e-italik">geri dön han babam</span></p>
				<p class="e-paragraf">Uruz, babasına bir daha söyledi, görelim</p>
				<p class="e-altbosluk">hanım neler söyledi:</p>
				<p class="e-siir"><span class="e-italik">Karşıda uzayan kara dağlar, sâlim olsa el yaylar</span></p>
				<p class="e-siir"><span class="e-italik">Kanlı sular esen olsa çağıldayıp taşar</span></p>
				<p class="e-siir"><span class="e-italik">Kara koç atlar sağlam olsa tay verir</span></p>
				<p class="e-siir"><span class="e-italik">Kızıl deve esen olsa yavrular</span></p>
				<p class="e-siir"><span class="e-italik">Ağıllarda akça koyun esen olsa kuzu verir</span></p>
				<p class="e-siir"><span class="e-italik">Bey erenler esen olsa oğlu doğar</span></p>
				<p class="e-siir"><span class="e-italik">Sen sağ ol, anam esen olsun</span></p>
				<p class="e-siir"><span class="e-italik">Ak sütünü helâl etsin anam</span></p>
				<p class="e-altbosluk"><span class="e-italik">Savaşma, han babam otağına geri dön</span></p>
				<p class="e-paragraf">Kazan bey, burada oğluna söyledi, görelim</p>
				<p class="e-altbosluk">neler söyledi.</p>
				<p class="e-siir"><span class="e-italik">Oğul oğul ey oğul</span></p>
				<p class="e-siir"><span class="e-italik">Karşıda uzayan kara dağımın doruğu oğul</span></p>
				<p class="e-siir"><span class="e-italik">Belimin gücü, evimin direği oğul</span></p>
				<p class="e-siir"><span class="e-italik">Karanlık gözümün ışığı oğul</span></p>
				<p class="e-siir"><span class="e-italik">Şafak vakti ayaklanmam senin içindir</span></p>
				<p class="e-siir"><span class="e-italik">Yağız atımı yordum senin için</span></p>
				<p class="e-siir"><span class="e-italik">Ak giysim kirlendi senin için</span></p>
				<p class="e-siir"><span class="e-italik">Başım canım feda olsun oğul senin için</span></p>
				<p class="e-siir"><span class="e-italik">Sen gideli ağlayışım gökten yere indi</span></p>
				<p class="e-siir"><span class="e-italik">Davullar gümbür gümbür dövülmedi</span></p>
				<p class="e-siir"><span class="e-italik">Yüce divanım toplanmadı</span></p>
				<p class="e-siir"><span class="e-italik">Bey oğulları ak çıkardı kara giydi</span></p>
				<p class="e-siir"><span class="e-italik">Kızım gelinim karalara büründü</span></p>
				<p class="e-siir"><span class="e-italik">Ak pürçekli anan kanlı yaş akıttı</span></p>
				<p class="e-siir"><span class="e-italik">Ak sakallı baban dertli oldu</span></p>
				<p class="e-siir"><span class="e-italik">Buradan dönüp eve varırsam</span></p>
				<p class="e-siir"><span class="e-italik">Ak yüzlü anan oğlum nicedir diye sorsa</span></p>
				<p class="e-siir"><span class="e-italik">Ak elleri arkasında bağlıdır diyeyim mi</span></p>
				<p class="e-siir"><span class="e-italik">Ak boynunda kıl urgan takılıdır diyeyim mi</span></p>
				<p class="e-siir"><span class="e-italik">Azgın dinli kâfirin yanındadır diyeyim mi</span></p>
				<p class="e-siir"><span class="e-italik">Namusum nereye varır oğul</span></p>
				<p class="e-siir"><span class="e-italik">Kara çoban keçesi boynunu paralıyor diyeyim mi</span></p>
				<p class="e-siir"><span class="e-italik">Ayak bağı topuğunu vuruyor diyeyim mi</span></p>
				<p class="e-siir"><span class="e-italik">Yediği, arpa ekmeğiyle acı soğandır diyeyim mi</span></p>
				<p class="e-siir"><span class="e-italik">Karşıda uzayan kara dağlar yaşlansa</span></p>
				<p class="e-siir"><span class="e-italik">Otu bitmez, yâd el yaylamaz</span></p>
				<p class="e-siir"><span class="e-italik">İhtiyarlasa çağıldayan sular</span></p>
				<p class="e-siir"><span class="e-italik">coşup taşmaz</span></p>
				<p class="e-siir"><span class="e-italik">Develer yaşlansa yavrulamaz</span></p>
				<p class="e-siir"><span class="e-italik">Kara koç atlar yaşlansa tay vermez</span></p>
				<p class="e-siir"><span class="e-italik">Yiğitler kocasa oğlu doğmaz</span></p>
				<p class="e-siir"><span class="e-italik">Ben yaşlıyım anan yaşlı</span></p>
				<p class="e-siir"><span class="e-italik">Kadir Allah, bize senden iyi oğul vermez</span></p>
				<p class="e-siir"><span class="e-italik">Verse de yerini tutmaz</span></p>
				<p class="e-siir"><span class="e-italik">Gökte kara bir bulut olup</span></p>
				<p class="e-siir"><span class="e-italik">Pis dinli kâfirin üzerine gürleyeyim</span></p>
				<p class="e-siir"><span class="e-italik">Ak yıldırım olup şakıyayım</span></p>
				<p class="e-siir"><span class="e-italik">Yanan kamış olup kafiri yandırayım</span></p>
				<p class="e-siir"><span class="e-italik">Dokuzunu bir yerine saydırayım</span></p>
				<p class="e-siir"><span class="e-italik">Çarpışıp savaşmakla dünyayı doldurayım</span></p>
				<p class="e-siir"><span class="e-italik">Yaradan Allah’ım</span></p>
				<p class="e-altbosluk"><span class="e-italik">yardım et</span></p>
				<p class="e-paragraf">Kazan Han yağız al atından indi.</p>
				<p class="e-paragraf">Süzülerek akıp giden arı sudan abdest aldı.</p>
				<p class="e-paragraf">Temiz alnını toprağa koydu,</p>
				<p class="e-paragraf">namaz kılıp Hakk’a niyaz eyledi.</p>
				<p class="e-paragraf">Yüz sürüp dilek diledi. Adı güzel Muhammed’i</p>
				<p class="e-paragraf">yâd eyledi. Deve gibi bağırdı, arslan gibi</p>
				<p class="e-paragraf">kükredi, nara çalıp, at tepti, azgın dinli </p>
				<p class="e-paragraf">kafire kılıç vurdu. Döne döne vuruştu.</p>
				<p class="e-paragraf">Düşmanı bastıramadı. Üç kere at tepti bir</p>
				<p class="e-paragraf">saatte. Göz kapağına kılıç değdi.</p>
				<p class="e-altbosluk">Kanı gözüne aktı. Sarp yerlere attı kendini.</p>
				<p class="e-paragraf">Boyu uzun Burla Hatun ise oğulcuğunu</p>
				<p class="e-paragraf">hatırlamış, sabrı kalmamıştı.</p>
				<p class="e-paragraf">Kırk ince belli kızla siyah aygırını</p>
				<p class="e-paragraf">çektirerek binmiş, kara kılıcını kuşanıp,</p>
				<p class="e-paragraf">“Başımın tacı Kazan niçin gelmedi, neyler?” diyerek</p>
				<p class="e-altbosluk">yola çıkmıştı.</p>
				<p class="e-paragraf">Gele gele Kazan’a erişti, lâkin hanlar hanı</p>
				<p class="e-paragraf">kendisini tanımadı, görelim</p>
				<p class="e-altbosluk">Kazan Han burada ne söylemiş:</p>
				<p class="e-siir"><span class="e-italik">Siyah aygırın gemini bana doğru çek yiğit</span></p>
				<p class="e-siir"><span class="e-italik">Yüzüme dikkatle bak yiğit</span></p>
				<p class="e-siir"><span class="e-italik">Bindiğim kara aygırı bana ver yiğit</span></p>
				<p class="e-siir"><span class="e-italik">Sivri mızrağını</span></p>
				<p class="e-siir"><span class="e-italik">Yanındaki mavi çeliğini bana ver yiğit</span></p>
				<p class="e-siir"><span class="e-italik">Dar günümde umudum ol</span></p>
				<p class="e-siir"><span class="e-italik">Kaleler, ülkeler vereyim sana</span></p>
				<p class="e-altbosluk">Burla Hatun cevap verdi:</p>
				<p class="e-siir"><span class="e-italik">Ey yiğit karşıma geçip niçin bağırırsın</span></p>
				<p class="e-siir"><span class="e-italik">Benim geçmiş günümü neden hatırlatırsın</span></p>
				<p class="e-siir"><span class="e-italik">Yerinden kalkarak doğrulan Kazan</span></p>
				<p class="e-siir"><span class="e-italik">Kara gözlü atına binen Kazan</span></p>
				<p class="e-siir"><span class="e-italik">Saldırarak kara dağımı yıkan Kazan</span></p>
				<p class="e-siir"><span class="e-italik">Gölgeli ulu ağacımı doğrayan Kazan</span></p>
				<p class="e-siir"><span class="e-italik">Bıçak alıp kanatlarımı kesen Kazan</span></p>
				<p class="e-siir"><span class="e-italik">Oğlum Uruz’a kıyan Kazan</span></p>
				<p class="e-siir"><span class="e-italik">At üstünde durmayıp koşan Kazan</span></p>
				<p class="e-siir"><span class="e-italik">Belin kırılmış senin</span></p>
				<p class="e-siir"><span class="e-italik">Üzengiyi derleyen dizin ölmüş</span></p>
				<p class="e-siir"><span class="e-italik">Bey kızı helallini tanımayan gözün ölmüş</span></p>
				<p class="e-siir"><span class="e-italik">N’olmuş sana böyle</span></p>
				<p class="e-altbosluk"><span class="e-italik">Çek kılıcını, çal düşmana yetiştim Kazan</span></p>
				<p class="e-paragraf">Tam bu sırada güçlü Oğuz beyleri</p>
				<p class="e-paragraf">yetişti birer birer görelim kimler</p>
				<p class="e-altbosluk">yetişti:</p>
				<p class="e-paragraf">İlkin, Kara ırmağın ağzında Kadir veren, beşiğinin örtüsü,</p>
				<p class="e-paragraf">siyah boğanın derisinden olan, sinirlendiğinde</p>
				<p class="e-paragraf">kara taşı un ufak eden, kara</p>
				<p class="e-paragraf">bıyığını ensesinin yedi yerinde</p>
				<p class="e-paragraf">düğümleyen, Han Kazan’ın kardeşi</p>
				<p class="e-paragraf">Kara Göze geldi.</p>
				<p class="e-paragraf">Ardından, Demirkapı Derbendindeki demir</p>
				<p class="e-paragraf">kapıyı yerinden söken, altmış tutam</p>
				<p class="e-paragraf">alaca mızrağında nice yiğitleri</p>
				<p class="e-paragraf">bağırtan, Kazan gibi bir beyi</p>
				<p class="e-paragraf">bir çarpışmada üç kez atından</p>
				<p class="e-paragraf">düşüren, Kıyan Selçuk’un oğlu</p>
				<p class="e-paragraf">Deli Dündar esti meydana,</p>
				<p class="e-paragraf">“Vur kılıcını Kazan Hanım” dedi,</p>
				<p class="e-altbosluk">“yetiştim.”</p>
				<p class="e-paragraf">Onun ardından, Han Bayındır’ın</p>
				<p class="e-paragraf">düşmanını yenmiş, altmış bin azgın dinli</p>
				<p class="e-paragraf">kâfire kan kusturmuş Gaflet Koca’nın oğlu</p>
				<p class="e-altbosluk">Şer Şemseddin yetişti.</p>
				<p class="e-paragraf">Onun ardından, Bayburt Hisarından</p>
				<p class="e-paragraf">uçarak, apalaca gelin odasına gelen,</p>
				<p class="e-paragraf">güçlü Oğuz’un imrenilen yiğidi,</p>
				<p class="e-paragraf">Kazan beyin bağlısı, boz aygırlı</p>
				<p class="e-paragraf">Beyrek erişti,</p>
				<p class="e-paragraf">“Çal kılıcını Kazan beyim” diye</p>
				<p class="e-altbosluk">bağırdı, “çal, yetiştim”</p>
				<p class="e-paragraf">Onun ardından, bakışı çalımlı, kartal</p>
				<p class="e-paragraf">hünerli, müzeyyen kuşaklı, altın küpeli,</p>
				<p class="e-paragraf">güçlü Oğuz beylerinin bileğini bükemediği</p>
				<p class="e-paragraf">Kazılık Koca’nın oğlu Bey Yigenek</p>
				<p class="e-paragraf">geldi. O da, “Vur kazan beyim</p>
				<p class="e-paragraf">vur kılıcını” diye ünledi, “gün bu gündür, yetiştim.”</p>
				<p class="e-paragraf">Onun ardından, yirmi dört boyu okşayan</p>
				<p class="e-paragraf">Deli Dündar, bin kavmin başı Düger,</p>
				<p class="e-paragraf">bin Bügdüz başı Emen, dokuz ihtiyar başı</p>
				<p class="e-paragraf">Aruz yetişti. Gelen Oğuz beyleri</p>
				<p class="e-paragraf">saymakla bitmez, hepsi han Kazan’ın</p>
				<p class="e-altbosluk">safında birleşti, kenetlendiler.</p>
				<p class="e-paragraf">Arı sudan abdest aldılar. Ak alınlarını</p>
				<p class="e-paragraf">yere koydular. İki rekat namaz</p>
				<p class="e-paragraf">kılarak şanı Yüce Allah’a yakardı,</p>
				<p class="e-paragraf">adı güzel Muhammed’e salavat</p>
				<p class="e-paragraf">getirdiler. Pis dinli kâfirin üzerine at</p>
				<p class="e-paragraf">sürdü, kılıç salladılar.</p>
				<p class="e-paragraf">Yiğidin belli olduğu, nâmerdin ortaya</p>
				<p class="e-paragraf">çıktığı gündü o gün.</p>
				<p class="e-paragraf">Meydan, kıyamet yerine döndü.</p>
				<p class="e-paragraf">Baş başa, kıran kırana bir çarpışma</p>
				<p class="e-paragraf">başladı. Bey, hizmetçiden, hizmetçi beyden</p>
				<p class="e-paragraf">ayrıldı. Dış Oğuz uluları Dündar Beyle birlikte</p>
				<p class="e-paragraf">sağ yanda çarpıştı. Kara Budak’la kahraman</p>
				<p class="e-paragraf">yiğitleri sola at koşturdu.</p>
				<p class="e-paragraf">Kazan Bey merkeze hücum etti,</p>
				<p class="e-altbosluk">Şökli Melik’le Tekür’ün üzerine yürüdü.</p>
				<p class="e-paragraf">Sağ yanda Kara Tüken</p>
				<p class="e-paragraf">Melik’e Dündar karşı çıktı, kılıçladı, yere</p>
				<p class="e-paragraf">düşürdü. Solda Buğacuk Melik’e</p>
				<p class="e-paragraf">Kara Budak karşı geldi, mızraklayıp</p>
				<p class="e-paragraf">yere yıktı, boynunu vurdu.</p>
				<p class="e-paragraf">Burla Hatun, kara tuğunu yere çaldı kâfirin.</p>
				<p class="e-paragraf">Tekür yenildi. Düşman, korku ve telaşla</p>
				<p class="e-paragraf">kaçtı. Irmakta kâfir kırıldı. On beş bin</p>
				<p class="e-altbosluk">düşmandan kimi tutsak edildi, kimi öldürüldü.</p>
				<p class="e-paragraf">Kazan oğlunun elini çözdü, kucakladı.</p>
				<p class="e-paragraf">Üçyüz Oğuz yiğidi şehid olmuştu.</p>
				<p class="e-paragraf">Oğuz beyleri ganimet topladılar.</p>
				<p class="e-paragraf">Döndüler.</p>
				<p class="e-paragraf">Akça Kale Sürmeli’de han Kazan</p>
				<p class="e-paragraf">kırk otağ dikti. Yedi gün yedi</p>
				<p class="e-paragraf">gece yiyip içildi. Kırk evli</p>
				<p class="e-paragraf">hizmetçiyle kırk cariyeyi oğlunun</p>
				<p class="e-altbosluk">başına çevirerek azat etti.</p>
				<p class="e-paragraf">Kahraman yiğitlere kale ve</p>
				<p class="e-paragraf">toprak bağışladı, giysi, kaftan, cübbe, çuha</p>
				<p class="e-paragraf">armağan etti. Korkut Atam gelip</p>
				<p class="e-paragraf">boy boyladı, soy soyladı, bu Oğuznâmeyi</p>
				<p class="e-altbosluk">koştu, görelim ne söyledi:</p>
				<p class="e-paragraf">Şimdi hani beyim diyenler</p>
				<p class="e-paragraf">Dünya benimdir diyenler</p>
				<p class="e-paragraf">Ecel yuttu, yer sakladı</p>
				<p class="e-paragraf">Fani dünya kime kaldı</p>
				<p class="e-paragraf">Gelişli gidişli dünya</p>
				<p class="e-altbosluk">Ahiri ölümlü dünya</p>
				<p class="e-paragraf">Dua edeyim Hanım:</p>
				<p class="e-paragraf">Yerli kara dağın yücelsin. Gölgeli koca</p>
				<p class="e-paragraf">ağacın kesilmesin. Coşkun akan suyun</p>
				<p class="e-paragraf">kurumasın. Allah seni kimselere muhtaç</p>
				<p class="e-paragraf">etmesin. Ak boz atın teklemesin. Kara</p>
				<p class="e-paragraf">çelik öz kılıcın körelmesin.</p>
				<p class="e-paragraf">Allah’ın bağışladığı umudun kesilmesin.</p>
				<p class="e-paragraf">Son nefeste imandan ayırmasın.</p>
				<p class="e-paragraf">Ak alnında beş kelime niyaz kıldık,</p>
				<p class="e-paragraf">makbûl olsun. Derlesin günahınızı,</p>
				<p class="e-paragraf">adı güzel Muhammed’e bağışlasın,</p>
				<p class="e-paragraf">hanım hey!..</p>
				<p class="e-sayfabasibaslik" id="toc_marker-7">Bâki Kalan Settar Tanrı</p>
				<p class="e-2-baslik" id="toc_marker-7-1">Duha Koca Oğlu Deli Dumrul Hikâyesi</p>
				<p class="e-paragraf">Güçlü Oğuz arasında Duha Kocaoğlu</p>
				<p class="e-paragraf">Deli Dumrul adında bir er yaşardı.</p>
				<p class="e-paragraf">Kuru bir ırmağın üzerine köprü yaptırmış,</p>
				<p class="e-paragraf">geçenden otuzüç akçe, geçmeyenden döve </p>
				<p class="e-paragraf">döve kırk akçe alırdı.</p>
				<p class="e-paragraf">“Benden daha deli ve güçlü</p>
				<p class="e-paragraf">bir yiğit var mıdır? Varsa</p>
				<p class="e-paragraf">çıksın, dövüşelim; yiğitliğim Rum ve Şam’a</p>
				<p class="e-altbosluk">dek bilinsin” diye düşünürdü.</p>
				<p class="e-paragraf">Günlerden bir gün köprüsünün yakınına</p>
				<p class="e-paragraf">bir bölük oba kondu. İçlerinden biri</p>
				<p class="e-paragraf">hastalanmış, Allah’ın buyruğuyla </p>
				<p class="e-paragraf">ölmüştü. Kimisi oğul, kimisi kardeş</p>
				<p class="e-paragraf">diye ağlıyor, ağıtlar yakıyordu.</p>
				<p class="e-paragraf">Deli Dumrul dört nala erişti ve sordu;</p>
				<p class="e-paragraf">“Bre ne ağlıyorsunuz, köprümün yanında</p>
				<p class="e-paragraf">bu gürültü nedir?”</p>
				<p class="e-paragraf">“Hanım” dediler, “bir yiğidimiz öldü, ona ağlıyoruz.”</p>
				<p class="e-paragraf">Deli Dumrul sordu:</p>
				<p class="e-paragraf">“Bre yiğidinizi kim öldürdü?”</p>
				<p class="e-paragraf">“Allah Teâlâ’dan buyruk geldi, al kanatlı Azrâil,</p>
				<p class="e-paragraf">yiğidin canını aldı” dediler.</p>
				<p class="e-paragraf">Deli Dumrul şaşırdı:</p>
				<p class="e-paragraf">“Bre Azrâil de kimdir, nasıl alır insanın canını” dedi,</p>
				<p class="e-paragraf">“ey Kâdir Allahım, birliğinin hakkı için Azrâil’i</p>
				<p class="e-paragraf">göster bana, göster ki, onunla dövüşeyim, </p>
				<p class="e-paragraf">güzel yiğidin canını kurtarayım, bir daha da </p>
				<p class="e-altbosluk">kimsenin ölümüne neden olmasın.”</p>
				<p class="e-paragraf">Dumrul’un sözleri, Kâdir Teâlâ’ya hoş gelmedi.</p>
				<p class="e-paragraf">Azrâil’e buyurdu: “Delinin gözüne görün, </p>
				<p class="e-altbosluk">benzini sarart, canını hırıldatarak al.”</p>
				<p class="e-paragraf">Deli Dumrul kırk yiğitle yiyip içmedeyken, Azrâil</p>
				<p class="e-paragraf">ansızın göründü. Gelişini ne kapıcı görebilmişti</p>
				<p class="e-paragraf">ne çavuş. Dumrul, ansızın karşısına </p>
				<p class="e-paragraf">çıkan Azrâil’i görünce gözleri görmez,</p>
				<p class="e-paragraf">elleri tutmaz oldu. Dünya gözüne</p>
				<p class="e-altbosluk">karanlık göründü. Görelim Azrâil’e ne söyledi:</p>
				<p class="e-siir"><span class="e-italik">Ne heybetli bir yaşlısın sen</span></p>
				<p class="e-siir"><span class="e-italik">Kapıcılar görmedi</span></p>
				<p class="e-siir"><span class="e-italik">Çavuşlar tanımadı</span></p>
				<p class="e-siir"><span class="e-italik">Gören gözüm görmez</span></p>
				<p class="e-siir"><span class="e-italik">Tutan elim tutmaz oldu</span></p>
				<p class="e-siir"><span class="e-italik">Canım ürperdi</span></p>
				<p class="e-siir"><span class="e-italik">Altın kadehim yere düştü</span></p>
				<p class="e-siir"><span class="e-italik">Ağzım buz</span></p>
				<p class="e-siir"><span class="e-italik">Kemiklerim tuz oldu</span></p>
				<p class="e-siir"><span class="e-italik">Bre aksakallı</span></p>
				<p class="e-siir"><span class="e-italik">Fersiz gözlü ihtiyar</span></p>
				<p class="e-siir"><span class="e-italik">Bre ne heybetlisin sen söyle bana</span></p>
				<p class="e-altbosluk"><span class="e-italik">Elimden bir kaza erişecek sana</span></p>
				<p class="e-paragraf">Dumrul’un sözleri, Azrâil’in</p>
				<p class="e-paragraf">hiddetlenmesine neden oldu.</p>
				<p class="e-altbosluk">Görelim ne söyledi:</p>
				<p class="e-siir"><span class="e-italik">Bre deli fersiz gözlerimi niçin beğenmiyorsun</span></p>
				<p class="e-siir"><span class="e-italik">Güzel gözlü kızların, gelinlerin canlarını çok almışım</span></p>
				<p class="e-siir"><span class="e-italik">Ağarmış sakalımı neden beğenmiyorsun</span></p>
				<p class="e-siir"><span class="e-italik">Kara sakallı, ak sakallı nice yiğitlerin canlarını almışım</span></p>
				<p class="e-siir"><span class="e-italik">Bu yüzden ağarmıştır sakalım</span></p>
				<p class="e-siir"><span class="e-italik">Bre deli</span></p>
				<p class="e-siir"><span class="e-italik">Böbürlenip dururdun Azrâil elime geçse</span></p>
				<p class="e-siir"><span class="e-italik">öldüreceğim, yiğidi elinden kurtaracağım derdin</span></p>
				<p class="e-siir"><span class="e-italik">Şimdi senin canını almaya geldim</span></p>
				<p class="e-siir"><span class="e-italik">Verir misin yoksa benimle cenk mi edersin</span></p>
				<p class="e-paragraf">Deli Dumrul,</p>
				<p class="e-paragraf">“Bre” dedi, “al kanatlı Azrâil sen misin?”</p>
				<p class="e-paragraf">“Evet, benim” dedi Azrâil.</p>
				<p class="e-paragraf">“Bu güzel yiğitlerin canını sen mi alıyorsun?” diye</p>
				<p class="e-paragraf">sordu Dumrul.</p>
				<p class="e-paragraf">“Evet, ben alıyorum” dedi Azrâil.</p>
				<p class="e-paragraf">“Bre Azrâil” dedi Dumrul, “ben </p>
				<p class="e-paragraf">isterdim ki, seninle dar bir yerde</p>
				<p class="e-paragraf">karşılaşayım da öldüreyim. Böylece</p>
				<p class="e-paragraf">güzel yiğitlerin canlarını kurtarayım.”</p>
				<p class="e-paragraf">Kara öz kılıcını sıyırdı kınından,</p>
				<p class="e-paragraf">bir hamle yaptı. Azrâil güvercine </p>
				<p class="e-paragraf">dönüşerek pencereye kondu.</p>
				<p class="e-paragraf">Adem irisi Deli Dumrul güldü.</p>
				<p class="e-paragraf">“Yiğitlerim” dedi keyifli keyifli, “Azrâil’i</p>
				<p class="e-paragraf">öyle korkuttum ki, geniş kapıyı bırakıp</p>
				<p class="e-paragraf">dar bacadan zor kaçtı. Madem, elimde </p>
				<p class="e-paragraf">bir güvercin olup uçtu, Onu bırakır mıyım,</p>
				<p class="e-paragraf">doğana aldırmayınca.”</p>
				<p class="e-paragraf">Kalkarak atına bindi, doğanını omzuna</p>
				<p class="e-paragraf">aldı, ardına düştü. Birkaç güvercin </p>
				<p class="e-paragraf">öldürdü. Dönüp evine geliyordu ki, </p>
				<p class="e-paragraf">Azrâil atına göründü, ürküttü.</p>
				<p class="e-paragraf">Ürken at, Dumrul’u kaldırıp yere</p>
				<p class="e-paragraf">vurdu. Kara başı bunaldı Dumrul’un, Azrâil,</p>
				<p class="e-paragraf">ak göğsüne çökünce, hırıldamaya</p>
				<p class="e-paragraf">başladı, görelim ne söyledi:</p>
				<p class="e-siir"><span class="e-italik">Bre Azrâil aman</span></p>
				<p class="e-siir"><span class="e-italik">Allah’ın birliğine olmaz güman</span></p>
				<p class="e-siir"><span class="e-italik">Seni böyle bilmezdim</span></p>
				<p class="e-siir"><span class="e-italik">Can aldığını duymazdım</span></p>
				<p class="e-siir"><span class="e-italik">Bizim tepesi büyük yüce dağlarımız var</span></p>
				<p class="e-siir"><span class="e-italik">O dağlarımızda bağlarımız var</span></p>
				<p class="e-siir"><span class="e-italik">O bağlarda kara salkımlı üzüm yetişir</span></p>
				<p class="e-siir"><span class="e-italik">Üzümü sıkarlar şarabı var</span></p>
				<p class="e-siir"><span class="e-italik">O şaraptan içince sarhoş olunur</span></p>
				<p class="e-siir"><span class="e-italik">Şaraplıydım görmedim</span></p>
				<p class="e-siir"><span class="e-italik">Ne söyledim bilmedim</span></p>
				<p class="e-siir"><span class="e-italik">Usanmadım beylikten</span></p>
				<p class="e-siir"><span class="e-italik">Yiğitliğe doymadım</span></p>
				<p class="e-siir"><span class="e-italik">Alma canımı bağışla</span></p>
				<p class="e-altbosluk"><span class="e-italik">Bre Azrâil medet</span></p>
				<p class="e-paragraf">Azrâil,</p>
				<p class="e-paragraf">“Bre bana ne yalvarırsın” dedi, “Allah’a </p>
				<p class="e-paragraf">yakar. Bu işler benimle başlayıp benimle bitmez.</p>
				<p class="e-paragraf">Ben de emir kuluyum.”</p>
				<p class="e-paragraf">“Peki” dedi Dumrul, “can veren de can </p>
				<p class="e-paragraf">alan da Allah mıdır?”</p>
				<p class="e-paragraf">“Evet, odur” dedi Azrâil.</p>
				<p class="e-paragraf">“Peki sen ne işler, Hak Teâlâ ile </p>
				<p class="e-paragraf">aramıza girersin. Çık aradan, Allah’la </p>
				<p class="e-paragraf">söyleşeyim” dedi Dumrul.</p>
				<p class="e-paragraf">Görelim hanım Deli burada </p>
				<p class="e-altbosluk">ne söylemiş:</p>
				<p class="e-siir"><span class="e-italik">Ululardan ulusun</span></p>
				<p class="e-siir"><span class="e-italik">Kimse bilmez nicesin</span></p>
				<p class="e-siir"><span class="e-italik">Güzel Tanrı</span></p>
				<p class="e-siir"><span class="e-italik">Niceleri seni gökte arar yerde diler</span></p>
				<p class="e-siir"><span class="e-italik">Oysa sen müminlerin gönlündesin</span></p>
				<p class="e-siir"><span class="e-italik">Daim duran Cebbar Tanrı</span></p>
				<p class="e-siir"><span class="e-italik">Bâki kalan Settar Tanrı</span></p>
				<p class="e-siir"><span class="e-italik">Alacaksan canımı sen al</span></p>
				<p class="e-altbosluk"><span class="e-italik">Azrâil’e bırakma</span></p>
				<p class="e-paragraf">Allah Teâlâ’ya, Dumrul’un sözleri hoş geldi; </p>
				<p class="e-paragraf">seslendi:</p>
				<p class="e-paragraf">“Madem kulum birliğimi bildi ve</p>
				<p class="e-paragraf">şükür kıldı, ey Azrâil, can yerine</p>
				<p class="e-altbosluk">can bulursa azat olsun, onunkini bağışlarım.”</p>
				<p class="e-paragraf">Azrâil, Deli Dumrul’a döndü:</p>
				<p class="e-paragraf">“Bre Deli Dumrul, can yerine can bulursan, </p>
				<p class="e-paragraf">canın azâd olacak, Allah’ın takdiri </p>
				<p class="e-altbosluk">böyle oldu.”</p>
				<p class="e-paragraf">Dumrul,</p>
				<p class="e-paragraf">“Ben nasıl can bulayım?” dedi,</p>
				<p class="e-paragraf">“benim, ak pürçekli anam, ak sakallı babam var</p>
				<p class="e-paragraf">sadece, gel gidelim </p>
				<p class="e-altbosluk">belki biri derdimden anlar, kurtulurum.”</p>
				<p class="e-paragraf">Dumrul, babasına geldi, elini </p>
				<p class="e-altbosluk">öptü, görelim ne söyledi:</p>
				<p class="e-siir"><span class="e-italik">Ak sakallı, azizim, canım babam</span></p>
				<p class="e-siir"><span class="e-italik">Bilir misin neler oldu</span></p>
				<p class="e-siir"><span class="e-italik">Kötü söz söyledim</span></p>
				<p class="e-siir"><span class="e-italik">Hak Teâlâ’ya hoş gelmedi</span></p>
				<p class="e-siir"><span class="e-italik">Gökteki al kanatlı Azrâil’e buyurdu</span></p>
				<p class="e-siir"><span class="e-italik">Uçarak geldi</span></p>
				<p class="e-siir"><span class="e-italik">Ak göğsüme pençesini bastırarak</span></p>
				<p class="e-siir"><span class="e-italik">Hırıldatıp tatlı canımı alır oldu</span></p>
				<p class="e-siir"><span class="e-italik">Senden can isterim canıma karşılık</span></p>
				<p class="e-siir"><span class="e-italik">İzzetli babam verir misin</span></p>
				<p class="e-siir"><span class="e-italik">Verip de beni kurtarır mısın</span></p>
				<p class="e-altbosluk"><span class="e-italik">Yoksa “Oğul oğul!” diye yanar mısın</span></p>
				<p class="e-paragraf">Babası Dumrul’u dinledikten sonra</p>
				<p class="e-altbosluk">görelim ne söyledi:</p>
				<p class="e-siir"><span class="e-italik">Oğul oğul ey oğul</span></p>
				<p class="e-siir"><span class="e-italik">Canımın parıltısı oğul</span></p>
				<p class="e-siir"><span class="e-italik">Doğunca dokuz erkek deveyi kurban verdiğim oğul</span></p>
				<p class="e-siir"><span class="e-italik">Altın pencereli otağımın kabzası oğul</span></p>
				<p class="e-siir"><span class="e-italik">Kızımın, gelinimin çiçeği oğul</span></p>
				<p class="e-siir"><span class="e-italik">Karşıda yatan kara dağım gerek ise</span></p>
				<p class="e-siir"><span class="e-italik">Gelsin Azrail’in yaylası olsun</span></p>
				<p class="e-siir"><span class="e-italik">Soğuk soğuk pınarlarım gerek ise</span></p>
				<p class="e-siir"><span class="e-italik">İçme olsun</span></p>
				<p class="e-siir"><span class="e-italik">Tavla tavla atlarım gerek ise</span></p>
				<p class="e-altbosluk"><span class="e-italik">Binek olsun</span></p>
				<p class="e-siir"><span class="e-italik">Katar katar develerim gerek ise</span></p>
				<p class="e-siir"><span class="e-italik">Yük taşıyıcı olsun</span></p>
				<p class="e-siir"><span class="e-italik">Ağıllardaki ak koyunum gerek ise</span></p>
				<p class="e-siir"><span class="e-italik">Kara mutfakta şöleni olsun</span></p>
				<p class="e-siir"><span class="e-italik">Akçe, gümüş altın gerek ise</span></p>
				<p class="e-siir"><span class="e-italik">Harçlığı olsun</span></p>
				<p class="e-siir"><span class="e-italik">Hayat tatlı, can izzetli</span></p>
				<p class="e-siir"><span class="e-italik">Canımı veremem</span></p>
				<p class="e-siir"><span class="e-italik">Anana git</span></p>
				<p class="e-altbosluk"><span class="e-italik">O benden daha aziz, sevgi doludur</span></p>
				<p class="e-paragraf">Deli Dumrul, babasından yüz bulamayınca</p>
				<p class="e-altbosluk">doğruca annesine gitti, görelim neler söyledi:</p>
				<p class="e-siir"><span class="e-italik">Ana ana canım ana</span></p>
				<p class="e-siir"><span class="e-italik">Bilir misin neler oldu</span></p>
				<p class="e-siir"><span class="e-italik">Gökyüzünden al kanatlı Azrâil uçarak geldi</span></p>
				<p class="e-siir"><span class="e-italik">Ak göğsüme çökerek</span></p>
				<p class="e-siir"><span class="e-italik">Canımı almak istedi</span></p>
				<p class="e-siir"><span class="e-italik">Babamdan istedim can vermedi</span></p>
				<p class="e-siir"><span class="e-italik">Senden dilerim ana</span></p>
				<p class="e-siir"><span class="e-italik">Canından geçer misin benim için</span></p>
				<p class="e-siir"><span class="e-italik">Yoksa, “Oğul oğul!” diye yanar mısın</span></p>
				<p class="e-siir"><span class="e-italik">Acı tırnağınla ak yüzünü yırtar mısın</span></p>
				<p class="e-siir"><span class="e-italik">Kargı gibi kara saçını yolar mısın</span></p>
				<p class="e-altbosluk">Anası, görelim ne söylemiş:</p>
				<p class="e-siir"><span class="e-italik">Oğul oğul ey oğul</span></p>
				<p class="e-siir"><span class="e-italik">Dokuz ay içimde taşıdığım</span></p>
				<p class="e-siir"><span class="e-italik">On ay deyince dünya yüzüne getirdiğim oğul</span></p>
				<p class="e-siir"><span class="e-italik">Dolma beşiklerde belediğim</span></p>
				<p class="e-siir"><span class="e-italik">Dolu dolu ak südümü emzirdiğim oğul</span></p>
				<p class="e-siir"><span class="e-italik">Ak burçlu kalelerde tutulaydın</span></p>
				<p class="e-siir"><span class="e-italik">Azgın dinli kafire tutsak olaydın</span></p>
				<p class="e-siir"><span class="e-italik">Altın akçenin gücüyle seni kurtaraydım oğul</span></p>
				<p class="e-siir"><span class="e-italik">Yaman bir yere varmışsın varamam</span></p>
				<p class="e-siir"><span class="e-italik">Dünya tatlı, can aziz</span></p>
				<p class="e-altbosluk"><span class="e-italik">Veremem böylece bil</span></p>
				<p class="e-paragraf">Anasından da yüz bulamayınca</p>
				<p class="e-altbosluk">Deli Dumrul, Azrâil’e yakardı:</p>
				<p class="e-siir"><span class="e-italik">Bre Azrâil aman</span></p>
				<p class="e-altbosluk"><span class="e-italik">Allah’ın birliğine olmaz güman</span></p>
				<p class="e-altbosluk">Azrâil dedi:</p>
				<p class="e-paragraf">“Daha ne aman dilersin.</p>
				<p class="e-paragraf">Ak sakallı babandan yüz bulmadın, ak </p>
				<p class="e-paragraf">pürçekli anandan fayda görmedin, gayri sana </p>
				<p class="e-paragraf">can verecek kim vardır?</p>
				<p class="e-paragraf">Dumrul’un gözleri parladı:</p>
				<p class="e-paragraf">“Hasretlim var” dedi.</p>
				<p class="e-paragraf">Azrâil</p>
				<p class="e-paragraf">“Hasretlin kimdir?” diye sordu.</p>
				<p class="e-paragraf">Deli Dumrul,</p>
				<p class="e-paragraf">“Helâlliğim, eşim” dedi, “iki oğlum var ondan,</p>
				<p class="e-paragraf">izin verirsen, bir de onunla konuşmak istiyorum.”</p>
				<p class="e-paragraf">Azrâil’in izniyle Dumrul, bu kez helâllisinin yanına</p>
				<p class="e-altbosluk">geldi, görelim ne söyledi:</p>
				<p class="e-siir"><span class="e-italik">Bilir misin neler oldu</span></p>
				<p class="e-siir"><span class="e-italik">Gökyüzünden al kanatlı Azrâil uçarak geldi</span></p>
				<p class="e-siir"><span class="e-italik">Ak göğsüme çökerek</span></p>
				<p class="e-siir"><span class="e-italik">Tatlı canımı alır oldu</span></p>
				<p class="e-siir"><span class="e-italik">Babamdan diledim can vermedi</span></p>
				<p class="e-siir"><span class="e-italik">Anamdan istedim can vermedi</span></p>
				<p class="e-siir"><span class="e-italik">Dünya tatlı, hayat güzel, dediler</span></p>
				<p class="e-siir"><span class="e-italik">Yüce dağlarım yaylağın olsun</span></p>
				<p class="e-siir"><span class="e-italik">Soğuk sularım içmen olsun</span></p>
				<p class="e-siir"><span class="e-italik">Koç atlarım bineğin</span></p>
				<p class="e-siir"><span class="e-italik">Altın pencereli otağım gölgen olsun</span></p>
				<p class="e-siir"><span class="e-italik">Katar katar develerim yüklerini taşısın</span></p>
				<p class="e-siir"><span class="e-italik">Ağıllardaki ak koyunlarım şölenin olsun</span></p>
				<p class="e-siir"><span class="e-italik">Gözün kimi tutar</span></p>
				<p class="e-siir"><span class="e-italik">Gönlün kimi severse</span></p>
				<p class="e-siir"><span class="e-italik">Ona var sen</span></p>
				<p class="e-siir"><span class="e-italik">Çocuklarını öksüz bırakma</span></p>
				<p class="e-paragraf">Dumrul’un sözlerini şaşkınlıkla dinleyen </p>
				<p class="e-altbosluk">helâllisi görelim neler söyledi:</p>
				<p class="e-siir"><span class="e-italik">Ne dersin, ne söylersin</span></p>
				<p class="e-siir"><span class="e-italik">Göz açınca gördüğüm</span></p>
				<p class="e-siir"><span class="e-italik">Gönül verip sevdiğim</span></p>
				<p class="e-siir"><span class="e-italik">Koç yiğidim</span></p>
				<p class="e-siir"><span class="e-italik">Tatlı damağınla öpüştüğüm</span></p>
				<p class="e-siir"><span class="e-italik">Bir yastığa baş koyduğum</span></p>
				<p class="e-siir"><span class="e-italik">Karşı yatan kara dağları</span></p>
				<p class="e-siir"><span class="e-italik">Neylerim ben, senden sonra</span></p>
				<p class="e-siir"><span class="e-italik">Yayla değil bana mezar olsun</span></p>
				<p class="e-siir"><span class="e-italik">Soğuk sularını içer olsam kanım olsun</span></p>
				<p class="e-siir"><span class="e-italik">Harcar isem altın akçeni kefenim olsun</span></p>
				<p class="e-siir"><span class="e-italik">Tavla tavla koç atına biner isem tabutum olsun</span></p>
				<p class="e-siir"><span class="e-italik">Senden sonra bir yiğidi sever olsam</span></p>
				<p class="e-siir"><span class="e-italik">Alaca yılan olup beni soksun</span></p>
				<p class="e-siir"><span class="e-italik">Senin nâmert anan baban</span></p>
				<p class="e-siir"><span class="e-italik">Ne var ki bir canda</span></p>
				<p class="e-siir"><span class="e-italik">Sana bağışlamamışlar</span></p>
				<p class="e-siir"><span class="e-italik">Yedinci, sekizinci gök şahit olsun</span></p>
				<p class="e-siir"><span class="e-italik">Kudretli Allah şahit olsun</span></p>
				<p class="e-siir"><span class="e-italik">Canım sana feda olsun</span></p>
				<p class="e-paragraf">Eşi için canından vazgeçtiğini</p>
				<p class="e-paragraf">gören Azrâil, kadının ruhunu almaya</p>
				<p class="e-paragraf">geldi. Lâkin Deli Dumrul, helâllisine</p>
				<p class="e-paragraf">kıyamadı, Allah Teâlâ’ya yakardı, görelim</p>
				<p class="e-altbosluk">neler söyledi:</p>
				<p class="e-siir"><span class="e-italik">Yücelerden yücesin</span></p>
				<p class="e-siir"><span class="e-italik">Kimse bilmez nicesin</span></p>
				<p class="e-siir"><span class="e-italik">Güzel Tanrı</span></p>
				<p class="e-siir"><span class="e-italik">Cahil kullar gökte arayıp yerde ister</span></p>
				<p class="e-siir"><span class="e-italik">Oysa sen inanmışların yüreğindesin</span></p>
				<p class="e-siir"><span class="e-italik">Daim duran Cebbar Tanrı</span></p>
				<p class="e-siir"><span class="e-italik">Yüce yolların üstüne</span></p>
				<p class="e-siir"><span class="e-italik">Vakıflar kuşatayım senin için</span></p>
				<p class="e-siir"><span class="e-italik">Alınca ikimizin canını birlikte al</span></p>
				<p class="e-siir"><span class="e-italik">Bırakırsan birlikte bırak</span></p>
				<p class="e-altbosluk"><span class="e-italik">Keremi sonsuz Tanrı</span></p>
				<p class="e-paragraf">Deli Dumrul’un sözleri, Allah Teâlâ’ya </p>
				<p class="e-paragraf">hoş geldi. Azrâil’e, Dumrul’un anasının babasının </p>
				<p class="e-paragraf">ruhlarını almasını buyurdu; “Onları ise bağışladım, </p>
				<p class="e-altbosluk">yüzkırk sene ömür verdim.”</p>
				<p class="e-paragraf">Azrail, Dumrul’la eşini bırakıp, ebeveynine </p>
				<p class="e-altbosluk">giderek, Hak Teâlâ’nın emrini yerine getirdi.</p>
				<p class="e-paragraf">Deli Dumrul, helâlliğiyle yüzkırk sene </p>
				<p class="e-altbosluk">mutlu bir ömür sürdü.</p>
				<p class="e-paragraf">Dedem Korkut geldi, boy boyladı, soy soyladı,</p>
				<p class="e-altbosluk">destan koştu, deyiş söyledi:</p>
				<p class="e-paragraf">“Bu hikâye Deli Dumrul’un olsun,</p>
				<p class="e-paragraf">benden sonra alıp ozanlar</p>
				<p class="e-paragraf">anlatsın, dilden dile gezinsin, açık</p>
				<p class="e-paragraf">alınlı gönlü yüce erenler dinlesin”</p>
				<p class="e-altbosluk">dedi.</p>
				<p class="e-paragraf">Hak Teâlâ’ya yakarayım hanım:</p>
				<p class="e-paragraf">Başı yüce, kara dağların yıkılmasın.</p>
				<p class="e-paragraf">Gölgeli, yaşlı ağacın kurumasın.</p>
				<p class="e-paragraf">Çağıldayan, coşkun suyun kurumasın.</p>
				<p class="e-paragraf">Kudret sahibi Allah, seni kimselere</p>
				<p class="e-paragraf">muhtaç etmesin. Ak alnında beş kelime</p>
				<p class="e-paragraf">dua kıldık, makbul olsun.</p>
				<p class="e-paragraf">Arıtsın, temizlesin günahlarını,</p>
				<p class="e-paragraf">sizi adı güzel Muhammed’e</p>
				<p class="e-paragraf">bağışlasın.</p>
			</div>
		</div>
	</body>
</html>