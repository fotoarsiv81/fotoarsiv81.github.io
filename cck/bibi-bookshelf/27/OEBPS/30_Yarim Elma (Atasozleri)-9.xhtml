<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-9</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-9" class="BASLIK01">DOSTU ÜZMEK, DÜŞMANI GÜLDÜRMEK </p>
			<p class="govde-metin para-style-override-1"><span class="k-rm-z-">Nerede birlik, orada dirlik.</span></p>
			<div class="frame-4">
				<img class="frame-5" src="image/17_Atasozleri_fmt.jpeg" alt="17_Atasozleri.tif"/>
			</div>
			<p class="govde-metin"><span class="k-rm-z-">&#160;</span></p>
			<p class="govde-metin">Birlik, en önce aile içinde olmalıdır. Kendi aile fertleriyle iyi geçinemeyenler, toplum içinde de sıkıntı yaşar. Aile içindeki bireylerin arasında birlik beraberliğin olmadığını düşünelim. Bu ailenin hayatta başarılı ve mutlu olması mümkün değildir. Ayrılıkların olduğu, birliğin zedelendiği bir yerde huzur olmaz. Aralarındaki iletişimsizlik, zamanla aile bireylerinin birbirlerini yanlış anlamasına sebep olur. Bu sebeple evlatlarıyla konuşmayan babaların, kardeşleriyle küs yaşayan insanların örneklerini biliyoruz. Burada aile mutluluğundan bahsetmek mümkün mü?</p>
			<p class="govde-metin">Bir toplum içinde farklı özellikte birçok insan vardır. Fikirler, inanışlar, zevkler, eğlenceler farklı farklı olabilir. Önemli olan, bu farklılıkları bir zenginlik kabul ederek toplum içinde birliği sağlamaktır. Toplumlarda, özellikle birlik ve beraberliğin sağlanması gereken durumlarda çok farklı fikir ayrılığının olması kargaşa oluşturur. Toplumun düzeni temelden sarsılır. </p>
			<p class="govde-metin">Toplumların başındaki en büyük bela, ayrılık tohumlarının ekilmesidir. Birileri, her zaman ayrılık gayrılık konuları bulup sürekli olarak bunu dile getirebilir. Bazı insanlar da bu sözlere inanıp birlik ve beraberliği tehlikeye atan adımlar atabilirler.</p>
			<p class="govde-metin">İnsanlar arasında birlikte hareket etmeyi gerektiren birçok temel nokta vardır. Her şeyden önce insan olarak yaratılmışız. Aynı ülkede, aynı bayrağın altında yaşıyoruz. Aynı türküleri söylüyor, aynı olaylardan etkileniyoruz. Yaratandan ötürü yaratılanı seviyoruz. Sevgi bütün sorunları çözen gizli bir el gibidir. Bizim gibi düşünmeyen insanları dışlarsak beraber yaşayacağımız insan kalmaz. Ayrılık için bahane aramaya başlarsak yüzlerce gerekçemiz bulunabilir.</p>
			<p class="govde-metin">Toplumun bireylerini, bir çarkın dişlileri gibi düşünebiliriz. Fabrika çarkındaki bir dişli görevini yapmazsa o iş yerinde üretim olmaz. Olsa bile hatalı mallar çıkar. Toplum içindeki bir iki çürük elma, bütün insanların zarar görmesine, yara almasına neden olur. O toplumda güzel işlerin yapılması zorlaşır.</p>
			<p class="govde-metin">Devletlerde de durum farklı değildir. Tarih, birbiriyle kavgalı kardeşlerin örnekleriyle doludur. Devletlerin birçoğu kardeş kavgalarından dolayı zayıflamış ve yıkılmıştır. Bu kavgalar, kırgınlıklar; dostları üzmüş, düşmanları güldürmüş ve sevindirmiştir.</p>
			<p class="govde-metin">Birlik, beraberlik ve huzur içinde yaşamak isteyen toplumlar, insanları olduğu gibi kabul etmelidir.Toplum içinde yaşamanın bazı gerçekleri vardır. “Armudun sapı, üzümün çöpü var.” dersek hiçbir insanla anlaşamayız. Birliğimizi tehlikeye düşürürüz.</p>
			<p class="govde-metin">Birlikte yaşamak, kolay bir iş değildir. Bunun için bazı fedakârlıklarda bulunmak gerekir. Hayatın bin bir türlü ihtiyacı, problemi ve sıkıntısı vardır. İnsanlar arasında bazen kırgınlıklar olabilir. O durumda dengeli davranmak gerekir. Toplumun ileri gelenleri, bir vesile bulup hemen bu kırgınlıkları ortadan kaldırmaya çalışmalıdır. Uzun süreli küskünlüklerin oluşmasına fırsat vermemelidirler. Küskünlüklerin iyi sonuç verdiği, küskünlerin güzel işler yaptığı hiçbir zaman görülmemiştir.</p>
			<p class="govde-metin">Ayrılıkların gayrılıkların fazla olduğu toplumlarda huzur kaybolur. İnsan yalnız kaldığında bir an düşünmelidir. Birlik ve dirliğin oluşturulmasına nasıl katkı sağlayacağı konusuna kafa yormalıdır.</p>
			<p class="govde-metin">&#160;</p>
			<div class="frame-4">
				<img class="frame-6" src="image/18_Atasozleri_fmt.jpeg" alt="18_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
