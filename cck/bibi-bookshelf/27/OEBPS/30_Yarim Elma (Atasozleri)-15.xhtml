<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-15</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-15" class="BASLIK01">ARI GEZER ÇİÇEK ÇİÇEK</p>
			<p class="govde-metin-orta"><span class="k-rm-z-">Az söyle, çok dinle.</span></p>
			<div class="frame-4">
				<img class="frame-5" src="image/26_Atasozleri_fmt.jpeg" alt="26_Atasozleri.tif"/>
			</div>
			<p class="govde-metin"><span class="k-rm-z-">&#160;</span></p>
			<p class="govde-metin">Çok konuşmak, aynı zamanda çok hatayı da beraberinde getirir. Kişilerin başına birçok dert açabilir. Oysa az sözle derdini anlatmak, daha çok tercih edilmelidir. Çok söz, bazen gerçek dışı ifadeleri de içermeye başlar.</p>
			<p class="govde-metin">Dinlemek, ayrı bir beceri ister. Dinleme sırasındaki uygunsuz davranışlarımız, konuşmacıyı olumsuz etkiler. Özellikle toplum önünde yapılan konuşmalarda dikkatli olmak, konuşmasını ve dinlemesini bilmek gerekir. </p>
			<p class="govde-metin">Güzel konuşmak insanların hoşuna gider. Burada uygun bir ses tonuna sahip olmak ve bildiklerini düzgün bir şekilde ifade edebilmek güzel bir yetenektir. Ses tonunun yanında beden dili de konuşmaya ayrı bir canlılık katar.</p>
			<p class="govde-metin">Her insan, güzel konuşmak ister. Güzel konuşmak, aynı zamanda dolu dolu konuşmaktır. Fakat güzel bir ses tonuyla boş konuşmalar yapıldığı da görülebilir.</p>
			<p class="govde-metin">Konuşmada mizahın ve şakanın önemli bir yeri vardır. Çatık kaşlı, hiç gülümsemeyen insanın konuşmaları sevilmez. Mizah; güldürücü, eğlendirici ve şaşırtıcı olduğu kadar, öğretici ve düşündürücüdür. Nasrettin Hoca’nın fıkralarında olduğu şekilde yapılan anlatımlar, sevilerek dinlendiği için etkileri daha fazla olur. Zihinde uzun süre kalır. Mizahın, insanlarla alay etmeye dönüştürülmemesi gerekir.</p>
			<p class="govde-metin">Bazı insanlar güzel konuşma eğitimi alır. Fakat dinleme için böyle bir kaygımız yoktur. Dinleme sırasında, resim yaptığımız, uyumaya çalıştığımız anlar bile olabilir.</p>
			<p class="govde-metin">Bir insan ne kadar güzel konuşursa konuşsun iyi dinleyiciler olmayınca konuşma boşa gider. Konuşmak, dinlemeyle beraber olunca bir anlam kazanır. </p>
			<p class="govde-metin">Sadece bazı sesleri duymak, dinlemek değildir. Ama söylenenleri iki kulağımızla dinler ve bir şeyler öğrenmeye çalışırsak anlamlı bir dinleme yapmış oluruz.</p>
			<p class="govde-metin">Dikkatinizi konuşmacıya verdiğinizde onun hakkında bir karara varabilirsiniz. Bir başka zaman dinleyip dinlemeyeceğinize hükmedebilirsiniz.</p>
			<p class="govde-metin">İnsan dinlemekle çok şey öğrenir. Çoğu zaman, dinlemek için özel yerlere gider ve özel gayretler sarf ederiz. Müzik dinleriz, şarkıya kulak kesiliriz. Bir konferansı takip eder, bir şeyler öğrenmeye çalışırız. Arabada giderken radyo dinleriz. Annemizin babamızın sözleri kulağımıza küpe olur. Ders sırasında öğretmenimizin konuşmalarını dinleriz. Bazen, dünyanın günlük işlerinden uzaklaşır, kendi söylediğiniz türküyü, kendi okuduğunuz kitabı dinlersiniz. </p>
			<p class="govde-metin">Dinlemek, anlamayı kolaylaştırır. Konuşmacının ne demek istediğini anladığımız ölçüde yeni şeyler öğreniriz. Dinleyip de anlamadığımız zaman hiçbir kazancımız olmaz. Güzel konuşmak bizim ünlü biri olmamıza yardım edebilir. Ancak hayatta başarılı olanlar iyi dinlemesini bilenlerdir. İyi dinleyen insan, farklı çiçekleri dolaşıp bal yapan arı gibidir. Dinlemesini bilmek, çok konuşmaya çalışmaktan daha değerlidir. Seyrettiğimiz bazı televizyon programlarında buna ne kadar ihtiyacımızın olduğu daha iyi görülmektedir. Bu nedenle insanlara dinlemeyi iyi öğretmek gerekir.</p>
			<p class="govde-metin">Allah insana bir ağız, iki kulak vermiş. İnsanın iyi bir iletişimci olabilmesi için hem konuşmayı hem de dinlemeyi bilmesi gerekir. </p>
			<p class="govde-metin">&#160;</p>
		</div>
	</body>
</html>
