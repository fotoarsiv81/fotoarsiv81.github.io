<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-12</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-12" class="BASLIK01">YAPTIĞININ KARŞILIĞINI GÖRMEK</p>
			<p class="govde-metin-orta"><span class="k-rm-z-">Ne ekersen onu biçersin.</span></p>
			<div class="frame-4">
				<img class="frame-5" src="image/31_Atasozleri_fmt.jpeg" alt="31_Atasozleri.tif"/>
			</div>
			<p class="govde-metin"><span class="k-rm-z-">&#160;</span></p>
			<p class="govde-metin">Tarlaya buğday tohumları ektiğimizde o ürünü alırız. Diken tohumları ekenler, diken yetiştirir. Buğday ekip de başka bir ürün alan yoktur. Sadece buğdayı ekmek, yeterli değildir. Gerektiği kadar gübresini, suyunu vermeliyiz. İçindeki yabani otlarla mücadele etmeliyiz. Sevgi eken, sevgi biçer. Nefret eken nefret biçer. Nefret ekip sevgi biçilmez. Bu nedenle sevgi ekilmesini sağlamak için gayret göstermeliyiz.</p>
			<p class="govde-metin">Kötü yetiştirilmiş bir evladın ne ailesine ne de ülkesine faydası vardır. Kötü evladın çilesini önce ailesi, sonra ülkesi çeker. Bu nedenle çocukların iyi yetişmesi ve yetiştirilmesi önemlidir. Gelecekte yavrusundan şefkât ve iyilik bekleyenler, çocuklarının yetiştirilmesi konusunda titiz olmalıdır.</p>
			<p class="govde-metin">Dünyada insan, yaptığının karşılığını görür. İyiliğe karşı iyilik, kötülüğe karşı kötülük görmek bir kural olarak karşımıza çıkar. Oysa bu dünyada Yunus Emre gibi, kötü söz söyleyenlere, tatlı dille karşılık verenler de vardır. Bunlar, genel kuralı bozmayan önemli kimselerdir.</p>
			<p class="govde-metin">Büyüklerimiz, “Burası etme bulma dünyasıdır.” derler. Ne yaptıysan onun karşılığını göreceksin. Beklemediğimiz bir durum yaşadığımızda bunun başımıza niçin geldiğini düşünmemiz gerekir. Kötü niyetle yola çıkanlar, iyi sonuçlar elde edemezler.</p>
			<p class="govde-metin">Hâl ve davranışlarımızla arkadaşlarımızın kalbini kırabiliriz. Kırıcı hareketlerimiz devam edince çevremizdeki dostlarımızı kaybederiz. Sonunda dostsuz kalırız. </p>
			<p class="govde-metin">“Tahta Çanaklar” adlı hikâyeyi çoğunuz hatırlarsınız. Süleyman dede iyice yaşlanır. Gözleri görmez, kulakları duymaz olur. Yemekleri üstüne başına döker. Bu durum özellikle evdeki gelini rahatsız eder. Gelin, Süleyman dedeye demediğini ve yapmadığını bırakmaz. Aliş ise dedesini çok sevmektedir. </p>
			<p class="govde-metin">Bir akşam yemek yerken Süleyman dede yanlışlıkla yemek tabağını sofraya döker. Bu, bardağı taşıran son damla olur. Gelin hanım, Süleyman dedeye bağırıp çağırır. Süleyman dede hiçbir şey söylemeden karnı aç bir şekilde odasına gider. O artık, böyle bir hayat yaşamaktan, oğluna ve gelinine yük olmaktan bıkmıştır. Bu olaydan sonra Süleyman dede, aile sofrasına oturtulmaz. Onun için tahta çanak ve kaşık yaptırırlar. Yemeğini onlarla yer.</p>
			<p class="govde-metin">Aliş, bir gün eline bir bıçak ve odun parçası alır. Onlarla bir şeyler yapmaya çalışır. Annesi ve babası ne yaptığını sorduklarında, Aliş:</p>
			<p class="govde-metin">– Tahta çanak yapıyorum. Yaşlandığınızda yemeklerinizi bu kaplara koyacağım, size öyle vereceğim, der.</p>
			<p class="govde-metin">Karı koca, bu durum karşısında şaşırıp kalırlar. Söyleyecek tek kelime bulamazlar. Birden yaşlandıklarını ve Süleyman dedenin durumuna düştüklerini hayal ederler. İçlerine pişmanlık çöker. Hemen Süleyman dedenin odasına koşup ondan özür dilerler. O günden sonra da yemekleri birlikte yerler. Süleyman dedeye de çok iyi davranmaya başlarlar.</p>
			<p class="govde-metin">Bu hikâyede olaylar, görüldüğü gibi mutlu sonla bitmektedir. Ama olaylar her zaman böyle sonuçlanmayabilir.</p>
			<p class="govde-metin">Güzel işler yapanlar iyi sonuçlar elde ederler. Kötü işler yapanlar, er geç bunun karşılığını bulurlar. </p>
		</div>
	</body>
</html>
