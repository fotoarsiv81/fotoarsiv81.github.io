<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-13</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-13" class="BASLIK01">ÖFKE YENİLDİ </p>
			<p class="govde-metin-orta"><span class="k-rm-z-">Öfkeyle kalkan zararla oturur.</span></p>
			<div class="frame-4">
				<img class="frame-5" src="image/23_Atasozleri_fmt.jpeg" alt="23_Atasozleri.tif"/>
			</div>
			<p class="govde-metin"><span class="k-rm-z-">&#160;</span></p>
			<p class="govde-metin">İnsan öfkeli anında sağlıklı ve doğru karar veremez. Davranışlarını kontrol edemez. Sakin bir anında, öfkeli davranışının ne kadar yanlış olduğunu görür. Öfkeyle yapılan bazı davranışlar, bazen artık dönüşü olmayan yollara sevk eder. O anda, son pişmanlık fayda vermez.</p>
			<p class="govde-metin">Öfkeli insan iyi düşünemez, yaptığı yanlışlıkların nasıl sonuçlar vereceğini hesap edemez. Sonunda bu ölçüsüz ve yanlış davranışın zararını hem kendisi hem de başkaları çeker. </p>
			<p class="govde-metin">Bazıları, bağırıp çağırarak işini hâlletmeye çalışır. Bu durum, geçici olarak sorunları çözebilir. Ama bir gün işin sonu mutlaka hüsranla biter.</p>
			<p class="govde-metin">Öfkenin zararlarından korunmak için kendimizi ve duygularımızı kontrol etmeyi bilmeliyiz. Kızgınlık, öfke ve saldırganlık duyguları, hayatımızı olumsuz etkiler. Özellikle bu duygular tehlikeli sonuçlara yol açabilir. Aslında öfke, olumsuz bir duruma tepki olarak meydana gelir. Fakat bunun aşırı olması, işin çığırından çıkmasına sebep olur. Öfke baldan tatlı gelmeye başlayınca kontrolümüzü kaybederiz. Bu durumda çevremizdekilere düşmanlık bile yapabiliriz. </p>
			<p class="govde-metin">Öfke gelince akıl baştan gider ve kendimize hakim olamayız. Öfkesine hakim olamayıp da çevresine zarar veren ve bu yüzden hapishanelere girmiş birçok insan vardır.</p>
			<p class="govde-metin">Çözüme kavuşturulamayan öfkeler, insanlar arasında ciddi iletişim sorunları yaşanmasına neden olur ve toplum düzenini temelden sarsar. Öfkeli bir insan, olayları ve durumları olumsuz bir bakış açısıyla ele alır. Öfke anında doğru davranış biçimini seçememek, olayların daha da kötüye gitmesine yol açar.</p>
			<p class="govde-metin">Öfke anlarında seçilen şiddet, hakaret, saldırganlık, yüksek sesle konuşmak gibi davranışlar hiçbir olumlu sonuç vermez. Öfke anında, yol kenarında bir arkadaşınızı ittiğinizi düşününüz. Arkadaşınız yere düştü ve başını kaldırım taşına çarptı. Bu sırada beyin sarsıntısı geçirdi ve hemen doktora götürdüler. Beyinde hasar meydana geldi ve vücudunun bir bölümü tutmaz oldu. Siz de yaptığınız bu saldırganlıktan dolayı hem okulda hem de mahkemede ceza aldınız. Hem arkadaşlarınızı kaybettiniz hem de hayatınızı zehirlediniz.</p>
			<p class="govde-metin">Bizim verdiğimiz örnek gibilerini çoğaltmak elbette mümkündür. Yıllarca beraber olduğu oyun arkadaşını yaralayıp onun hayatını kaybetmesine sebep olan çocuklar vardır. Tabi bu olayların sonunda pişmanlık duyulmaktadır fakat iş işten geçmiştir. Öfkeyle kalkan, zararla oturmuştur.</p>
			<p class="govde-metin">Duygularımızı kontrol edebilmek için gerektiği zaman eğitim bile almalıyız. Çünkü çocukluk yıllarında öfkemizi kontrol etmeyi beceremezsek ileride daha büyük problemler yaşayabiliriz. </p>
			<p class="govde-metin">Öfkeyle ilgili, çevremizde birçok kötü örnekle karşılaşabiliriz. O davranışları görmek, bizi öfkeli davranmaya yöneltebilir. Bu davranışları örnek almamalı ve bu davranışları sergileyenlerden uzak durmalıyız. </p>
			<div class="frame-4">
				<img class="frame-5" src="image/24_Atasozleri_fmt.jpeg" alt="24_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Bazı arkadaşlarımız, doğuştan gelen özelliklerle daha çabuk öfkelenir. Bu arkadaşlarımıza karşı daha dikkatli olmalı, onları sinirlendirecek davranışlardan kaçınmalıyız. O arkadaşımız da öfkesini kontrol etmeye çalışmalıdır. </p>
			<p class="govde-metin">Kızgınlığın öfkeye dönüştüğünü fark ettiğimizde ellerimizi ve kollarımızı birleştirelim. İçimizden ona kadar sayıp sakinleşmeye çalışalım. Sayma sırasında derin nefes alıp verelim. Bu hareketler sakinleşmemize yardımcı olacaktır. Sakinleştikten sonra neler yapabileceğimizi düşünelim. Bulduğumuz en uygun çözüm yolunu uygulayalım. </p>
			<p class="govde-metin">Öfke anında, bulunduğumuz ortamı değiştirmek, sakin ve sessiz yerlere geçmek yararlı olur. Elimizi, yüzümüzü yıkamak, derin nefes alıp vermek, dikkatimizi başka şeylere yöneltmek de öfkemizin yatışmasına yardımcı olur. </p>
			<p class="govde-metin">Bütün iyi niyetimize rağmen karşı tarafta olumsuz davranışlar devam ediyor olabilir. Böyle bir davranış, sorunların artmasına neden olacaktır. Bu durumda, bu arkadaşımızla ilişkilerimizi gözden geçirmeliyiz. </p>
			<p class="govde-metin">Öfkeyle yapılan davranışların yaşadığımız sorunları çözmediği, hatta artırdığı ortadadır. Bunun için öfkesiz kalkıp sevinçle yerimize oturalım. Böylece daha huzurlu bir hayat sürmemiz mümkün olacaktır. </p>
		</div>
	</body>
</html>
