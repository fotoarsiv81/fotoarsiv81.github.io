<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-10</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-10" class="BASLIK01">SAĞLIĞIN KIYMETİ</p>
			<p class="govde-metin para-style-override-1"><span class="k-rm-z-">Her işin başı sağlıktır.</span></p>
			<div class="frame-4">
				<img class="frame-5" src="image/20_Atasozleri_fmt.jpeg" alt="20_Atasozleri.tif"/>
			</div>
			<p class="govde-metin">&#160;</p>
			<p class="govde-metin">İnsanın fiziksel ve ruh yapısı nasılsa dünyaya öyle bakar. Hasta bedenlerin ve ruhların, dünyaya bakışı da hastalıklıdır. Ama hasta olup da dünyaya güzel bakan umutlu insanlar da vardır. Bunlar, elbette en doğrusunu yapıyorlar. </p>
			<p class="govde-metin">Sağlıklı olmayan insan, her şeyi istediği gibi yapamaz. Hayatı mutlu bir şekilde yaşamanın ve hayatın tadını almanın temelinde sağlık yatar. Bazen “Ne hayat dolu bir insan!” deriz. Âdeta, o kişiye bakınca içimiz açılır; yaşadığımızın farkına varırız.</p>
			<p class="govde-metin">Her işin başı sağlıksa sağlığımıza neden dikkat etmeyiz? Neden sağlığımızı kaybettikten sonra aklımız başımıza gelir de onu büyük fedakârlıklar yaparak elde etmeye çalışırız? Sağlığın kıymetini, kaybettikten sonra anladığımız için böyle bir çaba içine gireriz. </p>
			<p class="govde-metin">Bir gün başınızın ağrıdığını düşünün! O gün, kimsenin sizinle konuşmasını istemezsiniz. Sizinle konuşmak isteyenlerle tartışmaya kalkışırsınız. Hasta olduğunuz için ödevlerinizi yapamazsınız. Hastalığınız devam ederse okula gidemezsiniz. Anneniz veya babanız sizi doktora götürmek için iş yerlerinden izin almak zorunda kalırlar. Hem zamanlarını hem de paralarını harcarlar. Hastalığınız artmışsa hastaneye yatmak zorunda kalırsınız. Aile fertlerinin günleri de hastanede geçer. Diğer akrabalarınız sizi merak eder. Telefon üstüne telefon ederler. Çoğu yakınınız, iyileşmeniz için dua etmeye başlar. Yani sadece siz hasta olmuyorsunuz. Ya da siz hastasınız ama bütün aile bireyleri sizin hastalığınızın derdini çekiyor. Bu ifadeler sizi biraz karamsarlığa sevk etmiş olabilir. Oysa hasta olmadan önce bunlara engel olmak çoğu zaman elimizdedir. Burada önemli olan sağlığın kıymetini bilmektir.</p>
			<p class="govde-metin">Basit şekilde belirtecek olursak dişlerimizi düzenli olarak fırçalamalıyız. Diş temizliğine dikkat etmeyince erken yaşlarda onları kaybedebiliriz. Dişi ağrıyan öğrenci kendini derslere veremez.</p>
			<p class="govde-metin">Yiyeceğimize, içeceğimize, giyeceğimize, temizliğimize dikkat etmeliyiz. Mevsimine göre giyinmeye çalışmalıyız. Gazlı içecek ve hazır yiyecekler yerine, annemizin hazırladığı beslenmeleri tüketmeliyiz. Bunları yaparak temel sağlık problemlerine çözüm bulmuş oluruz. Hayatın ilk yıllarındaki önlemler, yaşlılıktaki hayatın da sağlıklı olmasını sağlayacaktır. Sağlığımız yerinde olmayınca hiçbir şeyin önemi yoktur. Sağlıklı olmayınca istediğimiz gibi hareket edemeyiz. İstediğimiz şeyleri yiyemeyiz. Başka zenginliklerin, sağlığın yanında önemi yoktur.</p>
			<p class="govde-metin">İnsan sadece fiziksel yapıdan oluşmaz. Bazı olaylar karşısında üzülürüz, bazen seviniriz. Üzüntülü olduğumuzda herkesi hüzünlü gibi görürüz. Sevinçli olduğumuzda herkesi mutlu zannederiz. Bunlar daha çok ruh sağlığımızla ilgilidir. Hayatın içinde bazı zorlukların bulunabileceğini ve bunlara da hazır olmamız gerektiğini bilmemiz gerekir. </p>
			<p class="govde-metin">Zengin bir aile iken elimizde olmayan bazı sebeplerden dolayı fakir düşebiliriz. Aile büyüklerimizden birini kaybetmiş olabiliriz. Buna benzer olaylar karşısında korkularımızı yenmek, sorumluluklarımızı yerine getirmek sağlıklı bir ruh hâli kazanmamızı sağlayabilir. Kısacası bu durumda psikolojimizin iyi olması gerekir.</p>
			<p class="govde-metin">Beklenmeyen olumsuz olaylar ve gelişmeler karşısında yılgınlık göstermek psikolojimizin bozulmasına neden olabilir. Hem fiziksel hem de ruhsal olarak sağlıksız bir insandan olumlu bir davranış beklemek zaten mümkün değildir.</p>
			<p class="govde-metin">Sağlığımızı korumak elimizdedir. Sağlığımızı korursak dünyaya sağlıklı bakabiliriz. Unutulmamalıdır ki sağlıklı toplumlar, fizik ve ruh olarak sağlıklı insanlardan oluşur. </p>
		</div>
	</body>
</html>
