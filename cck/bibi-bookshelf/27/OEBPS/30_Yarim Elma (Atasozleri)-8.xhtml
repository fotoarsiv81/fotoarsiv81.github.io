<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-8</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-8" class="BASLIK01">KÜL KESMEK</p>
			<p class="govde-metin para-style-override-1"><span class="k-rm-z-">Komşu komşunun külüne muhtaçtır.</span></p>
			<div class="frame-4">
				<img class="frame-5" src="image/15_Atasozleri_fmt.jpeg" alt="15_Atasozleri.tif"/>
			</div>
			<p class="govde-metin para-style-override-1"><span class="k-rm-z-">&#160;</span></p>
			<p class="govde-metin">İyi komşuluk, büyük bir zenginliktir. En küçük ihtiyaçlarda bile komşular birbirlerine yardımcı olur. Önemli veya önemsiz pek çok konuda komşuların yeri doldurulamaz. Kapı komşularımız, bize akrabalarımızdan daha yakındır.</p>
			<p class="govde-metin">Eskiden, aile büyüklerimiz, sabahleyin gün ağarmak üzereyken evin dış kapısını açardı. O sıralarda en yakın komşu evin hanımı Zeynep teyze gelir, ocağını tutuşturmak için çıra, kibrit alırdı. Veya elindeki küreğe üç beş köz koyup giderdi. Komşular arasında yardımlaşma günün ilk saatlerinde böyle başlardı. </p>
			<p class="govde-metin">Anadolu’da “kül kesmek” diye bir ifade vardır. Günümüzdeki gibi temizlik malzemelerinin olmadığı dönemde kirli çamaşırlar büyük küfeye yerleştirilirdi. Üzerine de sık gözenekli bir bez geçirilir, bezin üzerine de kül konurdu. Külün üzerine sıcak su dökülünce küllenmiş su, çamaşırların üzerine akar ve deterjan vazifesi görürdü. Kül gibi değersiz bir şey bile gerektiğinde komşular arasında alınıp veriliyordu. Komşular birbirlerinden kül alışverişinde bulunurlardı. Buna bağlı olarak külün bile komşuluk ilişkilerinin içinde önemli bir yeri olduğunu söyleyebiliriz.</p>
			<p class="govde-metin">Şehir hayatında, eski komşuluk ilişkilerinin kalmadığı söylenir ve bu durum garip karşılanır. Hatta merdivenlerde karşılaştığı komşusunu tanımayan ve ona selam vermeyen birçok insanın varlığından söz edilir. Peki, bu aşılamayacak bir durum mudur? Öncelikli olarak bu ilişkilerdeki kopukluğun sebebini bulmak gerekir. İş yoğunluğu, yalnız yaşama isteği bu kopukluğun sebeplerinden bazıları olabilir.</p>
			<div class="frame-4">
				<img class="frame-5" src="image/16_Atasozleri_fmt.jpeg" alt="16_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Şehir hayatında bile, sabahleyin ekmeğimiz yoksa komşudan ödünç ekmek alabiliriz. Tuzumuz kalmadıysa tuz isteyebiliriz. Eğer aşure gibi özel bir yiyecek yapmışsak onu komşularımızla paylaşabiliriz.</p>
			<p class="govde-metin">Artık, tavuklarımız, komşunun bahçesine girmiyor olabilir. Aynı binada yaşayan insanlar, birbirlerinden kül alıp vermiyorlar. Ancak aynı merdivenleri kullanıyorlar, aynı sokağı paylaşıyorlar. Aynı çatının altında hayatlarını sürdürüyorlar. Ortak noktaları, eskisine göre çoğalmış durumdadır. Dolayısıyla komşuların birbirine karşı sorumlulukları daha da artmıştır. </p>
			<p class="govde-metin">Toplumun değerlerinden olan özel günler, bu diyalogsuzluğu ortadan kaldırmada önemli bir etken olabilir. Kandillerde komşulara, çiçek veya kandil simidi verilmesi, bayramlarda komşuların ziyaret edilmesi, komşu çocuklarına kitap vb. hediyeler verilmesi komşularla iletişim kurmamıza yardımcı olabilir. Elbette bunların dışında başka sebepler de sayılabilir.</p>
			<p class="govde-metin">Düğünler, bayramlar, komşularla daha eğlenceli ve anlamlı şekilde kutlanabilir. Üzüntülü ve sevinçli anlarda, komşularımızın yanında yer almak onların duygularını paylaşmak, en önemli komşuluk değerlerimizdendir.</p>
			<p class="govde-metin">En kötü davranış, bir komşunun diğer komşusunu kıskanması ve onun dedikodusunu yapmasıdır. Eliyle, diliyle komşusunu rahatsız etmesidir. Komşular arasındaki kıskançlık ve dedikodu, sevgi, saygı ve güvenin zedelenmesine sebep olur. Bunlardan uzak durmak gerekir. İnsanlar, bir vücudun organları gibidir. Komşumuzun sevinci bizim sevincimiz, üzüntüsü bizim hüznümüzdür.</p>
			<p class="govde-metin">“Ev alma, komşu al.” diye bir söz vardır. Ev alırken komşuları da sormak bunun için âdet olmuştur. İyi bir komşu, evden daha üstün tutulmuştur. </p>
			<p class="govde-metin">İnsanların, bu kadar iç içe olduğu yerlerde, iyi komşuluklar, huzurlu bir toplumun oluşmasında çok önemlidir.</p>
			<div class="frame-4">
				<img class="frame-5" src="image/11_Atasozleri_fmt.jpeg" alt="11_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
