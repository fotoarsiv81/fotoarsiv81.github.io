<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-14</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-14" class="BASLIK01">HAYATIN İLK YILLARI</p>
			<p class="govde-metin-orta"><span class="k-rm-z-">Ağaç yaşken eğilir.</span></p>
			<div class="frame-4">
				<img class="frame-5" src="image/25_Atasozleri_fmt.jpeg" alt="25_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Küçük bir fidanı eğmek istediğinizde bunu kolaylıkla başarabilirsiniz. Hatta bazı yerlerde bisiklet, araba, değişik hayvan şekillerine sokulmuş fidanlar görürsünüz. Taze hâldeyken onlara istenen şekiller verilmiştir. Yaşlı ve kuru bir ağacı eğmeye çalıştığınızda zorlanırsınız. Onu eğmek için büyük bir güç sarf etmeniz gerekir. Bu durumda eğilmez de kökünden sökülür ve yıkılır. Artık bu ağacın yaşaması mümkün değildir. Kuruyan dal kırılır, kuruyan yapraklar kopar ve yere düşer.</p>
			<p class="govde-metin">İnsanlar, küçük yaşlarda daha iyi eğitilebilir. Yaş ilerledikçe alışkanlıklardan vazgeçmek, yeni alışkanlıklar edinmek güçleşir. </p>
			<p class="govde-metin">Sağlıklı dişlere sahip olabilmek için diş fırçalama alışkanlığımızın olması gerekir. Okul öncesinden sahip olduğumuz bu alışkanlığı devam ettirmeliyiz. Ders çalışma alışkanlığını da ilköğretimin ilk yıllarında ediniriz. Günümüzü planlayıp ders çalışmamız gereken zamanda masamızın başında olmalıyız. Planlı ve düzenli olarak ders çalışanlar, hayatta daha başarılı olur. </p>
			<p class="govde-metin">Halkımızın okuma alışkanlığı sürekli tartışılıp durulur. Çoğunlukla az okuduğumuz söylenir. Peki, okuma alışkanlığı kazanmak için hayatın ilk yıllarında neler yapılabilir?</p>
			<p class="govde-metin">Öncelikle, oyuncak gibi sevimli kitaplarla karşılaşırız. Annemiz bize içindekileri okur, resimleri anlatmamızı ister. Öyle bir an gelir ki biz artık o sayfalarda ne anlatıldığını bir çırpıda söyleriz. Âdeta bir yazı gibi kitapların resimlerini okuruz. Yatarken yine masallarla uyuruz. Kitap, hayatımızda önemli bir yer tutar. </p>
			<p class="govde-metin">İlköğretime başlayıp okuma ve yazmayı öğrendikten sonra kitaplar bizim için daha sevimli hâle gelir. Artık yazılarla ne anlatıldığını öğrenebiliriz. Resimlerle yazılar arasında nasıl bir bağ olduğunu fark ederiz. Günün belli bir bölümünü okumaya ayırırız. Artık odamızda küçük bir kitaplığımız bile oluşmuştur. Bu dönemde, yavaş yavaş hangi kitaplardan hoşlandığımızı keşfederiz. Masalı mı, hikâyeyi mi daha çok seviyoruz, bunu belirleriz. Adım adım, kitaplara doğru yol alırız. Bu sürenin sonunda kitap okuma alışkanlığı kazanırız. Artık okumadığımız günler, bizim için işkence olur, azap verir. </p>
			<p class="govde-metin">Hayatın ilk yıllarında doğru dürüst kitap okumadan, sonradan onu alışkanlık hâline getirmek zor olur. Bir de aile ve arkadaş çevremizde okuma alışkanlığı olmayan insanların sayısı fazla olursa vay hâlimize! Bu durumda kitap okuma alışkanlığından söz edemeyiz.</p>
			<p class="govde-metin">Bir müzik aleti çalmak istiyorsak bunun için erken davranmamız gerekir. Hayatın her döneminin kendine göre yükümlülükleri vardır. Sınavlara hazırlanan bir öğrencinin resim çizmeye, müzik kursuna gitmeye zamanı çok az kalır. </p>
			<p class="govde-metin">Alışkanlıkları, sadece davranış olarak düşünmemek gerekir. Özellikle jimnastik gibi spor dallarına çok önceden hazırlanmak gerekir. Yaşı ilerlemiş birinin jimnastik yarışmalarına hazırlanması çok zordur. Belki, hobi olarak yapılabilir.</p>
			<p class="govde-metin">Hayatın ilk yıllarında doğru veya yanlış öğrenilen her şey, bir sandığa konuyor gibi saklanır. Hayatın ileriki yıllarında onlar ihtiyaca göre kullanılır. Öğrenilen hiçbir şey boş yere akıp gitmez.</p>
			<p class="govde-metin">İnsan, hayatın ilk yıllarında birçok güzel alışkanlık ve beceri kazanabilir. Her güzel ahlak ve beceri, insanın toplum tarafından daha çok sevilmesine ve izlenmesine sebep olur. </p>
		</div>
	</body>
</html>
