<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-4</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-4" class="BASLIK01">KARA GÜN DOSTU</p>
			<p class="govde-metin para-style-override-1"><span class="k-rm-z-">İyi dost, kara günde belli olur</span></p>
			<div class="frame-4">
				<img class="frame-5" src="image/08_Atasozleri_fmt.jpeg" alt="08_Atasozleri.tif"/>
			</div>
			<p class="govde-metin para-style-override-1"><span class="k-rm-z-">&#160;</span></p>
			<p class="govde-metin">İyi günlerde, etrafımızda birçok insan bulunur. Mutluluğu paylaşmak kolaydır. İyi günler, dostların üzerine herhangi bir yük getirmez. </p>
			<p class="govde-metin">Kara günde dostluğu devam ettirmek özveri ister. Zor günlerde, dostun külfetine katlanmak gerekir. Çoğu dostlar da kara günde ortadan kaybolur ve geriye gerçek dostlar kalır. Gerçek dostluk iyi günde de kötü günde de arkadaşın yanında bulunmayı gerektirir.</p>
			<p class="govde-metin">Hayatın karşımıza çıkardığı çok farklı olaylar vardır. Bu olayların kimisi sevindirici kimisi de üzücü olabilir. Zengin iken fakirleşebiliriz. Tok iken aç kalabiliriz, güçlü iken zayıf düşebiliriz. İşli iken işsiz; dişli iken dişsiz kalabiliriz. Bu durumlarda insan tek başına hayatın üstesinden gelemez. Etrafında dostlarını görmek ister.</p>
			<p class="govde-metin">İnsan zor duruma düşünce kendisini teselli edecek birini arar. Derdini dostlarına anlatmak ister. Onlardan, yüreğine su serpecek sözler işitmeyi arzu eder. Ama bir de bakar ki dostları çoktan onu terk etmişlerdir. Umduğu tesellilerin hiçbirini bulamaz. Kısaca güvendiği dağlara kar yağmıştır.</p>
			<p class="govde-metin">Bazen, zor durumda kalanlara bir tekme de sahte dostları atmak ister. Onu, yaptıklarından dolayı suçlamaya başlarlar. Bu durum, darda kalan insan için daha korkunç bir acı oluşturur. İşte bu durumda ”Düşenin dostu olmaz.” sözünün gerçeği ortaya çıkar.</p>
			<p class="govde-metin">İnsanın, zorlukların üstesinden gelebilmesi için gerçek dostlara ihtiyacı vardır. Dostluk demek, yardımlaşma ve paylaşma demektir. Dostluk varlıkta da yoklukta da devam etmelidir. İyi gündeki dostların bazıları çıkarları için yanımızda bulunabilir. Zengin ve itibarlı olunca herkes dosttur. Bu dostluklar geçicidir. Çıkarcı dostlar, kara günde ortadan kaybolur. Önemli olan kara gün dostu olabilmektir. </p>
			<p class="govde-metin">Kara günler sıkıntılı olduğu için gerçek ve sahte dostları ayırt etmemizi sağlar. Bir gün zor durumda kaldığınızı düşününüz. Eve kapandınız, kapınızı tıklatacak birini bekliyorsunuz. Fakat ne gelen ne de giden vardır! Karnınız aç, sırtınız açıktır. Borcunuz var, insan içine çıkamıyorsunuz. Bir tane samimi bir dostunuz var. Sizin ortalıkta görünmemeniz, arkadaşınızın dikkatini çekiyor. Telefon ediyor, sizden cevap alamıyor. İçinden ”Yahu, bu adam öldü mü, kaldı mı?” diye geçiriyor.</p>
			<div class="frame-4">
				<img class="frame-5" src="image/09_Atasozleri_fmt.jpeg" alt="09_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Atlıyor arabasına, doğruca evinize geliyor. Kapı açılıyor. Dünyanız yıkılmış bir hâlde arkadaşınızı karşılıyorsunuz. Arkadaşınız, sizi dinliyor ve dinler dinlemez hemen oradan ayrılıyor. Ne kadar paraya pula ihtiyacınız varsa temin edip yanınıza geri dönüyor:</p>
			<p class="govde-metin">– Al bu paraları, bütün borçlarını öde! Yarından itibaren dükkânını temizle ve aç, diyor. Bütün sıkıntılarınız ortadan kalkıyor ve arkadaşınız, adeta hayata yeniden başlamanıza vesile oluyor. İşler yoluna tekrar girince yine arkadaşlarınız artıyor ama hiçbiri gerçek bir dost olamıyor.</p>
			<div class="frame-4">
				<img class="frame-5" src="image/10_Atasozleri_fmt.jpeg" alt="10_Atasozleri.tif"/>
			</div>
			<p class="govde-metin">&#160;</p>
			<p class="govde-metin">İnsanlar her çağda gerçek dost aramışlardır. Dostluklarını sazda, sözde, selamda, kelamda, şarkılarda dile getirmişlerdir. Bazıları gerçek bir dost bulma ümidiyle çöllerde dolaşmıştır. Yunus, dostluğu mallarını yağma etmekte; Âşık Veysel ise kara toprakta bulmuştur.</p>
			<p class="govde-metin">Düşmez kalkmaz bir Allah’tır. Kendimizi bir an zor durumda kalan arkadaşımızın yerinde düşünelim. Onun için zor durumda kalan arkadaşımızı gözetelim. Arkadaşlarımızı arayalım, onların hâlini hatırını soralım. Mutluluğu da güçlükleri de paylaşalım. Kara günleri aydınlatmaya çalışalım.</p>
		</div>
	</body>
</html>
