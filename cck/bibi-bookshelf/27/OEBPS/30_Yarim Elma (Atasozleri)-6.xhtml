<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-6</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-6" class="BASLIK01">YARIN YENİ BİR GÜNDÜR</p>
			<p class="govde-metin para-style-override-1"><span class="k-rm-z-">Bu günün işini yarına bırakma.</span></p>
			<p class="govde-metin">Her yeni bir günün ayrı işi, ayrı bir telaşı vardır. Bu gün yapman gereken işi yarına bırakmak, yarınki işi başka bir güne ertelemeyi gerektirir. Yarın daha önemli bir işimiz çıkabilir. Yığılan işler, bıkkınlık oluşturur. Biriken işlerin hepsini aynı anda yapmak mümkün olmaz. İşleri günü gününe yapmak, başarının temel kurallarından biridir. Ertelenen işler, ya geçiştirilir ya da eksik bırakılır.</p>
			<p class="govde-metin">Öğretmeniniz, size hafta sonu için ev çalışması vermiş olsun. Siz, çalışmayı cumartesi günü yapmayı düşündünüz. Oyun oynadınız, televizyon seyrettiniz. O gün akşam oldu, sonra ödevi pazar günü yapmayı düşündünüz. Pazar günü geç kalktınız. Yine oyuna daldınız ve yoruldunuz. Pazartesi günü erkenden kalkıp ödev yapmaya başladınız fakat yetiştiremediniz. Zamanında çalışsaydınız böyle bir sıkıntı yaşamayacaktınız. Yazılı tarihini unutup çalışmadan sınava giden, ödevini yapmayı ihmal edip öğretmenini üzen bazı öğrenciler vardır. Bu örnekleri, öğrencilik hayatında çoğaltabiliriz. </p>
			<p class="govde-metin">Okulda, her gün yeni bilgiler öğreniriz. Bunları düzenli olarak tekrar etmek gerekir. Düzenli olarak tekrar edilmeyen bilgiler, zamanla unutulur. Onları tekrar öğrenmeye çalışmak güç olur. </p>
			<p class="govde-metin">Çürük temel üzerine kurulan binalar sağlam, depreme dayanıklı olamaz. Bunun gibi temelsiz bilgiler üzerine yeni bilgiler eklemek de çok zordur. Bu durumda okuldan iyice soğuma tehlikesi bile vardır. Hangi meslek sahibi olursak olalım, günümüzde iyi eğitim almamış kişilerin başarılı olma ihtimalleri zayıftır.</p>
			<p class="govde-metin">&#160;</p>
			<p class="govde-metin">Peki bizi, işleri günü gününe yapmaktan alıkoyan nedir? Önce, problemi kafamızın içinde çözmemiz gerekir. Bir insanın öncelikli olarak yapacağı işler vardır. Bunları bitirmeden başka işe başlamamalıyız. Çalışmamız gerektiği hâlde boş geçirdiğimiz vakitlerimiz vardır. İşte bu anlar, işlerimizin sonraki güne ertelenmesine sebep olur. Burada tatil yapmakla, çalışma zamanını boşa geçirmeyi ayırmak gerekir.</p>
			<p class="govde-metin">Hangi vakitler boşa geçirilmiş sayılır? Sürekli olarak televizyon seyretmek, bilgisayarda gereksiz oyunlar oynamak, gereğinden fazla oyun ve eğlence, boşa geçirilmiş vakitler olarak düşünülebilir.</p>
			<p class="govde-metin">Dünya ile her alanda yarışmakta olan bir toplum olduğumuzu düşünelim. Bu yarışta geri kalmamak için işlerimizi günü gününe yapmamız lazım. Bu günün işini yarına bırakarak bu yarıştaki yerimizi alamayız. Yarışta en ön saflarda bulunamayız.</p>
			<p class="govde-metin">İşleri günü gününe yapmak, planlı ve düzenli bir çalışmayı gerektiriyor. Çalışmayı, alışkanlık hâline getirmek bizim elimizdedir. Unutmamak gerekir ki yarın yeni bir gündür. Asla bu günün tekrarı değildir. Cancağızım, yeni günde yeni şeyler yapmak lazım.</p>
		</div>
	</body>
</html>
