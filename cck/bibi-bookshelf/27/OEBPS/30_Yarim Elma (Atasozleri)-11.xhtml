<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-11</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-11" class="BASLIK01">YARIM ELMA</p>
			<p class="govde-metin-orta"><span class="k-rm-z-">Yarım elma, gönül alma.</span></p>
			<div class="frame-4">
				<img class="frame-5" src="image/21_Atasozleri_fmt.jpeg" alt="21_Atasozleri.tif"/>
			</div>
			<p class="govde-metin">&#160;</p>
			<p class="govde-metin">İnsanlar, küçük şeylerle büyük mutluluklar yakalayabilir. Gönül almak ve hatırlanmak için küçük bir armağan yeterli olabilir. Yarım elmayla bile olsa küçük bir şeyle hatırlanmak, değer verilmek anlamına gelir. İnsana değer vermek, onu benimsemek gönülleri fetheder. En büyük zafer, gönüllerde oluşturulan sevgi havasıdır. </p>
			<p class="govde-metin">Toplum içinde bazı insanlar vardır. Onlar ya ceplerinde şeker ya da çantalarında kitap taşırlar. Gittikleri yerde karşılaştıkları çocuklara şeker verirler, kitap hediye ederler. Bu beklenmedik hareket, beklenmedik bir mutluluk oluşturur. Kişinin gönlünde sevgi rüzgârı esmeye başlar. </p>
			<p class="govde-metin">Bir çocuk, bir saatinin veya bisikletinin olmasını çok ister. Fakat ailesinin bunu alacak gücü yoktur. Uzaktan gelen akrabası, sanki çocuğun içinden geçenleri okumuştur. Yanında çocuğun hayal ettiği hediyelerden birini getirir. O çocuğun, hediye aldığı andaki mutluluğunu, dünyada ne ile ölçebilirsiniz? Ne ile satın alabilirsiniz?</p>
			<p class="govde-metin">Bazen, bir hastayı ziyarete gidersiniz. Yanınızda götürdüğünüz bir paket, tam da onun arzu ettiği bir yiyecek olabilir. Bu şekilde hastanın gülümsemesine ve mutlu olmasına katkı sağlayabiliriz. Bir yakınınızın düğününde, ihtiyaç olan bir hediyenin alınması gelin hanımı veya damat beyi mutlu edebilir. Bu nedenle gönül kıran değil, gönül alan ve gönül yapan insan olmak elimizdedir.</p>
			<p class="govde-metin">Bir yarım elmayla bile olsa inanları sevindirmek, yeryüzünde tadılabilecek en büyük mutluluktur. Hayatta mutlu olmak isteyenler, başkalarının da mutlu olmasına vesile olmalıdır. </p>
			<p class="govde-metin">Gönül almak, mutluluğun oluşmasına vesile olur. Yarım elmayı, başkalarından kıskananlar mutluluğu getiremez. Kıskançlık, gönüllerdeki sevgiyi öldürür. Kırık gönüllerin çoğalmasına sebep olur. Tek başımıza mutlu olmanın da bir anlamı yoktur. Mutluluk, etrafımızdaki insanların gönlünü aldığımızda ve onlarla beraber olduğumuzda anlamlı olur.</p>
			<p class="govde-metin">Sadece elle tutulur varlıklarla mı gönül alınır? Elbette gönül almanın başka yolları da vardır. Bir güler yüz, bir tatlı sözle de gönül alınır. Hüzünlü anında, komik bir fıkranın anlatılması karşımızdakini rahatlatır. Bir “Günaydın!” sözü, günün neşeli geçmesine sebep olur. Güzel söz söylemek için fazla çaba sarf etmeye, masraf yapmaya da gerek yoktur.</p>
			<p class="govde-metin">Unutmamak gerekir ki yarım elmayı gözden çıkarmadan, karşımızdakinin mutlu olmasını beklemek boş hayaldir. Yarım elmayla bile olsa gönülleri almaya çalışalım. Gönüllerin kırık olmasına fırsat vermeyelim.</p>
			<div class="frame-4">
				<img class="frame-5" src="image/22_Atasozleri_fmt.jpeg" alt="22_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
