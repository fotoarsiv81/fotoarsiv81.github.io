<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-7</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-7" class="BASLIK01">MERHAMETLİ ANNE</p>
			<p class="govde-metin para-style-override-1"><span class="k-rm-z-">Ana gibi yâr olmaz.</span></p>
			<div class="frame-4">
				<img class="frame-5" src="image/13_Atasozleri_fmt.jpeg" alt="13_Atasozleri.tif"/>
			</div>
			<p class="govde-metin para-style-override-1"><span class="k-rm-z-">&#160;</span></p>
			<p class="govde-metin">Bir bebek dünyaya gelir. Ağlar, sızlar; ne istediği ne dediği belli değildir. Onun dilinden sadece annesi anlar. Elinden tutar, yavrusuna ilk adımını o attırır. Hayatın basamaklarında yavrusunu adım adım yürütür. Çocuk; ilk kelimeleri, tatlı dili onun ağzından öğrenir. Anne, yavrusunu uyutmak için ne diller döker ne ninniler söyler! “Uyusun da büyüsün, çayırlarda yürüsün!” diye türküler yakar.</p>
			<p class="govde-metin">Hiçbir sevgili, anne kadar candan; onun kadar fedakâr olamaz. Hangi şartlar arasında olursa olsun anne kadar özverili bir varlık yoktur. Merhamet deyince analar akla gelir. </p>
			<p class="govde-metin">Bir anne için çocuğunu en güzel şekilde hayata hazırlama derdi çocuk dünyaya gelince başlar. </p>
			<p class="govde-metin">Bir insan, gecenin yarısında, hangi işi için uyanıp da uykusunu feda edebilir? Ama anneleri bunun dışında tutmak gerekir. Yavrusunun en ufak bir iniltisi karşısında uykusunu ve rahatını bir tarafa bırakır, hemen yanına koşar.</p>
			<p class="govde-metin">Annemiz yemez, bize yedirir. Giymez, bize giydirir. Uyuduğumuzda üstümüzü örter, üşüdüğümüzde bizi ısıtır. Hastalandığımızda bizim için kaygılanır. Bizi doktora götürür, iyileşinceye kadar başımızdan ayrılmaz. O evladını “Canım, ciğerim!” diye sever. Bizi, bütün tehlikelerden korumaya çalışır. Âdeta tehlikelere karşı kendisini siper eder.</p>
			<p class="govde-metin">Annenin çabası, sadece çocuğunun fiziksel olarak iyi büyümesi için değildir. O aynı zamanda yavrusunun ahlaklı ve başarılı bir insan olmasını ister. Ahlaklı ve dürüst insandan kimsenin zarar görmeyeceğini bilir. Dürüst insanların karıncayı bile ezmekten çekineceğinin farkındadır. Aslında, annelerin asıl fedakârlığı burada ortaya çıkmaktadır. Hamur, becerikli ellerde lezzetli yemeklere dönüşür. Bir çocuk, iyi annenin elinde herkesin kendisinden memnun olacağı bir evlat hâline gelir.</p>
			<p class="govde-metin">Anneler bizim kötülüğümüzü istemez. Onlar, bizim vatana, millete yararlı bir evlat olmamız için çalışırlar. Hayatta bizim için trafik işaretleri vazifesi görecek olan öğütler verirler. İlk önceleri, bunlar bizim için sıkıcı görülebilir. Hayatın ileriki yıllarında bu öğütlerin ne kadar değerli olduğunu daha iyi anlarız. </p>
			<p class="govde-metin">Okulları bitirseniz, yeni bir hayata atılsanız bile annenin görevi sona ermez. Onun için de yeni bir özlem başlar. Telefonla arayacağınız, kendisini ziyaret edeceğiniz günleri dört gözle bekler. Sağlık ve mutluluk haberleriniz annenizin yüzünde güllerin açılmasını sağlar. Üzüntülü haberleriniz onun kalbini sızlatır. Hangi davranış içinde bulunursanız bulunun, bir anne evladından asla vazgeçmez. </p>
			<p class="govde-metin">Sevimli bir ördeği düşünelim. Onu tutar seversiniz. Bu sevimli hayvanın kuluçkaya yattığını ve civcivlerinin çıktığını kabul edelim. Siz, civcivlerini yakalamaya çalıştığınızda ördeğin size karşılık verdiğini, sizi kovaladığını göreceksiniz. Bir tavuğun, yavrularını koruma duygusuyla kartala karşı koyduğunu, hatta bu uğurda canını verdiğini çoğumuz biliriz. Düşündüğümüzde bu hayvanların yaptıklarının bir karşılığı da yoktur. Bunlar, annelik duygusuyla ortaya çıkan ilginç hareketlerdir. </p>
			<p class="govde-metin">İnsan doğar, büyür ve yaşlanır. Anne ve babalarımız da yaşlanır. Bizim yardımımıza muhtaç hâle gelebilirler. İşte, bizim için canlarını bile vermekten çekinmeyen annelerimize karşı görevlerimiz başlar. Yaşlandığında onlara “Öf!” bile demek, bizim kültürümüzde saygısızlık sayılır.</p>
			<div class="frame-4">
				<img class="frame-5" src="image/14_Atasozleri_fmt.jpeg" alt="14_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
