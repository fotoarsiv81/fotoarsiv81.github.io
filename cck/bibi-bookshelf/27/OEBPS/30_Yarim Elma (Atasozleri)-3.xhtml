<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-3</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-3" class="BASLIK01">BİR DEMET TATLI DİL</p>
			<p class="govde-metin para-style-override-1"><span class="k-rm-z-">Tatlı dil, yılanı deliğinden çıkarır.</span></p>
			<div class="frame-4">
				<img class="frame-5" src="image/06_Atasozleri_fmt.jpeg" alt="06_Atasozleri.tif"/>
			</div>
			<p class="govde-metin para-style-override-1"><span class="k-rm-z-">&#160;</span></p>
			<p class="govde-metin">Dil, kişiler arasında iletişim kurmada en önemli araçtır. Dil, hem tükenmez bir hazine hem de dermanı bulunmaz bir dert olabilir. Bu durumda dilin iyi ve kötü kullanılması akla geliyor.</p>
			<p class="govde-metin">Toplum içindeki kavgaların çoğu, insanların birbirini iyi anlayamamasından kaynaklanır. Fındık kabuğunu doldurmayacak kadar küçük konular yüzünden kavgalar çıkar ve insanlar birbirine zarar verir. </p>
			<p class="govde-metin">Tatlı dilli olmak, şefkatli ve yumuşak konuşmak, karşımızdaki insanın gönlünün kazanılmasına yardım eder. Tatlı dil ile söylenen her söz mutlaka etkisini gösterir. Tatlı dilli olanı herkes çok sever. </p>
			<p class="govde-metin">Bazı arkadaşlarımızın hoşumuza gitmeyen davranışları olur. Onları bile tatlı dille uyararak hatalarının düzeltilmesini sağlayabiliriz. Kırıcı söz ve davranışlarla hedefe ulaşmak mümkün değildir. Aynı ifadeleri değişik ses tonlarıyla söylediğimizde farklı sonuçlarla karşılaşırız. Söylediğimiz ifade şekline göre karşılık alırız. </p>
			<p class="govde-metin">İnsan, yaratılış ve karakter olarak tatlı dilden hoşlanır. Tatlı dil, insanları iyiliğe yöneltmede ve kötülüklerden uzaklaştırmada takip edilmesi gereken en önemli yoldur.</p>
			<p class="govde-metin">Okulun kantininde veya bir fırında sıraya girdiğinizi düşünün. Burada insanların bazıları ön sıralara geçmeyi isteyebilir. Bu durumda, kırıcı bir şekilde karşılık vermek kavga çıkmasına ve huzurun bozulmasına sebep olur. Hatalı insanların tatlı dille uyarılması, gelişecek olayların önlenmesini sağlar. Veya hatalı kişinin oradaki insanlardan düzgün bir şekilde özür dilemesi olayların büyümesini engeller. </p>
			<p class="govde-metin">Bir anne veya baba, tatlı dille, çocuğuna topluma yararlı bir evlat olması için öğüt verir. Bir çocuk, tatlı diliyle arkadaşlarının sevgisini ve güvenini kazanır. Tatlı dil aynı zamanda güvenilen bir kişi olmayı gerektirir.</p>
			<p class="govde-metin">Öyle sözler vardır ki insanlar arasında savaşların çıkmasına ve birçok insanın hayatını kaybetmesine neden olabilir. Öyle sözler de vardır ki zehirli aşı bile yağ ile bal yapabilir.</p>
			<p class="govde-metin">Acı sözler, insanı olumsuz olarak etkiler. Olacak işlerin de yapılmasına engel olur. Acı sözlerle hedefe ulaşmak mümkün değildir. Acı dilli insanlar,   dostlarını da zamanla kaybeder ve yalnız yaşamak zorunda kalır. </p>
			<p class="govde-metin">İnancı, milleti ne olursa olsun, insanlarla diyalog kurmada en önemli araç tatlı dildir. Kötü sözlere bile tatlı dille karşılık vermek, kazançlı çıkmamıza sebep olacaktır.</p>
			<p class="govde-metin">Kötülüklerin önlenmesi için öyle fazla sermayeye gerek yoktur. Bize bu dil yeteneği verilmiş. Onu iyi veya kötü kullanmak elimizdedir. Ama tatlı dilli olmamızın önünde hiçbir engel yoktur. Öyle ise dilimizi tatlı kullanalım. Tatlı oturalım, tatlı konuşalım. Tatlı dilli insanların, tatlı ve huzurlu toplumlar oluşturacağını unutmayalım.</p>
			<p class="govde-metin">Tatlı dilimizi, bir demet gül gibi karşımızdakilere sunalım. Bu durumda katı kalplerin bile yumuşadığını göreceksiniz.</p>
			<div class="frame-4">
				<img class="frame-3" src="image/07_Atasozleri_fmt.jpeg" alt="07_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
