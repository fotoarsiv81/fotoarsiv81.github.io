<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-2</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-2" class="BASLIK01">DÜNYAYA UZANAN ELLER</p>
			<p class="govde-metin para-style-override-1"><span class="k-rm-z-">Bir elin nesi var, iki elin sesi var.</span></p>
			<div class="frame-4">
				<img class="frame-3" src="image/03_Atasozleri_fmt.jpeg" alt="03_Atasozleri.tif"/>
			</div>
			<p class="govde-metin">&#160;</p>
			<p class="govde-metin">İnsanlar toplu olarak yaşadıkları için yardımlaşmak zorundadır. Tek başımıza hayatımız için gerekli olan yeme, barınma ve giyinme gibi temel ihtiyaçlarımızı bile gideremeyiz. </p>
			<p class="govde-metin">Okullar açılınca defterlerimizi, kitaplarımızı kaplamamız gerekir. Fakat defterlerimizi ve kitaplarımızı tek başımıza kaplamamız çok zordur. Bunun için aile büyüklerinden yardım isteriz. Birlikte, onları güzelce kaplarız.</p>
			<p class="govde-metin">Evdeki işleri yaparken aile içinde güzel bir dayanışma örneği sergilenir. Annemiz yemeği hazırlar. Çocuklar ekmek alıp gelir. Baba, sofranın hazırlanmasına yardım eder. Birlikte gidilip yiyecek, içecek alınır. Ev temizlenecekse herkes gücüne göre katkı sağlar. Ailede, dayanışma içinde günler daha mutlu ve eğlenceli geçer.</p>
			<p class="govde-metin">Dayanışma elbette sadece aile içinde olmaz. Komşumuzdan başlayıp bütün dünyayı içine alır. Düğün dernek yaparken komşularımızın sevincini paylaşırız. Üzüntülü anlarında onlara destek oluruz. Hasta komşularımızı ziyaret ederiz. Onları rahatsız etmemek için elimizden geleni yaparız. </p>
			<p class="govde-metin">Özellikle şehirlerde annelerin çoğu çalışmaktadır. Annemiz işteyken küçük kardeşimizi bazen komşuya bırakması gerekebilir. Okuldan gelince aile büyüklerimiz evde yoksa komşuya gideriz. Komşularımız bize çoğu zaman akrabalarımızdan daha yakındır.</p>
			<p class="govde-metin">Mahallemizde yoksul insanlar bulunabilir. Onlar için yiyecek ve giyecek yardımı toplarız. Bu yardımları ihtiyaç sahiplerine ulaştırır, onların sıkıntılarına ortak olmaya çalışırız. Komşularımızın karnı tok, sırtı pek olursa biz de huzur buluruz. Onların aç ve açık kalması bizleri de üzer.</p>
			<p class="govde-metin">Mahallemizdeki yoksul insanlara bir ailenin yardım yapması güç ve yetersiz olabilir. Ama mahalledeki bütün insanlar yardımlarını birleştirirse çoğu fakir insanın derdine derman bulmuş oluruz. </p>
			<p class="govde-metin">Sınıf kitaplığımızı zenginleştirmeyi düşünelim. Bir arkadaşımızın kitap getirmesiyle kitaplığımız zenginleşmez. Sınıftaki her arkadaşımız katkı sağlarsa zengin bir kitaplık kurabiliriz.</p>
			<p class="govde-metin">Oyuncağı olmayan bir çocuğa oyuncak hediye ederek onun da mutlu olmasını sağlamak güzel bir davranıştır. Kışlık giyeceği olmadığı için okula gidip gelirken üşüyen çocukların ızdırabını duymamak mümkün mü? Kitabı olmadığı için okuyamayanlara, kalemi olmadığı için yazamayanlara yardım etmeyi istemeyen bir kalp olamaz!</p>
			<p class="govde-metin">İstemesek bile yurdumuzda bazen doğal afetler yaşanır. Ah, vah etmek yerine zarara uğrayan vatandaşların yardımına koşmak gerekir. Onların yanında olmak, acılarının giderilmesine çalışmak en önemli vatandaşlık görevlerimizdendir. Bu konuda yetkili kuruluşlara destek vermek, bir başka yardım şeklidir. Hep birlikte, el ele vererek vatandaşlarımızı zor günlerinde yalnız bırakmamalıyız.</p>
			<div class="frame-4">
				<img class="frame-5" src="image/04_Atasozleri_fmt.jpeg" alt="04_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Dünyanın neresinde olursa olsun en küçük bir sıkıntıyı bile duymamız, görmemiz artık mümkün. Afrika’nın aç insanlarını görüp de onlara acımamak elde mi? Peki acımak yetiyor mu, onların dertlerine derman oluyor mu? Elbette hayır! Onların, hayatlarını devam ettirebilmeleri için temel ihtiyaçlarını gidermede bile sıkıntıları var. Yiyecek, giyecek, ilaç, sağlık yardımı, barınacak ev bekliyorlar. Bir kişinin katkısıyla bu problemleri çözmek mümkün olmaz. Küçük küçük bile olsa yardımlarımızı birleştirebiliriz. Daha güçlü bir şekilde uluslar arası yardım kuruluşlarına destek vererek yardımların oraya ulaşmasını sağlayabiliriz. Afrika’nın da kara günlerini apak günlere çevirebiliriz.</p>
			<p class="govde-metin">Başarmak ve ihtiyaçlarımızı gidermek için birlikte hareket etmek zorundayız. Kavgalara son verip hiçbir ayırım yapmadan herkesi kardeş bilmeliyiz. Gücümüzü, kuvvetimizi, toplumun yararına olacak şekilde birleştirmeli ve kullanmalıyız.</p>
			<div class="frame-4">
				<img class="frame-3" src="image/05_Atasozleri_fmt.jpeg" alt="05_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
