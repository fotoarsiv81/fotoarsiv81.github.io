<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>30_Yarim Elma (Atasozleri)-16</title>
		<link href="css/30_Yarim%20Elma%20%28Atasozleri%29.css" rel="stylesheet" type="text/css"/>
	</head>
	<body id="x30_Yarim-Elma--Atasozleri-" xml:lang="tr-TR">
		<div>
			<p id="toc_marker-16" class="BASLIK01">ANIT AĞAÇLAR</p>
			<p class="govde-metin-orta"><span class="k-rm-z-">Yaş kesen, baş keser.</span></p>
			<div class="frame-4">
				<img class="frame-5" src="image/28_Atasozleri_fmt.jpeg" alt="28_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Evlerin eşiği, çocukların beşiği ağaçtan yapılır. Ağacın hayatımızdaki yerini saymakla bitiremeyiz. Bunun farkında olan atalarımız bir ağaç kesmeyi, bir insanın canına kıymakla bir tutmuşlardır.</p>
			<p class="govde-metin">Dünyada bir dikili ağacı olmayan fakat ağaç kesmede çok acımasız olan insanlar vardır. Böylelerine ağacın önemini anlatmak oldukça zordur. Ama bir fidan dikip onun büyümesini takip eden insan, ağaca kıyamaz. Ağacı kesip yıkmak kolay fakat ağaç yetiştirmek çok zor ve uzun zaman alan bir çalışmadır.</p>
			<p class="govde-metin">Bazı şehirlerimizde anıt ağaçlar vardır. Onların uzun ömürlü olabilmesi için büyük bir gayret gösterilir. Bu ağaçlardan bazılarını yol ortasında görürsünüz. Yol yapılıyor diye onlar kesilip atılmamıştır. Bazılarının dallarında sultanlara salıncak kurulmuş, gölgesinde birçok insan dinlenmiştir.</p>
			<p class="govde-metin">Güzel bir ormana gidip de huzur bulmayan var mı? Dallarda öten kuşları dinleyip haz almayan olur mu? Rüzgârın etkisiyle salınıp hışırdayan yaprakların serinliğini hissetmek insana ayrı bir duygu yaşatmıyor mu?</p>
			<p class="govde-metin">Beton yığınlarının arasında sıkışıp kalan ve sıkılan insan, bahçesinde, salınışını seyretmeyi düşündüğü bir ağacının olmasını çok ister. Diktiği bir fidanın boy atıp büyümesi için büyük bir çaba sarf eder. </p>
			<div class="frame-4">
				<img class="frame-5" src="image/29_Atasozleri_fmt.jpeg" alt="29_Atasozleri.tif"/>
			</div>
			<p class="govde-metin">&#160;</p>
			<p class="govde-metin">Baharda gökkuşağına dönen bir meyve bahçesini seyretmek, hayata bakışımızı canlandırır. Her mevsimde bize farklı şekillerde dallardan gülümseyen meyveler, iştahımızı açar. </p>
			<p class="govde-metin">Yurdumuzu gezerken ağaçsız tepeleri görmek insana hüzün veriyor. Ağaçsız, topraksız dağlara bülbüller konmuyor. O dağlarda kelebekler uçmuyor. Arılar dolaşıp polen toplayacak çiçekleri bulamıyor. Dağları ağaçsız, ormanları kuşsuz, çiçekleri arısız, yurdu ormansız koymak gözlerimizi nemlendiriyor. Belki bir zamanlar, şimdi belgesellerde seyrettiğimiz ve adını bile bilmediğimiz hayvanlar yurdumuzda da yaşıyordu. İnsanlar, kendi çıkarları için o zenginlikleri yok ettiler.</p>
			<p class="govde-metin">Bir ormanın içinde birçok ağaç olduğunu ve bir ağacı kesmekle bir şey olmayacağını düşünebilirsiniz. Fakat o ağaç belki kuşların yuvası, yorgunlar gölgesi olacaktır. Senin için bir şey fark etmese bile o ağaç yaşayacak ve onun için çok şey fark edecektir.</p>
			<p class="govde-metin">Ya yangınlara ne demeli? Söndürülmeyen bir sigaranın binlerce ağacın yok olmasına ve binlerce hayvanın yanmasına sebep olması gerçekten düşündürücüdür. Yuvası yanan bir kuşun, evi yanan bir insandan ne farkı var? </p>
			<p class="govde-metin">Bazı bölgelerimizde ağaçlandırma çalışmalarını görmek insanı sevindiriyor. Minik öğrencilerin bu çalışmalarda bulunması, biriktirdikleri harçlıklarla fidan alıp dikmeleri insanı mutlu ediyor. Peki fidanı dikmekle görevimiz sona eriyor mu? Asla sona ermiyor! Diktiğimiz fidanların zaman zaman bakımını yapmak, etrafını kazmak ve onları sulamak gerekir.</p>
			<p class="govde-metin">Gelen geçenin su içtiği bir çeşme ve çeşmenin yanında, gölgesinde insanların dinlendiği kocaman bir ağaç düşünün. Bu çeşme bu ağaca ne kadar yakışır, değil mi?</p>
			<p class="govde-metin">Ana yurdun baştan başa yeşil ağaçlarla, kuş sesleriyle dolu olmasını istiyorsak üzerimize önemli bir görev düşmektedir. Bu önemli görev, yeşili korumaktır.</p>
			<div class="frame-4">
				<img class="frame-7" src="image/30_Atasozleri_fmt.jpeg" alt="30_Atasozleri.tif"/>
			</div>
			<p class="govde-metin">&#160;</p>
		</div>
	</body>
</html>
