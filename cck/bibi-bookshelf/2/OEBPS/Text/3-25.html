<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-25.html" xml:lang="tr-TR">
    <div class="Basic-Text-Frame-2">
      <p class="res"></p>

      <p class="paragraf"></p>

      <p class="anabaslik" id="toc_marker-14"><span class="bold15" style="font-size:1em;">ÇEYİZİ OLARAK KÜTAHYA VE ÇEVRESİNİ VERDİ</span></p>

      <p class="paragraf"></p>

      <p class="paragraf"></p>

      <p class="paragraf"><span class="Font-Style27">Süleyman Şah kızının çeyizi olarak Kü­tahya, Tavşanlı, Emet, Simav gibi yerleşim böl­gelerini Osmanlı Devleti’ne terk edip, kendisi Kula’ya yerleşti. Hamidoğlu Hüseyin Bey’den de seksen bin altın karşılığında Akşehir, Yalvaç, Bey­şehir, Seydişehir ve Karaağaç satın alındı. Bu su­rette Osmanlı Devleti Karamanoğullarıyla hem kuzey, hem de batıdan sınır komşusu oldu.</span></p>

      <p class="paragraf"><span class="Font-Style27">İç teşkilatlandırma ve imar faaliyetleri sebe­biyle Rumeli’de geçici olarak durdurulan fetih harekâtı, 1380’de tekrar başladı. Osmanlı Devleti’nin Balkanlardaki durumunu sağlamlaştırması için, Sofya, Niş ve Manastır’ı alması lüzumluydu. Sofya’nın zaptı, Osmanlı hâkimiyetinin Bulga­ristan’da tutunmasını emniyet altına almak demek olup, Niş ve Yukarı Sırbistan’ın kapısı idi. Vardar Nehri’nin ötesindeki hareketlerin akın harekâtı seviyesinde kalmayıp, fütuhatın Arnavut­luk istikametinde genişletilebilmesi için de Manastır’ın alınıp hareket üssü olarak elde bulundurulması gerekiyordu.</span></p>

      <p class="paragraf"><span class="Font-Style27">Bu durumu değerlendiren Murat Han, Ru­meli’den evvel Makedonya’da harekete geçilme­sini emretti. Böylece 1380’de Vardar’ın sol sahilindeki İştip alındı.</span></p>

      <p class="paragraf"><span class="Font-Style27">Daha sonra büyük bir ordu ile Vardar Nehri’ni geçen Timurtaş Paşa, 1382’de Manastır’ı ver­giye bağladı ve Pirlepe’yi aldı.</span></p>

      <p class="paragraf"><span class="Font-Style27">Bir sene sonra da Arnavutluk ve Bosna ta­raflarına akınlar yapılarak, askerin bölgeyi tanı­ması sağlandı. Sofya üzerine sevk edilen İnce Balaban Bey de uzun süren bir muhasara sava­şından sonra şehri zapt etti. Bunun ardından Ti­murtaş Paşa’nın oğlu Yahşi Bey’in Yukarı Sırbistan tarafına yaptığı harekât sonunda Niş fethedildi.</span></p>

      <p class="paragraf"><span class="Font-Style27">Önceleri akıncılar tarafından alınıp sonra terk edilen, ticaret yolu üzerinde ve Sırbistan’ın kapısı mesafesinde olan Niş’in Osmanlı kuvvet­leri tarafından kati şekilde alınması üzerine teh­likeli duruma düşen Sırp Despotu Lazar, evvelce bir muahede ile Osmanlı Ordusu’na vermeyi ta­ahhüt ettiği asker sayısını artırdığı gibi, daha fazla vergi ödemeyi kabul etti.</span></p>
    </div>
  </div>
</body>
</html>
