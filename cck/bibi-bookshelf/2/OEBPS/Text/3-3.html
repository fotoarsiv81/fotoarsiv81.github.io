<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-3.html" xml:lang="tr-TR">
    <div class="Basic-Text-Frame-2">
      <p class="res"></p>

      <p class="anabaslik" id="toc_marker-3"><span class="bold15" style="font-size:1em;">SULTAN MURAT ZAMANINDA MİMARİ</span></p>

      <p class="paragraf"></p>

      <p class="paragraf"></p>

      <p class="paragraf"><span class="Font-Style27">Mimarlık, ihtisas sahalarına göre; dini mi­marlık (cami, mescit, kilise mimarlığı), askeri mi­marlık, sivil mimarlık (mesken, sanayi, ticaret, içtimai ve siyasi mimarlık), şehir mimarlığı ve bahçe mimarlığı gibi şubelere ayrılır.</span></p>

      <p class="paragraf"><span class="Font-Style27">Sultan Murat her işinde olduğu gibi, Edir­ne’nin imarında da hiçbir ayrıntıyı gözden ka­çınmadı. Mimarlar, mühendisler, şehir planlayıcıları kılı kırk yararak Edirne’yi yaşanır, şanına layık bir hale getirdiler. Tam manasıyla Osmanlı’ya yakışır bir başkent oldu. Avrupa bu güzelliği kıskanır oldu. Şehrin bu imarından sonra da Şehzade Halil için dillere destan bir düğün yaptılar.</span></p>

      <p class="paragraf"><span class="Font-Style27">Mimarlık tarihi, insanlık tarihiyle yaşıttır. Yeryüzündeki ilk mimari eser, ilk insan ve ilk pey­gamber Âdem aleyhisselamın, Allahü tealanın emriyle inşa ettiği Kâbe’dir.</span></p>

      <p class="paragraf"><span class="Font-Style27">Kâbe’yi Muazzama’yı ikinci defa Şit aleyhisselam, Nuh tufanından sonra da İbrahim pey­gamber ve oğlu İsmail aleyhisselam yeniden inşa ettiler.</span></p>

      <p class="paragraf"><span class="Font-Style27">İslamiyet’ten önceki devirlerde insanların barınma ihtiyacı sebebiyle, mesken mimarisi ge­lişti. Dini merkezler olan çeşitli mabetler, krallar ve hükümdarlar için şato ve saraylar, düşman hücumundan korunmak için kaleler ve etrafını çeviren surlar, eğlence yerleri ve tiyatrolar, büyük şehirler, bu şehirlere su sağlayan su kemerleri, te­mizlik için hamamlar yapıldı.</span></p>

      <p class="paragraf"><span class="Font-Style27">İslamiyet’in gelmesinden sonra büyük bir medeniyet kuran Müslümanlar, her sahada ol­duğu gibi mimarlıkta da eşsiz eserler meydana getirdiler.</span></p>

      <p class="paragraf"><span class="Font-Style27">Kısa zamanda Hindistan’dan İspanya’ya ka­dar uzanan üç kıta üzerine yayılıp, geniş toprak­ları bu yeni kültürün eserleri ile süsleyip damga­larını vurdular. Bu eserleri meydana getirirken, o güne kadar çeşitli milletler tarafından kullanılan mimari usulleri en iyi şekilde tatbik ettikleri gibi, daha evvel görülmemiş birçok yeni teknik geliş­tirdiler.</span></p>

      <p class="paragraf"><span class="Font-Style27">Peygamber efendimiz ve dört halifesi, Emeviler, Endülüs Emevileri ve Abbasiler devirle­rinde; hanlar, ribat adı verilen kale görünüşlü savunmaya yönelik binalar, camiler, minareli medreseler, hastaneler ve saraylar yapıldı.</span></p>

      <p class="paragraf"><span class="Font-Style27">Büyük Selçuklular ve Anadolu Selçukluları da hâkimiyet kurdukları geniş memleketler üze</span><span class="Font-Style27">rinde cami, medrese, türbe, çok maksatlı olarak kullanılan külliyeler, bimarhane (hastane) aş­hane ve hamamlar inşa ettiler.</span></p>

      <p class="paragraf"><span class="Font-Style27">Ticaret yolları üzerinde kervansaraylar, darüşşifa adı verilen hastaneler yaptılar. Bilhassa Moğol baskın ve yağmalarına karşı şehirlerin et­rafını surlarla çevirdiler. Hindistan’da kurulan Timuroğulları (Gürganiye) Devleti zamanında da çeşitli mimari eserler ortaya kondu.</span></p>

      <p class="paragraf"><span class="Font-Style27">1299’da kurulan ve Murat Han’ın büyük bir devlet yapmak için uğraştığı Osmanlı Devleti’nde, daha önceki İslâm devletlerinde görülen mimari eserlere yenileri eklenmeye başlanmıştı. Osman­lılar ilk mimari eserlerini evvela ilk başşehirleri Bursa’da ortaya koydular. Daha çok Selçuklu mi­marisinin izlerini taşıyan ve babası Orhan Gazi zamanında Bursa’da Orhan Gazi’nin kardeşi Alaaddin Bey tarafından yaptırılan Alaaddin Camii, Orhan Bey Camii, Şeyh Edebali’nin kardeşinin oğlu tarafından yaptırılan Ahi Hasan Mescidi, Murad-ı Hüdavendigâr tarafından yaptırılan Hü­davendigâr Camii, Şehadet Camii, Hayrettin Paşa Camii, Nilüfer Hatun Camii, bu eserlerin bazıla­rıydı...</span></p>

      <p class="paragraf"><span class="Font-Style27">Murad-ı Hüdavendigâr, yeni fethettiği Bi­zans şehri Edirne’yi başkent yaparak, burada da Türk mimarisini, en ince motiflerle işlemeye baş­lamıştı.</span></p>
    </div>
  </div>
</body>
</html>
