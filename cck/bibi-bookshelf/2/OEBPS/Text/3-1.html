<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-1.html" xml:lang="tr-TR">
    <div class="Basic-Text-Frame-2">
      <p class="res"></p>

      <p class="anabaslik" id="toc_marker-1"><span class="bold15" style="font-size:1em;">EDİRNE YENİ BAŞKENT</span></p>

      <p class="paragraf"></p>

      <p class="paragraf"></p>

      <p class="paragraf"><span class="Font-Style27">Sırpsındığı Zaferi sultana ulaştığı zaman Sultan Murat dergâhta bulunuyor, hocalarla Şeh­zade Halil’in evlilik işlerini konuşuyorlardı. Sul­tan Murat,</span></p>

      <p class="paragraf"><span class="Font-Style27">- Ey kardeşim, dedi. Senin evliliğin hayırlı bir iş olacak ki, bir zafer müjdesiyle beraber oldu. Hayırlı olsun. Şimdi ne diyorum biliyor musunuz? İsterim ki başkentimiz bundan böyle Edirne olsun ve senin düğününü de orada yapalım.</span></p>

      <p class="paragraf"><span class="Font-Style27">Şehzade Halil ilk defa gülümsedi.</span></p>

      <p class="paragraf"><span class="Font-Style27">- Siz nasıl uygun görürseniz, diyebildi.</span></p>

      <p class="paragraf"><span class="Font-Style27">Sırpsındığı Zaferi’nden sonra, Osmanlı Devleti’nin başkenti Bursa’dan Edirne’ye nakledilerek, şehirde camiler, mescitler, medreseler, kültürel ve sosyal müesseselerin tesisine başlandı. İslâmi ilim ve sanat eserleriyle süslenen Edirne, Kostantiniyye yolunun açılmasına vesile olacaktı.</span></p>

      <p class="paragraf"><span class="Font-Style27">Osmanlı iskân siyaseti takip edilerek Ana­dolu’dan bölgeye göçürülen Müslüman Türklerle, Balkanlar şenlendirildi. Osmanlı’nın herkese hak ve adalet dağıtan adil idaresi ve hayır müessesesi tesis edildi.</span></p>

      <p class="paragraf"><span class="Font-Style27">Edirne’yi başkent yaparak buradan Kostantiniyye ve Avrupa fethini planlamayı düşünen Murad-ı Hüdavendigâr hakkında Bizanslı devlet adamlarının görüşleri şöyleydi: Sultan Murat ha­yatında çok tehlikeler atlatmış, birçok hayırlı işler görmüş, Rumeli ve Anadolu’da otuz yediden zi­yade büyük ve zor harpleri idare ederek daima muzaffer olmuştur. Düşmana yerini terk ettiği ve arka çevirdiği asla görülmemiştir. İşlerini güzel tanzim ile münasip vakitte menfaatlerini elde et­mesini bilirdi.</span></p>

      <p class="paragraf"><span class="Font-Style27">Askerlerini bir müddet istirahat ettirmeyi arzu ettiği zamanlarda bile o vaktini avla geçirir, istirahat nedir bilmezdi. Bu hususta dedelerini geçmişti. Gençliğinde olduğu gibi ihtiyarlığında da, çalışkanlığını, çeviklik ve cesareti ile sertli­ğini kaybetmemiştir. Her şeyden evvel iyice dü­şünür, maksat ve meramını temin için hiçbir şeyi ihmal etmez ve unutmazdı.</span></p>

      <p class="paragraf"><span class="Font-Style27">Herkesi adıyla çağırmak âdetiydi. Harbe gi­rileceği zaman askerini münasip bir nutukla ce­saretlendirir ve yapılan en küçük yanlış hareketleri dahi müsamahasız ve şiddetle cezalandırırdı. Dediği söze riayet ve hürmet etmekte başta gelen hükümdarlardandı. Aleyhine çalışanlar, elinden kurtulamamıştı. Murat Han, maiyetini heybet ve şiddetiyle titretirdi. Bununla beraber, onlara hiç­bir kumandanın gösteremeyeceği yumuşaklık, şefkat ve muhabbetle muamele ederdi.</span></p>

      <p class="paragraf"><span class="Font-Style27">Bizanslı devlet erkânı ve aydınların hak­kında yukarıdaki sözleri sarf ettiği Sultan Murat Han’ın Kostantiniyye’yi fethedeceğine de inan­mışlar, eğer onu öldürerek yok etmezlerse, Kostantiniyye’nin elden gideceğine kanaat getirmiş­lerdi. Murat Han onlara göre öyle tılsımlı biriydi ki, onun adaletinden Hıristiyanlar da emin olup, onun idaresi altında yaşamayı yeğliyorlardı.</span></p>
    </div>
  </div>
</body>
</html>
