<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-21.html" xml:lang="tr-TR">
    <div class="Basic-Text-Frame-2">
      <p class="res"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="anabaslik" id="toc_marker-12"><span class="bold15" style="font-size:1em;">VELİAHT ŞEHZADE BAYEZIT’IN DÜĞÜNÜ</span></p>

      <p class="paragraf"></p>

      <p class="paragraf"></p>

      <p class="paragraf"><span class="Font-Style27">Osmanlı bilhassa batıya doğru genişleme­sini sürdürürken, Anadolu’da birçok irili, ufaklı Türk beylikleri de hüküm sürmekteydi. Bunlar­dan bir tanesi de Germiyanoğulları Beyliği’ydi.</span></p>

      <p class="paragraf"><span class="Font-Style27">Germiyan Beyi Süleyman Şah, yiğit, sözüne güvenilir, mert, etrafında saygı ile anılırdı. Her defasında Osmanlı’ya arka çıkmış, her zaman onun yanında yer almıştı.</span></p>

      <p class="paragraf"><span class="Font-Style27">Süleyman Şah’ın yaşı ilerlemiş olması, ye­rine geçecek oğlunun henüz genç olması, onu kara kara düşündürüyordu.</span></p>

      <p class="paragraf"><span class="Font-Style27">Germiyan Beyi Süleyman Şah, oğlu Yakup Bey’i huzuruna çağırdı. Baba oğul baş başa kal­mışlardı.</span></p>

      <p class="paragraf"><span class="Font-Style27">- Bak oğlum, dedi Süleyman Şah... Ölüm ne zaman gelecek onu kimse bilemez. Fakat ben bir hayli yaşlandım. Senin yönetimin başına geçme zamanın geldi de geçiyor. Fakat...</span></p>

      <p class="paragraf"><span class="Font-Style27">Süleyman Şah sözünün burasında durdu, yutkundu. Oğluna henüz çok gençsin demeye yüzü varmıyordu. Oğlu,</span></p>

      <p class="paragraf"><span class="Font-Style27">- Evet babacığım, lütfen devam ediniz. Fakat da ne?</span></p>

      <p class="paragraf"><span class="Font-Style27">Süleyman Şah’ın gözleri sulandı. Başını öne eğdi. Oğlu Yakup durumu anlamıştı. Babasının ne söyleyeceğini biliyordu. Baktı ki babası zor ko­nuşacak... Onu daha fazla üzmek istemedi:</span></p>

      <p class="paragraf"><span class="Font-Style27">- Fakat sen daha çok gençsin, diyecektin değil mi babacığım?</span></p>

      <p class="paragraf"><span class="Font-Style27">Baba başını salladı. Oğlu,</span></p>

      <p class="paragraf"><span class="Font-Style27">- Bunun için ne düşünüyorsunuz baba? İs­terseniz kendinize bir damat bulup, beyliğin yö­netimini ona bırakınız.</span></p>

      <p class="paragraf"><span class="Font-Style27">Süleyman Şah oğlunun alındığını düşüne­rek kalkıp ona sarıldı.</span></p>

      <p class="paragraf"><span class="Font-Style27">- Sen neler söylüyorsun oğlum, dedi. Onlar nasıl söz? Beni ciğerimden vurdun.</span></p>

      <p class="paragraf"><span class="Font-Style27">- Estağfirullah babacığım. Ben söyledikle­rimde samimiyim. Yeter ki siz üzülmeyiniz. Dünya saltanatı dediğin nedir ki? Bugün var, yarın yok. Bizlere ahiret sultanlığı lazım.</span></p>

      <p class="paragraf"><span class="Font-Style27">- Ne güzel konuştun evladım. Rabbim seni hem bu dünyada, hem de öbür dünyada sultan eylesin! Aslında benim daha güzel bir fikrim var. Bunu öncelikle seninle paylaşmak istedim.</span></p>

      <p class="paragraf"><span class="Font-Style27">- Buyur babacığım. Sizi dinliyorum.</span></p>

      <p class="paragraf"><span class="Font-Style27">- Biliyorsun Osmanlı bizim kardeşimiz. As­lında varımızla, yoğumuzla onlara destek olma­mız lazım ama nerede bizde o fedakârlık.İlle de baş olmak niyetindeyiz. Şimdilik beyliğimizin de durumu iyi.</span></p>

      <p class="paragraf"><span class="Font-Style27">- Evet babacığım. Esas söyleyeceğiniz neydi?</span></p>

      <p class="paragraf"><span class="Font-Style27">- Kız kardeşinin talipleri çok. Maşallah, her yönüyle örnek bir kız...Şayet kabul ederlerse onu Sultan Murat’ın oğlu Şehzade Yıldırım’la evlendirsek, diyorum. Bunu ilk defa sizinle konuşuyo­rum. Sen evet dersen, onlarla da bu konuyu konuşacağım. Sonra Yıldırım’ın methini çok duy­dum. Dini bütün bir insanmış.</span></p>

      <p class="paragraf"><span class="Font-Style27">- Babacığım sözünüzü kesiyorum, Yıldırım’ı dini bütün bir insan olduğu için mi seçiyorsunuz yoksa geleceğimizi emniyete almak için, sırtımızı Osmanlı’ya dayamak için kardeşimi feda mı edi­yorsunuz?</span></p>

      <p class="paragraf"><span class="Font-Style27">Süleyman Şah ciddileşti, kızdı;</span></p>

      <p class="paragraf"><span class="Font-Style27">- Sen neler düşünüyorsun oğlum, dedi. Bizler kısa bir dünya saltanatı için, ahiretimizi feda ede­ceklerden değiliz. Hele hele kardeşini bu konuda hiç feda edemem.</span></p>

      <p class="paragraf"><span class="Font-Style27">Yakup Bey babasının elini öptü.</span></p>

      <p class="paragraf"><span class="Font-Style27">- Sağ ol baba, dedi. Ben de sizlerden bunu duymak isterdim. Ben de Yıldırım için çok güzel hatıralar dinledim. Kardeşim öyle birine layıktır. Kararınız uygundur. Hayırlı olsun.</span></p>

      <p class="paragraf"><span class="Font-Style27">Sonra bu kararını anne ve kızına da açtı. Onlar da bu haberden memnun oldular. Germiyan Beyliği’nin sarayında ziyafetler verildi, fakir­ler doyuruldu. Fakat hiç kimse bu ziyafetin niçin yapıldığını bilemedi.</span></p>

      <p class="paragraf"><span class="Font-Style27">Aile o akşam toplanıp değerlendirme yaptı­lar. Süleyman Şah,</span></p>

      <p class="paragraf"><span class="Font-Style27">- Bu Osmanoğulları dini güçlü kılmada; İs­lâm’ın hizmetinde çok ileri gittiler. Görünüşe göre sonu hayırlı olan saltanatları da uzun zaman devam edecektir. Can bedende iken ömürden geri kalan kısa günlerde hiç olmazsa bu soylu aile ile hısımlık kurmak, dostluk ve muhabbet dilekle­rimi yerine getirmek başlıca emelimdir, dedi.</span></p>

      <p class="paragraf"><span class="Font-Style27">Süleyman Şah, günlerdir tasarladığı bu ye­rinde kararını, son yolculuğuna çıkmadan açık­lamak istemişti. Belki yıllardır faaliyetlerini yakından takip ettiği, ömürlerini düşmanlarla cihat etmekle geçiren bu gazi beylerle yakınlık ve akrabalık kurarak Allah katında şereflenmek is­tiyordu.</span></p>

      <p class="paragraf"><span class="Font-Style27">Belki de Anadolu Türk Beyliği’ni kurma yo­lunda diğer beylere öncülük etmek istiyordu. Zira on parça halindeki Anadolu, bu şanlı ve uğurlu, âlimlerin ve evliyanın duasını kazanmış Osmanoğullarının idaresinde tek bir birlik halinde olursa işte o zaman Avrupa’daki ilerlemeyi gör­mek gerekirdi.</span></p>
    </div>
  </div>
</body>
</html>
