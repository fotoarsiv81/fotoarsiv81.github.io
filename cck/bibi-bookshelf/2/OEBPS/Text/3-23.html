<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-23.html" xml:lang="tr-TR">
    <div class="Basic-Text-Frame-2">
      <p class="res"></p>

      <p class="paragraf"></p>

      <p class="anabaslik" id="toc_marker-13"><span class="bold15" style="font-size:1em;">ELÇİLER YOLA ÇIKTI</span></p>

      <p class="paragraf"></p>

      <p class="paragraf"></p>

      <p class="paragraf"><span class="Font-Style27">Süleyman Şah sabırsızdı. Derhal devrin ileri gelen âlimlerinden İshak Fakih başkanlığında kalabalık bir elçi heyetini Murad-ı Hüdavendigâr’ın katına gönderdi.</span></p>

      <p class="paragraf"><span class="Font-Style27">Namesinde, ona yazdığı mektupta, Osman­lıların dine hizmetlerini övüyor, devamını diliyor, akrabalık kurma isteklerini belirtiyordu. Bu mak­satla kızı Devlet Hatun’u Şehzade Yıldırım Bayezıt’a vermeyi teklif ediyor, çeyiz olarak da Kütahya, Simav, Eğrigöz ve Tavşanlı kalelerinin verileceğini belirtiyordu.</span></p>

      <p class="paragraf"><span class="Font-Style27">Sultan Murat Han bu güzel dileğin kabul edildiğini bildiren bir nameyi elçilik heyetine tes­lim ederken her birini kıymetli hediyelerle sevin­dirip uğurladı.</span></p>

      <p class="paragraf"><span class="Font-Style27">Sonra oğlu Yıldırım’ı, annesini, kardeşlerini, yakın akrabayı toplayarak gelen teklifi onlara da anlattı. Kendisinin memnun olduğunu, bu işin hayırlı olacağını söyledi. Sözlerini bitirmeden,</span></p>

      <p class="paragraf"><span class="Font-Style27">- Son karar sizlerindir, dedi.</span></p>

      <p class="paragraf"><span class="Font-Style27">Orada bulunanlar ve Yıldırım, Sultan Murat Gazi’nin kararını kabul ettiklerini bildirdiler.</span></p>

      <p class="paragraf"><span class="Font-Style27">Murat Gazi bu durumu devletin ileri gelen­leriyle de uzun uzun istişare etti, danıştı, görüştü. Her şey olumluydu, güzeldi. Sultan Murat derin bir nefes aldı.</span></p>

      <p class="paragraf"><span class="Font-Style27">Gazi hünkâr, bundan sonra bir taraftan düğün hazırlıklarını başlatırken, diğer taraftan etrafın beylerine okuyucular, haberciler gönderdi. Karamanoğlu, Hamidoğlu, Menteşeoğlu, Saruhanoğlu, Aydın ve Tekeoğlu, Candaroğlu ve Mısır sultanı baharda yapılacak düğüne davet edildi­ler. Yüce padişah kendi silah arkadaşlarını da bu mutlu gününde yanında görmek istemişti. Bu iti­barla sancakbeylerine de haberciler göndererek düğüne katılmaları istendi.</span></p>

      <p class="paragraf"><span class="Font-Style27">Dünyanın yeniden can bulduğu, bitkilerin şenlendiği, çiçeklerin bin bir koku yaydığı 1381 bahar günlerinde Bursa’da geniş bir düzlükte envai türlü yemeklerin dizildiği siniler, sofralara konuldu. Devlet erkânı, padişahın yakınları, rütbe ve görevlerine göre kendilerine ayrılan yer­lere oturmuşlardı.</span></p>

      <p class="paragraf"><span class="Font-Style27">Çevredeki hükümdarlardan, beylerden çe­şitli armağanlarla gelen elçiler bunları gazi hün­kâra sunuyorlar ve mecliste kendilerine ayrılmış yerlere geçip yemeğe başlıyorlardı.</span></p>

      <p class="paragraf"><span class="Font-Style27">Mısır sultanının elçisi, sultanın sevgilerini bildirdiği mektubunu sunduktan sonra maiye­tindekiler boylu, boslu, kula ve yürük atları tak­dim ettiler. Arap işi nefis eşyalar, sultana yakışır hediyeler onları takip etti.</span></p>

      <p class="paragraf"><span class="Font-Style27">Ardından Hamit, Aydın, Saruhan, Menteşe, Kastamonu ve Karaman beylerinin elçileri göz alıcı hediyelerini sundular. Karşılığında verilen kıymetli hediyelerle sevindirildiler.</span></p>

      <p class="paragraf"><span class="Font-Style27">Şimdi Rumeli beylerinin önde gelenlerinden Evrenos Bey’in hediyeleri geliyordu. Fakat bu he­diye ve takdim şekli düğüne katılanların dikka­tini çekmişti:</span></p>

      <p class="paragraf"><span class="Font-Style27">Yüz kuvvetli erkek kişi...</span></p>

      <p class="paragraf"><span class="Font-Style27">On tanesinin elinde halis altınlarla doldu­rulmuş tabaklar...</span></p>

      <p class="paragraf"><span class="Font-Style27">On tanesinin elinde gümüş akçalarla dop­dolu gümüşten sahanlar.</span></p>

      <p class="paragraf"><span class="Font-Style27">Onları izleyen seksen delikanlının elinde ise ham gümüşten işlenmiş, şamdanlar, maşrapalar, ibrikler, göz alıcı güzellikleriyle parlıyordu.</span></p>

      <p class="paragraf"><span class="Font-Style27">Bütün elçiler hayret, hayranlık ve şaşkın</span><span class="Font-Style27">lıkla bu manzarayı seyrediyorlardı. Hünkârın bir kulu bu kadar büyük hediyeler ve armağanlarla nasıl gelmiş olabilirdi. Bir görevlinin gücü bu öl­çüde olunca, onun şanlı hükümdarının imkân­ları ile kudretinin ne derecede olacağı, ne kadar yüksek bir mertebede bulunacağı olayı görenle­rin akıl sınırlarını zorluyordu.</span></p>

      <p class="paragraf"><span class="Font-Style27">Oysa Murat Han’ın davranışı bu işin değil akılla, hayal sınırları ile de çözülemeyeceğini gös­teriyordu.</span></p>

      <p class="paragraf"><span class="Font-Style27">Evrenos Bey’in hediyelerini olduğu gibi Mısır sultanına verilmek üzere elçilerine takdim etti. Öteki beyler için de kendilerine layık hediyeler, güzel armağanlar yollandı.</span></p>

      <p class="paragraf"><span class="Font-Style27">Mısır hükümdarının yolladığı cins atlar ve savaş aletleri ise cihat yolunda kullanılmak üzere Evrenos Bey’e verildi. Ayrıca cümle âlimlere ve ta­lebelerine nice hediyeler layık görüldü. Düğüne gelen fukara taifesine ise o kadar bahşiş verildi ki yoksul olarak gelenler zengin olup gittiler. Yıl­dırım Bayezıt ile Devlet Hatun’un düğün tören­leri nice görkemli alaylara ve hayırlı olaylara vesile olurken, Sultan Murat Han davetlilere hi­taben şu meşhur konuşmasını yapmıştı:</span></p>

      <p class="paragraf"><span class="Font-Style27">- Kıymetli misafirlerim, değerli din ve ahiret kardeşlerim! Dünya, zevk ve sefa için yaratılmadı. Ahiret ise bunun için yaratılmıştır. Dünya ile ahiret birbirinin zıddıdır tersidir. Yani birinde zevk aramak, ötekinde elem çekmeye sebep olur. O halde, dünya nimetleri, lezzetleri çok olanlar, bun­lara gerekli şükrü yapmazlarsa ahirette çok kor­kacak, çok acı çekecektir. Bunun gibi dünyada tehlikeden sakındığı halde çok acı çeken mümin, ahirette çok lezzete kavuşacaktır. Dünyanın ömrü ahiretin uzunluğu yanında, deniz yanında bir damla kadar bile değildir. Daha doğrusu sonu olan, sonsuz ile ölçülebilir mi? Bunun için dostla­rına merhamet ederek, sonsuz nimete kavuşabil­meleri için, dünyada birkaç gün sıkıntı çektiriyor.</span></p>

      <p class="paragraf"><span class="Font-Style27">Müminin yüzüne Allah için sevgiyle bak­mak öyle büyük bir ibadet ki, Allahü teâlâ bütün günahları affediyor ve de öldükten sonra mah­şerde güneş, bir mızrak boyu alçaldığı zaman, herkes buram buram terlerken, böyle Allah için birbirini seven insanlar, uçarak gelecekler ve arşın altında gölgeleneceklerdir. Bunlara azap da, hesap da yoktur. İnsanlar bunları gördükleri zaman, “Bunlar peygamber midir, evliya mıdır?” diyecekler. Allahü teâlâ, “Bunlar ne evliya, ne de peygamber. Bunlar, Muhammed aleyhisselamın ümmetinden, Allah için birbirini sevenlerdir” bu­yuracaktır.</span></p>

      <p class="paragraf"><span class="Font-Style27">Müslüman’ı üzmek felaket, sevindirmek saadettir. Eshab-ı kiramdan biri, sohbetten sonra, arkadaşının ayakkabısını şaka olsun diye saklıyor. Herkes gidiyor, ama ayakkabısı saklanan te­laşlanıp arıyor. Peygamber efendimiz de hiçbir şey demeden seyrediyor, bekliyor. Sonunda ayak­kabıyı saklayan, gizlediği yerden çıkarıp arkada­şına verince, ayakkabıyı saklayana, “Mümini telaşa sokmak, üzülmesine sebep olmak çok gü­nahtır” buyuruyor. “Şaka yaptım ya Resulallah” deyince de, “Şakayla da yapmak günahtır” bu­yurup, yanlarından ayrılıyorlar.</span></p>

      <p class="paragraf"><span class="Font-Style27">Eshab-ı kiramdan Ebüdderda hazretleri, bir yerden geçerken, üç dört gencin bir genci döv­düklerini görünce onlara, “Durun, ne yapıyorsu­nuz?” diye müdahale eder. Gençler hemen bırakıp, “Efendim, bu arkadaşımız büyük bir günah işledi, onun için dövüyoruz, bundan sonra da aramıza almayacağız” derler. Ebüdderda haz­retleri buyurur ki:</span></p>

      <p class="paragraf"><span class="Font-Style27">- Peki, size bir şey soracağım. Bu arkadaşınız bir kuyuya düşseydi ne yapardınız? Onu kurtarır mıydınız yoksa kuyudan çıkmasın, boğulsun diye üzerine taş mı atardınız?</span></p>

      <p class="paragraf"><span class="Font-Style27">- Elbette kurtarırdık efendim.</span></p>

      <p class="paragraf"><span class="Font-Style27">- Ama siz şimdi onu kurtarmıyor, üzerine taş atıyorsunuz. Arkadaşınız bir günah işlemiş, yani şu veya bu sebeple kuyuya düşmüş, böyle yap­makla onu kuyudan çıkarmayıp, üzerine taş atmış oluyorsunuz. Sadece onun yaptığı işe kızabiliriz, ama onu kuyuda bırakamayız, onu yalnız bırakamayız, çünkü yaptığına tövbe edince, o yine bizim kardeşimizdir.</span></p>

      <p class="paragraf"><span class="Font-Style27">Peygamber efendimiz de buyurdu ki:</span></p>

      <p class="paragraf"><span class="Font-Style27">“Bir Müslüman’ı tövbe ettiği bir kusurundan dolayı ayıplayan, o kusuru işlemeden ölmez.”</span></p>

      <p class="paragraf"><span class="Font-Style27">Bu dünya imtihan yeridir. Burada hak ve batıl, haklı ile haksız karışıktır. Burada dostlarına sıkıntılar, belalar vermeseydi yalnız düşmanla­rına verseydi, dost, düşmandan ayrılır, belli olurdu. İmtihanın faydası kalmazdı. Dostları gö­rünüşte belada, hakikatte ise zevk ve lezzettedir. Düşmanlar böylece zarar, ziyan etmektedir. Pey­gamberlerin, muharebelerde düşmanlarla dö­vüşmesi böyle olurdu. Bedir Gazası’nda Müslümanlar, Uhud Gazası’nda kâfirler galip gelmişti. Biz de malumunuz olduğu gibi Cenab-ı Hakkın dinini yaymak için kâfirlerle cihada devam etmekteyiz. Bütün Türk beylerini ve Müs­lümanları bu cihadımızda arkamızda bilmek bize kuvvet verir. Fiilen bu cihada iştirak edeme­yenlerin duasını bekler, Cenab-ı Hakkın emanında olmanızı niyaz ederim.</span></p>

      <p class="paragraf"><span class="Font-Style27">Germiyan Beyi Süleyman Şah’ın bu hali­sane düşüncesi hayra vesile olmuş, bütün Ana­dolu Türk beylerinin Sultan Murat saflarında birleşme düşüncesini ortaya koymuştu.</span></p>
    </div>
  </div>
</body>
</html>
