<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-15.html" xml:lang="tr-TR">
    <div class="Basic-Text-Frame-2">
      <p class="res"></p>

      <p class="anabaslik" id="toc_marker-9"><span class="bold15" style="font-size:1em;">BİR BİLENİ BULALIM KOMUTANIM</span></p>

      <p class="paragraf"></p>

      <p class="paragraf"></p>

      <p class="paragraf"><span class="Font-Style27">Ece Bey ile Gazi Fazıl, şehzadeden karşı ya­kadan bir esir yakalayıp getirmek üzere izin al­dılar. Çimbe Kalesi’nin karşısında denizin genişliği az, geçiş şartları elverişli olan Görece’ye geldiler.</span></p>

      <p class="paragraf"><span class="Font-Style27">Bağlar arasında dolaşan bir adama yaklaş­tılar. Dil bildikleri için ona yabancı olduklarını ti­caret için buralarda olduklarını söylediler. Adam şüphelenmişti ama yapacak başka bir şeyi de yoktu. Etrafına bakındı, yardım alacağı, imdat is­teyeceği kimseleri göremedi. Bir ara bağıracak oldu, Ece Bey hemen ağzını kapattı.</span></p>

      <p class="paragraf"><span class="Font-Style27">- N’oluyor, dedi. Bir derdin mi var? Bak ne güzel anlaşıyoruz. Sakın bizi zor kullanmaya mecbur etme. Denizin dilinden anlar mısın?</span></p>

      <p class="paragraf"><span class="Font-Style27">Adam şaşkın şaşkın Ece Bey’in suratına baktı.</span></p>

      <p class="paragraf"><span class="Font-Style27">- Anlayamadım, dedi.</span></p>

      <p class="paragraf"><span class="Font-Style27">- Denizin dilinden, diyorum. Karşıya mal gö­türeceğiz de... Ama nasıl götüreceğimizi bilmi­yoruz. Bize yardım eder misin?</span></p>

      <p class="paragraf"><span class="Font-Style27">Adam rahatlamıştı. Bir de parayı duyunca içinden, “İşler yolunda” diye geçirdi.</span></p>

      <p class="paragraf"><span class="Font-Style27">- Eeee, şeeeeyyy, dedi. Bu bizim işimiz. De­nizle dostuz biz. Ne kadar malınız var?</span></p>

      <p class="paragraf"><span class="Font-Style27">- O kadar çok ki, dedi Ece Bey. Taşı taşı bit­mez. Ama öncelikle sana bir teklifimiz var. Gel sen bu işin ayrıntılarını bizim Süleyman Paşa’mıza bir anlat. O sana bizden de çok para verir. Ne de olsa o bizden daha cömerttir. Öyle değil mi Gazi Fazıl Bey’im?</span></p>

      <p class="paragraf"><span class="Font-Style27">- Çok haklısın, dedi. Ondaki cömertliğin binde biri bizde olsa neler olmaz ki... Biz en iyisi bu arkadaşı hemen Süleyman Paşa’mıza götüre­lim.</span></p>

      <p class="paragraf"><span class="Font-Style27">Adamın iki koluna girip,</span></p>

      <p class="paragraf"><span class="Font-Style27">- Haydi bakalım, dediler. Yolcu yolunda gerek. Şayet yanlış bir hareket yaparsan kendini ölmüş bil. Korkma sana bizden bir zarar gelmez.</span></p>

      <p class="paragraf"><span class="Font-Style27">Adam baktı ki pabuç pahalı, sesini çıkar­madan söylenilenleri yaptı.</span></p>
    </div>
  </div>
</body>
</html>
