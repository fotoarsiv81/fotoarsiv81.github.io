<html xmlns="http://www.w3.org/1999/xhtml">
	<head>
		<title>16_Hacivat_ile_Karagoz</title>
		<link href="css/16_Hacivat_ile_Karagoz.css" rel="stylesheet" type="text/css"/>
	</head>
	<body id="x16_Hacivat_ile_Karagoz" xml:lang="tr-TR">
		<div>
			<p class="kitap-ismi-giris">HACİVAT İLE KARAGÖZ</p>
			<p class="govde-metin-orta"><span><img alt="15.tif" class="frame-1" src="image/15_fmt.jpeg"/></span><span> </span></p>
			<p class="Ara-BASLIK03-orta">Yazan</p>
			<p class="Ara-BASLIK03-orta">Mehmet AZİM</p>
			<p class="Ara-BASLIK03-orta"> </p>
			<p class="Ara-BASLIK03-orta"> </p>
			<p class="Ara-BASLIK03-orta"><span><img alt="ZambakLogo_size.tif" class="frame-2" src="image/ZambakLogo_size_fmt.jpeg"/></span><span class="char-style-override-1"> </span></p>
			<p class="BASLIK01-copy">ÖN SÖZ</p>
			<p class="govde-metin"> </p>
			<p class="govde-metin"> </p>
			<p class="govde-metin">Değerli Okuyucular,</p>
			<p class="govde-metin">Kıymetli Öğrenciler,</p>
			<p class="govde-metin"> </p>
			<p class="govde-metin">İlköğretim yıllarında kazanılan davranışların, öğrenilen bilgilerin ve yapılan etkinliklerin etkisi hayat boyu sürer. Okul yılları, öğrenciler için model olacak fırsatlar sunar. Öğrenciler, hayat yolculuğunda bu gerçekçi uygulamalardan yararlanır.</p>
			<p class="govde-metin">Belki de aranızda oyuncu olmayı hayal edenler olabilir. Veya hayata bir oyun alanı olarak bakanlar bulunabilir. İster oyunculuğa ilk adımı atmak için olsun isterse dersi eğlenceli hâle getirmek için olsun, farklı etkinliklere ihtiyaç vardır. Bir Karagöz oyunuyla dersimizi daha farklı işleyebiliriz.</p>
			<p class="govde-metin">Şiirin eğitim ve öğretim çalışmalarında önemli bir yeri vardır. Vezinli ve kafiyeli cümleler, düz yazıya göre zihinde daha kalıcı olabilmektedir.</p>
			<p class="govde-metin">Bu eseri hazırlarken öncelikli olarak Karagöz oyununun ortaya çıkışı ve oynanması ile ilgili bilgilere yer verdik. Bu konuda Ünver ORAL’ın, kaynakçada belirttiğimiz eserlerinin açıklama bölümlerinden ve Sevengül SÖNMEZ’in hazırladığı “Karagöz Kitabı” adlı eserinden yararlandık.</p>
			<p class="govde-metin">Karagöz oyununu ilk olarak uygulayan Şeyh Küşteri’nin, bazı bilgileri öğrencilerine öğretmek için böyle bir yol seçtiğini biliyoruz.</p>
			<p class="govde-metin">Karagöz’le ilgili araştırma kitaplarında, yeni Karagöz diyaloglarının yazılmasına vurgu yapılmaktadır. Bu vurguyu kendimize hareket noktası olarak kabul ettik. Biz de özellikle hayat bilgisi ve Türkçe derslerinin işlenişinde böyle bir oyundan yararlanabileceğimizi düşündük. Buna bağlı olarak temalara ve kazanımlara uygun Karagöz şiirleri kaleme almaya çalıştık. Bu şekilde hem Karagöz oyununu sizlere tanıtacağız hem de ders öğretimi etkinliklerine küçük bir katkı sağlamış olacağız.</p>
			<p class="govde-metin">Diyalogları sınıfta sergilemeniz, farklı etkinlikler yapmanız, kazanımların sezdirilmesi ve pekiştirilmesi açısından yararlı olacaktır.</p>
			<p class="govde-metin">Eğitim öğretim çalışmalarınızda sizlere katkı sağlaması dileğiyle hepinizi sevgi ve saygıyla selamlarım.</p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
		</div>
	</body>
</html>