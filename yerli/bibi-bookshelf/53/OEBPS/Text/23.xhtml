<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>

  <h1>Yenilgi</h1>

  <p>Yenilgi, Yenilgim, yalnızlığım ve kimsesizliğim;</p>

  <p>Binlerce zaferden değerlisin benim için,</p>

  <p>Ve dünyanın tüm şanından şöhretinden</p>

  <p>daha tatlısın yüreğime.</p>

  <p>Yenilgi, Yenilgim, kendime dair bilgim ve başkaldırım,</p>

  <p>Senin sayende bilirim hâlâ genç</p>

  <p>ve çevik olduğumu</p>

  <p>Ve solmuş defnelerin tuzağına düşmek</p>

  <p>zorunda olmadığımı.</p>

  <p>Sende, buldum kimsesizliği</p>

  <p>Ve kaçak ve horlanmış olmanın sevincini.</p>

  <p>Yenilgi, Yenilgim, kıvılcım saçan kılıcım</p>

  <p>ve kalkanım,</p>

  <p>Gözlerinde, okudum</p>

  <p>Taç giymenin kölelik olduğunu,</p>

  <p>Ve anlaşılmanın alçalmak olduğunu,</p>

  <p>Sahip olmanın, bütünlüğe ulaşmak</p>

  <p>Ve olgun bir meyve gibi, düşmek ve tüketilmek</p>

  <p>olduğunu, okudum gözlerinde.</p>

  <p>Yenilgi, Yenilgim, benim yürekli eşim,</p>

  <p>Duymalısın şarkılarımı, çığlığımı, sessizliğimi,</p>

  <p>Senden başka hiç kimse söz edemeyecek</p>

  <p>kanat vuruşlarımdan,</p>

  <p>Ve denizlerin gürlemesinden,</p>

  <p>Geceleri yanıp tutuşan dağlardan,</p>

  <p>Sarp ve kayalık ruhuma</p>

  <p>yalnız sen tırmanacaksın.</p>

  <p>Yenilgi, Yenilgim, benim ölmez cesaretim,</p>

  <p>Sen ve ben, birlikte güleceğiz kasırgayla,</p>

  <p>Ve ikimiz, mezarlar kazacağız içimizde ölenler için,</p>

  <p>Şevkle tutunacağız güneşe,</p>

  <p>Tehlikeli olacağız!</p>

</body>

</html>