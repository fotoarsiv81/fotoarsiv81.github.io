<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_13"><br class="calibre3" />
  Roman, Film, Müzik</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Edebiyatın sinema ile bağlantısı gözler önünde. Sinema sanatının en önemli bileşenlerinden biri senaryo, bir filmin niteliğini belirleyen en önemli yönlerinden biri de anlattığı hikâye olduğuna göre, sinema ve edebiyatın iç içe geçmiş dallar olduğunu kabul edebiliriz.</p>

  <p class="normal1">Sinema sanatının edebiyat kadar ilişki içinde olduğu bir başka sanat da müzik. Aynı şekilde, edebiyat ile müzik de birbirinden beslenen sanatlar.</p>

  <p><br class="chapter" /></p>

  <p class="normal2">İki deneyim</p>

  <p class="normal1">Sinema-edebiyat ilişkisinde öne çıkan konuların başında, elbette roman uyarlamaları geliyor. Yirmi yıl arayla yaşadığım iki deneyim sayesinde, bu konuda çok şanslı bir konumdayım. 1986 yılındaki ilk yönetmenlik çalışmamda, Yaşar Kemal’in <span class="ideitalik">Yer Demir Gök Bakır</span> romanını filme çektim. <span class="ideitalik">Mutluluk</span> romanım ise 2007 yılında Abdullah Oğuz tarafından sinemaya uyarlandı. Böylece, hem yönetmen hem de romancı olarak sinemaya roman uyarlanması heyecanını yaşamış oldum.</p>

  <p class="normal1">Dolayısıyla iki psikolojiyi de iyi biliyorum. Yani romanını ilk kez beyazperdede gören bir yazarın neler hissedeceğini bildiğim gibi, çektiği filmi ilk kez yazarıyla birlikte izleyen yönetmenin yaşadığı gerilimin de farkına vardım.</p>

  <p class="normal1">Aslında roman ve sinema birbirine yakın sanılan ama çok uzak olan iki sanat biçimi. Çünkü roman çok katmanlı ve boyut olarak da sinema filminden daha farklı.</p>

  <p class="normal1">Sovyetler Birliği, Tolstoy gibi büyük yazarların yapıtlarını, kesinti yapmadan sinemaya uyarlardı ve böylece ortaya sekiz saatlik, on saatlik filmler çıkardı.</p>

  <p class="normal1"><span class="ideitalik">Mutluluk</span> romanım <span class="ideitalik">Bliss</span> adıyla Amerika’da yayımlandığı zaman, bir başka yayınevi romanı CD’ler halinde “sesli kitap” (<span class="ideitalik">audio-book</span>) olarak da çıkarmıştı. Kitabı dinlemek 10,5 saat sürüyordu.</p>

  <p class="normal1">Sadece düz okuma bile bu kadar sürüyorsa, varın filminin ne kadar olması gerektiğini hesap edin.</p>

  <p class="normal1">Bu yüzden senaristler <span class="ideitalik">Mutluluk</span>’taki üç ana karakterden ikisini silikleştirdi, konuyu sadece Meryem üzerine yoğunlaştırdı. Dolayısıyla Profesör İrfan Kurudal ve Cemal birer gölgeye dönüştü. Oysa o üç karakter de kendi dramını yaşıyordu. Profesör, içinde yaşadığı çevrenin değersizliğinden, Cemal de Güneydoğu’daki çarpışmaların yarattığı şiddetten intihar edecek durumdalardı. O teknedeki üç kişinin üçü de hayatla ölüm arasında bir yerde duruyor, intiharın eşiğinde yaşıyorlardı.</p>

  <p class="normal1">Bütün bunlar filme yansıtılamadı. Çünkü insanları en gizli düşünceleriyle, kendilerine bile itiraf edemedikleri duygularıyla anlatmak, sinema yoluyla mümkün olmuyor.</p>

  <p class="normal1">Buna rağmen <span class="ideitalik">Mutluluk</span> güzel bir filmdi. Bizde ve dışarıda, özellikle de Amerika’da çok övgü aldığını biliyorsunuz.</p>

  <p class="normal1"><span class="ideitalik">Yer Demir Gök Bakır</span>’ın senaryosunu yazarken ben de aynı sıkıntılarla, hatta daha fazlasıyla karşılaşmıştım. Çünkü kitap bir üçlemenin ikinci romanıydı. Hikâye <span class="ideitalik">Ortadirek</span>’le başlıyor, <span class="ideitalik">Yer Demir Gök Bakır</span>’la devam ediyor, <span class="ideitalik">Ölmez Otu</span>’yla sona eriyordu.</p>

  <p class="normal1">Oysa ben sadece <span class="ideitalik">Yer Demir Gök Bakır</span>’ı çekiyordum, yani bir anlamda hikâyeye ortasından başlıyordum. Dolayısıyla izleyicinin olup biteni anlaması için bazı sinema tekniklerine ve betimlemelere ihtiyacım vardı.</p>

  <p class="normal1">Filmi Yaşar Kemal’le birlikte ilk kez Cannes Festivali’ndeki gösterimi sırasında izledik. Işıklar sönmeden önce ecel terleri döktüğümü itiraf etmeliyim. Ama Yaşar Kemal’in filmi beğenmesi ve –herkesin bildiği bir gerçek olduğu için saklamaya gerek yok– Fransız basınının göklere çıkarması bu sıkıntımı hafifletti.</p>

  <p class="normal1">Sanatta değişik disiplinler arasında çalışmak zordur. Çünkü hepsinin kendine özgü ayrı kuralları vardır, ama galiba en zoru roman-sinema ilişkisi.</p>

  <p><br class="chapter" /></p>

  <p class="normal2">Müzik-Edebiyat-Sinema</p>

  <p class="normal1">Aslında film müzikleriyle, diğer senaryo ve yönetmenlik çalışmalarımla, sanat hayatımın başından beri sinemanın içindeyim. Müzik zaten hayatımın bir parçası, edebiyat ise en eski ve en derin tutkum.</p>

  <p class="normal1">Benim içimde eskiden beri müzik ve edebiyat at başı gidiyor. Sinema bunları birleştirmenin bir yolu olarak da görülebilir. Kendi senaryonuzu yazıp müziğini de besteleyerek filmi çekebiliyorsunuz. Birbiriyle ilgisi olmayan bir müzisyen ve bir yazar olarak değil de bir yapıtın içinde, aynı kişi olarak yer almak... Bunları aynı kişinin yapmasının avantajları görülebiliyor. Charlie Chaplin de kendi filmlerinin müziklerini yaptı. Hem oynadığı hem yönettiği birçok filmi var.</p>

  <p class="normal1">Yönetmenin resim, müzik, edebiyat gibi sanatın çeşitli dallarından anlıyor olması çok önemli.</p>

  <p class="normal1">Burada müziği biraz ayrı tutmak gerekiyor. Müzik daha çok duygularla ilgili. Bir tür yüreğinizi açma işi. İçinizdeki şarkıyı söylemek, müzik yapmak. Sinema ve edebiyat ise bir hikâye anlatma uğraşı. Söz söylemeye, düşünce anlatmaya daha uygun. Sinemayla mı romanla mı anlatmak arasındaki tercih ise, herhalde hikâyenin çağrıştırdığı şeylerle ilgili. Belki kullanmak istenen olanaklarla ilgili.</p>

  <p class="normal1">Belki şiir bestelemekle romanı sinemaya uyarlamak işlerinin birbirine benzer yönleri olduğu düşünülebilir. Ama pek ilgisi yok. Bir şiiri hissettikten, iç ritmini ve ezgisini duyduktan sonra, o içinizde gelişiyor. Melodileşiyor. Sonra içinizdeki o şeyi alıp müzik tekniklerine göre geliştiriyorsunuz. Özü bu şekilde ortaya çıktıktan sonra, teknik bir çalışmayla parçayı işliyorsunuz.</p>

  <p class="normal1">Galiba en güzel besteler, bestelemeyi düşünmeden okunan şiirlere yapılıyor. Şiir sevmekle ilgili bu. Sadece şiir için, sevdiğiniz için okuyunca, daha güzel oluyor. O zaman bazı şiirler, insanın içinde müziğe dönüşüyor. Şiirin müziği kendiliğinden ortaya çıkıyor.</p>

  <p class="normal1">Roman-sinema ilişkisi böyle değil. Aslında oldukça riskli bir iştir romandan film çekmek. Bir sanat ürününde anlatılanı başka bir dalda yeniden anlatmaya kalkınca, çok olumsuz sonuçlar çıkabilir. Kolayca kitsch olabilir. Şiirin bestelenmesindeki gibi bir “kendiliğindenlik” durumu olmadığı için, roman uyarlamalarının sonucu daha belirsiz oluyor.</p>

  <p class="normal1">Romanın filmini çekmek şiirin bestesini yapmaya benzemiyor ama, belki çeviri yapmaya benzetilebilir. Bir dilden başka bir dile çeviri. Ama romanın tamamını eksiksiz şekilde değil de, temalardan birini seçip diğerlerinin ağırlığını azaltarak yapılmalı bu çeviri.</p>

  <p class="normal1">Çünkü roman, konuyu çok kapsamlı işleyen bir tür. Belki de hikâye veya uzun hikâye, sinemaya uyarlanmak için daha uygundur.</p>

  <p class="normal1">Roman uyarlamalarında, film ekibini tedirgin eden bir gerçek var: Filmi, çoğunlukla romanı okuyan insanların izleyecek olmaları. Aslında o film her okurun kafasında daha önce birer kez filme çekilmiş oluyor.</p>

  <p class="normal1">Bir roman aslında her okur tarafından, biraz da olsa farklı okunuyor. Sinemaya uyarlanınca izlemeye giden okur, kendi kafasındaki romanı görmek beklentisinde olunca, beklediğini bulamıyor elbette. Bu nedenle romana az sadık kalındığı açık bir şekilde anlaşılırsa, belki okurda “Bu benim okumamdan farklı bir okumayla çekilmiş bir film” düşüncesi oluşması sağlanıyor. Kendi kafasındaki değil yönetmenin kafasındaki romanın filmini izlediğini daha açık anlıyor okur. Romana bire bir sadık kalmayan filmlerin beğenilme olasılığı daha yüksek oluyor bu nedenle.</p>

  <p><br class="chapter" /></p>

  <p class="normal2">Romancılık ve yönetmenlik</p>

  <p class="normal1">Romanı daha fazla kontrolünüzde tutabiliyorsunuz yazarken. Ama filmi o kadar dizginleyemiyorsunuz. Başta tasarladığınızdan daha farklı, oldukça farklı bir sonuç da çıkabilir.</p>

  <p class="normal1">Bildiğiniz gibi, film çekimleri, ekrandan izlenen sırayla yapılmıyor. Oyunculara, hava koşullarına, mekânlara göre karışık bir sırada çekiliyor. Yüzlerce sahne, planlar oluyor. Bunların elbette isimleri, numaraları oluyor. Sonra birleştiriyorsunuz. Bu parçalar bir araya geldikten, birleştirildikten sonra, içine bir ruh üflemeniz gerekiyor. Son ana kadar yönetmen bile tam bilemiyor ortaya nasıl bir şey çıkacağını.</p>

  <p class="normal1">Önemli bir fark var arada. Romanı bir yazar oturup tek başına yazıyor. Ama film çeken yönetmen, başka insanların yaratıcılıklarına da güvenmek zorunda. Rolü oyuncular yapıyor sonuçta. Kamera, ışık, müzik, laboratuvar...</p>

  <p class="normal1">Bir ekip işi sinema. Tam bir uyum çok zor. Öyle küçük de olmuyor bu ekip. 40-50 kişilik bir grupla çalışıyorsunuz. Hiç aklınıza gelmeyen yerlerden sorunlar çıkabilir. Yemekleri beğenmeyenler, parayı beğenmeyenler, filmdeki üsluba, sanat anlayışına itiraz edenler... Her şey olabilir. Sanatçı kaprisleri falan da yaşanabilir.</p>

  <p class="normal1">Bütün bu sorunları aşan, çok iyi anlaşan ekiplerin yaptığı filmlerin çoğunda o ruh hissedilir. O uyumlu çalışma filme yansır genellikle.</p>

  <p class="normal1">Ama her şey bitti diye düşünürken, bir sinema salonundaki ses sorununa takılabiliyorsunuz. Belki de dünyanın en zor sanatıdır sinema.</p>

  <p class="normal1">Zamana dayanmak açısından ise, roman çok daha avantajlı. Oysa 5-10 yıl önceki filmlere bile eskimiş gözüyle bakılabiliyor.</p>

  <p class="normal1">Bu durum şundan kaynaklanıyor olabilir: Okur, romanı okuduğu günün imgelemiyle kavrıyor. Farklı dönemlerde okunduğunda, zihinde farklı canlanmalar gerçekleşiyor. Oysa film izlerken, görüntüleri zihinde canlandırma işlemi pek olmuyor. Gözümüzün önünde o görüntüler. Çekimin yapıldığı günlerde canlandığı gibi kalıyor. Zaten bu nedenle bazı romanlar tekrar tekrar filme çekiliyor. İlk çekildikten yirmi yıl sonra bir kere daha, otuz yıl sonra bir daha filme çekilen romanlar oluyor.</p>

  <p class="normal1">Sinema işindekiler elbette daha fazla teknik sınırlamalarla çevrili kalıyor. Gerçi, biraz farklı açıdan bakınca “Daha fazla teknik olanaklara sahipler” de denebilir. Olanak mı yoksa sınırlama mı kabul edersiniz, orası ayrı, ama sonuçta duygu aktarmanın tekniği sinemada çok farklı.</p>

  <p class="normal1">Kelimeleri veya görüntüleri kullanarak bir anlatı oluşturmak, elbette farklı tekniklerle yapılan işler olacak.</p>

  <p class="normal1">Romanda sözcüklerin yerine sinemada biraz da oyuncu geçiyor. Yazarın ne anlattığı kadar nasıl anlattığı da önemli ya, sinemada anlatımın nasıl olacağı konusunda, yönetmenin elindeki olanaklardan biri oyuncusu. Belki en önemli kaynağıdır oyuncu.</p>

  <p class="normal1">Oyuncuların çok fazla büyütüldüğü, çok önemsendiği, özellikle bazı ülkelerde çok büyük paralar verildiği söyleniyor. Bir kadın oyuncuya çok büyük bir para ödenince, “Başka güzel kız mı yok, ne kadar da abartıyorlar” dendiği oluyor. Oysa o kadar basit değil mesele. Evet, işin magazinleşmesi açısından oyuncuları öne çıkarmak isteyenler de var elbette. Ama oyuncu gerçekten de çok belirleyici sinemada.</p>

  <p class="normal1">Oyunculuk açısından en önemlisi, izlenmek durumu. Seyircinin de farkına varmadan izlenebilmek. En mahrem anlarında, ölürken, sevişirken izlenebilmek. İzlenmek de değil, onu yaşamak... Çelişiyor gibi görünüyor ama, aslında rol yapmaktan gelmez oyuncunun büyüklüğü. Rolünü yaptığı karakterin yerine geçmek, onu yaşamak, onun yaşadıklarını hissetmek. Oyuncu olarak izlenmek, karakter olarak yaşamak... Bunu başarabilen oyuncu çok az. Üstelik yapabilenler de her rolde, her filmde yapamaz.</p>

  <p class="normal1">Yönetmenin başarısı doğru oyuncu seçmekle başlar zaten. Rolleri iyi dağıtmak çok önemli.</p>

  <p class="normal1">Bunlar, sinemayı edebiyattan apayrı bir alan haline getiren meseleler. Oyuncu çok önemli ama yönetmenin önemi tabii daha farklı. Yönetmenin görevlerinden biri de, tıpkı edebiyatta olduğu gibi, anlatının fazlalık içermemesini, her ayrıntının etkili olmasını sağlamak. Ve en önemlisi, gerçekliğe dokunmak. Aslında bütün sanat dalları için böyle söylenebilir.</p>

  <p class="normal1">Elia Kazan’la da konuşmuştuk bu konuda. Bilinen bir hikâyedir: <span class="ideitalik">İhtiras Tramvayı</span>’nı sahneye koyarken, oyunun yazarı Tennessee Williams geliyor, izliyor ve bir şey söylemeden gidiyor.</p>

  <p class="normal1">Tabii, yazarın beğenmediğini anlıyor Elia Kazan. Bir fırsatını bulunca da neden beğenmediğini soruyor.</p>

  <p class="normal1">Williams, Kazan’ın iyi ve kötü insanlar yaratmış olmasını eleştiriyor. Hayatın aslında böyle olmadığını düşünüyor. İnsanların diğerlerine kendi egosundaki çatlaklardan baktığını, onları kendi sorunlarıyla bağlantılı olarak algıladığını anlatıyor. Bu yüzden hayatı bir yanlış anlaşılmalar bütünü olarak görüyor. Elia Kazan bunun üzerine oyunu tekrar ele alıyor. Sonunda oturtabiliyor bunu. Yazarın böyle derin düşüncelerini aktarabilmek, büyük yönetmenlere özgü bir şey.</p>

  <p class="normal1">Birçok benzer yönüne karşın, sinemanın edebiyattan temel farkı, belki bir kitle sanatı olmasında görülebilir.</p>

  <p class="normal1">On binlerce kişi de okusa, bir romanı her okur tek tek okuyor. Sadece kendisine hitap edildiği duygusunu yaşıyor. Film izlerken ise, insan kendini bir kitle içinde hissediyor.</p>

  <p class="normal1">Sinema bir kitle sanatı olduğu için, duygu aktarmanın önemi artıyor. Romanda düşünce boyutu, sinemaya göre biraz daha fazla.</p>

  <p><br class="chapter" /></p>

  <p class="normal2">Farklı alanlarda üslubu korumak</p>

  <p class="normal1">Bir kişinin edebiyata bakışı ile diğer sanat dallarına bakışı arasında, işin özü bakımından her zaman benzerlikler bulunuyor. Bunu kendimden biliyorum; başka yönetmenlerle birlikte çalışırken yaptığım film müziklerinden, kendi filmlerimden ve romancılık anlayışımdan.</p>

  <p class="normal1">Filmlerine müzik yaptığım yönetmenlerle tartışmalarımızın, kendi sinema anlayışımı oluşturmamda epeyce etkisi oldu.</p>

  <p class="normal1">Onlar genellikle filmlerinin melodramatik sahnelerini seviyorlardı. Ve o sahneleri daha da kuvvetlendirecek müzikler istiyorlardı. Örneğin bir cenaze sahnesi oluyordu filmde. Ve orada, tam o görüntünün müziği olarak düşündükleri şeyleri bekliyorlardı. Ney sesi, ağıt falan. Ben buna karşı çıkıyordum. İkisi üst üste gelince izleyiciyi fazla yönlendiren, fazla hazır bir duygu ileten sahneler ortaya çıkacağını düşünüyordum.</p>

  <p class="normal1">Aslında böyle düşündüğüm, diğer müzik çalışmalarımdan ve romanlarımdan da anlaşılabilir. Ayrıntılı tarif etmek üslubuma aykırı. Sözü tamamlamak, anlamı yaratmayı okuyucuya bırakmak gerektiğini düşünüyorum. Bir nefes alma alanı kalmalı okuyucuya, dinleyiciye.</p>

  <p class="normal1">Bir tür mesafeli anlatım kabul edilebilir bu. İçtenliği kanıtlama çabasını içtenlikli bulmuyorum. Abartılı hareketlerle, aşırı tariflerle anlatmayı sevmiyorum. Küçük bir hareketle de duyguların anlatılabileceğine, okuyucular-izleyiciler-dinleyiciler tarafından öyle de anlaşılacağına güveniyorum.</p>

  <p class="normal1">Bizim kültürümüzde biraz fazla gösteri alışkanlığı var. Acıların gösterilmesi falan da çok göze batacak biçimde yapılıyor.</p>

  <p class="normal1">Ama içinde bulunduğunuz kültüre biraz da direnmek gerekiyor. İçinde kalarak, bir parçası olarak ama olduğu gibi de kabullenmeyerek, bir gelenekten beslenebiliyorsunuz. O geleneğe bir katkınız olacaksa, ancak bu yoldan olabilir.</p>

  <p class="normal1">Bu sanatsal tavrımla ilgili olarak, Bertolt Brecht’in film müziği teorilerini önemserim. Düşüncesini şöyle bir örnekle anlatır:</p>

  <p class="normal1">Güzel bir bahar günü cennet gibi bir göl, bir kayık. İki sevgili mutluluk içindeler, sohbet ederek kürek çekiyorlar, güzel vakit geçiriyorlar. Fakat sonra aniden bir fırtına çıkıyor, kayık batıyor. Sevgililer de ölüyor.</p>

  <p class="normal1">Bunun müziği iki şekilde yapılabilir, diyor Brecht. Öyle bir müzik yaparsınız ki, izleyende birazdan kötü bir şey olacağı duygusu yaratırsınız. O sakin gölde bir tedirginlik hissettirirsiniz. Daha baştan beri, izleyicinin sonunda hissetmesini hedeflediğiniz duyguya hazırlık yaparsınız.</p>

  <p class="normal1">Veya o güzel bahar gününe karşılık gelen, mutlu çağrışımları olan pastoral flüt sesiyle falan bir müzik yaparsınız. Sevgililerin yaşadığı mutluluğu somutlaştırırsınız. Sonra kayık batarken de, sevgililer boğulurken de o mutlu müziğe devam edersiniz. Böylece o güzel yaz gününde ölüp gitmenin saçmalığını, üzücülüğünü vurgularsınız. Bu da film müziğine ikinci yaklaşım.</p>

  <p class="normal1">Ben hep ikincisinden yana oldum. Ama yönetmenler çoğunlukla birincisinden yana oluyor. Bazıları da böyle bir sahnenin başında mutlu, sonunda acıklı olacak şekilde, bire bir karşılık gelen bir müzik bekliyorlar.</p>

  <p class="normal1">Film müziği bestelerken, sonuçta bir talebi yerine getiriyorsunuz. Her yönetmen konseptine, baktığı açıya uygun bir müzik bekliyor. Dolayısıyla, orada bir işin parçası oluyorsunuz. Elbette tartışırsınız, görüş alışverişinde bulunursunuz ama yönetmenin yapıtına katılıyorsunuz. Ona bir ölçüde de olsa uyuyorsunuz.</p>

  <p class="normal1">Doğru-yanlış diye değerlendirmemek gerekiyor. Her insan, her sanatçı, bazı işleri diğerlerinden farklı yapıyor. Daha doğru yapmak değil, kendi tarzında yapmaya çalışmak şeklinde de görülebilir bu yaklaşım farkları.</p>

  <p class="normal1">İşte, ilk filmimi çekmeye nasıl karar verdiğimi bu şekilde açıklayabilirim: Sevdiğim bir romanı ele alıp oradaki evrensel temayı sinema diliyle işlemek; edebiyatı ve müziği bir arada kullanarak kendi üslubuma uygun bir çalışma yapmak.</p>

  <p class="normal1">Filmini çekmek için <span class="ideitalik">Yer Demir Gök Bakır</span> romanını, yazarı Yaşar Kemal’le birlikte seçtik. Bu romanın sinematografik yönleri var. Üstelik anlatımını ve hikâyesini çok sevdiğim bir roman. Derinliği olan, evrensel bir tema işleyen, önemli bir sanat yapıtı. Ama oldukça zor bir roman da sayılır sinemaya uyarlamak için. Yazıyla yaratılmış o etkili atmosferi, görüntülerle yaratmak çetin bir işti.</p>

  <p class="normal1">Zaten yazınsal dili iyi kurulmuş her romanın filmini çekmek zordur.</p>

  <p class="normal1">Ayrıca, Erzincan dağlarında, kardan yolu kapanan köylerde, Alman teknolojisiyle, öyle bir ekiple bu işe kalkışmak, bir tür çılgınlık gibi görünüyor dönüp bakınca. Çok büyük zorluklar yaşadık.</p>

  <p class="normal1">Ama büyük işler yapmayı deneyecekseniz, kolaya kaçamazsınız. Faulkner’ın çok önemli bir sözü var. “Bir yazarın başarısı, göze aldığı başarısızlıkla ölçülür” diyor. Garanti yollarla, küçük başarılarla yetinmezseniz, büyük başarısızlıkları göze alırsanız, ancak o zaman, büyük işler yapmayı deneyebilirsiniz. Sadece yazarlıkta değil, bütün sanatsal çalışmalarda dikkate alınması gereken bir söz bu.</p>
</body>
</html>
