<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_8"><br class="calibre3" />
  “Benim Oğlum Can Verirken<br class="calibre3" />
  Çiçekler Çığrışıp Açtı”</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bildiğimiz gibi Anadolu denilen acılı toprakta ağıt eksik olmuyor. Yüzyıllardır yürek burkan olaylardan kurtulamadık, huzurlu ve dingin günler yaşayamadık.</p>

  <p class="normal1">Şiirin belki de en has formu bu ağıtlar. Çünkü şiir olsun diye yazılmıyorlar. Genellikle şair olmayan analar tarafından, sadece yüreklerdeki derin acıyı ortaya koymak için ağızdan dökülüyorlar.</p>

  <p class="normal1"><span class="ideitalik">Savaş ve Barış</span> romanının bir bölümünde Nataşa ve Andrey bir akşam vakti avdan dönerler ve çiftlikte bir köylünün söylediği türküye kulak verirler. Tolstoy, bu söyleyiş biçiminin “en saf ve katışıksız müzik” olduğunu yazar, çünkü köylünün derdi iyi müzik yapmak değil, derdini paylaşmaktır. Bu yüzden söyledikleri, hançereden ya da dudaktan değil doğrudan doğruya yürekten gelir.</p>

  <p class="normal1">Ağıtlar da böyledir. Anaların, sevgililerin yaktığı ağıtlarda, yanan bir yürekten fışkıran lavları hisseder, iliklerinize kadar ürperirsiniz. Hiçbir şair bu samimiyete ulaşamaz, çünkü bir yürek o derece yanmadan, tutuşmadan, kahrolmadan o ağıtı yakmak mümkün değildir.</p>

  <p class="normal1">Ağıtlar içinde “asker ağıtları” çok önemli bir yer tutar. Çünkü Anadolu her dönemde evlatlarını kurban vermiştir. Sarıkamış ağıtları buna müthiş bir örnek oluşturur:</p>

  <p class="indentmetin">&nbsp;</p>

  <p class="indentmetin">İbrişimin kozaları</p>

  <p class="indentmetin">Batsın Avşar kazaları</p>

  <p class="indentmetin">Sarıkamış’ta kırıldı</p>

  <p class="indentmetin">Gonca gülün tazeleri</p>

  <p class="indentmetin">&nbsp;</p>

  <p class="indentmetin">Yüzbaşılar yüzbaşılar</p>

  <p class="indentmetin">Tabur taburu karşılar</p>

  <p class="indentmetin">Yağmur yağıp gün değişin</p>

  <p class="indentmetin">Yatan şehitler ışılar.</p>

  <p class="indentmetin">&nbsp;</p>

  <p class="normal1">Yazarken bile içimi sızlatan bu dizeler, yanık bir yürekten başka nereden çıkabilir ki...</p>

  <p class="normal1">Ya Çanakkale ağıtları:</p>

  <p class="indentmetin">&nbsp;</p>

  <p class="indentmetin">Çanakkale derler yeşil söğütlü</p>

  <p class="indentmetin">Nice molla gitti eli divitli</p>

  <p class="indentmetin">Bir mektup atayım üstü tâhütlü</p>

  <p class="indentmetin">Mektubum ordunu bulur mu ola?</p>

  <p class="indentmetin"><br class="chapter" /></p>

  <p class="normal1">Bundan daha korkuncu ise şehidinin “Hiç olmazsa eller gibi tahta bacakla” dönmüş olmasını dileyen dizeler:</p>

  <p class="indentmetin">&nbsp;</p>

  <p class="indentmetin">Çanakkale derler yeşil gavaklı</p>

  <p class="indentmetin">Mollaların mürekkebi boyaklı</p>

  <p class="indentmetin">Nice gulların var ağaç ayaklı</p>

  <p class="indentmetin">Ağaç ayağınan gelsen n’olurdu.</p>

  <p class="indentmetin">&nbsp;</p>

  <p class="normal1">Gerçekten yürek dayanmıyor bu satırlara.</p>

  <p class="indentmetin">&nbsp;</p>

  <p class="indentmetin">Hücum demiş Alamanın zabiti</p>

  <p class="indentmetin">Yavrumun kefeni asker kaputu</p>

  <p class="indentmetin">Salına girmeye yoktur tabutu</p>

  <p class="indentmetin">Yoksa yavrum seni vurdular m’ola</p>

  <p class="indentmetin">Kefensiz gabire goydular m’ola.</p>

  <p class="indentmetin">&nbsp;</p>

  <p class="indentmetin">Derinimiş Çanakkale deresi</p>

  <p class="indentmetin">Goygunumuş şehidimin yarası</p>

  <p class="indentmetin">Acıya dayanmaz garip karısı</p>

  <p class="indentmetin">Yoksa yavrum seni vurdular m’ola</p>

  <p class="indentmetin">Kefensiz gabire goydular m’ola.</p>

  <p class="indentmetin">&nbsp;</p>

  <p class="normal1">Bu da Kore’ye giden kayıp oğluna “Şehit oldun mu?” diye seslenen bir ananın ağıdı:</p>

  <p class="indentmetin">&nbsp;</p>

  <p class="indentmetin">İzmir’den kalktı Kore’ye gemi</p>

  <p class="indentmetin">Gemi gurban olam getir Eyüb’ü</p>

  <p class="indentmetin">Çok ağlattın anan ile Baliş’i</p>

  <p class="indentmetin">Kore senin vatanın mı, yurdun mu?</p>

  <p class="indentmetin">Gayıbıdın oğlum şehit oldun mu?</p>

  <p class="ortayazi">***</p>

  <p class="normal1">Ağıtlar, Yaşar Kemal’in birçok vesileyle dile getirdiği bir gerçeği de yansıtıyor: Gerçeğin dili güzel oluyor.</p>

  <p class="normal1">Gerçekler acı, çok acı da olsa, gerçeğin dili her zaman güzel. Bu bir teselli mi? Evet, ama keşke böyle avuntularımız olmasaydı.</p>

  <p class="normal1">Bu toprağın çocukları Balkan’da, Kafkas’ta, Yemen’de, Sa-<br class="chapter" />
  rıkamış’ta, Çanakkale’de, Kudüs’te, Suriye çöllerinde kırıldı. Şimdi de Güneydoğu’da can veriyor, kan döküyor.</p>

  <p class="normal1">Bu yüzden Anadolu baştan başa bir ağıt toprağı ve dün de bugün de bağrı yanık analar “Benim oğlum can verirken / Çiçekler çığrışıp açtı” diye korkunç bir çığlık atıyor.</p>

  <p class="normal1">Bu dünyada hangi amaç, hangi kavga, hangi siyaset bu kadar acıya değer?</p>

  <p class="normal1">Kan her şeyi kirletir, en kutsal amaçları bile...</p>
</body>
</html>
