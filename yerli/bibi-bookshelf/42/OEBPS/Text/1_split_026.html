<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_25"><br class="calibre3" />
  Edebiyatta Diktatörler</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bu başlığın akla hemen Güney Amerika edebiyatını getirdiğinin farkındayım. Evet, 20. yüzyılda diktatörler hakkında en fazla roman bu kıtada yazıldı, ama kavramı biraz daha genişletirsek iktidar konusunun her zaman edebiyatın ilgi alanı içinde olduğunu görürüz. Mesela Shakespeare’in eserlerinin çoğu iktidar konusu üzerine değil mi?</p>

  <p class="normal1">Çünkü mutlak gücü elinde tutan, milyonların hayatına yön veren, savaş açan, barış yapan, kullarını öldürme yetkisine sahip olan, hatta Tanrı mertebesine yükseltilen bu fani kişilerin ruh dünyası edebiyat için vazgeçilemeyecek derecede önemli bir konu.</p>

  <p><br class="chapter" /></p>

  <p class="normal2">Mutlak itaat</p>

  <p class="normal1">Bugünkü aklımızla, düşünce koşullarımızla anlayamayacağımız kadar büyük bir güç bu. Öylesine ki, kocası Kral Henry tarafından kafası kestirilen Anne Boleyn, başı kütükteyken ve celladın satırı boynuna inmek üzereyken bile krala dua etmekte, ona uzun ömür dilemektedir. Çünkü kralın öldürme yetkisini doğrudan doğruya Tanrı’dan aldığına bütün kalbiyle inanmaktadır. Mademki kral onun hayatını sona erdirmeye karar vermiş, demek ki bu işte sıradan insanların anlayamayacağı kadar önemli bir hikmet vardır ve öbür dünyayı kazanmak için bu ilahi iradeye boyun eğmek gereklidir.</p>

  <p class="normal1">Kralın çok yakını olan Bakan Cromwell de aynı kaderi paylaşırken kralına teşekkürler etmiştir. Çünkü “yakın dostu” büyük bir lütufta bulunarak sadece başını kestirmekle yetinmiş, o dönemin idam yöntemleri olan, daha canlıyken barsaklarının yere dökülüp yakılması vs. gibi korkunç işkenceleri uygulatmamıştır. Bunun için ona minnet doludur.</p>

  <p class="normal1">Roma’da, Bizans’ta, Osmanlı’da da aynı bağlılığa rastlanır. İktidar sahibi kutsal bir kişidir ve her şeyi yapmaya hakkı vardır. Bu akıldışı iktidar, hem baştaki kişiyi çıldırtır hem de insan denilen canlı türündeki bu “mutlak reis” gereksinimini araştırmak için edebiyatçılarda merak uyandırır.</p>

  <p class="normal1">Bu alanda aklıma hemen gelen birkaç romandan söz edeyim: İngiliz şair ve romancısı Robert Graves’in <span class="ideitalik">Ben, Claudius</span> adlı romanını her zaman bir başyapıt olarak görmüşümdür. Bir Roma imparatorunun iç dünyası ancak bu kadar anlatılabilir.</p>

  <p class="normal1">Güney Amerika edebiyat geleneğinde Asturias’ın <span class="ideitalik">Sayın Başkan</span> romanı çok ünlüdür ama doğrusu pek beğenmem. Bir türlü başarılı bir roman olarak göremedim Sayın Başkan’ı.</p>

  <p class="normal1">Buna karşılık Gabriel García Márquez’in “en başarılı romanım” dediği <span class="ideitalik">Başkan Babamızın Sonbaharı</span> gerçek bir başyapıttır. Márquez bu romanın “Yıkılmış bir başkanlık sarayında başıboş gezen inekler arasında kalmış bir diktatör” imgesiyle başladığını söyler.</p>

  <p class="normal1">Mario Vargas Llosa’nın “keçi” lakaplı diktatör Trujillo’yu anlattığı roman da güzeldir doğrusu.</p>

  <p><br class="chapter" /></p>

  <p class="normal2">İktidar karşısında</p>

  <p class="normal1">Tiran, imparator, kral, sezar, şah, hakan adı altında bütün iktidar sahiplerinin yanı sıra, onlara itaat edenler ve isyan edenler de birçok kez ele alındı.</p>

  <p class="normal1">Örneğin, Orhan Kemal’in <span class="ideitalik">Murtaza</span> romanı, buyruğa uymayı tutku haline getirmiş bir kişiliğin hikâyesini anlatıyor. Böyle kişilerin düştüğü gülünç durumları gözler önüne seriyor.</p>

  <p class="normal1">Yaşar Kemal’in <span class="ideitalik">İnce Memed</span> yapıtı ise, başkaldırmaya övgü niteliğinde.</p>

  <p class="normal1">Bu büyük ve evrensel yazarlarımız gibi birkaç istisna dışında, Doğu dünyası, daha çok iktidar sahiplerini övme, methiyeler yazma geleneğine sahip. Bu yüzden “diktatör romanı” dediğimiz tür pek yaygın değil.</p>

  <p class="normal1">Buna rağmen Türk edebiyatında Osmanlı sultanlarını anlatan romanların, oyunların sayısı ve değeri hiç de azımsanamaz. Çünkü Osmanlı saray trajedilerinin, Shakespeare’in anlattıklarından daha zengin olduğu kuşku götürmez.</p>

  <p class="normal1">Özellikle Kanuni Sultan Süleyman’ın büyük oğlu Şehzade Mustafa’yı boğdurtması, tahtı bırakmak istediği Şehzade Cihangir’in ise üzüntüden ve korkudan ölmesi öyle büyük yankı yaptı ki, Avrupa’da bile bu konuda pek çok operet, şiir, halk hikâyesi yazıldı.</p>

  <p class="normal1">Bugünlerde yargılanmaya başlanan Kenan Evren, yakın tarihimizin en popüler diktatörü. Okurlar ve eleştirmenler <span class="ideitalik">Son Ada</span> romanımdaki emekli diktatörün Evren’e çok benzediğini söylüyorlar. İtiraf etmeliyim ki bana da öyle geliyor. Mutlak iktidar konusunu <span class="ideitalik">Engereğin Gözü</span> romanında da ele aldığıma göre, demek ki bu konu benim de vazgeçilmezlerim arasında.</p>

  <p class="normal1">Tarih ve coğrafya farkı gözetmeden bütün insanlığın kendine bir diktatör bulup ona körü kürüne bağlanmak gereksiniminin temeli nedir acaba? İçgüdüsel bir davranış mı, yoksa öğrenilmiş bir şey mi?</p>

  <p class="normal1">Anlamak için uğraşmaya değmez mi?</p>
</body>
</html>
