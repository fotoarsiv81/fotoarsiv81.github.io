<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_35"><br class="calibre3" />
  Yaşlılık</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Sophokles, insanların tekrar çocuklaşmak için yaşlandığını söylemişti. Bu sözde herhalde doğruluk payı var. Çünkü insan, yetişkin hırslarından arınmaya başlayınca, çocuk saflığına tekrar dönme olanağına kavuşuyor.</p>

  <p class="normal1">Bir zamanlar Samuel Beckett’in gençliğe dönmek istemediğini belirten bir sözünü okumuştum. Gençlik hırslarından, ateşli duygulardan, acıyla kıvranmalardan bir cehennem gibi söz ediyor ve yaşlılıkta kavuştuğu huzuru kaybetmek istemediğini söylüyordu.</p>

  <p class="normal1">Ama herkes bu düşüncede değil. Ernest Hemingway gibi, yaşlı bir adam olmaya dayanamayan ve elden ayaktan düşmeden hayatına kendi elleriyle son verme iradesiyle tüfeği ağzına sokup ateş eden yazarlara da rastlanıyor.</p>

  <p><br class="chapter" /></p>

  <p class="normal2">Hırslanmak yerine olgunlaşmak</p>

  <p class="normal1">Osmanlılarda “hırs-ı piri” diye bir deyim vardır. “Yaşlı hırsı” anlamına gelir. Çünkü yaşı ilerledikçe hırsı artan, dünya malına ve değerlerine daha sıkı sarılan insanlara rastlanır sık sık.</p>

  <p class="normal1">Oysa, ihtiras gençlik döneminde kalmalıdır. Çünkü genç bir insan kendisini ispat etmek, bu dünyada bir yer tuttuğunu kanıtlamak ihtiyacıyla kıvranır. Bu dürtü onu bazı aşırılıklar, sivrilikler yapmaya da iter. Bunu anlamak mümkündür.</p>

  <p class="normal1">Ama insan yaşlandıkça olgunlaşmalı, yeni yetme bir genç gibi kendini ispat etme çabasından vazgeçmelidir.</p>

  <p class="normal1">Çünkü artık yarışta değil jüridedir. Altın değil sarraftır. Değerlendirilen değil, değerlendirendir.</p>

  <p class="normal1">Bu yüzden egosunu kontrol altına almalı, gençlerin önünü açmalıdır.</p>

  <p class="normal1">Ama ne yazık ki herkes bu olgunluk eşiğine erişemiyor ve hırs-ı piri içinde çırpınıp duruyor.</p>

  <p><br class="chapter" /></p>

  <p class="normal2">Yaşlılık konusunu işleyenler</p>

  <p class="normal1">Edebiyatçılar, hayatın her alanı gibi yaşlılık üstüne de çok düşünürler. Bazıları bu konuda koca kitaplar yazar. Benim en sevdiğim yaşlılık romanı Italo Svevo’nun <span class="ideitalik">Senilita</span>’sıdır.</p>

  <p class="normal1">André Maurois, <span class="ideitalik">Yaşam Sanatı</span> adlı kitabında, yaşlılıktaki para tutkusunu incelemişti. Zengin ve yaşlı bir adamdaki para hırsı hepimize saçma gelir. Çünkü zaten kalan yıllarını refah içinde geçirecek parası vardır. Niçin her gün altınlarını sayarak, en ufak eşyasını kilit altına alarak, sürekli bir soyulma paranoyasına kapılarak yaşar ki?</p>

  <p class="normal1">Maurois bu soruya çok güzel bir cevap veriyor. Yaşlı adamı delirten şey parasız kalma korkusu değil. Davranışlarının sırrı, hayatında paradan başka bir tutku kalmamış olmasında. Artık ne aşk kalmıştır, ne cinsellik, ne de başka bir tutku.</p>

  <p class="normal1">Hırsla sarılabileceği tek şey altın, hisse senedi, mal mülk gibi maddi değerlerdir.</p>

  <p class="ortayazi">***</p>

  <p class="normal1">47 yaşında ölen Çehov’un da yaşlılıktan söz etmesi ne garip değil mi? Bu büyük yazar, yaşlanma fırsatı bulamamış gibi gelir bize.</p>

  <p class="normal1">Ama ona göre durum bu değildi. Diğer Rus yazarları gibi o da 30 yaşına gelmiş olmayı “gençlik çağının geride kaldığı dönem” olarak adlandırıyordu.</p>

  <p class="normal1">Eskiden yaş kavramı farklıydı elbette.</p>

  <p class="normal1">Anlı şanlı IV. Murad 27, İsa ve Mozart 33 yaşlarında ölmüşlerdi.</p>

  <p class="normal1">Karga, kaplumbağa, sazan balığı bu kişiliklerin kaç misli ömre sahip.</p>

  <p class="normal1">En iyisi hırs-ı piri’den uzak durmak ve dünyaya, “Biz dünyadan gider olduk / Kalanlara selam olsun” diyen Yunus olgunluğuyla bakma aşamasına ulaşmak.</p>

  <p class="normal1">Bu konuyu, genç sayılacak bir yaşta kaza sonucu ölen Albert Camus’nün çok sevdiğim bir sözüyle bitireyim:</p>

  <p class="normal1">“Belli bir yaştan sonra her erkek, kendi ‘yüz’ünden sorumludur.”</p>
</body>
</html>
