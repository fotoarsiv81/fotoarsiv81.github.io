<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_31"><br class="calibre3" />
  Romanda Gerçek ve Kurgu</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Geçenlerde bir hanımefendi, Doğan Kitap’ı arayarak son romanımın kahramanları olan Maya Hanım ve Maximilan Wagner’in telefonlarını istemiş. Yayınevi yetkilileri, bunların birer roman kahramanı olduklarını, gerçek hayatta böyle kişilerin bulunmadığını anlatmalarına rağmen, pek kolay ikna edememişler okurumuzu. Olayı aktarırken, ilk kez başlarına böyle bir şey geldiğini söylediler.</p>

  <p class="normal1">Oysa benim başıma birden çok kez geldi. Böyle deneyimler yaşayan başka yazarlar da biliyorum.</p>

  <p class="normal1">Bir okurumuz, İkinci Dünya Savaşı sırasında Türkiye’ye gelen profesörlerin listesini incelediğini ve orada Maximilan Wagner adına rastlamadığını söylüyor, bir başkası onun hakkında daha çok bilgi istiyor, bambaşka bir okurumuz ise Maya Hanım’a ulaşmaya çalışıyordu.</p>

  <p class="normal1">Bu gelişmelerin bir roman yazarı olarak hoşuma gitmediğini söylemek ikiyüzlülük olur. Okurlarımızın bütünüyle düş ürünü olan iki kahramanı gerçek sanmaları, roman açısından iyi bir şey.</p>

  <p class="normal1">Aslında bu soru ve isteklere çok da şaşırmamak lazım. Çünkü ben de <span class="ideitalik">Serenad</span>’ı yazarken, birçok yazar gibi, kişilerimi gerçek tarihsel olayların içine yerleştirme tekniğini kullandım.</p>

  <p class="normal1">İkinci Dünya Savaşı, Adolf Hitler, Nazi kampları, Türkiye’ye gelen profesörler, Einstein’ın mektubu, İnönü’nün cevabı, <span class="ideitalik">Struma</span> gemisinin feci akıbeti gibi, romanda geçen konuların hepsi gerçek. O zaman, bu olayları yaşamış kişiler olarak, Max, Nadia, Maya niye gerçek olmasın?</p>

  <p class="normal1">Eskiden beri roman sanatının, tarihsel dönüşümlerden yararlanması ve kurmaca kişilikleri gerçek olaylar zinciri içine yerleştirmesi bir gelenektir. Troya Savaşı, Roma Sarayı ve arenaları, Fransız Devrimi, Amerikan İçsavaşı gibi pek çok toplumsal sarsıntı romancılara esin kaynağı olmuştur; ama onlar bu olayları tarihçi gibi değil, kendi yarattıkları hayali kişiler aracılığıyla anlatırlar.</p>

  <p class="normal1"><span class="ideitalik">Engereğin Gözü</span> romanımda da başvurduğum ve çok sevdiğim bir tekniktir bu.</p>

  <p class="normal1">Tolstoy’un Borodino Savaşı’nı, Dickens’ın Fransız Devrimi’ni anlattığı romanlar ve Balzac’ın kitapları gibi binlerce eser bu anlatı tekniği kullanılarak yaratılmıştır.</p>

  <p class="normal1">William Shakespeare bütün konularını tarihten alır ama onun sahnesine çıkan karakterler, gerçek konumlarından çok onun kişileridir artık.</p>

  <p><br class="chapter" /></p>

  <p class="normal2">Biyografi ve roman</p>

  <p class="normal1">Bu tip romanlara Claudius, Kleopatra, İskender, Napolyon, Stalin, Lenin, Robespierre, Danton gibi pek çok gerçek isim girmiştir. Burada dikkat edilmesi gereken tek nokta, biyografik romanlarla, tarihsel kişiliklerin birer figür olarak kullanıldığı kurgusal anlatıları birbirine karıştırmamak.</p>

  <p class="normal1">Biyografi, ister istemez bazı temel gerçeklere sadık kalmak zorunda. Oysa kurgunun böyle bir mecburiyeti yok. Tarihsel kişilikleri istediği gibi hareket ettirebilir, hatta isterse Charlie Chaplin’in Hitler’e yaptığı gibi balonla bile oynatabilir.</p>

  <p class="normal1">Çünkü roman kendi içinde bir gerçeklik taşır ve bunun tarihsel ya da güncel gerçekliğe uygun olması zorunluluğu yoktur.</p>

  <p class="normal1">Sonuçta bir tema işlenmektedir, bir hikâye anlatılmaktadır. Yeter ki kurgunun bütünlüğü ve kendi gerçekliği sağlam olsun.</p>

  <p><br class="chapter" /></p>

  <p class="normal2">Tarih ve kurgu</p>

  <p class="normal1">Aslında bütün tarih yazımları da birer kurgudur. Sadece olayları sıralamakla yetinen, işin içine hiç yorum katmayan “vakanüvis”ler bile, bir kurguya imza atmak zorunda kalırlar. Çünkü tarih bir anlatıdır ve ne kadar nesnel davrandığını öne sürerse sürsün, bütün anlatılar öznel bir bakışı yansıtır. Bundan kurtuluş yoktur.</p>

  <p class="normal1">Tarihe bakan romanlar ise hiçbir nesnellik kaygısı duymadan anlatırlar olayları. Bu anlatı bütünüyle kurgu da olabilir, bir kısmı kurgu bir kısmı gerçek bir biçimde de ele alınabilir.</p>

  <p class="normal1">Bu konu, kişilerle ilgili olmasa bile, roman gerçeğini anlatması bakımından ilginç bir anekdot getirdi aklıma.</p>

  <p class="normal1"><span class="ideitalik">İnce Memed</span> romanı yayımlandığı zaman, Behice Boran’ın aklı dağ başında yanan ateşe takılmış. Yaşar Kemal’e, kimsenin bulunmadığı o dağ başında ateşi kimin yaktığını sormuş.</p>

  <p class="normal1">Yaşar Kemal’in Boran’a verdiği cevap, roman dünyasını ve kendi gerçeğini açıklar nitelikte:</p>

  <p class="normal1">“O ateşi ben yaktım Behice Hanım.”</p>
</body>
</html>
