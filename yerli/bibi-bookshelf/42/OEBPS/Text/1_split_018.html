<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_17"><br class="calibre3" />
  Yabancı Dile Çevrilmek</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Tek bir harfini bile okuyamadığım egzotik dillerde yayımlanmış olan kitaplarım elime ulaştığında ister istemez bir tedirginlik yaşıyorum. Mesela Endonezyaca, Korece, Çince... Kim bilir nasıl çevirdiler, neyi nasıl aktardılar? Üstünde benim adım yazıyor ama ben onu bile okuyamıyorum. Çevirmenleri de bilmiyorum.</p>

  <p class="normal1">Neyse, yine de iyidir herhalde. Karadenizli piliççinin “Piliç Çevirme” tabelasına yazdığı sözde İngilizce “<span class="ideitalik">Chicken Translation</span>” gibi değildir.</p>

  <p class="normal1">Yabancı dillere çevrilmiş olmak güzel bir duygu elbette. Ama bu durum, elimde tuttuğum kendi kitabımın bile değerinin arttığı duygusunu vermiyor bana. Kitap iyiyse iyidir, kötüyse kötü. Nice iyi kitaplar vardır ki kendi ülkesinde bile gereken ilgiyi görememiştir, buna karşılık dünya kitapçılarının vitrinleri binlerce ıvır zıvırla doludur.</p>

  <p class="normal1">Gallimard dahil olmak üzere birçok dünya yayınevinin kitaplarımı basmış olması bana bu sözü söyleme cesareti veriyor. Kendimden söz etmek kabalığına düşmek istemem ama bir şeyi belirtmek zorundayım. Eğer –hasbelkader– otuz dile çevrilmiş bir yazar olmasaydım, bu yargıyı dile getirmem güçleşirdi. Çünkü yazıya hemen kıskançlık vs. gibi bana çok yabancı olan başka anlamlar yüklenirdi.</p>

  <p class="normal1">Ne yazık ki son yıllarda kitapların başka dillere çevrilmesi sanki bir yazınsal başarı ölçüsüymüş gibi sunulmaya başlandı. İş ticari bir tanıtıma dönüştü, hatta bu işin sahtekârları türedi.</p>

  <p class="normal1">Hikâyelerinin Fransızcaya çevrilmesini önerdikleri zaman Anton Çehov şaşırmış ve “Ama” demişti, “benim hikâyelerim Rus hayatını anlatıyor. Fransızların bununla ne ilgisi olabilir?”</p>

  <p class="normal1">Artık her şey değişti. Yabancı dillerde kitap yayımlanması için ajanslar, temsilciler, fuarlar ve uluslararası edebiyat editörlerinden oluşan büyük bir sektör ortaya çıkmış durumda.</p>

  <p><br class="chapter" /></p>

  <p class="normal2">Dost otoriteler</p>

  <p class="normal1">Süreç doğal yollardan ilerlediği zaman, güzel bir kitabın başka ülkelerin okurlarına sunulması elbette iyi bir şey. Hem kitabın yazarına onur verir hem de bütün dünyadaki kitap okurlarının iyi yazılmış bir kitaptan zevk almasını sağlar.</p>

  <p class="normal1">Günümüzde çeviri işini daha çok “edebiyat ajansları” sağlıyor. Kendilerine bağlı olan yazarların kitaplarını fuarlarda –deyim yerindeyse– görücüye çıkarıyorlar.</p>

  <p class="normal1">Medya gücünün bu kadar önemli olmadığı eski devirlerde bu görevi bazı edebiyat otoriteleri üstlenir, haberdar oldukları iyi yazarları kendi ülkelerinin okurlarına tanıtmayı bir namus borcu olarak görürlerdi.</p>

  <p class="normal1">Bunun en parlak örneklerinden birini Louis Aragon’un, Cengiz Aytmatov’un <span class="ideitalik">Cemile</span> adlı romanı için söylediği cümle oluşturur. Büyük Fransız şairi Aragon’un Kırgızistan steplerinde geçen içli bir sevda öyküsü olan <span class="ideitalik">Cemile</span> için “Dünyanın en güzel aşk öyküsü” demiş olması, kitabı bir anda çok satan kitap listelerine ve edebiyat klasikleri arasına soktu. Kitap zaten güzeldi ama Aragon’un bu cümlesi onu dünyaya tanıttı.</p>

  <p class="normal1">Bir başka örnek yine bir Fransız entelektüeli olan Roger Caillois. Yaşar Kemal, Légion d’Honneur ödülünü alırken yaptığı konuşmada Roger Caillois’ya değiniyor ve bir anlamda ona minnet duyduğunu açıklıyordu. Çünkü Caillois, Fransa’da Yaşar Kemal’in değerinin anlaşılmasına katkıda bulunan aydınlardan biriydi.</p>

  <p class="normal1">Şimdi gelin, dünyanın öteki ucuna, Arjantin’e uzanalım ve Jorge Luis Borges’in şu satırlarını okuyalım:</p>

  <p class="indentmetin">&nbsp;</p>

  <p class="indentmetin">Ünü hiç beklemedim, hiç ardından koşmadım onun. Bana ilk el uzatan, yazdıklarımı 1950’lerin başlarında Fransızcaya çeviren Nestor Ibarra ve Roger Caillois oldu. 1961’de Formenter ödülünü Samuel Beckett’le paylaşmamı sağlayan da, sanırım onların bu gözü pek girişimleri oldu. Çünkü Fransızca’ya çevrilinceye kadar yalnızca dışarıda değil, Buenos Aires’te de pek tanınmıyordum.</p>

  <p class="sagnormal">J. L. Borges, <span class="ideitalik">Borges ve Ben</span>, Çev. Celal Üster, Can Yayınları</p>

  <p class="normal1">&nbsp;</p>

  <p class="normal1">Bakın, yine aynı isim karşımıza çıktı: Bir edebiyat dostu, bir edebiyat misyoneri, yüce gönüllü bir adam, Roger Caillois. Yaşar Kemal’den Borges’e kadar birçok nitelikli yazarın dünya okurlarına ulaşmasını sağlamakla görevli sayıyor kendini.</p>

  <p><br class="chapter" /></p>

  <p class="normal2">Aracıların gücü</p>

  <p class="normal1">Ama durun; bu örneklere bakarak Caillois’yı hemen bir edebiyat azizi, bir çağdaş mesen ilan etmeyin.</p>

  <p class="normal1">Gelin, Gabriel García Márquez’in şu satırlarını okuyalım:</p>

  <p class="indentmetin"><span class="ideitalik">Albaya Kimseden Mektup Yok</span>, <span class="ideitalik">Yüzyıllık Yalnızlık</span>’tan çok önce Gallimard’a önerilmişti. Yayınevi editörü olan Roger Caillois kitabı hemen reddetti. Gallimard’ın kitaplarımdan biriyle ilgilenmesi için <span class="ideitalik">Yüzyıllık Yalnızlık</span>’ı yazmalıydım önce. Fakat o zaman da acentam Fransa’da başka taahhütlere girmişti.</p>

  <p class="indentmetin">&nbsp;</p>

  <p class="normal1">İşte bir edebiyat gurusuyla ilgili iki olumlu, bir olumsuz örnek. Yaşar Kemal ve Borges’i destekliyor ama Márquez’i reddediyor. Çünkü sanatta, spor gibi nesnel ölçüler yok. Kim bilir Márquez gibi bir yazarın kitabından hoşlanmamasının sebebi neydi?</p>

  <p class="normal1">20. yüzyılın dâhilerinden biri olan Márquez kendi ülkesi Kolombiya’da da kitaplarını çok zor yayımlatabilmiş, hatta <span class="ideitalik">Yaprak Fırtınası</span> kitabını bastırmak beş yılını almıştı. Yayınevleri birbiri ardına kitabı reddediyor, bu genç gazeteciye “başka bir işle uğraşması”nı öğütleyen mektuplar yazıyorlardı. Márquez sonunda çareyi, kitabı kendi parasıyla bastırmakta bulmuştu.</p>

  <p class="normal1">Edebiyat âleminde böyle “reddediliş”ler çoktur. Márquez’in yakındığı Gallimard Yayınevi, Marcel Proust’tan Umberto Eco’ya kadar birçok yazarı reddetmiş olmasıyla bilinir.</p>

  <p><br class="chapter" /></p>

  <p class="normal2">İki dost</p>

  <p class="normal1">Konu edebiyat dostlarına gelince, aklıma hemen Cicero’ya bir ömür boyu dostluk gösteren ve kitaplarını yayımlayan Atticus, yaşamını Franz Kafka adlı dostunun edebiyatına adayan Max Brod gibi örnekler geliyor.</p>

  <p class="normal1">Bir de “Stendhal” takma adını kullanan Henri Beyle adındaki tanınmamış yazar için övgülerle dolu büyük bir inceleme kaleme alan Honoré de Balzac.</p>

  <p class="normal1">Eskiden yani dünya yuvarlağı durmadan dolar basarak dönen bir rotatif gibi görülmediği, başka değerlerin de var olduğu dönemde, ticaret dışında edebi destekleşmeler vardı. Şimdi bireysel hırslardan, kariyer ve paradan başka pek az şeyin önemsendiği yeni dünyada, kulağa masal gibi gelen destekler.</p>

  <p class="normal1">Neler yitirmişiz!</p>
</body>
</html>
