<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_12"><br class="calibre3" />
  Edebiyat ve Diğer Sanat Dalları</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Eski kitapları ara sıra tekrar okumayı, en azından elime alıp göz gezdirmeyi severim. Geçenlerde Umberto Eco’nun <span class="ideitalik">Beş Ahlak Yazısı</span> adlı denemelerini de yine aynı tatla okumaya başladım (Aramızda kalsın, Eco’nun denemeleri romanlarından çok daha güzel).</p>

  <p class="normal1">Basın, politika gibi güncel konuları inceleyen Eco’nun sık sık “Rönesans insanı” deyimini kullandığı dikkatimi çekti. Bu önemli kavrama, yalnız Eco’da değil birçok dünya yazarında sıkça rastlanıyor.</p>

  <p class="normal1">Mutlaka bilinmesi gereken bu kavram bizde nedense kazaya uğramış, literatüre girmemiş. Ya Rönesans yaşamamış oluşumuzdan ya da az sayıda Rönesans insanı yetiştirmiş olduğumuzdan.</p>

  <p class="normal1">Friedrich Dürrenmatt’ın bir romanında yazdığı gibi “İyi bir İstanbul entelektüeli Paris’tekilerden daha üstündür.” Ama bu kavrayışa sahip olanların yani evrensel düzeyde entelektüellerin sayısı pek yüksek değildir. Bu yüzden, evrensel anlamda kabul görmüş, tartışılmasına bile gerek olmayan bazı temel kavramlar bizim buralarda pek bilinmez, mantık yürüterek çözümlenmeye çalışılır.</p>

  <p class="normal1">Aşağı yukarı aynı anlama gelen “Rönesans yaratıcılığı”, “Rönesans insanı”, “Rönesans hümanizmi” tanımlamaları buna örnektir. Dünyanın birçok bölgesinde, hangi kökten gelirse gelsin, bu sözü duyan her aydın ne demek istenildiğini kavrar. Bu konuda tartışma gereği duymaz. Ama bizdeki mahalli aydın, “Rönesans yaratıcılığı” kavramının ne anlama geldiğini bilmediği, daha doğrusu böyle bir kavramı duymadığı için tartışır durur; Amerika’yı yeniden keşfetmeye, buhar makinesini yeniden icat etmeye çalışır.</p>

  <p class="normal1">“Rönesans yaratıcılığı” insanların birden fazla disiplinle meşgul olması ve birçok dalda eser vermesi anlamına gelir. Bir şair aynı zamanda ressam da olabilir, tıp alanında da çalışabilir, müzik de besteleyebilir. Hatta ondan böyle bir insan olması beklenir. Rönesans hümanisti evrensel düşünmeli, birkaç dil konuşmalı, felsefeyle ilgilenmeli, şiir yazmalı ve mutlaka bir enstrüman çalmalı, bu alanlarda eser vermelidir. Rönesans aydını böyle bir insandır ve tarih boyunca hiç kimse şaşırmamıştır bu duruma.</p>

  <p class="normal1">İsim Rönesans’tan geliyor ama aslında dünya tarihi Aristoteles’ten Goethe’ye kadar yüzlerce “<span class="ideitalik">polymath</span>”la, yani çeşitli dallarda eser veren yaratıcılarla dolu. Mesela Ömer Hayyam hem şairdir hem astronom hem matematikçi. İbni Sina da “<span class="ideitalik">polymath</span>”tır, Farabi de, El Harizmi, hatta İmam Cafer Sadık da.</p>

  <p class="normal1">20. yüzyıl insanı başarıya odaklanmış bir kariyer ve uzmanlaşma saplantısı içine düştüğü için bu kavrama sırt çevrildi. Tek boyutlu yaratıcılar normal karşılanmaya başlandı. Oysa önceki yüzyıllarda böyle bir şey düşünülemezdi bile.</p>

  <p><br class="chapter" /></p>

  <p class="normal2">Niçin</p>

  <p class="normal1">Gelin, bu işin nedenini antik dönemde Sisam Adası’nda yapılan bir toplantıda arayalım.</p>

  <p class="normal1">Yaklaşık olarak 2500 yıl önce İyonya ve Helen filozofları iki kıyıdan gelerek Sisam Adası’nda buluştular. Günler boyunca sanatla bilim arasındaki ilişkiyi tartıştılar. Bu uzun sempozyum sonunda ortaya çıkan bildiri binlerce yıldır unutulmadı. O bildiride, “Sanat ve bilim üst noktada birleşir, bir ve aynı şeydir” hükmüne varılmıştı.</p>

  <p class="normal1">Doğrudur, çünkü çeşitli sanat dalları ve bilim birbirini besler, yaratıcının kavrama gücünü artırır, kişiyi “evrensel insan” tipine bir parça daha yaklaştırır.</p>

  <p class="normal1">Bertolt Brecht’in eserlerini besteleyen ünlü Alman besteci Hans Eisler şöyle diyordu: “Sadece müzikten anlayan, müzikten hiçbir şey anlamaz.”</p>

  <p class="normal1">Değişik çağlardan birkaç Rönesans insanı örneği vermek gerekirse:</p>

  <p class="indentmetin">● Friedrich Nietzsche filozof-şair niteliklerinin yanı sıra bestecidir de.</p>

  <p class="indentmetin">● Onun torunlarından Günter Grass ise yazar, ressam ve heykelcidir.</p>

  <p class="indentmetin">● Charlie Chaplin senaryo yazarı, yönetmen, oyuncu, yapımcı olmanın yanı sıra bestecidir. Bütün filmlerinin müziklerini kendisi bestelemiştir.</p>

  <p class="indentmetin">● Leonard Cohen şair, şarkıcı ve romancıdır.</p>

  <p class="normal1">Bu listeyi saymaya kalksak sonu gelmez.</p>

  <p class="normal1">Bizde de böyle insanlar yetişmiştir. Mesela “Rönesans insanı” tanımının en çarpıcı örneklerinden biri olan Abidin Dino ressam, yönetmen, yazar ve heykelci olarak çalışmıştır. Bedri Rahmi Eyüboğlu şiir ve resim alanlarında en üst düzeye ulaşmış bir yaratıcıdır. Hem şair hem de ressam olan İlhan Berk, Oktay Rifat, Metin Eloğlu ve Metin Altıok’u da sayabiliriz.</p>

  <p><br class="chapter" /></p>

  <p class="normal2">Yerel aydın terörü</p>

  <p class="normal1">İşin ilginç yanı Doğu ve Batı uygarlıklarında binlerce yıldır kabul edilmiş hatta özenilmiş olan bu geleneğe rağmen, son onyılların Türkiye’sindeki kültür ortamı, tek boyutlu olmanın övüldüğü bir çoraklığa dönüşmüş durumda.</p>

  <p class="normal1">Bir ressamın beste yapması, yazarın heykel sergisi açması, film yönetmeninin tablolarını sunması neredeyse suç haline getirilmiş.</p>

  <p class="normal1">Bu düşünce terörünün ne kadar zararlı olduğunu bir örnekle anlatmak isterim:</p>

  <p class="normal1">Rahmetli Onat Kutlar, bu ülkede tanıdığım ender “evrensel aydın”lardan biriydi. Müthiş bir hikâye yazarı olmanın yanı sıra sinemadan da çok iyi anlardı. Bir gün ona, bu kadar yaratıcı bir insan olduğu ve sinemayı da çok iyi bildiği halde niye bir film yapmadığını sordum.</p>

  <p class="normal1">“Çok istiyorum ama yapamam” dedi. Nedenini ise “Bir alanda tanınmış olan bir insanın başka alanda ürün vermesini kabul etmezler” diye açıkladı.</p>

  <p class="normal1">Film yapmak istiyordu ama bu konuda yaratılmış olan entelektüel terörden çekiniyordu.</p>

  <p class="normal1">İşte size bu dar kafanın sebep olduğu bir sanat cinayeti. Onat Kutlar çapında bir yaratıcıdan kalan bir veya birçok film yok elimizde. Belki de o güzelim “İshak” hikâyesinden uyarlamak isteyeceği bir filmden yoksunuz. Tek sebep yerel aydın terörü.</p>

  <p class="normal1">Yazık değil mi? Kim bilir kaç “Rönesans yaratıcısı” bu bilgisizlik ve önyargı yüzünden kaybolup gitti. Yıllarca bir sır gibi sakladığı, düşünü kurduğu eserleri veremedi.</p>

  <p class="normal1">Gençlere, yaratıcılara düşen, bu netameli konudaki önyargıları aşmak, fesat eleştirilerden etkilenmemek, bizim köydeki alışkanlıkları yıkmak.</p>
</body>
</html>
