<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_4"><br class="calibre3" />
  Edebiyat ve Moda</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Aslına bakarsanız edebiyat ve moda yan yana gelmemesi gereken iki kelime. Aynen bilim ve moda, tıp ve moda, din ve moda gibi. Ama neylersiniz ki, o kadim edebiyat gelenekleri de bu çağın moda akımlarının saldırılarına maruz kalıyor.</p>

  <p class="normal1">Bir ara Fransa’da “<span class="ideitalik">nouveau roman</span>” (yeni roman) akımı çıkmış, epeyce de gürültü koparmıştı. Alain Robbe-Grillet, Marguerite Duras gibi yazarlar, kişisiz roman yazmaya soyunmuşlardı. Sonunda unutuldu gitti, hiçbiri akılda kalmadı. Sovyetler Birliği’nin, edebiyatı propaganda aracı olarak gören Jdanov’cu “sosyalist gerçekçilik” akımı da büyük bir eser veremedi. Doğrusu “bilinç akımı” ile “<span class="ideitalik">magic realism</span>” (büyülü gerçekçilik) akımının dünya edebiyatına birçok büyük eser kazandırmış olduğunu itiraf etmeliyim. Ama bunları sadece birer moda olarak görmek doğru olmaz. Bilinç akımı kaynağını psikolojiden, büyülü gerçekçilik ise halk yaratılarından, masallardan alan çok esaslı çalışmalardı.</p>

  <p class="normal1">20. yüzyılın ideolojik yönlendirmelerinden, ideallerden, söylevlerden sıkılanlar ise kendilerini “postmodern” limanına attılar. Ne var ki “postmodern” yaratılar, ne olduğu değil, ne olmadığı daha kolay tanımlanacak ürünler olarak belirdi. Artık geçmeye başlayan bu modada iyi ve kötü eserler yan yana durdu. Zaten “postmodern”in kendisi de değişik parçaları birleştirerek yapılan rengârenk yorganlara benzemiyor muydu?</p>

  <p><br class="chapter" /></p>

  <p class="normal2">Edebiyat ölmüyor, öldürülüyor</p>

  <p class="normal1">Gazeteler İngiltere’nin bir kitap çölüne dönüşmek üzere olduğunu yazıyor. Kitap satışları düşüyormuş, kitabevleri kapanıyormuş.</p>

  <p class="normal1">Halk kütüphanelerinin sayısı da hızla azalıyormuş.</p>

  <p class="normal1">İnsan önce “Vah vah” diye düşünüyor; sonra da “Vah vah” mı, “Oh olsun” mu demek gerektiği konusunda kararsızlığa düşüyor.</p>

  <p class="normal1">Çünkü Shakespeare’in, Dickens’ın, Trollope’un ülkesi Britanya, son yıllarda edebiyatı öldüren ülkelerin başında geliyor.</p>

  <p class="normal1">Eskiden beri Britanya’nın eksantrik karakterlere ve “<span class="ideitalik">dandy</span>” adı verilen züppeliğe çok düşkün olduğu bilinir. Bu züppeliği edebiyat alanına da taşıdıkları, her şeyi Londra barlarında geçen <span class="ideitalik">pseudo</span>-entelektüel, yüzeysel modalara hapsettikleri için okuryazar kitleleri küstürdüler. İnsanlar ellerine kitap almaktan korkar oldu. Çünkü gazetelerde övülen, moda haline getirilen kitapların çoğunun, birtakım okunmaz cümlelerden, yapay entelektüel fantezilerden ibaret olduğunu gördüler.</p>

  <p class="normal1">2009’da İngiltere’de ilginç bir edebiyat skandalı gündeme geldi. Birisi oturup, ünlü yazar Jane Austen’ın az bilinen bir romanını daktilo etmiş ve kendi adıyla otuzdan fazla yayınevine göndermiş. İnanır mısınız, yayınevlerinden hiçbiri kitabı basmaya değer bulmamış. Aynı deney birçok büyük yazar için tekrarlanabilir ve büyük bir ihtimalle sonuç aynı olur. Çünkü modaya uygun yazmak, iyi yazmanın önüne geçmiş durumda.</p>

  <p class="normal1">Bu yüzden genç yazarlar, okurlar için değil, edebiyat çevreleri, yayınevleri ve ödül jürileri için yazıyorlar. Özgün ve yeni olmaya çalışıyorlar, modaların etkisinde kalıyorlar. Bu yöntemler de onları klasik, büyük edebiyat yolundan, ana damardan, her zaman geçerli olan anlatıcı geleneğinden koparıyor. Böylece az okunuyorlar, çünkü okurlarına okuma zevki vermiyorlar.</p>

  <p class="normal1">Ama edebiyatın öldürülüşü, saflıktan, aymazlıktan ya da sadece züppelikten gelmiyor. Edebiyat bilinçli olarak öldürülüyor.</p>

  <p class="normal1">Çünkü “Önce söz vardı” kuralı gereği söz sanatları, kitleleri düşündüren, harekete geçiren ve isyan ateşini körükleyen en köklü sanat.</p>

  <p class="normal1">Tanrı bile insanlara kitaplar yoluyla seslendi.</p>

  <p class="normal1">Darwin, Marx, Freud, Einstein dünyayı kitaplarla değiştirdi.</p>

  <p class="normal1">Bu yüzden gerçek edebiyat “kapitalist diktatörlük” için tehlikeli bir tür.</p>

  <p class="normal1">Sadece tüketici olarak gördükleri bireyler düşünmesin, soru sormasın, ayaklarına <span class="ideitalik">blue jean</span> geçirip kafalarına jöle sürerek mutlu olsun istiyorlar.</p>

  <p class="normal1">Kitapların yaydıkları hümanist fikirlerden hiç hoşlanmadıkları için edebiyatı, varlıklı ve züppe entelektüeller arasında oynanan içi boş bir oyuna çeviriyorlar.</p>

  <p class="normal1">Hitler’in kitap yakması kadar vahim bir gelişme bu.</p>

  <p><br class="chapter" /></p>

  <p class="normal2">Moda ve yenilik</p>

  <p class="normal1">Bir arkadaşım vardı. Atonal piyano çaldığını öne sürer, tuşlara gelişigüzel basardı. Bir akor basmasını, bir melodi çalmasını isteseniz, bunu başarabileceği şüpheliydi. Ama o, büyük bir özgüvenle, bunun da “kendi ifadesi” olduğunu söylüyordu.</p>

  <p class="normal1">Sanatta böyle şey olmaz. İnsan her türlü yaratıcı yeniliğe, hatta delilik sayılacak yapıtlara imza atabilir ama bunun için klasik dönemlerden geçmiş olması gerekir.</p>

  <p class="normal1">Picasso, kendi tarzını yaratma hakkını, o muazzam klasik dönemlerinden sonra kazandı. Bundan ötesi, doğru dürüst köpek resmi çizmeyi beceremeyen kişinin, üzerine boyalar sürdüğü bir tuvali “modern resim” diye yutturmaya çalışmasına benzer ki, maalesef böyleleri de pek eksik değil.</p>

  <p class="normal1">Bu biraz da aşırı örneği romana uygularsak ortaya şöyle bir kural çıkıyor: Önce yazar olma maharetini ispat et. <span class="ideitalik">Savaş ve Barış</span>, <span class="ideitalik">Buddenbrooks, Ses ve Öfke</span> gibi bir roman yazabileceğini, o mimariyi, roman mühendisliğini, karakter yaratma ve okutma becerisini kanıtla; sonra roman sanatına yenilik getirmek için istediğin denemeyi yap.</p>

  <p class="normal1">Unutmayalım ki James Joyce, <span class="ideitalik">Ulysses</span>’i yazdığı sırada, <span class="ideitalik">Sanatçının Bir Genç Adam Olarak Portresi</span>’ni yazmış, Stephen Dedalus karakterini yaratmış, daha da önemlisi “Ölüler” gibi eserler vermiş büyük bir yazardı.</p>

  <p class="normal1">Farklı görünme çabası sıradanlığın göstergesi değil midir? Gerçekten farklı olan bir kişi, neden farklı olduğunu kanıtlamaya uğraşsın? O sadece anlatacaklarının özüne en uygun biçimi yaratmakla uğraşır.</p>

  <p><br class="chapter" /></p>

  <p class="normal2">Uyarı</p>

  <p class="normal1">Bunları yazarken fazla aşırı, keskin genellemeler mi yapıyorum diye kuşkuya kapılmıyor değilim. Aslında bu düşüncelerimi daha soğukkanlı, daha iddiasız şekilde yazabilirdim. Ama özellikle bazı genç yazarlar üzerinde uygulanan baskı ve edebiyatın hayattan sürülüp çıkarılışı beni çok üzüyor. Bu yüzden okurları olabildiğince sarsmaya, bir başka açıdan bakmalarını sağlamaya çalışıyorum.</p>

  <p class="normal1">Edebiyat modalarının en büyük zararı, genç yazarlar üzerindeki aşırı etkileri olarak gösterilebilir sanırım.</p>

  <p class="normal1">Çünkü her genç yazar, ürününün yayımlanmasını ister. Bunun için geçmesi gereken ilk sınav, kitabını bir yayınevinin beğenmesi ve basmaya değer bulmasıdır. Bu yüzden, genç yazar, istese de istemese de yayınevlerini etkisi altına alan modalara uymak zorunda hisseder kendini. Böylece bütün gücünü, hikâyesini en iyi dille, en uygun üslupla anlatmak yerine, o sıralarda geçerli olan tarzda yazmaya verir. Kim bilir kaç yetenek bu yolda kaybolup gitmiştir.</p>

  <p class="normal1">Onları yönlendirecek, doğru yolu gösterecek edebiyat eleştirmenleri de yok ortada. Mesela bu işi en iyi yapabilecek olanlardan kadim dostum Doğan Hızlan, kavgalara karışmamaya eğilimli, barışçı bir mizacı olduğu için roman eleştirisinden uzak duruyor. Oysa engin kültürü ve edebiyat bilgisiyle edebiyatımızda bir Belinski, György Lukács, Christopher Caudwell işlevini yerine getirebilirdi. Talât Halman hoca da öyle.</p>

  <p class="normal1">Genç arkadaşları, yazar adaylarını ve okurları uyarmak isterim. Modaların peşine takılmak, yükselen dalgaları takip etmek umut verici görünebilir. Ama bunlar yanıltıcıdır, geçicidir. Unutmayın; çağın hakkını vermek, çağınıza uyum sağlamakla değil, ona direnmekle mümkün olabilir.</p>
</body>
</html>
