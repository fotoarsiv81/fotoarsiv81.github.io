<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_18"><br class="calibre3" />
  “Halk Böyle İstiyor!” Klişesi</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bence Konfüçyüs’ün “Bir toplumda müzik bozulursa her şey bozulur!” sözünü hep hatırda tutmak gerek. Çünkü müzik, bir toplumun en önemli göstergesi.</p>

  <p class="normal1">Hayatın her alanına şike ve hilenin, toplumsal ilişkilere nefretin, şiddetin egemen olduğu bir ortamda sanatın çökmesi kaçınılmazdı ve öyle de oldu...</p>

  <p class="normal1">Biraz geri çekilip, Türkiye’nin son yıllarda içine sürüklendiği yaratıcılık fukaralığına bir bakın. Mesela müziğe kulak kabartın.</p>

  <p class="normal1">“Elleri havada göriimmm!” çığlıkları ve cıs-tak bilgisayar ritimleri üzerinde söylenen tekerlemeler, ağlamalar, inlemeler, ilkel sesler ortalığı kaplamış durumda.</p>

  <p class="normal1">Genç müzisyenler deneme yapmıyor. Kendilerini kısa yoldan şöhrete ve paraya götürecek cıs-tak’la yetiniyor.</p>

  <p class="normal1">Gerekçe hazır: Halk böyle istiyor!</p>

  <p><br class="chapter" /></p>

  <p class="normal2">Bileşik kapların düzeyi</p>

  <p class="normal1">Sinemada ne dram iş yapıyor, ne de başka bir tür. Varsa yoksa komedi: Çünkü yapımcılar onca riske gireceklerine biraz şive, biraz küfür, belden aşağı bir komediyi dayadılar mı, milyonlarca kişi sinemaya akıyor.</p>

  <p class="normal1">Gerekçe yine aynı: “Halk böyle istiyor!”</p>

  <p class="ortayazi">***</p>

  <p class="normal1">Kitaplarda da aynı durum söz konusu: Yazarlar bir kitaba yıllarca emek vereceklerine hemen sulu zırtlak bir şeyler çiziktiriyor, internette buldukları bölümleri kopyala/yapıştır yöntemiyle kitap yapıveriyorlar. Ve al sana “çok satan” listeleri: Hele “Kalbim üstüne atladı; yüreğim seni ıskalamadı” gibi vıcık vıcık bir isim de koydunuz mu işiniz iş.</p>

  <p class="normal1">Gerekçe: “Halk böyle istiyor!”</p>

  <p class="ortayazi">***</p>

  <p class="normal1">Gazetelere bakın: Aslında her biri bir fikir yazısı olması gereken köşeler, ya küfür kıyamet polemikle ya da kahvehane sohbetiyle dolu.</p>

  <p class="normal1">Lümpenlik, görünmeyen bir zehirli gaz gibi her yere sızmış.</p>

  <p class="normal1">Çünkü: “Halk böyle istiyor!”</p>

  <p class="ortayazi">***</p>

  <p class="normal1">Bütün sistemler gibi, toplumsal yapılar da bir tür bileşik kaplar özelliği gösteriyor. Siz hiç sadece hukuk veya sadece sağlık, sadece eğitim sistemi kötü, diğer sistemleri iyi olan bir toplum biliyor musunuz? Hangi toplumun sanat ortamı, medyası, mahalleleri, trafiği, siyasi partileri birbiriyle bağlantısız olabilir?</p>

  <p class="normal1">Her alanda irtifa kaybeden bu toplumda yaratıcılık da bitti. İşte esas kriz bu. Her şey ucuzladı, sıradanlaştı, popüler kültür piyasasının cehaletine yenik düştü, lümpenlik zaferini ilan etti.</p>

  <p class="normal1">Seviyemiz nedir, biliyor musunuz: Hani şu sokaklarda satılan, gözünden yaş damlayan çocuk tablosu seviyesi.</p>

  <p class="ortayazi">***</p>

  <p class="normal1">Peki, bunca büyük sanatçı, yaratıcı yetiştirmiş olan Türkiye’de niye böyle oldu? Değerli insanlar neden köşelerine çekildi?</p>

  <p class="normal1">Bunun sorumlusu kim?</p>

  <p class="normal1">Başlangıcına gidersek, gençliğin cahil kalmasını, soru sormamasını, patates gibi yetişmesini isteyen Kenan Evren ve arkadaşları.</p>

  <p class="normal1">Sonra da bütün hükümetler ve cehalete bayılan anlı şanlı medyamız.</p>

  <p class="normal1">Oysa kültür (kendi içine kapalı, elit bir kültürden değil, toplumu kucaklayan yaratılardan söz ediyorum) vücutta kan gibidir. Dışarıdan bakınca görünmez ama onsuz yaşam olmaz.</p>

  <p><br class="chapter" /></p>

  <p class="normal2">Danışıklı dövüş</p>

  <p class="normal1">“Halk böyle istiyor!” klişesine gelince: Evet, halk böyle istiyor; ama benim de daha düzeyli, zevki daha gelişmiş, Karacaoğlan’ları, Pir Sultan’ları, güzelim türküleri hatırlayan bir halk istemeye ve bu yolda çalışmaya hakkım var.</p>

  <p class="normal1">Halkın nasıl ürünler istediği konusunda, yapıtları insanlara ulaştıranların da sorumluluğu unutulmamalı. Örneğin kitle iletişim araçlarında yer verilen sanatçılar, halkın tercihini mi yansıtıyor, yoksa onların tercih edilmesi için çalışmalar mı yapılıyor?</p>

  <p class="normal1">Medya, yapısına uygun şekilde, elbette kendi tercihlerini halkın tercihine dönüştürmek için çeşitli yöntemler kullanır. Halkın büyük ilgi göstereceği “zararsız yıldızlar” yaratarak izlenirlik sağlamaya çalışır. Bu “zararsız” sanatçılar sayesinde, içinde bulunduğu ve çeşitli mekanizmalarla bağlı olduğu sistemi korumaya da katkıda bulunmuş olur. O yıldızlar da ürünü oldukları medya ve kültür ortamını sürekli yeniden üretmek için çalışıp dururlar.</p>

  <p class="normal1">Ayrıca, “Halk böyle istiyor!” diyenler söylediklerinin doğru olduğunu nereden biliyorlar? Nitelikli, hayata dair, derinlikli yapıtlar üretmişler de karşılık mı görmemişler? Eşit koşullarda sunulan yapıtların halktan nasıl karşılık bulacağını denemişler mi?</p>

  <p class="normal1">Halk, varoş çarpılmasından ibaret değildir.</p>
</body>
</html>
