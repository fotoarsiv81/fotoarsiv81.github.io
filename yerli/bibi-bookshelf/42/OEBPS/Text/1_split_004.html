<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_3"><br class="calibre3" />
  Ne Okumalı?</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Eskiden gazeteler ve “mecmua”lar, ünlü kişilere şöyle bir soru sorarlardı: “Issız bir adaya düşseniz yanınızda götürmek isteyeceğiniz üç kitap ne olurdu?”</p>

  <p class="normal1">Şimdi evrende ıssız ada kalmadığı ve kalsa bile oraya düşecek kişinin <span class="ideitalik">i-Phone, i-Pad</span> gibi araçlarından kitaplara sıra gelmeyeceği için böyle sorular sorulmuyor.</p>

  <p class="normal1">Buna karşılık “okunacak kitap listesi” isteyen okur sayısında da bir artış var. Bu bir çelişki gibi görünebilir ama değil. Gençler bu soruyu yazarlara yöneltiyorlar.</p>

  <p class="normal1">Bu konudaki sorulara yanıt verdiğim, liste açıkladığım oluyor elbette ama bir kez daha belirteyim ki bu öznel bir listedir, sadece benim zevkimi yansıtır. Çünkü sanatta, spor gibi ölçülebilecek başarılar yoktur. Hiçbir romanı, filmi, besteyi, 100 metre koşularının sonuçları gibi değerlendiremezsiniz. Bir koşunun sonucunda kimin kaçıncı olduğu ile ilgili fikir ayrılığı olmaz. Ama yüzyıllardır üretilmiş yapıtları bu şekilde değerlendirecek bir ölçüt bulamazsınız.</p>

  <p class="normal1">Çok satılmış olması, hakkında çok yazılmış olması gibi ölçütler kabul edilemez. Diğer yazarları veya okurları en çok etkilemiş olmak gibi bir durum da ölçülemez.</p>

  <p class="normal1">Aslında bir “yarış” mantığıyla böyle bir sıralama yapmaya kalkışmak hiç de anlamlı değil. Ama öznel olduğunu göz ardı etmeden tercihlerin konuşulmasında elbette bir sakınca yok.</p>

  <p class="normal1">Edebiyat yapıtlarının değerlendirilmesinde, zaman ölçeğini kullanmak belki en doğrusudur. Zamanında çok şişirilen ama sonra unutulup gidilen yazarlar olduğu gibi, kuşaktan kuşağa aktarılanlar da var ve bu yazarlar dünyamızın belleğini, kültür mirasını oluşturuyor.</p>

  <p class="normal1">Gerçi zamanının basım ve dağıtım engellerini aşamamış, ortaya çıkma fırsatı bulamamış veya adını duyuramamış kim bilir ne değerler kaybolmuştur. Bunu hiçbir zaman bilemeyeceğiz. Onları da isimsiz kahramanlar kabul etmeliyiz.</p>

  <p><br class="chapter" /></p>

  <p class="normal2">Seçtiklerim</p>

  <p class="normal1">2007 yılında, Amerika’nın en büyük kitap zinciri olan Barnes and Noble, benimle bu konuyu da içeren bir söyleşi yapmıştı. En değerli bulduğum yazarlarla, kitaplarla ve diğer alanlardaki yapıtlarla ilgili düşüncelerimi, orada verdiğim yanıtlardan yararlanarak aktarıyorum. Çünkü o tarihten bu yana düşüncelerim değişmedi.</p>

  <p class="normal1">Bu söyleşinin aslını görmek isteyenler şu linkten ulaşabilirler: <span class="idebold">http://www.barnesandnoble.com/writers/writerdetails.asp?cid=1649382</span></p>

  <p class="normal1"><span class="idebold">Barnes and Noble:</span> Hayatınızı ve bir yazar olarak kariyerinizi etkileyen en önemli kitap hangisidir?</p>

  <p class="normal1"><span class="idebold">Zülfü Livaneli:</span> Ernest Hemingway’in bütün eserleri, özellikle de <span class="ideitalik">İhtiyar Adam ve Deniz</span> hayatımı ve kariyerimi büyük ölçüde etkiledi. Çünkü Hemingway’i çocuk yaşlarımda okudum ve hemen benim idolüm haline geldi. Onu sadece bir yazar olarak değil, dünya gençliğinde uyandırdığı macera duygusu nedeniyle de çok sevdim. <span class="ideitalik">İhtiyar Adam ve Deniz</span>’i birçok kez okuduktan sonra bazı bölümlerini ezberlemiştim. Yazar olmaya ve onun gibi maceralarla dolu bir hayat sürmeye karar verdim.</p>

  <p class="normal1">Ankara’daki baba evimde, odamın duvarları sinema ve müzik starlarının değil, Hemingway’in resimleriyle doluydu. Onun hakkında yazılan bütün biyografileri okudum. Her cumartesi, Ankara’daki Amerikan Kütüphanesi’ne gider, gazetelerde onunla ilgili yeni bir haber olup olmadığını araştırırdım. Bendeki Hemingway etkisi o kadar büyüdü ki 16 yaşına bastığım yaz, aileme haber vermeden bir balıkçı köyüne gittim. Balıkçı teknelerinde çalışmaya başladım. Geceleri teknede, başımın altına kitabı koyarak yatıyordum. İki ay sonra ailemin yanına döndüm ama artık kesinlikle bir yazar olacağımı biliyordum.</p>

  <p class="normal1"><span class="idebold">BN:</span> Sizin için en önemli on kitap hangileridir ve onları özel kılan nedir?</p>

  <p class="normal1"><span class="idebold">ZL: William Faulkner</span>, <span class="idebolditalik">Ağustos Işığı</span>. Faulkner’ın <span class="ideitalik">Ağustos Işığı</span>’nı gençliğimde okudum ve bu kitabın hayatımı değiştirebileceğini hissettim. Roman, yerel bir cinayeti evrensel bir trajedi boyutuna yükseltiyor ve okurda, bu olayın her yerde, her zaman olabileceği yönünde bir kimlik duygusu uyandırıyor. Eski Ahit’i hatırlatan arkaik bir hava yaratmasına rağmen, son derece modern bir roman kalitesine sahip.</p>

  <p class="normal1">Faulkner, gün ışığında geçen sahnelerde bile gölgeli bir atmosfer yaratmayı biliyor ve böylece bilincimizin karanlık ve gölgeli yapısını temsil ediyor. Şunu da söylemem gerekir ki bir yazar olarak, Faulkner’ın etkisinden kurtulmak için epey uğraştım.</p>

  <p class="normal1">19. yüzyılın roman geleneğindeki bazı karakteristik ögelerin, 20. yüzyıl Amerikan romanına taşınmış olduğu görüşündeyim. Dostoyevski, Tolstoy, Turgenyev gibi yazarlar ile Faulkner, Ershine Caldwell, Steinbeck arasında benzerlikler buluyorum.</p>

  <p class="normal1"><span class="idebold">Dostoyevski,</span> <span class="idebolditalik">Suç ve Ceza</span>. Bu romanda en çok hoşlandığım şeylerden biri, Dostoyevski’nin St. Petersburg’u (anlatmadan) anlatışı. Şehir, karakterlerin iç dünyasını yansıtıyor.</p>

  <p class="normal1">Raskolnikov’un işlediği cinayetten dolayı duyduğu vicdan azabı ve itirafları da beni derinden etkiledi. Bugün suç işleyenlerin çoğu, bu suç gizli kaldığı sürece rahatça hayatın keyfini çıkarmaya devam ediyor. Bu açıdan Dostoyevski’nin insan kalbini idealize ettiği söylenebilir. Yine de bu durum, insan psikolojisinin derinliklerini analiz etmeyi önemseyen bu büyük yazarın, romanın sonunda bir umut ışığı göstermesiyle açıklanabilir.</p>

  <p class="normal1"><span class="idebold">Ernest Hemingway</span><span class="idebolditalik">, İhtiyar Adam ve Deniz.</span> (Yukarıda açıklandı.)</p>

  <p class="normal1"><span class="idebolditalik">Binbir Gece Masalları.</span> Doğu edebiyatının bu şaheseri, birçok hikâyeyi iç içe geçiren labirent şeklindeki yapısıyla, dünya yazarlarını derinden etkiledi. Jorge Luis Borges ve daha birçokları gibi. Bir kadın tarafından anlatılan bu hikâyelerin hepsi, ölümle hayat arasında sallanan kadınların sadakatsizliği üzerinedir. Bu kitap her yazar için sonsuz bir ilham kaynağı.</p>

  <p class="normal1"><span class="idebold">Mevlana,</span> <span class="idebolditalik">Mesnevi.</span> Doğu edebiyatının bir başka şaheseri. 13. yüzyılın büyük Sufi şair ve düşünürü Mevlana Celaleddin Rumi tarafından yazılmış. Birbirinin içine geçen meselleri ve hikâyeleri birleştiren <span class="ideitalik">Mesnevi</span>, derinliğinin yanında, modern fikirlerle dolu oluşuyla da okuru şaşırtıyor. Daha 13. yüzyılda Mevlana her türlü dini, etnik ve cinsel ayrımcılığa karşı çıkıyordu. Kitaplarımda sık sık <span class="ideitalik">Mesnevi</span>’den alıntılar yapmayı severim.</p>

  <p class="normal1"><span class="idebold">Lev Tolstoy,</span> <span class="idebolditalik">Anna Karenina.</span> Tolstoy’un kendini bir kadınla özdeş kılması ve kadın duygularının derinliklerine inmesi bende hep hayranlık uyandırmıştır. 19.yüzyıl Rusyasında, aksakallı bu yaşlı kontun, bir kadının intiharla biten umutsuz aşkının hikâyesini anlatması ilginçtir. Bu durum, büyük bir yazarın, kendisini dünyadaki başka kişiler ve hikâyelerle bütünleştirebilme yeteneğinden başka neyle açıklanabilir?</p>

  <p class="normal1"><span class="idebold">Gustave Flaubert,</span> <span class="idebolditalik">Madame Bovary.</span> Bu kitabı da, <span class="ideitalik">Anna Karenina</span> ile aynı nedenlerden dolayı seviyorum. Flaubert’in ayrıntılara gösterdiği titiz sadakatine ve anlattığı kişi, olay ve yerleri gözümüzde canlandırma ustalığına hayranım.</p>

  <p class="normal1"><span class="idebold">García Márquez,</span> <span class="idebolditalik">Önceden Bildirilmiş Bir Cinayetin Anlatısı (Kırmızı Pazartesi).</span> Bu küçük ama yoğun roman, bir kasabada gelenek uğruna işlenecek olan bir cinayeti bildikleri halde sessiz kalan insanları anlatıyor. Sanıklar bu durumu belli etmelerine rağmen, kasaba bunu bilmeyi reddediyor. Bu kitabı, ülkemde beni de çok uğraştıran, gelenekle modernite çelişkisini anlattığı için çok beğenirim.</p>

  <p class="normal1"><span class="idebold">Yaşar Kemal,</span> <span class="idebolditalik">İnce Memed.</span> Türk edebiyatının bu büyük klasiği, gençliğimizde bize adaletsizliğe ve zulme karşı başkaldırmanın gerekli olduğunu öğretmiştir.</p>

  <p class="normal1"><span class="idebold">Cervantes,</span> <span class="idebolditalik">Don Quijote.</span> Tekrar tekrar okuduğum bu başyapıtta, Don Kişot’un değişen bir dünyada, kaybolmuş değerler için verdiği umutsuz mücadeleyi çok hüzünlü bulurum. <span class="ideitalik">Mutluluk</span> romanımdaki bir bölüme “Gece Don Kişot, Gündüz Sanço Panza” adını koymuş olmam rastlantı değil. Hepimiz bir parça böyleyiz. Geceleri idealizmle ve yüce duygularla dolup taşarız ama sabah, hayatın gerçekleri bizi birer Sanço Panza haline getirir.</p>

  <p class="normal1"><span class="idebold">BN:</span> Favori filmleriniz neler ve bunları sizin için unutulmaz kılan nedir?</p>

  <p class="normal1"><span class="idebold">ZL:</span> Aklıma ilk gelenler Fellini’nin <span class="ideitalik">Amarcord</span> ve Fred Zinnemann’ın <span class="ideitalik">High Noon</span> [<span class="ideitalik">Kahraman Şerif</span>] adlı filmleri. İlki, Fellini’nin gençliğini hatırladığı son derece kişisel bir film. Bir karnavalı andıran filmi Fellini’nin mizah duygusu ve Nino Rota’nın müziği unutulmaz kılıyor. <span class="ideitalik">High Noon</span> ise harika karakterler ve müthiş bir senaryoyla unutamadığım filmler arasında.</p>

  <p class="normal1"><span class="idebold">BN:</span> Hangi müzik tarzından hoşlanırsınız? Yazarken dinlediğiniz özel bir müzik tarzı var mı?</p>

  <p class="normal1"><span class="idebold">ZL:</span> Klasik müzik, caz ve dünya müziğini çok severim.</p>

  <p class="normal1"><span class="idebold">BN:</span> Bir kitap kulübünüz olsaydı orada hangi kitap okunurdu?</p>

  <p class="normal1"><span class="idebold">ZL:</span> Eğer böyle bir imkânım olsaydı mutlaka <span class="ideitalik">Don Quijote</span>’yi okutmakla başlardım. Herkesin bildiği gibi bu eser, roman sanatının başlangıcını temsil ediyor.</p>

  <p class="normal1"><span class="idebold">BN:</span> Hediye olarak hangi türde kitapları seçersiniz?</p>

  <p class="normal1"><span class="idebold">ZL:</span> İnsanların zevkleri ve ilgi alanlarına göre her tür kitabı hediye ederim. Bana da tarih, anılar ve biyografiler hediye edilmesinden hoşlanırım.</p>

  <p class="normal1"><span class="idebold">BN:</span> Bir yazma ritüeliniz var mı? Mesela yazarken masanızda neler bulunur?</p>

  <p class="normal1"><span class="idebold">ZL:</span> Gerçekten hiçbir ritüel yok. Masamda genellikle aldığım notlar, başvuru kitapları ve bir fincan kahve olur.</p>

  <p class="normal1"><span class="idebold">BN:</span> Birçok yazar “bir günde başarılı olmak” konusunda zorlanır. Bugün bulunduğunuz noktaya gelmeniz ne kadar sürdü?</p>

  <p class="normal1"><span class="idebold">ZL:</span> İlk hikâye kitabımı 1978’de yayımlamıştım. Yazmaya ise çok daha önceleri başladım.Yani benimki hiç de “bir günde başarı” değil.</p>

  <p class="normal1"><span class="idebold">BN:</span> Hâlâ keşfedilmemiş yazarlara hangi tavsiyelerde bulunursunuz?</p>

  <p class="normal1"><span class="idebold">ZL:</span> Bence yazarlar, kendi gerçek tarzını ve sesini bulana kadar sürekli yazmalı.</p>
</body>
</html>
