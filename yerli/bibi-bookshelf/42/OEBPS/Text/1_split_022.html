<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_21"><br class="calibre3" />
  Edebiyat ve Demir Parmaklıklar</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bu konu öylesine geniş, öylesine uçsuz bucaksız ki kitaplar dolusu yazılabilir. Çünkü tarihin her devrinde, ister krallık ister diktatörlük ister “ileri demokrasi” her türlü yönetimde, iktidarların yazarlardan korktuğu gerçeği değişmedi. Yazarları şairleri idam ettiler, hapiste çürüttüler, hayatlarını zindana çevirdiler.</p>

  <p class="normal1">Yalnız bu olgu bile, “söz”ün gücünü göstermeye yetiyor. Tankları, topları, orduları olan koskoca iktidarlar “söz”den, “yazı”dan korkuyor. Çareyi yazarları öldürmekte, içeri atmakta buluyor, ama bu sefer de idam edilenlere yakılan ağıtlar kulaklarında yankılanıyor veya müthiş bir cezaevi edebiyatı doğuyor.</p>

  <p><br class="chapter" /></p>

  <p class="normal2">Öldürseler de yok edemiyorlar</p>

  <p class="normal1">Bugün Pir Sultan Abdal’ı idam ettiren Hızır Paşa unutulup gitti ama “Üçüncü ölmem bu hain / Pir Sultan ölür dirilir” dizeleri, aradan geçen dört yüz yıla rağmen zalimlerin suratında tokat gibi şaklamaya devam ediyor. (Hızır Paşa hatırlanıyorsa da Pir Sultan’ın türküleri sayesindedir.)</p>

  <p class="normal1">Anadolu’nun yürek yakıcı ağıtları, hapis acısını anlatıyor.</p>

  <p class="normal1">“Mapushanelere güneş doğmuyor” dizesinin gücü, dünyada hangi şiir dizesiyle ölçülebilir.</p>

  <p class="normal1">Hangi masa başı şiir</p>

  <p class="indentmetin">&nbsp;</p>

  <p class="indentmetin">Mapusun içinde üç ağaç incir</p>

  <p class="indentmetin">Elimde kelepçe boynumda zincir</p>

  <p class="indentmetin">Zincir sallandıkça kollarım sancır</p>

  <p class="indentmetin">Düştüm bir ormana yol belli değil</p>

  <p class="indentmetin">Yatarım yatarım gün belli değil</p>

  <p class="indentmetin">&nbsp;</p>

  <p class="normal1">türküsünün içtenliğine ulaşabilir.</p>

  <p class="normal1">Aynı şekilde, Dostoyevski’nin <span class="ideitalik">Ölüler Evinden Anılar</span> kitabı, Sibirya esaretinin unutulmazları arasındadır. Antonio Gramsci’nin, Oscar Wilde’ın cezaevi anıları, Nâzım’ın, Ahmed Arif’in, Enver Gökçe’nin hapishane şiirleri, Erdal Öz’ün Yaralısın romanı... Hangi birini sayayım. Hepsi birbirinden vurucu, yaralayıcı, zalime lanet okutan kitaplar.</p>

  <p><br class="chapter" /></p>

  <p class="normal2">Kurnazlık değil, yazarlık</p>

  <p class="normal1">Burada ilginç olan nokta, yazarların, şairlerin, düşünürlerin söyleyecekleri sözden ölüm pahasına vazgeçmemeleri. Belki de edebiyatla uğraşmayanların, yani kelimenin gücüne inanmayanların, anlayamayacağı bir şey bu. Kurnaz bir adam, yazıları yüzünden acı çeken bir yazara bakıp “İşin mi yok!” diye düşünür. “Yazmayıver, söylemeyiver. Dilini tut, rahat rahat yaşa git şu dünyada. Başını niye derde sokuyorsun?”</p>

  <p class="normal1">Kendince haklıdır da, ama bilmediği şey, yazarların, yaratıcıların kurnaz olmadığıdır. Çünkü kurnazlık küçük insanlara mahsus bir yaşam özelliğidir, büyük ruhlar buna tenezzül etmez, hatta anlayamaz bile. Büyük zekâlarına rağmen (belki de o yüzden) kurnaz olmayı beceremezler bir türlü.</p>

  <p class="normal1">Şairin dediği gibi “Kartalı gökyüzünde uçuran kanatlar o kadar büyüktür ki, yerde yürümesine engel olur.”</p>

  <p class="normal1">Yaratıcılar da hayatlarını sözün gücünü kanıtlamaya adarlar, çanaklarına kemik atılmasına değil.</p>

  <p><br class="chapter" /></p>

  <p class="normal2">Ve Nedim’in minik kızının eteği</p>

  <p class="normal1">Hapisteki yazarlar konusu, Türkiye’de de hiç gündemden düşmedi. Kendimi bildim bileli, asker-sivil iktidarlar, yazarları hapsettiler. Bu zulümden her kuşak nasibini aldı. Ve deyim yerindeyse, “hapishane Türk yazarları için bir okul yerine geçti”. Nâzım Hikmet gibi birçok şair, edebiyatçı, yazar, Anadolu köylüsüyle hapiste tanıştı.</p>

  <p class="normal1">Onların dillerini, deyimlerini, hikâyelerini öğrendiler.</p>

  <p class="normal1">Son zamanlarda hapsedilen yazar ve gazetecilerden Nedim Şener ile Ahmet Şık, gelen tepkiler üzerine birer sembole dönüştüler.</p>

  <p class="normal1">Ahmed Arif “Akşam erken iner mapusaneye” demişti. Gerçekten de öyledir, erken iner ve geceleri çok zor geçer. Nedim Şener ve Ahmet Şık için de bir yılı aşkın bir süre, dile kolay hayatın bir yılı çok zor geçti. Mustafa Balbay, Tuncay Özkan, Mehmet Haberal, İlker Başbuğ, Ragıp Zarakolu, Büşra Ersanlı, Müyesser Yıldız, Soner Yalçın ve daha binlerce “düşünce suçlusu” (ne demekse) için de zor geçmeye devam ediyor.</p>

  <p class="normal1">Ama bazen bir bakıyorsunuz, minicik bir kızın eteğindeki basit bir düğme, bir zulüm rejimini yere seriveriyor.</p>

  <p class="normal1">Nedim Şener’in kızı cezaevine babasını ziyarete geldiğinde, kontrol cihazından geçerken eteğindeki düğmenin ötmesi üzerine eteğini çıkarttırmaları ve küçük kızı bir hırkaya sararak cezaevine sokmaları, zulüm ordularını perişan ediyor. Çünkü bu manzara insanların vicdanlarını kanatıyor. Kanayan vicdanlar karşısında hiçbir rejim ayakta kalamaz.</p>

  <p class="normal1">Bugün o minik yavru, rejimlerden, silahlı adamlardan, demir parmaklıklardan, mahkemelerden, iktidar sahiplerinden daha güçlü.</p>

  <p class="normal1">Çünkü onun iktidarı en yüce yerde: insanların vicdanlarında.</p>
</body>
</html>
