<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_20"><br class="calibre3" />
  Edebiyatta Kıskançlık</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bütün insani temalar gibi kıskançlık da edebiyatın çok ilgilendiği bir konu. Kadın-erkek arasındaki kıskançlık, mesleki rekabet, yükselme hırsı, komşusunu veya işyerindeki arkadaşını kıskanma gibi temaları işleyerek başyapıtlar vermiş birçok büyük yazar biliyoruz.</p>

  <p class="normal1">Gogol’un “Palto” hikâyesi bu alandaki en unutulmaz örneklerden biri. İşyerindeki arkadaşlarının hepsinden daha pahalı bir palto yaptırıp giymek isteyen zavallı, yoksul memurun trajikomik öyküsü o kadar etkili olmuş ki daha sonraki büyük Rus yazarları, “Hepimiz Gogol’un paltosundan çıktık” demiş.</p>

  <p class="normal1">Kendini küçük görme, rakibini kıskanma olgusu, Dostoyevski’nin de en sevdiği konulardan biri. <span class="ideitalik">Yeraltından Notlar</span>’la bu konuda erişilmez bir noktaya ulaştı.</p>

  <p class="normal1">Kadın-erkek kıskançlığının başyapıtlarını saymam gerekirse aklıma hemen <span class="ideitalik">Binbir Gece Masalları</span> ve <span class="ideitalik">Othello</span> gelir. <span class="ideitalik">Binbir Gece Masalları</span> aldatma üstüne hikâyelerle doludur ama burada söz konusu olan kadının aldatmasıdır. Yoksa erkeklerin yüzlerce kadınla yatıp kalkması aldatma sayılmaz.</p>

  <p class="normal1">Alberto Moravia’nın <span class="ideitalik">Kıskançlık</span> adlı romanı da 20. yüzyıl kıskanma anlayışına bir örnektir.</p>

  <p><br class="chapter" /></p>

  <p class="normal2">Kıskananlar</p>

  <p class="normal1">Ama edebiyat ve kıskançlık denilince akla bir de edebiyatçılar arasındaki kıskançlıklar geliyor. Bu konu inanılmayacak kadar zengin örneklerle dolu.</p>

  <p class="normal1">Bir Arap yazar işi gücü bırakmış, ünlü şair Adonis’in Fransız şiirinden nasıl aşırı derecede etkilendiğini kanıtlamaya çalışan 1000 sayfalık bir kitap yazmış. Dile kolay, 1000 sayfa bu. Kim bilir kaç yılını almıştır. Aynı emeği kendi eserine harcasa belki doğru dürüst bir şeyler koyabilecek ortaya, ama o kör olası kıskançlık zehri düşmüş bir kere içine.</p>

  <p class="normal1">Fransız yayıncım Gallimard’ın yabancı edebiyat direktörü, ilginç bir hikâye anlatmıştı. Nobel Ödülü’nün Camilo José Cela’ya verilmesi üzerine, yıllardır Nobel bekleyen başka bir İspanyol yazar üzüntüsünden ölüvermiş. Saçmalığa bakın! Bir jüri ödül verdi veya vermedi diye koca bir hayat gidiyor. Oysa Nobel almamış olan Tolstoy gibi büyük yazarlar, ödülün ve paranın getireceği yüklerden kurtulmuş oldukları için sevinmişlerdi bile. Bildiğiniz gibi Jean Paul Sartre ise reddetmişti.</p>

  <p class="normal1">Edebiyatçılar arası kıskançlık konusu pek uzundur, bitmez ama biraz da bizim buralara getireyim sözü. Hepimizin bildiği gibi Türkiye zaten kıskançlıkların çok yüksek olduğu bir ülke. Dilimiz bu konuda ne kadar zengin bir düşünsenize: Kıskanmak, haset etmek, hasutluk, çekememek, günülemek...</p>

  <p class="normal1">Yazarlar arasında da kıskançlık eksik olmaz. Birbirleri aleyhine dedikodu eder, kötü ve bazen de iftira dolu yazılar yazarlar.</p>

  <p class="normal1">Bence bunun çok önemli bir ölçüsü var: İyi ve yaptığı işe güveni olan yazarlar kesinlikle başka yazarlara sataşmıyor, onları karalayan yazılar yazmıyor, ömürlerini meyhanelerde başka yazarları kötüleyerek tüketmiyorlar.</p>

  <p class="normal1">Mesela Nâzım’ın “Hayatım boyunca hiç kimseyi kıskanmadım” diye başlayan bir yazısı var. Zaten koskoca Nâzım kimi kıskanacaktı ki...</p>

  <p class="normal1">Düşünelim: Yahya Kemal, Tolstoy, Márquez, Verlaine, Yunus Emre, Mevlana, Hafız, Dante, Goethe kimseyi kıskanmış mıdır?</p>

  <p class="normal1">Olacak şey değil, değil mi?</p>

  <p class="normal1">Büyük yazarlar edebiyata tutkundur, onların meselesi kişilerle ilgili değildir. Yeniden yaratmak yoluyla gerçekliğe ulaşmaya çalışırken, para kazanmayı, ünlü olmayı falan önemsemezler. Nitelikli bir yapıtla karşılaştıklarında, yazarını kıskanmak bir yana, büyük mutluluk yaşarlar.</p>

  <p class="normal1">Onlar büyük eserlerini yaratırken, birtakım zayıf kişilikler paçalarına saldırmışlardır sadece. Çoğu da bunlara cevap bile vermemiştir.</p>

  <p class="normal1">Çünkü bir Arap atasözü “Yol boyunca sana havlayan her köpeğe cevap verirsen menzile ulaşamazsın” der ki, doğrudur.</p>

  <p class="normal1">İşte size şaşmaz bir ölçü: Her kim ki başka yazarlar, şairler hakkında buram buram kompleks ve kıskançlık kokan yazılar yazmıyor, onlara hakaret etmiyorsa, o kişi üretmeye yoğunlaşmıştır.</p>

  <p class="normal1">Bunun tam tersine, her başarılı meslektaşına saldıran birini gördünüz mü anlayın ki o bir zavallıdır. Ve ne yazık ki bazıları 70-80 yaşına da gelse bu illetten kurtulamaz. Mezara bile birilerini kıskanarak gider.</p>

  <p><br class="chapter" /></p>

  <p class="normal2">Düşmanlık</p>

  <p class="normal1">Yalnız edebiyatta değil, sanatın her alanında sanatçılar arasında kıskançlık eksik olmamış. Bunun en unutulmaz örneklerinden biri, iki besteci arasında yaşanmış: Salieri ve Mozart. Genç dâhi Mozart’ı bir türlü hazmedemeyen, hatta onu öldürttüğü söylenen Salieri, hayatını Mozart’ı kıskanmak üzerine kurmuş dense yeridir. Çünkü yaşamında başka hiçbir tutku yok.</p>

  <p class="normal1">Sanat dünyasındaki bu kıskançlık sarmaşıklarının zehirlediği atmosfer, elbette düşmanlıklara neden oluyor.</p>

  <p class="normal1">Ama kendisinden hiç beklemeyeceğiniz isimlerde de bazen düşmanlık duygularını görürsünüz.</p>

  <p class="normal1">St. Petersburg’un karanlık labirentlerinden eşsiz kahramanlar yaratan, yeraltı tanrısı Dostoyevski de iflah olmaz nefret ve düşmanlıkla dolu biriydi.</p>

  <p class="normal1">Onun kendine bulduğu en büyük düşmanlar ise Tolstoy ve Turgenyev’di.</p>

  <p class="normal1">Tolstoy da Turgenyev de asildiler. Paraları, çiftlikleri, köleleri, sadık ve güzel eşleri, dünyaya yayılmış ünleri vardı.</p>

  <p class="normal1">Zavallı Dostoyevski ise çok yoksuldu. Gençliğinde Petraşevski Grubu’na katıldığı için idama mahkûm edilmişti. Tam idam mangası önünde ölümü beklerken, yazgısı değiştirilip Sibirya’ya yollanmıştı. 10 yıl kaldığı Sibirya cehenneminden, yakasını ölene kadar bırakmayacak olan sara hastalığıyla dönecekti.</p>

  <p class="normal1">Bunlar yetmiyormuş gibi, karısı da yaşamını cehenneme çevirmişti.</p>

  <p class="normal1">Romanları sevilmiyor, gençlerin saygısını kazanamıyordu.</p>

  <p><br class="chapter" /></p>

  <p class="normal2">Düşmanlık konusunu ele alan bir roman</p>

  <p class="normal1">Düşmanlık, birçok edebiyatçının kendi hayatında yaşadığı bir duygu olmakla beraber, bazılarının da eserlerinde işlediği bir konu olmuştur.</p>

  <p class="normal1">Yaşar Kemal’in <span class="ideitalik">Demirciler Çarşısı Cinayeti</span>, iki bey arasındaki yakıcı, öldürücü, yok edici bir düşmanlığın romanıdır.</p>

  <p class="normal1">Tam bir senyör olan Derviş Bey’in çiftliğini düşmanının adamları yakar. Derviş Bey kahrolur. Ama büyük üzüntüsünün nedeni çiftliğinin yanması değildir, düşmanının alçakça davranmasıdır.</p>

  <p class="normal1">Çünkü düşmanının da onurlu olması gerekmektedir.</p>

  <p class="normal1">Yaşar Kemal, bu büyük romanda, insanın onurunun dostları kadar düşmanlarını da doğru seçmesine bağlı olduğunu gösterir.</p>

  <p class="normal1">Almanların bir sözünü hatırlayalım: “Çok düşman, çok şeref demektir.”</p>

  <p class="normal1">Belki de en güçlü bağ düşmanlık bağı.</p>

  <p class="normal1">Bütün ünlü düşmanlık hikâyelerinde, iki düşman bir çift oluşturur ve hep bir arada anılırlar.</p>

  <p class="normal1">Artık Mozart ismini, Salieri isminden sonsuza kadar kimse ayıramaz.</p>
</body>
</html>
