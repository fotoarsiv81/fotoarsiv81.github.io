<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_34"><br class="calibre3" />
  Büyük Sevdaların Şairi</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Edebiyat konusunda objektif olmaya imkân var mı? Elbette yok. Aynen yemek, müzik, yaşam tarzı gibi edebiyat zevki de içinde yetiştiğimiz kültüre, yöreye ve anadiline bağlı.</p>

  <p class="normal1">Gerçi dünya dillerinden yapılan çevirilerle gelen evrensel bir edebiyat tadı da var ama ne olursa olsun, size sizin hikâyelerinizi anlatan yazarlar ve şairler kadar etkili olmaları zor.</p>

  <p class="normal1">Çeşitli ülkelerde yaşamış olan Nâzım Hikmet, “İnsan tehlike karşısında ancak anadiliyle feryat edebiliyor” diyor.</p>

  <p class="normal1">Milan Kundera ise, bir roman kahramanı aracılığıyla, cinsellikle ilgili bazı kelimelerin, sadece anadilinde duyduğunda kişiye erotik bir etkisi olduğu tespitini yapıyor.</p>

  <p class="normal1">Mesela 17. yüzyılda yaşamış bir Çin şairinden yapılan çevirilerin sizi bir Çinli gibi etkilemesi söz konusu bile olamaz. Oysa kendi dilinizin pınarlarından kana kana içtiğiniz şiirler, sizi bir anda can evinizden vuruverir.</p>

  <p class="normal1">Bu nedenle, “dünyanın en büyük aşk şairi”, her kişi için kendi dilindeki bir şair olabilir ancak. Benim için bu isim, yanık sevdaların ozanı Karacaoğlan’dır.</p>

  <p class="normal1">Şairleri kategorilere ayırmanın saçmalığını biliyorum ve genellikle böyle bir işe kalkışmıyorum, ama Karacaoğlan’a “aşk şairi” demek yakışıyor sanki.</p>

  <p class="normal1">Çünkü bu gezgin ozan, ömrü boyunca sevda ve doğa dışında bir konuya ilgi duymamış. Sözlü edebiyat kargaşasında, ona yakıştırıldığını sandığım bir iki şiir dışında hep çeşme başındaki güzellere, savran kurup oturmuş sarıçiçeklere, pınarlara, akarsulara şiir söylemiş. Sanki içinde hiç tükenmeyecek bir hayat pınarı kaynıyor gibi, coştukça şiir dökülmüş dudaklarından, söyledikçe coşmuş.</p>

  <p><br class="chapter" /></p>

  <p class="normal2">Dupduru bir zenginlik</p>

  <p class="normal1">Aradan yüzyıllar geçmiş olmasına rağmen şiirleri hâlâ duru Türkçenin en güçlü örnekleri arasında. Genç okurlar, Karacaoğlan’a göre çok daha yeni İstanbul şairlerinin dilini anlamakta güçlük çekerken, yanık sevdalar şairinin her dizesini kolayca ezberleyebilir.</p>

  <p class="normal1">Karacaoğlan’ın dil ustalığıyla ilgili sıkça andığım bir örneği hatırlatmamda sakınca yok.</p>

  <p class="normal1">Şöyle bir durup düşünelim ve bunu yazıyla anlatmaya çalışalım: Bir delikanlı, birkaç kişilik bir genç kız grubu görüyor ve içlerinden birinin gururlu duruşu, endamı ve tavırlarıyla ötekilerden ayrıldığını fark ediyor. Birden gönlü akıyor o kıza doğru. Sanki yanındakiler, ona hizmet eder gibi.</p>

  <p class="normal1">Bu görüntüyü hangi kelimelerle anlatırsınız? Yukarıdaki gibi bir sürü betimlemeyi arka arkaya sıralamak, durumu kurtarmaya yeter mi?</p>

  <p class="normal1">Belki yeter ama ne yazık ki insanı büyük şair yapmaz.</p>

  <p class="normal1">Oysa Karacaoğlan diyor ki:</p>

  <p class="indentmetin">&nbsp;</p>

  <p class="indentmetin">Uydurmuş kendine üç beş menendin</p>

  <p class="indentmetin">Sanırsın Sadrazam tuğ ile gider.</p>

  <p class="indentmetin">&nbsp;</p>

  <p class="normal1">İşte dil kudreti, işte büyük bir ozanın dili.</p>

  <p class="indentmetin">&nbsp;</p>

  <p class="indentmetin">İlk akşamdan vardım kavil yerine</p>

  <p class="indentmetin">O ne gördüm kömür gözlüm gelmedi</p>

  <p class="indentmetin">Bilmem gaflet bastı yattı uyudu</p>

  <p class="indentmetin">Bilmem o yar bize küstü gelmedi.</p>

  <p class="indentmetin">&nbsp;</p>

  <p class="normal1">Ne kadar bildik duygular değil mi! Hangi yüzyılda, dünyanın hangi kentinde olursa olsun, sevgilisi randevuya gelmeyen genç âşığın yürek çarpıntıları, ikircikli halleri, kafasındaki sorular nasıl da su gibi akıp giden bir dille anlatılıyor.</p>

  <p class="normal1">Şiir devam ederken, umutsuzca bekleyen âşık, yürek paralayan bir yargıya ulaşıyor:</p>

  <p class="indentmetin">&nbsp;</p>

  <p class="indentmetin">Benim mecbur olduğumu fark etti</p>

  <p class="indentmetin">Zalım garaz etti kaçtı gelmedi.</p>

  <p class="indentmetin">&nbsp;</p>

  <p class="normal1">Nasıl usta bir psikoloji, nasıl büyük bir anlatımdır bu! “Mecbur olduğu” fark edilen bir tutkulu âşığın terk edilmesi, insan ilişkilerinin önemli gizlerinden birisi değil mi?</p>

  <p class="normal1">Bence öyle. Aynı psikolojik durumu Sigmund Freud da yazabilirdi, Erich Fromm da.</p>

  <p class="normal1">Ama onlar değil, Çukurova’da omzuna asılı sazıyla diyar diyar dolaşan genç bir ozan yapıyor bu saptamayı.</p>

  <p><br class="chapter" /></p>

  <p class="normal2">Çağıldıyor</p>

  <p class="normal1">Karacaoğlan denilince insanın aklına hepsi birbirinden güzel o kadar çok dize hücum ediyor ki hangisine yer vereceğinizi şaşırıyorsunuz.</p>

  <p class="normal1">Erotizmin en güzel anlatımlarından biri olan şu dizeleri mi istersiniz:</p>

  <p class="indentmetin">&nbsp;</p>

  <p class="indentmetin">Gül memeler domur domur terlemiş</p>

  <p class="indentmetin">Rahmetin güllere yağdığı gibi.</p>

  <p class="indentmetin">&nbsp;</p>

  <p class="normal1">Yoksa zamanın soldurduğu bir aşkın son izlerini anlatan şu dizeleri mi duymak daha iyi:</p>

  <p class="indentmetin">&nbsp;</p>

  <p class="indentmetin">Adın ne idi unuttum</p>

  <p class="indentmetin">Sorulmayı sorulmayı.</p>

  <p class="indentmetin">&nbsp;</p>

  <p class="normal1">Ya Çukurova’ya baharın gelişini anlatan şu şiirdeki büyük imge gücüne ne demeli:</p>

  <p class="indentmetin">&nbsp;</p>

  <p class="indentmetin">Çukurova bayramlığın giyerken</p>

  <p class="indentmetin">Çıplaklığın üzerinden soyarken.</p>

  <p class="indentmetin">&nbsp;</p>

  <p class="normal1">“Çıplaklıktan soyunmak” ne demektir? Her söyleyişimde beni zevkten titreten bu kanatlı sözleri kim söyleyebilir? Elbette Karacaoğlan.</p>

  <p class="normal1">Onun şiirlerinde o kadar çok mücevher var ki, meyve bahçesine girip de kararsızlıktan dolayı meyve yiyemeyen bir insan gibi elinizi hangisine uzatacağınızı şaşırıyorsunuz. En iyisi, en kısa zamanda bir Karacaoğlan kitabı edinin ve geceleri yatmadan birkaç şiir okuyun.</p>

  <p class="normal1">Hem kendinize hem de “ela gözlerini sevdiğiniz dilber”e.</p>
</body>
</html>
