<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_26"><br class="calibre3" />
  Ayaktakımı Doğruyu Bulur</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Onlarca yıldır, bu memleketin yöneticilerinin halkı küçümsediğine defalarca tanık olduk. Kimi Tayyip Erdoğan gibi açıkça “ayaktakımı” diyerek yaptı bunu, kimi gizlemeye çalışarak.</p>

  <p class="normal1">Örneğin, AKP’nin, 1 Mayıs 2008 İşçi Bayramı hazırlıkları sırasında emekçilerin taleplerine gösterdiği tepki, böyle bir hakaret içeriyordu. Her ne kadar “ayaktakımı” cevabını alanlarda vermiş de olsa, siyasetçilerin huyunda bir değişim meydana gelmedi.</p>

  <p class="normal1">Aynı şekilde, CHP de adındaki “halk” sözcüğüne rağmen halka hiç inanmayan, hiç güvenmeyen bir parti. Parti içinde bu kadar çok hizip çıkmasının sebebi budur.</p>

  <p class="normal1">Bir kişinin halk tarafından sevilmesi, CHP açısından bağışlanmayacak bir suçtur. Parti ve ülke yönetimi “ayaktakımı”na bırakılamaz! Meydanlar sadece seçim döneminde halka gaz vermek için önemlidir. Saray darbeleri, milyonlarca kişinin kararından, isteğinden daha önemlidir.</p>

  <p class="normal1">Bu yüzden “halkın sevdiği insan” değil, kendi dar kadrolarına uygun düşen aday peşindedirler.</p>

  <p class="normal1">Halka güvenmemek, kültür sanat alanında da çeşitli sorunlara yol açıyor. İnsanlara yukarıdan bakan bir ifade biçimiyle, ürkek anlatımlarla, yüzeysel düşüncelerle üretilen ürünler, sanki değerli yapıtları anlayamayacak olan kitlelerin önüne atılıyor.</p>

  <p><br class="chapter" /></p>

  <p class="normal2">Hep bir ağızdan</p>

  <p class="normal1">Halkı oluşturan her yurttaş, mutlaka doğru mu düşünür, her şeye doğru mu karar verir?</p>

  <p class="normal1">Elbette ki hayır! Toplumu oluşturan kişiler içinde cahili de vardır, sapkını da, kötü niyetlisi de!</p>

  <p class="normal1">Ama burada önemli olan, ortalamayı almaktır.</p>

  <p class="normal1">Demokrasi doğru fikirlerle yanlış fikirlerin, doğru seçimlerle yanlış seçimlerin birbirini dengelemesidir. Dilerseniz bunu size ispat edeyim:</p>

  <p class="normal1">Benim demokrasi konusunda en çok gözümü açan şey, bir okur mesajı oldu. Okurum diyordu ki: “Siz konserlerde şarkılarınızın bir bölümünü halka bırakıyorsunuz. Ama biz sahneden gelen ses yerine, kulağımızın dibinde avaz avaz bağıran birçok çatlak sesi dinlemek zorunda kalıyoruz.”</p>

  <p class="normal1">Bu mektup beni şaşırttı.</p>

  <p class="normal1">Çünkü bana göre kitlenin şarkı söyleyişi mükemmeldi, yüz binlerce hançereden çıkan ses her zaman doğruydu.</p>

  <p class="normal1">Bunun sağlamasını yapmak için konser kayıtlarımızı stüdyoya götürdüm; seslerin doğruluğunu ölçen ve bunu grafikle gösteren gelişmiş bir aygıta yükledim. Sonuç inanılmazdı! Çıkan ses tam olarak doğruydu: Ne bir milim tiz ne bir milim pes, tam çizginin üstünde.</p>

  <p class="normal1">Bunun nasıl olabildiğini düşündüm uzun uzun. Elbette ki o topluluk içinde herkes doğru şarkı söylemiyordu. Kimi daha tiz kimi daha pes ses çıkarıyordu. Küçük bir grubun sesini kaydetsek, bu yanlışları duyacaktık.</p>

  <p class="normal1">Ama yüz binleri kaydettiğiniz zaman, artı eksi birbirini götürüyor, doğru bir ses çıkıyordu ortaya.</p>

  <p class="normal1">Hem kulakla, hem makineyle saptadığımız kesin bir doğruluk söz konusuydu.</p>

  <p class="normal1">İşte bence demokrasi budur. Bunun için vazgeçilmezdir. Ama...</p>

  <p><br class="chapter" /></p>

  <p class="normal2">Demokrasi</p>

  <p class="normal1">İşin “ama”sı var. Halkın doğru sesle ve doğru ritimle söylemesi için sahne kitleyi yönlendirecek, kural koyacak, çok güçlü ses sistemleriyle şarkının melodisini, tonunu ve ritmini onlara duyuracak. Halk bu kesin kurallara uymak zorunda kalacak.</p>

  <p class="normal1">Eğer kural olmaz da herkes kendi başına takılır, “Ben istediğim havadan çalarım!” derse, sonuçta ortaya koskoca bir kakofoni çıkar.</p>

  <p class="normal1">Bir de, halka sunulanların o kültüre uygun olması gerekliliği var. Aynı kitleye, yabancı bir ritim duygusuyla ve ruhuna yabancı ezgilerle şarkı söyletmeye kalkarsanız, sonuçta ortaya çıkacak toplam ses de aralardaki tek tek sesler gibi bozuk çıkar.</p>

  <p class="ortayazi">***</p>

  <p class="normal1">Ben halka güvenirim. “Halk neylerse güzel eyler!” derim. Halkın iyiyi, doğruyu ve güzeli anlayacağına inanırım.</p>

  <p class="normal1">Ama yasaların, kuralların ve bunlara uyma ahlakının, yani örgütlülük bilincinin yerleştiği bir ortamda...</p>

  <p class="normal1">Benim için “demokrasi” budur: Sıkı kural, özgür seçim!</p>
</body>
</html>
