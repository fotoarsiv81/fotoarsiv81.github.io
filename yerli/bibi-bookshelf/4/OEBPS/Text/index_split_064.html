<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_63">“Nerede çatışma çıkacak? Kim kimi öldürecek?”</p>

  <p class="block4">“Kim olacak, Kara Nizam’la İhsan. Karısıyla İhsan'ın görüştüğünü öğrenmiş o manyak herif, İhsan'ı aramış, ana avrat düz gitmiş.”</p>

  <p class="block4">Şaşkınlıkla sordum:</p>

  <p class="block4">“Nasıl öğrenmiş ki buluştuklarını?”</p>

  <p class="block4">“Belki Tebernüş denen o kuaför söylemiştir. Dün Çilem’le orada buluşmuş İhsan. Müzevir puştun tekidir Tebernüş. Üstelik Nizam'a da yakındır. Yeni karısının eski düşmanıyla görüştüğünü öğrenince çıldırmış tabii Nizam. Hemen İhsan’ı aramış. 'Sende birazcık erkeklik varsa seni Tarlabaşı’ndaki kahvede bekliyorum.' demiş. İhsan alttan almaya kalkmış, ama hasmı hiç yumuşamamış. 'Eğer gelmezsen, etek giydirip Çilem yerine seni alacağım akşam koynuma.’ diye açıkça tahrik etmiş.”</p>

  <p class="block4">Gözünü kan bürümüş olmalıydı Nizam'ın. Hiçbir şey umurunda değildi artık, ne Fidan'ın arkadaşlarından gelecek bir saldırı ne benim uyarılarım. Son bir umutla sordum:</p>

  <p class="block4">“Peki. İhsan kabul etmiş mi gitmeyi?”</p>

  <p class="block4">“Etmeyip ne yapsın? Gitmezse insan içine çıkamaz bir daha. Üstelik Nizam rahat bırakmaz artık onu. Mutlaka bir yerlerde kıstırıp hesabını görür. Hem şerefinden hem de canından olur. İşe bak yahu, biz eylemci gençlerden korkarken mafya babaları birbirine girmişti.</p>

  <p class="block4">“Peki ne zaman buluşacaklarmış?”</p>

  <p class="block4">“İhsan kulüpten çıkmak üzereydi. Yarım saate kalmaz patlar silahlar. Ben Mizgin’i hatırlı abilere yolladım. Nizam onların sözlerini dinler. Ama gelmeleri çok zaman alır. Bu iş seninle benim elime kaldı Nevzat. Çatışmayı biraz ertelersek, akacak kanı da durdururuz.”</p>

  <p class="block4">Yalvarırcasına çıkıyordu sesi.</p>

  <p class="block4">“Tamam, ben olay yerine çok yakınım zaten. Unkapanı Köprüsü’nü geçmek üzereyim, beş dakikaya kalmaz Tarlabaşı'nda olurum.”</p>

  <p class="block4">“Hay Allah razı olsun, sen gelirsen çekinirler. Ben de araya girerim, racon kesip engel oluruz insanların ölmesine.”</p>

  <p class="block4">“Anlaştık, geliyorum.” diyerek kapattım telefonu.</p>

  <p class="block4">Ali'nin telefonunu tuşlarken bakışlarım yine gökyüzüne kaydı. Güneş kan kırmızısına bürünmüştü, yaklaşmaktı olan bir felaketi haber vermek istercesine karardıkça kararıyordu bulutlar...</p>

  <p class="block5" id="calibre_pb_64">&nbsp;</p>
</body>
</html>
