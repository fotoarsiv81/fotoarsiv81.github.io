<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">“Oysa bu çocuklar evsizdi, umutsuzdu, geleceksizdi”</h1>

  <p class="block8">&nbsp;</p>

  <p class="block4">Çocukların arasında yürürken garip bir duygu sardı içimi; bahaları gibi hissettim kendimi, ölmeseydi kızım Aysun da onların yaşında olacaktı. Üzüntüyle baktım yanım sıra ilerleyen bu üç çocuğa. Aslında hiç de tuhaf görünmüyorlardı: yaşlı apartmanların sırt sırta vererek güçlükle ayakta durduğu bu eskimişlik ve küf kokan sokağın bir parçası gibiydiler. Sadece sokağın mı? Vicdanını yitiren bu şehrin, neşeyle vahşetin birbirine karıştığı bu yılbaşı gecesinin, çelişkilerle dolu insanlık hâlinin de bir parçası gibiydiler.</p>

  <p class="block4">“Sigaran var mı?” diyen Keto'nun sesi dağıttı düşüncelerimi. “Acayip harmanım be Başkomiserim?”</p>

  <p class="block4">Sigara kullanmıyorum, siz de içmesiniz iyi olacak demek geçti içimden, sonra bu lakırdının ne kadar hafif kaçacağını fark edip vazgeçtim. Cebimden bir yirmilik çıkarttım, daha uzatmadan, büyük bir maharetle parmaklarımın arasından kaptı Keto.</p>

  <p class="block4">“Eyvallah Başkomiserim, Allah razı olsun...”</p>

  <p class="block4">“Hooop hop, para hepimizin.”</p>

  <p class="block4">Sağ gözü korsan bandıyla kapatılmış çocuktu itiraz eden; Keto'yu bileğinden yakalamış sarsalıyordu. Çelimsiz bedenine aldırmadan çıkıştı Keto: “Bırak lan elimi... Bırak diyorum Pirana, bak fena olur sonra.” ti</p>

  <p class="block4">Öyle kolay tırsacak birine benzemiyordu Pirana.</p>

  <p class="block9"><span class="text">“Yok öyle hemen cebellezi. O mangiz hepimizin oğlum.</span> <span class="text">Başkomiserim hepimize verdi parayı.”</span></p>

  <p class="block4">Davasının haklılığına inanan birinin kararlılığı vardı bakışında.</p>

  <p class="block4">Arkadaşınız haklı,” diye onayladım bu tekinsiz sokak çocuğunu. “Para hepinizin, ama sigaradan önce gidip karnınızı doyuracaksınız.”</p>

  <p class="block4">“Duydun değil mi?” Pirana bir kez daha sarsaladı Keto'yu. “Bak gecen seferki gibi iç edersen, sikerim belanı...”</p>

  <p class="block4">Ehlileştirilmesi imkânsız, yabanıl bir hayvan gibi vahşice ışıldıyordu tek gözü.</p>

  <p class="block4">“Küfretme!” diye payladım. “Adam gibi konuşamıyor musun?”</p>

  <p class="block4">Suçüstü yakalanmıştı, tek gözünü kırptı.</p>

  <p class="block4">“Konuşurum da Başkomiserim, sen bu Keto'yu bilmezsin...”</p>

  <p class="block4">“Ne bilmeyecekmiş lan. Duyan da seni si...” Son anda yuttu kelimeyi. “Sana bir kötülük ettik zanneder. Bizde yanlış olmaz oğlum, olursa da yanlışlıkla olur. Tamam, uzatma işte para hepimizin...”</p>

  <p class="block4">Sonunda iş tatlıya bağlanmıştı ya da en azından öyle görünüyordu. Bir zamanlar, muhtemelen bir Ermeni ya da Rum vatandaşımızın evi olan ama şimdi viraneye dönmüş, Tarlabaşı'ndaki o derme çatma binalardan birinin önündeki sokak lambasının hemen altında durduk.</p>

  <p class="block4">“Evet.” Sanki bir emir komutu duymuş gibi üçü de etrafımı sardı. “Evet, şimdi anlatın bakalım, kim öldürmüş olabilir Engin'i?”</p>

  <p class="block4">Hiç duraksamadan yanıtladı Keto.</p>

  <p class="block4">“Kim olacak. Barbut İhsan...” öteki ikisi de başlarını sallayarak onayladılar arkadaşlarını.</p>

  <p class="block4">“Evet. Barbut İhsan...”</p>

  <p class="block4">“Kim bu Barbut İhsan?”</p>

  <p class="block4">Darbukasını bacaklarının arasına koyup, üşüyen ellerine hohladı Keto.</p>

  <p class="block4">“Barbut İhsan'ı bilmiyor musun? Buranın en pis kumarbazıdır. Hem ahlaksız hem de korkaktır...”</p>

  <p class="block4">“Mekânı neresi bu İhsan'ın?”</p>

  <p class="block4">Kirli eliyle, önünde maktulü bulduğumuz binayı gösterdi.</p>

  <p class="block4">“İşte şurası, Tarlabaşılılar Kulübü...”</p>

  <p class="block4">“İhsan niye öldürsün ki Engin'i?”</p>

  <p class="block4">Üçü de küçümseyen bakışlarla süzdüler beni.</p>

  <p class="block4">“Sen de hiçbir şey bilmiyormuşsun be Başkomiser.” Musti'ydi böyle paldır küldür muhabbete dalan. “Engin Abi, Öztarlabaşılılar Kulübü'nün adamıydı. Yani Kara Nizam'ın...”</p>

  <p class="block4">Aklım karışmıştı.</p>

  <p class="block4">“Bi dakka, bi dakka, kulübün adi Tarlabaşılılar değil miydi?”</p>

  <p class="block4">Üçü de aynı anda kıkırdadı.</p>

  <p class="block4">“İki kulüp var Başkomiserim.” diye güya durumu açıklığa kavuşturmaya çalıştı Keto. “Barbut İhsan'ın kulübünün adı Tarlabaşılılar, Kara Nizam'ın kulübünün adı da Öztarlabaşılılar... Kara Nizam, bu Barbut puştunu pislik olsun diye açtı kulübü.”</p>

  <p class="block4">“Niye? Ne yaptı ki İhsan, Kara Nizam'a?” diyecektim ki yüzüme konan soğuk zerrecikleri hissettim. Başımı kaldırınca, gökyüzünü kaplayan bembeyaz bulutlarla karşılaştım. Bulutların eteğinden belli belirsiz zerrecikler üzerimize doğru savruluyordu.</p>

  <p class="block4">“Kar!” diye haykırdı neşeyle çocuklar. “Kar! Kar yağıyor lan, kar...”</p>

  <p class="block4">Sevinçle oldukları yerde zıplamaya başladılar. Onlarla birlikte benim de içimi nedensiz bir heyecan doldurdu. Oysa bir cinayet işlenmişti, oysa bu çocuklar evsizdi, umutsuzdu, geleceksizdi. Ama bir anlığına da olsa kar sevinci üstün geldi, bir anlığına ben de kaptırdım kendimi çocukların coşkusunu. Fakat sadece bir anlığına, çünkü az ötemizde, katili belirsiz bir ceset yatıyordu.</p>

  <p class="block4">“Neyse,” diye bastırdım sonunda neşeli çığlıklarını. “Neyse, hadi işimize bakalım artık.”</p>

  <p class="block4">“İşimize?” Şaşkın, yinelemişti Musti. “İşimiz ne yaa?”</p>

  <p class="block4">Dirseğiyle dürttü arkadaşını Pirana.</p>

  <p class="block4">“Cinayet çözüyoruz ya öküz. Çakozlamadın mı, Başkomiserime yardım ediyoruz burada.”</p>

  <p class="block4">“Yardım ediyorsunuz tabii... Şimdi anlatın bakalım. Şu Kura Nizam, neden gıcık oluyordu Barbut</p>

  <p class="block10">İhsan'a?”</p>

  <p class="block9"><span class="text">“Karı meselesi Başkomiserim,” diye sürdürdü Pirana. “Bir</span> <span class="text">kadın birbirine düşürdü Tarlabaşı'nın oturaklı kabadayılarını... Ama manita da öyle böyle değil ha, cillop gibi valla...”</span></p>

  <p class="block4">Manita dediği kadın, kim bilir kaç yaş büyüktü ondan. Külhanbeyi gibi konuşmayı marifet sanıyordu ya da güçlü görünmek amacıyla böyle bıçkın tavırlar takınıyordu.</p>

  <p class="block4">“Cillop gibi diyorsun da karı yolluymuş zaten.” Meydan okur gibi konuşuyordu Keto. “Bir Barbut'a, bir Nizam'a... Bildiğin orospu yani... Zaten ne demişler, İstanbul'un karısıyla havasına güvenmeyeceksin...”</p>

  <p class="block4">“Kiminkine güveneceğiz?” diye güldü Pirana. “Önce sen kendi memleketinin kevaşelerine bak.”</p>

  <p class="block4">Keto’nun dişlerini sıktığını, kavgacı bir horoz gibi öne doğru eğildiğini gördüm.</p>

  <p class="block4">“Ne olmuş lan benim memleketimin kadınlarına? Ne demek istiyorsun sen?”</p>

  <p class="block4">Ortalıkta bir şeyler dönüyordu, ama anlayan beri gelsin.</p>

  <p class="block4">“N'oluyor çocuklar?” diye aralarına girdim. “N'apıyorsunuz siz?”</p>

  <p class="block4">Kirli dişlerini göstererek pis pis sırıttı Pirana.</p>

  <p class="block4">“N'olacak Baş komiserim, arkadaşın anası esnaf da... Şehir kerhanesinde çalışıyor teyzem...”</p>

  <p class="block4">Benim kadar etkilenmedi Keto.</p>

  <p class="block4">“Hiç değilse benim anamın kim olduğu belli oğlum. Senin o da belli değil. Bu kadar puşt olduğuna göre, muhakkak ibneler doğurmuştur seni.”</p>

  <p class="block4">Orospu neyse de ibne lafı nedense çıldırtıyordu onları.</p>

  <p class="block4">“Sensin lan ibne,” diye saldırıya kalktı Pirana ama hazırlıklıydı Keto, hızla geri çekildi ve punduna getirip elindeki darbukayı arkadaşının kafasına indiriverdi.</p>

  <p class="block4">“Ah!” diye inledi ama çabuk toparlandı. “Şimdi siktim belanı.”</p>

  <p class="block4">Gelecek saldırıya karşı gardını almış bekleyen Keto'nun üzerine atlayacaktı ki kollarından yakaladım.</p>

  <p class="block4">“Durun bakalım.” İkisine birden çıkıştım. “N'apıyorsunuz siz yahu... Bak tepemi attırmayın, şimdi ikinizi de tıkarım içeri.”</p>

  <p class="block4">“Ama Başkomiserim önce o vurdu...”</p>

  <p class="block4">“Bak hâlâ konuşuyor...”</p>

  <p class="block4">Öfkeyle birbirlerini süzmelerine rağmen, sıkıyı görünce ikisi de yelkenleri suya indirmişti.</p>

  <p class="block4">“Beni iyi dinleyin,” diye gürledim. “Artık zırıltı, dırıltı islemiyorum. Anladınız mı? Ne sorarsam ona cevap vereceksiniz... Tamam mı?”</p>

  <p class="block4">Yan sokaklardan gelen bir sarhoş narasından başka ses duyulmadı.</p>

  <p class="block4">“Tamam mı dedim...”</p>

  <p class="block8">&nbsp;</p>
</body>
</html>
