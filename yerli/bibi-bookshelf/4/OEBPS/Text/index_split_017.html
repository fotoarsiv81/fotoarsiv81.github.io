<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_16">“O kadarına aklım ermez Başkomiserim.” dedi, ama sesi bocalıyordu. “Ben İhsan'ın söylediklerini aktardım sadece. Her zamanki gibi takdir senin.”</p>

  <p class="block4">Alınmış mıydı ne? Onu kırmak istemezdim.</p>

  <p class="block4">“Sağ olasın Cemal. Aslında çok yardımcı oldun. Bazı şeyler aydınlandı kafamda. Peki, bu İhsan nasıl bir adam?”</p>

  <p class="block4">“Fena biri değil esasında. Rahmetli babasını çok iyi tanırdım. Kumarbazdı Osman, ama bana çok iyiliği dokunmuştur. En kara günlerimde hep arka çıkmıştır bana. Tahmin edeceğin gibi İhsan da babasının yolundan gidiyor. Daha önce Tarabya’da bir mekânı vardı. Baskınlar filan, bildiğin meseleler, barınamadı orada. Şimdi Beyoğlu'nda...”</p>

  <p class="block4">“Olayla benim ilgilendiğimi nereden öğrenmiş?”</p>

  <p class="block4">Yine sessizlik. Sanırım Cemal de işin içinde bir çapanoğlu olduğunu anlamış, benimle konuştuğu için çoktan pişman olmuştu, ama geri adım atması için çok geçti.</p>

  <p class="block4">“Belki adamları görmüştür diyeceğim, ama yok diyorsun. Valla, seni nerden biliyor, bir şey diyemeyeceğim. Ama borcum olsun, sorar öğrenirim.”</p>

  <p class="block4">“Eyvallah Cemal. Bugün, yarın uğrarım sana. Çok oldu zar şakırdatmayalı.”</p>

  <p class="block4">“Sevinirim Başkomiserim, ne zamandır nargile de içmiyorrum, şerefine tokurdatırız karşılıklı.”</p>

  <p class="block4">Sesi eski samimiyetine kavuşmuştu, gönül rahatlığıyla kapattım telefonu. Artık yanmaya başlayan gözlerimi ovuştururken uyuyakalmışım.</p>

  <p class="block5" id="calibre_pb_17">&nbsp;</p>
</body>
</html>
