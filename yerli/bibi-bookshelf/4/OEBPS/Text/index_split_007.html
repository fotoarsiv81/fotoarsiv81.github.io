<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="calibre_pb_6">İğrenç bir kahkaha atlı Pirana.</p>

  <p class="block4">“Anlat anlat, heyecanlı oluyor.”</p>

  <p class="block4">Öteki iki çocuk aldırmadı ama ben sormadan edemedim.</p>

  <p class="block4">“O zaman nereden biliyorsunuz evini?”</p>

  <p class="block4">“Kulüp kapanınca, onunla birlikte evine kadar yürürdük.”</p>

  <p class="block4">“Neden?”</p>

  <p class="block4">“Konuşmak hoşumuza giderdi. Engin Abi bize başından geçenleri anlatırdı.”</p>

  <p class="block4">“Yalan Başkomiserim,” diye atıldı Pirana. “Engin para verirdi bunlara.” Aşağılayan bir ifadeyle iki arkadaşını süzdü. “İçeri girmezdik filan diyorlar ya, o da yalan. Bazen sabaha kadar çıkmazlardı içeriden... Gerçeği anlatsanıza oğlum, Başkomiserime...”</p>

  <p class="block4">Keto'nun titrediğini fark ettim, soğuktan değil, öfkeden, belki utançtan.</p>

  <p class="block4">“Evet lan.” diye bağırdı. “Evet, giderdik Engin Abi'nin evine. Sen de berber Ziya’nın evine gitmiyor muydun? Yalan mı lan? Engin, abimizdi, kötü gözle hiç bakmadı bize, ama sen kapatması değil miydin lan Berber Ziya’nın... Tabii gözün patlamadan önce, daha parlakken. Ziya, seni kucağında...”</p>

  <p class="block4">Sözlerini tamamlayamadı, benim de bir an boş bulunmamdan yararlanan Pirana, yumruğu indirdi çocuğun sura tının ortasına.</p>

  <p class="block4">“Kimmiş lan kucağa oturan?”</p>

  <p class="block4">Ters bir yere gelmişti yumruk. Darbukası bir kez daha düştü yere.</p>

  <p class="block4">“Ah,” dedi eliyle burnunu tutarak. “Ah, ananı sikeyim.”</p>

  <p class="block4">“İki büklüm olmuştu, parmaklarının arasından akan kan, elinin üstünden bileklerine doğru sızmaya başlamıştı. Ama kan bile Pirana'nın öfkesini dindirmemişti, yeniden saldırmaya hazırlanıyordu.</p>

  <p class="block4">“Yeter,” diyerek tokadı patlattım yanağına. “Yeter artık be!”</p>

  <p class="block4">Galiba benim tokadın ayarı da fazla kaçmıştı. Pirana sol tarafına doğru yıkıldı. Görüntü hazindi, tokadım korsan bandını kaydırmış, sağ gözünün yerindeki karanlık çukur ortaya çıkmıştı. Telaşla göz bandını düzeltti. Keto ise eliyle akan kanı durdurmaya uğraşıyordu. Musti'nin durumu da hiç iç açıcı değildi, olduğu yerde korkuyla titremeye başlamıştı. Zalim biri gibi hissettim kendimi. İçim acıdı, elimi Pirana'ya uzattım.</p>

  <p class="block4">“Hadi, kalk!”</p>

  <p class="block4">Tek gözü nefretle baktı uzattığım ele, sonra çevik bir hareketle doğruldu ve daha ne oluyor dememe bile kalmadan ok gibi fırladı sokağın alt tarafına doğru.</p>

  <p class="block4">Ayak seslerini Ali de duymuştu.</p>

  <p class="block4">“Başkomiserim.” diye bağırdı geriden. “Başkomiserim?”</p>

  <p class="block4">Gergin görünüyordu. Pirana'nın ardından koşmamak için kendini zor tutuyordu. Sakin olmasını işaret ettim.</p>

  <p class="block4">“Orada kal.”</p>

  <p class="block4">Paslı elektrik direğinin ucundan sarkan lambanın aydınlatmaya yelmediği karanlık sokakta kaybolan o bıçkın çocuğu kovalamanın hiçbir yararı yoktu. Keto'nun kanını durdurmak daha anlamlı olacaktı.</p>

  <p class="block5" id="calibre_pb_7">&nbsp;</p>
</body>
</html>
