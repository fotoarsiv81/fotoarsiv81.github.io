<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BEYOĞLUNUN EN GÜZEL ABİSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">“Azrail'e koz vermek istemiyorsan, sevdiklerinin sayısını az tutacaksın bu dünyada”</h1>

  <p class="block13">&nbsp;</p>

  <p class="block14">Çirkinliğin görkemini anlatmak gerekseydi, Kara Nizam’ın suratını göstermek yeterli olurdu sanırım. Dar alnının ortasına kadar gelen siyaha boyanmış, kirpi gibi dik saçlar, sık iki çalı kümesine benzeyen kaşlar, derin çukurların içinde fırıl fırıl dönen minicik, kara gözler, küçük bir patlıcandan hallice basık bir burun, enlemesine kesilmiş bir yarığı andıran şekilsiz bir ağız ve taşlı tarla gibi çiçek bozuğu bir ten. Bütün bunların arasında şaşırtıcı bir tezatlık, inci gibi düzgün, kar gibi bembeyaz dişler. Pırıl pırıl bir gülümseme. Adam sırıttı mı, ne çirkinliği kalıyordu ne de iticiliği.</p>

  <p class="block4">“Ne içersiniz Başkomiserim?” diye adabınca sordu. “Türk kahvesi çok iyidir buranın. Mandabatmaz'ın yaptıklarından bile daha iyi.”</p>

  <p class="block4">Oldukça iddialı konuşuyordu. Bugüne kadar kahvelerin en iyisini Olivia Çıkmazındaki Mandabatmaz'da içmiştim. Evgenia'nın yaptıklarından bile daha güzeldi, ama önyargılı olmamakta yarar vardı.</p>

  <p class="block4">“İyi o zaman, sade bir kahvenizi içelim.”</p>

  <p class="block4">Daha Nizam sormadan kestirip attı yardımcım:</p>

  <p class="block4">“Ben bir şey içmem.”</p>

  <p class="block4">Kadın Çıkmazı'nın hemen altında, kargacık burgacık yolların, güdük sokakların kesişme noktasında, engebeli küçük bir açıklığa bakan kahvehanenin başköşesine yerleşmiştik. Birinde okey, ötekinde batak oynanan iki masada oturan sekiz kişi dışında, başka müşteri yoktu. İki sade kahve siparişini alan tombul garson, çay ocağındaki kamburu çıkmış ocakçıya yönelirken Anadolu'da görev yaptığım zamanları hatırladım. İstanbul'un göbeğindeki bu bakımsız, bu gelişi güzel düzenlenmiş alan, Anadolu'nun unutulmuş kasabalarındaki meydanları andırıyordu. Bir market, mallarını dükkânının önünde sergilemekten çekinmeyen bir nalbur, ucuz mobilyalar üreten bir marangoz, adı sanı duyulmamış şehirlerarası otobüs şirketleri, bir berber, elbette erkeklerin olmazsa olmaz pinekleme mekânı büyükçe bir kahvehanenin bulunduğu küçük bir merkezdi burası. Yok, bu güzel gülüşlü, çirkin kabadayının ısrarıyla değil, benim isteğimle gelmiştik buraya. Kara Nizam'la yanındaki iki yeğenini, Engin'in evine sokmak işime gelmemişti.</p>

  <p class="block4">Kara Nizam, tam karşımdaki sandalyede oturuyordu; sırtını, memleketlerindeki bilmem ne nehrinin coşkun akan sularıyla, kıraç yamaçlarını gösteren kocaman bir fotoğrafın asılı olduğu kahverengi duvara dayamış, muhabbeti koyulaştırmaya çalışıyordu. Ali ise hem kapıyı hem de iki korumayı görebilecek şekilde sağ tarafımdaki iskemleye yerleşmişti. Kabadayının hem yeğeni hem de koruması olan birbirinin tıpatıp aynısı karayağız iki kardeş ise, yüzleri bize dönük olarak solumuzdaki masaya oturmuşlardı. Tıpatıp aynı derken abartmıyorum, yeğenler sahiden de ikiz kardeşti. Medet ile Kudret... Daha fenası ikisinin de yakası kürklü, koyu yeşil birer anorak giymiş olmasıydı. Görüntüleri komik ötesiydi, ama o kadar ciddi duruyorlardı ki insan gülemiyordu bile.</p>

  <p class="block4">“Daha evvel tanışmak kısmet olmadı.” diye sürdürdü Nizam muhabbeti. “Siz görev yaparken bizim yazıhane Laleli'deydi. Ama namınızı çok duydum Cemal’den... Janti Cemal diyorum, kulakları çınlasın, en çok o bahsederdi sizden. Gerçi şimdi aramız biraz limoni... Neyse işte, bildiğiniz polislere benzemez Başkomiser Nevzat derdi.”</p>

  <p class="block4">Konuşurken bir kadınınki kadar küçük, ama aynı zamanda bir maymununki kadar kıllı elleri, masanın açık mavi örtüsünün üzerinde tarih öncesinden kalma tüylü iki hayvan gibi usulca kıpırdanıyordu.</p>

  <p class="block4">“Soruşturmayı benim yürüttüğümü nereden öğrendin?”</p>

  <p class="block4">Soğuk ve kuşkulu çıkmıştı sesim.</p>

  <p class="block4">“Tarlabaşı küçük yer Başkomiserim.” dedi nerdeyse yılışık bir tavırla. “Hem burası bizim semtimiz, bizim mahallemiz... Sokakla bir kedi çiğnense, bir cam kırılsa haberimiz olur...” Kendimi tutamayıp güldüm.</p>

  <p class="block4">“Aynı cümleyi Barbut İhsan da kurmuştu.” diye damarına bastım. “Hem de kelimesi kelimesine. 'Sokakta bir kedi çiğnense, bir cam kırılsa haberimiz olur.' Bugünlerde Tarlabaşı’nda popüler bir cümle olmalı.”</p>

  <p class="block4">İyice marsığa döndü, gudümsüz suratı.</p>

  <p class="block4">“Bizden öğrenmiştir şerefsiz... O katili biz soktuk Tarlabaşı'na.”</p>

  <p class="block4">Doğru yoldaydım, onu sinirlendirmeye başlamıştım.</p>

  <p class="block4">“Katil mi?” dedim anlamazlığa vurarak. “Kimi öldürmüş ki İhsan?”</p>

  <p class="block4">Kıllı ellerini hızla çekti masadan.</p>

  <p class="block4">“Bilmiyor musunuz sanki! Kim öldürecek, bizim Engin'i...” Bir bana, bir Ali'ye baktı. Çaresizce homurdandı. “Tabii ya, sizi Cemal'e arattı. Cinayetini gizlemek için... Janti Cemal'i diyorum. Araları iyidir. Babası yakın arkadaşıydı Janti Cemal’in. Ölüm döşeğinde, Osman'a söz vermiş, oğlunu kollayacağım diye. Ne zaman başı sıkışsa bu puştun, hemen onun kapısını çalar.”</p>

  <p class="block4">“Bize ne Cemal'den,” diye payladı Ali. “Onun bunun ricasıyla mı karar vereceğiz katilin kim olduğuna?”</p>

  <p class="block4">Terslenmeyi beklemeyen zamane haramisi şaşaladı...</p>

  <p class="block4">“Yok, yok estağfurullah, öyle demek istemedim. Yanlış anladınız Komiserim, yani siz yapmazsınız da, o puşt...”</p>

  <p class="block4">Ağzıyla kuş tutsa artık dinletemezdi yardımcıma.</p>

  <p class="block4">“Puşt muşt diye de konuşma.” diye çemkirdi bir kez daha Ali. “Resmi bir soruşturma yürütüyoruz burada.”</p>

  <p class="block4">Oturduğu iskemlede toparlandı Nizam.</p>

  <p class="block4">“Kusura bakmayın... Size karşı bir saygısızlığımız olmaz, ama belli ki bu İhsan yalan söylemiş size...”</p>

  <p class="block4">İyice sarakaya aldı Ali.</p>

  <p class="block4">“Yani siz salaksınız, anlamazsınız, size yol mu göstereyim diyorsun?”</p>

  <p class="block4">Adam ne desin şimdi?</p>

  <p class="block4">“Yok Komiserim, öyle terbiyesizlik eder miyim? Hani belki bir yardımım olur diye...”</p>

  <p class="block4">Sakin, neredeyse anlayışlı bir tavırla araya girdim: “Niye Engin'i Barbut’un öldürdüğünü düşünüyorsun?”</p>

  <p class="block4">Rahatlar gibi oldu, ellerini yeniden masanın üstüne koydu, ama parmakları yine kıpır kıpırdı.</p>

  <p class="block4">“Çünkü Engin, eşşek sudan gelinceye kadar dövdü bunu. Günlerce insan içine çıkamadı. Çok değil, daha on, o gün önce...”</p>

  <p class="block4">Sanki ilk kez duyuyormuş gibi heyecanlanmış göründüm.</p>

  <p class="block4">“Neden? Engin neden dövdü İhsan’ı?”</p>

  <p class="block4">Yine bir aksilik yapacak mı diye bizim delibozuğa şöyle bir göz attıktan sonra iştahla anlatmaya başladı:</p>

  <p class="block4">“Bizim rahmetli Engin'in sevgilisi bir kadın vardı. Jale Hanım... Kibar kadın... Varlıklı da. Bu İhsan şerefsizi, Engin'i kesiyor kadına. İşte, ittir kopuktur, şöyle kötüdür, böyle rezildir filan gibisine. Kadın da Engin'i terk ediyor. Tabii zoruna gidiyor bu Engin'in... Yalan da söylemeyeyim... Tek başına değil.” Başıyla yan masada oturan iki yeğenini gösterdi. “Bizim Medet’le, Kudret'i de alıyor yanına. Yer misin yemez mi sin, bu İhsan'a bir meydan dayağı çekiyorlar ki milletin gözü önünde, ben olsam insan içine çıkamam bir daha.”</p>

  <p class="block4">Maktulün evinden ayrılırken yanıma aldığım delil poşetini çıkarıp masanın üzerine yaydım.</p>

  <p class="block10">Şeffaf plastiğin altından bize bakan, üç ayrı fotoğraftaki üç kadını gösterdim.</p>

  <p class="block4">“Hangisi bu Jale?”</p>

  <p class="block4">Önüne çekmeye çalışırken, eli delil poşetinin içine kaydı. “Ama fotoğraflara dokunmasan iyi olur!” diye uyardım. Öylece boşlukta kaldı elleri.</p>

  <p class="block4">“Yok, yok poşetin üstünden dokunabilirsin, fotoğrafları dışarı çıkarma diyorum. Daha parmak izi almadık.”</p>

  <p class="block4">Kötü bir sürprizle karşılaşacakmış gibi kuşkuyla kasıldı suratı, ama delil poşetini önüne çekmekten de geri durmadı. Göstericilerin arasında gördüğümüz kadının fotoğrafına takılmıştı gözleri.</p>

  <p class="block4">“Bu Jale değil, Nazlı. Deli Nazlı... Anarşistlerin başındaki karı... Şu ilerde binaları var. Ortalığı karıştırmak için her şeyi yapıyorlar. Polisle çatışma bunlarda, bina işgali bunlarda, vatandaşı tehdit ve darp bunlarda. Hiç kimseden de korkuları yok. Ne devletten ne milletten, tövbe tövbe, ne de Allahtan... Ellerinde benzin şişeleri, gece gündüz sokaklarda... Akıllarına estikçe her yeri yakıp yıkıyorlar.”</p>

  <p class="block4">Benzin şişeleri derken hiç kuşkusuz molotof kokteylini kastediyordu.</p>

  <p class="block4">“Bir dakika, bir dakika.” diye müdahale etti yardımcım. Yani Tarlabaşılılar Kulübü’ne biz değil, bu Nazlı denen kadının çeteleri mi saldırdı diyorsun?”</p>

  <p class="block4">Şaşkınlıkla büyüdü minik gözleri.</p>

  <p class="block4">“Barbut’un mekânına mı saldırmışlar?”</p>

  <p class="block4">İnanmamış gibi söylendi Ali.</p>

  <p class="block4">“Haberim yoktu deme şimdi.”</p>

  <p class="block4">“Valla yoktu, neyin üstüne derseniz yemin ederim, valla haberim yoktu.”</p>

  <p class="block4">Alaycı bir ifade belirdi yardımcımın yakışıklı yüzünde. “Hani mahallenizde cam kırılsa haberin olurdu? Adamlar gündüz gözüne molotof atıyorlar, ruhun bile duymuyor. Nasıl oluyor bu iş?”</p>

  <p class="block4">Utanmış gibiydi Nizam, görevini yerine getiremeyen bir adamın aczi içinde açıklamaya çalıştı.</p>

  <p class="block4">“Birkaç gündür İstanbul'da yoktum. Uludağ'daydım, özel bir mesele için. Biraz daha kalacaktım esasında, ama Engin'i duyunca atlayıp geldik tabii. Zaten birkaç saat oluyor Tarlabaşı’na ineli. O yüzden haberimiz olmamıştır. Fakat diyorum size, molotof filan varsa, o Nazlı denen karının işidir.”</p>

  <p class="block4">Elbette meselenin ucunu bırakmadı bizimki.</p>

  <p class="block4">“Barbut öyle söylemiyor ama...”</p>

  <p class="block4">Lafın bitmesini bile beklemeden patladı Nizam.</p>

  <p class="block4">“Söylemez tabii, işlediği cinayetin üstünü örtecek.”</p>

  <p class="block4">Tartışma çığırından çıkmak üzereydi.</p>

  <p class="block4">“Neyse, bu konuyu geçelim şimdi.” diyerek toparlamaya çalışarak delil poşetinde yer alan ikinci fotoğrafı gösterdim. “Bu mu Jale?”</p>

  <p class="block4">Ama barutu alan Nizam sözlerimi duymamış gibi homurdanmayı sürdürdü:</p>

  <p class="block4">“Yok, geçmeyelim Başkomiserim. O haysiyetsiz, kim bilir neler anlatmıştır hakkımda.”</p>

  <p class="block4">“O konuya döneceğiz Nizam.” İlk kez bu kadar yüksek çıkıyordu sesim. Yan masadaki iki yeğen bile dönüp baktılar. “Ama önce soruma cevap ver: Jale Hanım bu mu?”</p>

  <p class="block4">Kapana kısılmış gibi ürkekleşmişti.</p>

  <p class="block4">“Bu Azize.” dedi gösterdiğim fotoğrafa bakarak. Sesi gergindi, kısa, kesik kesik konuşmaya başlamıştı. “İyi kızdır. Konsomatris... Şarkı filan söyler.”</p>

  <p class="block4">“Nerede konsomatrislik yapıyor bu Azize?”</p>

  <p class="block4">“Neşe Pavyon'da... Bakmayın pavyon dediğime, batakhane aslında. Azize de güya o batakhanenin tek çiçeği...”</p>

  <p class="block4">Alaycı bir tavırla sonlandırmıştı cümlesini.</p>

  <p class="block4">Ali kaçırır mı bu fırsatı?</p>

  <p class="block4">“Çirkin diye mi küçümsüyorsun kızı?”</p>

  <p class="block4">Sözlerdeki imayı anlamıştı, suratı kıpkırmızı oldu.</p>

  <p class="block4">“Hâşâ Komiserim. Allahın yarattığı hiçbir mahluku küçümsemeyiz biz... Zaten Azize de çirkin bir kız sayılmaz. Benim demek istediğim... Hani kusura bakmayın Başkomiserim, hani kadında şöyle bir hava olur, hani bakar kalırsın ya. Bu garibimde o yok. Zavallım çocuk mu, kadın mı belli değil. Tahta gibi bir göğüs, bir deri bir kemik... Tamam sesi güzel biraz. Güzel değil de yanık... Ama sırf sesi için...”</p>

  <p class="block4">“Engin senin gibi düşünülüyormuş anlaşılan...”</p>

  <p class="block4">“Garip huyları vardı rahmetlinin.” Anıları hatırlamış gibi kederle başını salladı. “Esasında kadınlar çok severdi bunu. Yakışıklı oğlan... Bir sürü kadınla kızla gezer tozardı, adını bile bilmezdim çoğunun. Ama bu Azize'ye takıldı kaldı işte. Hiçbir kadına göstermediği alakayı bu kıza gösterdi. Gönül işlerine akıl sır ermiyor.”</p>

  <p class="block4">Masum yüzlü sevgiliyi bulmuştuk sonunda, ama daha fazla ayrıntıya ihtiyacımız vardı.</p>

  <p class="block4">“Kız. Engin'in evinde mi yaşıyor?”</p>

  <p class="block4">Tuhaf bir şey sormuşum gibi yadırgadı sözlerimi.</p>

  <p class="block4">“Engin tek başına yaşar. Kimseyi istemez yanında. İsviçre’de alışmış yalnız yaşamaya...”</p>

  <p class="block4">Aydınlatılması gereken noktalardan biri de bu yurtdışı meselesiydi, ama konudan uzaklaşmamak için son fotoğraftaki kadını sordum.</p>

  <p class="block4">“Peki, şu kim?”</p>

  <p class="block4">“Evet, işte bu Jale Hanım.” Kısa işaretparmağıyla, iki kez üst üste fotoğrafa vurdu. “İşte bu kadın yüzünden araları açıldı Engin'le İhsan'ın...”</p>

  <p class="block4">“Biz öyle duymadık.” O uzlaşmaz tavrıyla Ali yine çıkmıştı sahneye. “Aralarının açılmasına neden olan kadın Jale değil, Çilem'miş...”</p>

  <p class="block9"><span class="text">Çilem lafını duyur duymaz, Nizam’ın kura suratı bembeyaz</span> <span class="text">oldu, ama kendini tutmayı bildi, suskunluğunu korudu.</span></p>

  <p class="block4">“N'oldu? Niye dut yemiş bülbüle döndün öyle? Tanımıyor musun Çilem'i?”</p>

  <p class="block4">Dar alnındaki çizgiler kat kat oldu, ama soruyu cevaplamaktan çekinmedi.</p>

  <p class="block4">“Tanıyorum.” dedi alabildiğine ciddi bir sesle. “Çilem değil. Hacer... Hacer Hanım, benim karım olur.”</p>

  <p class="block4">Hayret etme sırası bize gelmişti. Kimse bu evlilikten bahsetmemişti? Yalan mı söylüyordu Nizam? Hiç de öyle görünmüyordu. Son derece inandırıcı konuşuyordu, ama baştan beri sürdürdüğü o yalaka tavrı bırakmıştı artık. Senden korkmuyorum dercesine adeta meydan okurcasına bakıyordu yardımcıma. Görkemli çirkinliği ilk kez korkutucu olmaya başlamıştı, ama meslek hayatında böyle onlarca adamla karşılaşmış olan Ali tınmadı bile.</p>

  <p class="block4">“İmam nikâhlı karın mı?” dedi alaycılığından ödün vermeden. “Kaç karın var senin?”</p>

  <p class="block4">“Bir tane...” Kirpikleri kısılmış, gözleri tamamen kaybolmuştu göz çukurlarında, boğuklaşan sesinden patlamak üzere olduğu anlaşılıyordu. “Bir insanın kaç karısı olur ki?”</p>

  <p class="block4">Sesini yükselttiği için yeğenleri de aramızdaki gerilimi fark etmiş, güya bize çaktırmadan sağ ellerini bellerine doğru kaydırmaya başlamışlardı. Parmaklarıyla silahları arasındaki mesafeyi olabildiğince kısa tutmaya çalışıyorlardı. Elbette bizim sergerde de durumun farkındaydı, ama aldırmıyordu bile. Bayılırdı böyle tehlike anlarına.</p>

  <p class="block4">“Normal bir insan evladının elbette bir tane olur,” dedi Ali, kışkırtmayı sürdürerek. “Ama kendini erkek zanneden bazı mahluklar dört kadın birden alıyor günümüzde.”</p>

  <p class="block4">“Biz onlardan değiliz.” Arkasına yaslanmıştı Nizam. Sol eli hala masanın üzerindeydi, ama o da iki yeğeni gibi sağ elini usulca, aşağıya göremediğimiz bir noktaya çekmişti.</p>

  <p class="block4">Adamlarla lüzumsuz bir çatışmaya girmenin anlamı yoktu.</p>

  <p class="block4">“Tebrik ederim,” dedim saygılı bir tavırla. “Allah bir yastıkta kocatsın.”</p>

  <p class="block4">Nizam’ın hiç beklemediği sözlerdi bunlar. Kısık kirpikleri aralandı, ince bir yalım halinde de olsa gözleri yeniden ortaya çıktı, ölçtü biçti, galiba sonunda inandı.</p>

  <p class="block4">“Sağ olun Başkomiserim.”</p>

  <p class="block4">Belli ki o da polislerle başının belaya girmesini istemiyordu.</p>

  <p class="block4">“Ama yeni evlenmiş olmalısınız.”</p>

  <p class="block4">Suratını kaplayan buzdan ifade çözüldü, nerdeyse gülümseyecekti.</p>

  <p class="block4">“Dün evlendik.” Aramızdaki tatsızlığı unutmuş, gergin yüzü hülyalanmıştı. “Evet, daha dün. Uludağ'da... Dedim ya Engin'i öldürmeselerdi, birkaç gün daha kalacaktık orada.”</p>

  <p class="block4">Ortalık tam sütliman oldu derken Ali'nin sözleri yeniden dalgalandırdı masayı: “Sorması ayıp, bu senin kaçıncı karın?”</p>

  <p class="block4">Haddini aşıyorsun dercesine baktı Nizam yardımcıma.</p>

  <p class="block4">“Bu seni alakadar etmez. Şahsi hayatıma karışamazsın.” Hırsla bana döndü. “Size saygım büyük Başkomiserim, ama böyle devam ederseniz bu konuşmayı avukatımın yanında yapmak zorunda kalacağız.”</p>

  <p class="block4">Haklıydı, fakat onun önünde yardımcımı azarlayacak değildim.</p>

  <p class="block4">“Amacımız seni rencide etmek değil Nizam. Haklısın, şahsi hayatın seni ilgilendirir. Komiserimin sorduğu sorular cinayetle alakalı, yoksa senin ilişkilerini yargılamak gibi bir niyetimiz yok, zaten buna yetkimiz de yok. Ayrıca bu masada duyduklarımız burada kalır, tabii cinayetle alakalı bir mesele değilse... Öyle de olsa basına sızmaz... Benden sana şeref sözü.”</p>

  <p class="block4">Kararsız gözlerle bir süre süzdü. Suskunluğunu fırsat bilip samimi bir sesle sordum:</p>

  <p class="block4">“Sahi ilk eşin mi Hacer Hanım?”</p>

  <p class="block4">Yine bamteline dokunmuştum, şimdi kalkıp gidecek diye düşünürken eliyle yan cebini işaret etti.</p>

  <p class="block4">“Bir sigara içebilir miyim?”</p>

  <p class="block4">“Benim için sakıncası yok, cezayı kahvehane sahibi ödüyor.”</p>

  <p class="block4">Gergin, küçük bir kahkaha attı.</p>

  <p class="block4">“Onu düşünme Başkomiserim, burası bizim...”</p>

  <p class="block4">İşaret ettiği cebinden gümüş bir sigara tabakasıyla altın bir çakmak çıkardı. Hiç acele etmeden tabakanın kapağını açtı. Ne marka olduğunu anlamadığım sigaralardan birini tırnağıyla çekerken, tabakanın açılan kapağına kazınmış, ‘Azrail canımı alana kadar seninim’ cümlesini okudum. Altında ''Hacer” yazıyordu. Taze karısının düğün hediyesi olmalıydı. Altın çakmakla yaktı, ince dudaklarının arasına yerleştirdiği sigarayı. Yanık tütün kokusu bir anda ortalığı kapladı.</p>

  <p class="block4">“İlk karım, Kamer Hanım’dı.” dedi bir gorilinkini andıran basık burun deliklerinden dumanları savururken. “Amca kızımdı, beşik kertmesi yapmışlardı daha bebekken. Aynı köyde büyüdük. Ama İstanbul'da evlendik. Ben on dokuz yaşındaydım evlendiğimizde, o ise on altısına yeni girmişti.” Bir duman daha çekti sigarasından. “Üç yıl sürdü evliliğimiz, bir kaza oldu sonra. Kamer Hanım öldü.” Hâlâ aynı acıyı hissediyormuş gibi ağır ağır sallandı iskemlesinde. “Ne diyeceksin. Allahın takdiri, öyle oldu işte... Ondan sonra kimseyle evlenmedim.” Doğrudan gözlerimin içine baktı. “Azrail'e koz vermek istemiyorsan, sevdiklerinin sayısını az tutacaksın bu dünyada. Ne kadın, ne çocuk, öyle geldik bugüne kadar. Sonra Hacer Hanım'a rastladık işte. Aklımızda yoktu ama...” Adeta mahcup gülümsedi. “Oldu işte...”</p>

  <p class="block4">Ali'nin bir çuval inciri berbat etmesine fırsat vermemek için hemen sordum.</p>

  <p class="block4">'Niye Hacer Hanım? Farkı neydi öteki kadınlardan? Eski eşinize mi benziyordu yoksa?”</p>

  <p class="block4">Sigarasından bir nefes daha çekti.</p>

  <p class="block4">“Aslında hiç benzemez, ama nedense Kamer Hanım’ı hatırlatıyor işte... Severdim rahmetliyi... Kolay olmuyor unutmak. Hacer Hanım, Allahın bana verdiği ikinci bir şans...”</p>

  <p class="block4">Konuşma hassas bir yere gelmişti, kılı kırk yararak seçmem gerekiyordu sözcükleri.</p>

  <p class="block4">“Peki İhsan...” diyecek oldum.</p>

  <p class="block4">“Hiçbir rolü yok o pezevengin,” dedi sinirlenerek. “Yoksul bir aileden geliyor Hacer. Babası Ragıp, bunların yanında çalışıyormuş zaten... Duymuşsunuzdur belki, kötürüm kalmış bir çatışmada. Aile muhtaç olunca, suya düşen yılana sarılır misali, Barbut İhsan'ın kapısını çalmışlar. Ne bilsinler adamın kötü niyetli olduğunu...” Daha fazla ayrıntıya girmedik. “Neyse işte, kısmet diyelim. Sonunda aldık, bize ait oldu.”</p>

  <p class="block4">Sanki mesele kapanmış gibi anlatıyordu, ama her Çilem lafı geçtiğinde renkten renge giren İhsan’ın yüzünü hatırlayınca bu sevda daha çok su kaldırır diye düşünmeden edemedim.</p>

  <p class="block4">“Anladım.” dedim minnettar bir tavırla. “Peki, bu Engin ne zaman geldi senin yanına?”</p>

  <p class="block4">Sorumu yanıtlamadan önce, yeğenlerine döndü.</p>

  <p class="block4">“Medet, oğlum al şunu at dışarı.” Deminden beri yere silkelediği sigara izmaritini gösteriyordu. “Yeri kirletmeyelim şimdi...” İnanılmaz bir çeviklikle izmariti kaptı Medet. Kapıya doğru yönelen yeğenine bakarken anlatmaya başladı Engin’i. “Ondan önce amcası Durdu'yu tanıdım. Size yalan söylemek olmaz. Beyaz işindeydi Durdu Abi. Uyuşturucu satıyordu yani. Öyle böyle değil ama, büyük iş, çok büyük… İtalyan mafyasıyla ortaktı. Herifler Sicilya'dan... Ama Milano'da karargâh kurmuşlar.”</p>

  <p class="block4">Zeynep'ten öğrendiğimiz bilgileri çarptı herifin suratına Ali.</p>

  <p class="block4">“Sen de o işlere bulaşmışsın. Hatta soruşturma açılmış hakkında... Gemiyle uyuşturucu kaçakçılığı yapmışsın.”</p>

  <p class="block4">“Yalan, zinhar yalan. Biz dümene geldik o işte. Başımızı biraz da Durdu Abi yaktı. Ama iyiliği de çoktur bize. Neyse uzun hikâye... Allahtan adalet tecelli etti de temize çıktık sonunda.” Yine bana çevirdi mercimek gözlerini. “Ben uyuşturucu kullananı da sevmem, satanı da. Esrara bile göz yummam Başkomiserim. Çok delikanlı tokatladım, esrar içiyor diye şu sokaklarda.”</p>

  <p class="block4">Eğer müdahale etmeseydim, bu masumiyet gazeli uzadıkça uzayacaktı.</p>

  <p class="block4">“Engin'i amcası mı bulaştırmış bu işlere?”</p>

  <p class="block4">“Tabii. Engin'i Avrupa'ya aldıran Durdu. Anne ölmüş, baba başka biriyle evlenmiş. Durdu'nun da erkek çocuğu yok, yanına almış Engin'i. On yaşında filan o zamanlar. Çekirdekten yetişmiş yani orada. İtalyanca, Almanca, İngilizceyi sular seller gibi konuşurdu. Durdu akıllı adam, geride tutmuş Engin’i. Harcansın istemiyormuş, çünkü gâvurlara polim yapıp kendi krallığını ilan edecek. Ama yer mi İtalyanlar, adamlar kaçın kurası, anında çakmışlar durumu. Üç yıl önce filan kaybettiler Durdu'yu. Evet. Başkomiserim, bir gecede sırra karıştı Durdu. Cesedi bile bulunamadı. Sonra adamlarını halletmeye başladılar birer birer. Engin canını zor kurtarmış, bir ceket, bir bavul, kapağı Türkiye'ye atmış. Korkmuş, ürkmüş geldi yanımıza. Ne yapalım, Durdu sevdiğimiz bir abimizdi, hatırı vardı. Hem mazlum geri çevrilmez bizde, mecbur açtık kapımızı.”</p>

  <p class="block4">İtalyan mafyası başka bir ihtimali getirdi aklıma.</p>

  <p class="block4">“Şu yabancılar öldürmüş olamaz mı Engin'i? Uyuşturucu mafyası diyorum.”</p>

  <p class="block4">Kesin bir ifadeyle kafasını salladı Nizam:</p>

  <p class="block4">“Engin için bu kadar zahmete girmezler. Zaten gönderdikleri mesajda da açıkça söylüyorlardı. Sana Avrupa yasak, bundan sonra memleketinde yaşayacaksın, diye.”</p>

  <p class="block4">“Kim getiriyordu mesajları?”</p>

  <p class="block4">“Durdu'nun eski elemanları... Engin'in akrabaları filan... Onların bir kısmı İtalyanlar hesabına çalışmaya başlamış. Hayat çok merhametsiz Başkomiserim, patron değişir, iş değişmez.”</p>

  <p class="block4">Engin'in evindeki kiralık katil geldi aklıma.</p>

  <p class="block4">“Titiz Tarık'ı tanıyor musun?” diye sordum. “Bu sabah Engin'in evinde bekliyordu, elinde silahla...”</p>

  <p class="block4">En küçük bir şaşkınlık belirmedi suratında.</p>

  <p class="block4">“Olayı duydum. Kiralık itin tekidir Tarık. Kim parayı verirse ona çalışır. Ama İtalyanların kiralayacağını zannetmiyorum. Türkiye'de kaldığı sürece Engin'e dokunmaz onlar. Durduk yere başlarını niye belaya soksunlar?”</p>

  <p class="block4">“Ya Engin yurtdışına çıkmayı düşünüyorduysa?” diye başka bir ihtimali dile getirdi Ali. “Durdu'nun bir yerlerde parası varsa veya yüklü miktarda uyuşturucu sakladığı bir zulası?”</p>

  <p class="block4">Başını usulca geriye attı.</p>

  <p class="block4">“Öyle bir para yok, uyuşturucu filan da yok… Olsa bilirdim, Engin anlattı bana. Adamlar ne varsa hepsine el koymuşlar. Zaten Engin de memnundu buradaki hayatından. Belasını mı arıyor, niye gitsin yurtdışına...”</p>

  <p class="block4">“N'apıyordu buradaki hayatında?” diye serzenişte bulundum. “Nasıl yardım ediyordu sana? İnşaat işinde mi?”</p>

  <p class="block4">“İnşaat...” Neyi ne kadar bildiğimden emin olmadığından yine şöyle bir tarttı beni. “Ha şu Tarlabaşı’nda yapılacak yeni binalar... Tek o değil, sağ kolumuz gibiydi Engin. Bizim çok geniş bir yelpazemiz var Başkomiserim. İki galerimiz var, oto kiralama yapıyoruz, üç hamam, bir saunamız var, ayrıyeten beş de kebapçı dükkânı... Hatta biri İpek Sokak'ta, bekleriz. Hakiki Antepli ustalar...”</p>

  <p class="block4">Her nasılsa deminden beri çenesini kapalı tutun yardımcım, daha fazla katlanamadı soruşturmanın gevşemesine.</p>

  <p class="block4">“Engin senden habersiz iş çeviriyormuş, bir sürü bina almış Tarlabaşı'nda.”</p>

  <p class="block4">“Ne?” Hakikaten şaşırmış gibiydi. 'Bina mı almış?” İhanete uğramış gibi düştü suratı, ama toz konduramadı ölmüş arkadaşına. “Engin yapmaz öyle şey. İhsan mı söyledi bunu size?”</p>

  <p class="block4">“Tapuları gördük.”</p>

  <p class="block4">İnanmayan gözlerle dinliyordu.</p>

  <p class="block4">“Evet, hepsi de Engin'in üzerineydi. Belki Durdu’dan kalan paraları bu işte değerlendirmiştir.”</p>

  <p class="block4">Kafası allak bullak olmuştu. Gizlemesi gereken bilgileri de sayıp dökmeye başladı.</p>

  <p class="block4">“Durdu'nun parasını alamaz. İsviçre'ye gitmesi lazım. Ama daha İsviçre'ye adımını atar atmaz, indirir İtalyanlar aşağıya. Daha önce denedi, başaramadı, apar topar geri döndü. O para olmadan da değil Tarlabaşı'nda bina, Şırnak’ta gecekondu bile alamaz...”</p>

  <p class="block4">Haklı çıkmanın keyfiyle sırıttı Ali.</p>

  <p class="block4">“Ama almış.”</p>

  <p class="block4">Umutsuzca arkadaşına duyduğu inanca sarılmıştı Nizam, belki de aldatılmış olmayı içine sindiremiyordu.</p>

  <p class="block4">“Yok, zannetmem. Sahtedir o tapular... Bir numara çeviriyordur bu İhsan şerefsizi.” Gözleri kıpır kıpır oynuyordu karanlık çukurlarında...”Evet, evet, mutlaka bir numara çeviriyor İhsan.” Birden heyecanla söylendi. “Tabii ya... Önce Engin'i öldürttü. Sonra o sahte tapuları, sizin görebileceğiniz bir yere koydu. Maksat Engin'i bana ihanet ediyormuş gibi gösterip, güya aramızda bir mesele varmış gibi bir hava yaratmak. Böylece benim de Engin'i öldürmek için bir sebebim olacak. En azından siz öyle düşüneceksiniz. Görüyorsunuz değil mi, ne dümen hazırlamış herif...”</p>

  <p class="block4">İnanıyor gibiydi söylediklerine. Bir an, gerçek olabilir mi diye düşündüm, İhsan bütün bunları planlamış olabilir miydi sahiden? Kafa yormanın anlamı yoktu. Öğrenmek için tapuları kontrol etmek yeterliydi.</p>

  <p class="block4">“Anlayacağız Nizam,” derken tombul garson kahvelerimizi gelirdi. “Haklı çıkarsan işimiz kolaylaşmış olur, ama birkaç gün İstanbul'dan ayrılma.”</p>

  <p class="block4">“Git desen de gidemem zaten Başkomiserim. Unuttunuz mu, arkadaşımızı öldürdüler. Cenazemiz var. Engin'i huzur içinde yerine yatırmadan hayatımıza devam edemeyiz...”</p>

  <p class="block4">“İyi o zaman, ama Hacer Hanım da İstanbul'dan ayrılmasın. Onun da ifadesine başvurabiliriz.”</p>

  <p class="block4">Suratını buruştursa da itiraz etmedi.</p>

  <p class="block4">“Ne diyelim, şeriatın kestiği parmak acımaz.”</p>

  <p class="block4">Bol köpüklü kahvemden bir yudum almadan önce, “Bu arada,” dedim dostça dokunarak kıllı elinin minicik parmaklarına, “Şu Azize'nin çalıştığı Neşe Pavyon nerede?”</p>

  <p class="block4">“Çok kolay Başkomiserim. Caddenin üzerinde... Birahanelerin sırasında... Eski otobüs durağını geçince hemen orada. Küçük bir merdivenle iniyorsunuz aşağıya.” Ümitsizce baktı. “Ama o kızın ne yardımı olacak ki size?”</p>

  <p class="block4">Ağzımızdan laf almak için ortaya attığı soruyu duymazdan gelip bir yudum daha içtim kahveden. Hâlâ ne düşüneceğimi bilemiyordum Kara Nizam hakkında. Ayaküzeri numara çeviren, şu feraset sahibi, eski kulağı kesiklerden biri mi, yoksa öldürülen arkadaşının katilini bulmamız için bize destek olmak isteyen samimi bir kabadayı mı, kestirmek güçtü. Ama en azından bir konuda yalan söylemediğini biliyordum, kahveleri sahiden de iyiydi.</p>

  <p class="block5" id="calibre_pb_24">&nbsp;</p>
</body>
</html>
