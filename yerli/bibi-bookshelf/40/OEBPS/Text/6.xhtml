<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <div class="bas1">
    <p>Görüş</p>
  </div>

  <p>Müslim kızardı, bozardı, yutkundu ve güçlükle:</p>

  <p>“Guten tag!”<a href="../Text/dipnot.xhtml#Footnote0001" id="Feedback0001"><sup>[1]</sup></a> dedi.</p>

  <p>“Guten tag!” dedi karısı da.</p>

  <p>“Wie geht’s dir?”<a href="../Text/dipnot.xhtml#Footnote0002" id="Feedback0002"><sup>[2]</sup></a></p>

  <p>“Danke gut. Und dir?”<a href="../Text/dipnot.xhtml#Footnote0003" id="Feedback0003"><sup>[3]</sup></a></p>

  <p>Soğuk, beyaz duvarlı bir odada konuşuyorlardı. Almanya’daki bir cezaevinin görüşme yeriydi burası. Aralarında bir cam bölme vardı. Müslim Acar camın bir yanında, karısı Hayriye de öteki yanındaydı. Konuşmaları, tepelere yerleştirilmiş mikrofonlarla banda alınıyordu.</p>

  <p>Müslim, esmerlikten saçları lacivert gibi görünen zayıf bir adamdı. Yeni tıraş olduğu zaman bile sakal dipleri yüzünü gölgeli gösterirdi. Avurtları çökmüştü.</p>

  <p>Karısı Hayriye yirmi beş yaşlarında, balık etinde, alımlı bir kadındı. İki çocuk anasıydı.</p>

  <p>‘Amma da yanmış,’ diye düşündü Müslim. ‘Amma yanmış, bizim oranın sarı güneşi, kızgın güneşi. Yanakları al al. Niye gelmedin daha önce? Ha? Duymadın mı? Duymadı mı? Belki! Anında haber verirler diye düşünmüştüm. Duymadı demek, gelirdi, gelirdi. Yazmadılar. Yanmış, pırıl pırıl yanıyor yüzü, amma da gergin. Ne güzel kadınmış. Şimdi bana mı bulacaksın suçu? Anlamadan dinlemeden hem de. Neler geçiyor kafasından, ne gibi şeyler? Ne demişlerdir? Müslim adam bıçakladı... bir mektupta. Şimdi öyle bakarsın yüzüme. Niye böyle yaptı diye düşündün mü? İçin yandı mı? Senin ardından iki hafta sonra geliverseydim, hiç bunlar gelmeseydi başıma... felek!”</p>

  <p>Yutkundu gene. Çok ağır bir taşı kaldırır gibi sordu:</p>

  <p>“Wie geht’s vater?”<a href="../Text/dipnot.xhtml#Footnote0004" id="Feedback0004"><sup>[4]</sup></a></p>

  <p>“Gut.”<a href="../Text/dipnot.xhtml#Footnote0005" id="Feedback0005"><sup>[5]</sup></a></p>

  <p>‘İyiydi,’ diye düşündü Hayriye. ‘Evvel eski severim zaten. Haberi duyunca ya? Eli kolu kalkmaz olmadı mı? Daha önce torunlarını kaptığı gibi kasabaya götürmeler, leblebi şeker almalar... Hüseyin’in mektubu gelip de, Müslim’in elinden bir kaza çıktı, haberini duyuncaya kadardı hepsi. İki hafta sonra geleceğim, demiştin. Niye önce yolladın bizi? Ne bileyim? Sabretseydin, elin itine kopuğuna aldırmasaydın olmaz mıydı! Çoluk çocuk sahibi bir adam...’</p>

  <p>“Wie geht’s mutter?”<a href="../Text/dipnot.xhtml#Footnote0006" id="Feedback0006"><sup>[6]</sup></a></p>

  <p>“Auch gut.”<a href="../Text/dipnot.xhtml#Footnote0007" id="Feedback0007"><sup>[7]</sup></a></p>

  <p>‘En büyük kötülük bunlara oldu, buncağızlara. Bırak anayı babayı, şu kadınla çocuklara dokundu ucu. Nasıl titriyor dudakları. En çok sevdiğim. Nasıl yanmış, gergin –hay Allah!– Göğsü germiş elbiseyi... İzin yaramış buna. Olmayıverse şu cam diyorum, bir dokunsam şöyle... Şu göğsünün gerdiği düğme...’</p>

  <p>Müslim, içini ısıtan düşünceleri karısının da anladığını sandı. İkisinin de gözlerinde, bir an buluşan bir ‘ayıba katılma’ parıltısı yandı söndü. Müslim silkindi.</p>

  <p>“Wie geht’s kindern?”<a href="../Text/dipnot.xhtml#Footnote0008" id="Feedback0008"><sup>[8]</sup></a></p>

  <p>“Gut.”<a href="../Text/dipnot.xhtml#Footnote0009" id="Feedback0009"><sup>[9]</sup></a></p>

  <p>Bu kez Müslim’in sesi boğuk, Hayriye’nin sesi ise titrek bir yumuşaklıkta çıkmıştı. Sorduklarıyla ilgisi yoktu seslerinin. Müslim gözünü dikmiş, gittikçe daha hızlı soluyarak karısının güzel yüzüne, gergin göğsüne bakıyordu.</p>

  <p>‘Ne kadar sürecek bu?’ diye geçiriyordu içinden Hayriye. ‘İzni kesip gelirsem her şey düzelir sanmıştım. Ama hiç öyle olmadı. Hele seni böyle camların arkasında görünce, böyle buralarda Almanca konuşarak... Dilimiz de dönmez, hiç olmazsa iki kelime konuşabilseydik... Hiç umudum kalmadı. Böyle mi geçecek hep?’</p>

  <p>Müslim de bu sırada, ‘O gece uğramasaydım kulübe,’ diye düşünüyordu belki bininci kez. ‘Ayaklarım kırılsaydı da gitmeseydim. Gitmeseydim, hiçbiri gelmeyecekti başıma. Sonra, sövdüyse sövdü. Ne olur, kıyamet mi kopardı sesimi çıkarmasaydım! İyi ki, iyi ki ölmedi, iyi ki ölmedi. Çok şükür Allahıma, ölmedi.’</p>

  <p>“Wie geht’s bruder?”<a href="../Text/dipnot.xhtml#Footnote0010" id="Feedback0010"><sup>[10]</sup></a></p>

  <p>“Gut. Er heiraten.”<a href="../Text/dipnot.xhtml#Footnote0011" id="Feedback0011"><sup>[11]</sup></a></p>

  <p>‘İşleri iş onların, yeni evli... Gelin de pek güzel. İşi iş kayınbiraderin. Bizi de Almanya’ya aldırın diye tutturdu. Askerlik bitti, evlendi de... Hele başımızdaki şu bela bir gitsin de dedim ama bu bela nasıl gidecek?’ Her soru ve yanıttan sonra ikisi de susuyordu.</p>

  <p>Sessizliğin iyice yoğunlaştığı odada birbirlerine bakıyorlar, biri atılıp bir soru daha soruyordu.</p>

  <p>Bu kez Hayriye bozdu sessizliği:</p>

  <p>“Brauchst du etwas?”<a href="../Text/dipnot.xhtml#Footnote0012" id="Feedback0012"><sup>[12]</sup></a></p>

  <p>“Ja. Bring mir wasche.”<a href="../Text/dipnot.xhtml#Footnote0013" id="Feedback0013"><sup>[13]</sup></a></p>

  <p>“Ich. Ignen geld geben.”<a href="../Text/dipnot.xhtml#Footnote0014" id="Feedback0014"><sup>[14]</sup></a></p>

  <p>‘Kime para vermiş, ne parası?’ diye düşündü Müslim. ‘Nereden çıktı para? Borç harç mı? Memlekette mi verdi yoksa, babamgile mi?’</p>

  <p>“Wem?”<a href="../Text/dipnot.xhtml#Footnote0015" id="Feedback0015"><sup>[15]</sup></a></p>

  <p>Hayriye gereken sözcüğü bulamıyordu bir türlü. Sıkılıyor, kıpırdanıyordu.</p>

  <p>“Sie werdenes dir geben.”<a href="../Text/dipnot.xhtml#Footnote0016" id="Feedback0016"><sup>[16]</sup></a></p>

  <p>“Den wachtern?”<a href="../Text/dipnot.xhtml#Footnote0017" id="Feedback0017"><sup>[17]</sup></a></p>

  <p>Sevindi kadın.</p>

  <p>“Ja den wachtern.”<a href="../Text/dipnot.xhtml#Footnote0018" id="Feedback0018"><sup>[18]</sup></a></p>

  <p>Sonra gene sessizlik oldu. Göz göze geldiler.</p>

  <p>‘Ne kadar verirler ki?’ diye geçirdi içinden Hayriye. ‘Buralarda yıllarca yatarsa benim halim ne olacak? Çocuklar? Kendisi ne düşünür acaba? Aklına geliyordur, gelmez olur mu. İncelmiş daha da... Yemeklerini yiyemiyordur. Boynu çöp gibi kalmış...’</p>

  <p>“Ich komme nachste wieder.”<a href="../Text/dipnot.xhtml#Footnote0019" id="Feedback0019"><sup>[19]</sup></a></p>

  <p>“Gut, komm!”<a href="../Text/dipnot.xhtml#Footnote0020" id="Feedback0020"><sup>[20]</sup></a></p>

  <p>“Willst du kinder sehen?”<a href="../Text/dipnot.xhtml#Footnote0021" id="Feedback0021"><sup>[21]</sup></a></p>

  <p>Çocukları geldi gözünün önüne. ‘Onlar da anaları gibi yanmış, marsık olmuşlardır,’ dedi içinden. Yüreğinin yumuşadığını, mayalı hamur gibi kabardığını duydu.</p>

  <p>“Nimm sie nicht hierber!”<a href="../Text/dipnot.xhtml#Footnote0022" id="Feedback0022"><sup>[22]</sup></a></p>

  <p>‘Çocuklar gelip tercümanlık mı edecekler bize, hem nasıl Almanca konuşayım ben onlarla? Türkçe konuşsak olmaz. Baba diyemeyecekler mi? Şimdi yıllarca kalırsak burada, biz de yandık, bu kadın da, çocuklar da... Kocası sağken dul kalacak fukara. Kocasız kadını rahat bırakmazlar. Takılan olacak buna. Genç kadın, güzel... Sağlam durur mu ki? Durur tabii. Ya çok üstüne düşerse bir kopuk? Kaç yıl süreceği belli değil... Ooof felek!’</p>

  <p>Hayriye’nin, “Wann kommt Richter?”<a href="../Text/dipnot.xhtml#Footnote0023" id="Feedback0023"><sup>[23]</sup></a> dediğini duydu.</p>

  <p>“Was meins du?”<a href="../Text/dipnot.xhtml#Footnote0024" id="Feedback0024"><sup>[24]</sup></a></p>

  <p>Hayriye gene sıkıntı içinde geveleyerek, bulabildiği sözcükleri sıraladı arka arkaya: “Richter, Gericht...”<a href="../Text/dipnot.xhtml#Footnote0025" id="Feedback0025"><sup>[25]</sup></a></p>

  <p>Bu kez anladı Müslim. Geniş geniş gülerek elini salladı:</p>

  <p>“Bald. Ich bin bald frei.”<a href="../Text/dipnot.xhtml#Footnote0026" id="Feedback0026"><sup>[26]</sup></a></p>

  <p>‘Anlıyor,’ diye düşündü arkasında da. ‘O da biliyor yalan olduğunu. Adam bıçaklayanı serbest bırakırlar mı hiç. Ama ne deseydim?’</p>

  <p>“Hüseyin sagt zwei jahre straff.”<a href="../Text/dipnot.xhtml#Footnote0027" id="Feedback0027"><sup>[27]</sup></a></p>

  <p>‘İşte ilk kopuk takılmaya başlamış bile,’ diye düşündü. İnce bıyıklı Hüseyin’in sırıtışı, yılışık bakışları geldi gözünün önüne.</p>

  <p>“Hüseyin weiss nichts!” diye bağırdı kadına. “Sprich nicht mit ihm!”<a href="../Text/dipnot.xhtml#Footnote0028" id="Feedback0028"><sup>[28]</sup></a></p>

  <p>Hayriye, ‘Kıskandı,’ diye düşündü. ‘Kıskandı, kıskanır tabii. Ama baştan düşünmez hiç ne olacağını. O gün kulübe gitmesen ne vardı. Gittiysen kimseye takılmadan otursaydın ya! Şimdi böyle kıskanmalar, bilmem neler...’ Aklından geçenleri kocası anlamış gibi aceleyle atıldı:</p>

  <p>“Vom dorf ich habe essen für dich.”<a href="../Text/dipnot.xhtml#Footnote0029" id="Feedback0029"><sup>[29]</sup></a></p>

  <p>İlk anda şaşırdı Müslim.</p>

  <p>“Was für essen?”<a href="../Text/dipnot.xhtml#Footnote0030" id="Feedback0030"><sup>[30]</sup></a></p>

  <p>“Du weisst... Tarh...”<a href="../Text/dipnot.xhtml#Footnote0031" id="Feedback0031"><sup>[31]</sup></a></p>

  <p>Hemen sustu Hayriye. Çekinerek mikrofonlara doğru baktı.</p>

  <p>‘Yasaktır, yasaktır tarhana da demek. Ama nasıl anlatayım ben şimdi; sucuk, tarhana, bulgur, pekmez, şebit ekmeği diye?...’</p>

  <p>“Du weisst... gut Dorf brot, Türkich wurst.”<a href="../Text/dipnot.xhtml#Footnote0032" id="Feedback0032"><sup>[32]</sup></a></p>

  <p>Müslim, eliyle koluyla işaretler yapan karısını, dilinin dönmediği yalan yanlış Almanca sözcüklerle uğraşır görünce bir utanca kapıldı. Kadının o duruma düşmesinde kendisini suçlu gördü.</p>

  <p>“Du sollt jetzk gehen.”<a href="../Text/dipnot.xhtml#Footnote0033" id="Feedback0033"><sup>[33]</sup></a></p>

  <p>Hayriye ayağa kalktı.</p>

  <p>“Ja. Ich gehe. Tjüss!”<a href="../Text/dipnot.xhtml#Footnote0034" id="Feedback0034"><sup>[34]</sup></a></p>

  <p>İkisi de ayakta birbirlerine baktılar.</p>

  <p>“Tjüss. Küss die kinder von mir.”<a href="../Text/dipnot.xhtml#Footnote0035" id="Feedback0035"><sup>[35]</sup></a></p>

  <p>İkisi de çıkacakları kapılara doğru ilerlediler. Orada durakladılar bir an.</p>

  <p>“Auf wiedersehen!”<a href="../Text/dipnot.xhtml#Footnote0036" id="Feedback0036"><sup>[36]</sup></a> dedi Hayriye.</p>

  <p>“Ja. Auf wiedersehen!”<a href="../Text/dipnot.xhtml#Footnote0037" id="Feedback0037"><sup>[37]</sup></a></p>

  <p>Gene durdular.</p>

  <p>Müslim karısının bedenine, göğsüne, bacaklarına baktı, sonra yüzüne... Gözleri karşılaştı bir kez daha. Müslim sıkıntıdan, kederden ve utançtan boğulacak gibi oldu. Mikrofonlara baktı.</p>

  <p>Bir an olanlara, olacaklara, hiçbir şeye aldırmadığını duydu içinde. Ne daha öncesi ne de daha sonrası önem taşıyordu. Cama doğru atılıp, elleriyle cama vura vura, baskı altına alınmış sesinin bütün gücüyle haykırmayı denedi.</p>

  <p>‘Güle güle git Hayriye, gene gel, çocukları şöyle bağrına bas benim için, kokla iyice, tamam mı? Köydekiler iyi mi? Anam babam, Sait nasıl? Tarhana mı getirdin, sucuk mu, pestil mi? O it bana takılmasaydı iyiydi ya, işte... Gene gel Hayriye, ben buradan çıkarım, camlarının, aletlerinin, teyplerinin içine tüküreyim Hayriye.</p>

  <p>Son anda, çoluk çocuktan ayrı geçecek yıllara, yeni yıllar eklemek korkusu içine düştü. Sanki belkemiğinden aşağı bir buz parçası kaya kaya inmişti.</p>

  <p>Birikmiş bütün soluğu, sönen bir balonun çıkardığına benzer bir fısıltıyla söndü. Omuzları düştü. Gözlerinde acı çektiğini belirten bir iniltiyle baktı karısına.</p>
</body>
</html>