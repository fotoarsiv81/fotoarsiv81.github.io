<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p8"> </p>
<h1 class="h"><a id="ncx162" class="calibre1"></a><a id="a9" class="calibre1"></a>VARLIĞIN ÖZÜ MUHABBET</h1>
<p class="p17">Arşı, arşın kürsîsini, karargâhını.</p>
<p class="p17">Arşı; gösterip mekânı, hareket ettirip zamanı.</p>
<p class="p17">Karanlıktan sıyırıp ışığı.</p>
<p class="p17">Yedi kat döşeyip semaları.</p>
<p class="p17">Felekleri, menzilleri. Sebepleri, illetleri.</p>
<p class="p17">Atlasta çakılı duran yıldızları, döneduran seyyareleri.</p>
<p class="p17">Yörüngelerinde yüzen parlak gök cisimlerini.</p>
<p class="p18">Uysal ay’ı, itaatkâr güneşi. Onların manalarını, durduraklarını, evrelerini.</p>
<p class="p17">Göklerden ayrılmış arzı,</p>
<p class="p17">arzı kaplayan çatlayışlı dağları,</p>
<p class="p18">kara parçalarını, ufukları, uzakken bitişenleri, bitişikken ayrılanları.</p>
<p class="p19">Dört unsuru. Havayı, toprağı, suyu, ateşi. Maddeyi, ilkeleri. Yedi iklim dört bucağı, altı cihet on sekiz bin âlemi.</p>
<p class="p18">Saymakla bitmez, isimleri varlıklarına yetmez. Kendi Sırrının Sahibi, bunca şeyin hepsini. <span class="t7">Yoktan var</span> etti, <span class="t7">serdi, yayd</span><span class="t7">ı</span><span class="t7">, dö</span><span class="t7">ş</span><span class="t7">edi.</span></p>
<p class="p8">Beyhude değildi bu oluş. Sebepsiz değildi.</p>
<p class="calibre3">Âlemlerin Rabbi âlemde bilindik kıldı kendisini. Görünmezini görünüründe kaydetti. Sonra döndü kendisine nazar etti, kaydettiğini seyretti.</p>
<p class="p8">Bütün yaratılmışlarda bir hayranlık gülümsemesi.</p>
<p class="p8">Bir seçilmişlik sevinci.</p>
<p class="calibre3">Ama O gizli bir hâzineydi. Daha fazla bilinmek, farklı bir nazarla seyredilmek istedi.</p>
<p class="p8">Yaratmaya devam etti.</p>
<p class="p20"><span class="t7">Birbiri ard</span><span class="t7">ı</span><span class="t7">nca gelsinler diye, </span><span class="t7">ayd</span><span class="t7">ı</span><span class="t7">nlat</span><span class="t7">ı</span><span class="t7">lm</span><span class="t7">ı</span><span class="t7">ş</span><span class="t7"> günü, karart</span><span class="t7">ı</span><span class="t7">lm</span><span class="t7">ı</span><span class="t7">ş</span><span class="t7"> geceyi.</span></p>
<p class="p21">Yaza dönsün diye kışı, kışa dönsün diye yazı.</p>
<p class="p22"><span class="t7">Yerle gök aras</span><span class="t7">ı</span><span class="t7">nda emre tâbi bulutu, </span><span class="t7">ya</span><span class="t7">ğ</span><span class="t7">muru.</span></p>
<p class="p23">Yaksın diye alevi, ısıtsın diye ateşi, kandırsın diye suyu, boğsun diye ırmağı.</p>
<p class="p8">Yani dönüşü, deveran sırrını,</p>
<p class="calibre3">biçimlerin en güzeli olan daireyi, başladığı yerde biten çemberi.</p>
<p class="p8">Bunları da var etti.</p>
<p class="calibre3">Göründü görünmesine ama yine yetmedi, göründükçe perdelendi. Yaratmaya devam etti.</p>
<p class="p8">Gökten inip yataklarına dolan suları.</p>
<p class="p24">Sığ bataklıkları, derin gölleri, kaynayan denizleri, ummanları, okyanusları.</p>
<p class="p25">Kara toprağı, tam ortasından yarılacak olan taşı, kumu, kumun içinde saklı camı.</p>
<p class="p25">Düzlükleri, otlakları, eğrelti otlarını, su kamışlarını.</p>
<p class="p25">Yaprakla donanmış kalın gövdeli ağaçları, reçine kokulu sık ve derin ormanları.</p>
<p class="p25">Elma çiçeğini, pembe peygamber gülünün yaprağını, üzümü, inciri, narı.</p>
<p class="p25">Zeytini, zeytinin içindeki yeşil ışıklı yağı, hurmayı, hurmanın göklere uzanan dallarını, akasyayı, buğdayı.</p>
<p class="p25">Çizgili zebrayı, uzun boyunlu zürafayı, sırma yeleli tayı. Haritasına göçeceksin yazılmış-yazılmamış bütün kuşları. Sürünenleri, yüzenleri, koşanları.</p>
<p class="p17">Onların arasındaki yarışı, can pazarını.</p>
<p class="p25">Otu yesin diye kuzuyu, kuzuyu yesin diye kurdu.</p>
<p class="p17">Sonra hepsinin kanına susamış yırtıcı parsı, bol yeleli arslanı.</p>
<p class="p17">Kan revanı, kan revanı,</p>
<p class="p24">ama bunca kan revan arasında arslanın masumiyetini, kurdun art niyetsizliğini,</p>
<p class="p17">âlemin kusursuz düzenini yani, işleyişini.</p>
<p class="p17">Kurdu. Etti. Eyledi. Ayna kıldı kendisine cümle âlemi.</p>
<p class="p17">Âlem O’nun cümlesiydi şimdi. Öznesi gizliydi ama isimlerinin her biriyle cemicümlede tecelli etti. Yarattıklarının üzerine isimlerinden, sıfatlarından, fiillerinden bariz bir ışık düşürüverdi. Lâkin tümünü taşımaya güç yetiremezlerdi. Bölüştürdü bu yüzden. Kimine bir, kimine üç, kimine beş emanet etti.</p>
<p class="p26">Oysa sonsuzdu isimleri ve O hâlâ gizli bir hâzineydi.</p>
<p class="p10">O’na şimdi, ismini esmasını, sıfatını vasıflarını, benliğinde tümüyle taşıyıp toplayacak,</p>
<p class="p27">sonra bir ayna olup yansıtacak, ışıtacak, bir bakıma O’na temsil O’na misal,</p>
<p class="p26">O’na halife olacak, O’nu hatırlatacak,</p>
<p class="p26">O’na emanet O’na emin,</p>
<p class="p10">şimdiye kadar yarattıklarının hepsinden daha güzel, daha mükemmel,</p>
<p class="p26">bir şey lâzımdı.</p>
<p class="p26">İsimlerinin kelime kelimesi değil, cümlesi, ez-cümlesi,</p>
<p class="p26">ve şuursuz değil, ne olduğunun farkında, şuur sahibi,</p>
<p class="p26">sahip olmakla kalmayıp</p>
<p class="p26">bu şuurla yapabilen, edebilen,</p>
<p class="p26">öyleyse iradesiz değil iradeye sahip birisi.</p>
<p class="p26">Belli ki,</p>
<p class="p26">Âlemlerin Varedicisi,</p>
<p class="p10">bal ve süt ırmakları akan cennetinde, hata yapmaya yeteneği, kabahat işlemeye meyli, muhalefet edecek hilkati olmayan, masum kılınmış meleklerinin kusursuz tapıncıyla yetinmedi. Hür iradesiyle kendisini bilecek, bilgisiyle kulluk edecek insanın boz bulanık taşkını önündeki bendi bu yüzden çekti.</p>
</body>
</html>