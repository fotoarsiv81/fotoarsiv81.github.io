<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p6"> </p>
<h1 class="h"><a id="ncx289" class="calibre1"></a><a id="a12" class="calibre1"></a>MASUM AMA GÜÇLÜ SORU</h1>
<p class="p1">Bu onay mührünün, secde emrinin evveliyatı vardı aslında.</p>
<p class="p6">Hani Alemlerin Rabbi meleklere, <span class="t7">Ben yeryüzünde bir halife yarataca</span><span class="t7">ğı</span><span class="t7">m,</span> deyip de Âdem’in, alnında bir işaret taşıyan bu güzel yolcunun haberini verince. İşte o zaman meleklerin üzerinden fırtına öncesi yağmur kuşlarının huzursuzluğuna benzer bir huzursuzluk geçmişti.</p>
<p class="p6">Öylesine bir silkinme, rüzgâra muhalif olmasa da, safî bir kanat çırpışı. Anlayamamışlardı.</p>
<p class="p1">Nasıl olurdu?</p>
<p class="p1">Hem yeryüzünde hem halife?</p>
<p class="p6">Yani O’nun yerine hükmedecek, çevirip idare edecek. Öğretip gösterecek. En fazla da O’nu görüp bilecek, bilgisiyle O’na kulluk edecek.</p>
<p class="p1">Bir insan!</p>
<p class="p1">Nasıl olurdu?</p>
<p class="p6">Bunun üzerine sormuşlardı ki: Biz Seni yeterince övemiyor muyuz? Gizli bir hazineysen gevherini görmüyor muyuz? Güzelliğin bilinmek ister, biz bilmiyor muyuz? Biz sabah akşam Senin güzel isimlerini zikreden ve Sana ibadet eden, günah işlemez meleklerken. Şu aciz çamur bedenin içindeki çalkantılı bulanık deniz?</p>
<p class="p8">Nasıl halife o olurdu? Nasıl olurdu?</p>
<p class="calibre3">Bir başkaldırı değildi aslında meleklerin sorusu. Bir niyet gizli değildi arkasında, soru da niyeti kadar masumdu. Sadece öğrenmek için sorulmuştu. Yani ki tecahül-i arifaneyle değil sadece tecahülle sorulmuştu. Üstelik melek kalplerin ortasına bu soru sezgisini düşüren de Evvel Allah’tı. Lâkin masum ama güçlü bir soruydu bu.</p>
<p class="calibre3">Belli ki alnı mühürlü güzel yolcu, büyük bir fırtınanın evvelinde duruyordu. Fırtına öyle büyüktü ki daha kopmadan hissediliyordu. Ve eğer meleklerin bilmediği bir manası yoksa bu fırtınanın.</p>
<p class="p8">Bir kez daha: Nasıl olurdu?</p>
<p class="p4"><span class="t7">Sen </span><span class="t7">orada kan dökücü, fesat ç</span><span class="t7">ı</span><span class="t7">kana birini mi yaratacaks</span><span class="t7">ı</span><span class="t7">n?</span></p>
<p class="calibre3">Kan dökücü ve fesat çıkarıcı? Sen öyle birini mi kendine halife kılacaksın?</p>
<p class="calibre3">Bu sezgi ithamı çok ağırdı. Damarları olsaydı cennet sakinlerinin, bu cümlenin ağırlığı onların kanını donduracaktı.</p>
<p class="p8">Ne demek kan dökücü?</p>
<p class="calibre3">Âdem daha bir toprak yığınının tortusunda hazır, ve Rahman Allah’ın kelâmında bir kelime iken bu ağır suçlamanın altında kalmıştı.</p>
</body>
</html>