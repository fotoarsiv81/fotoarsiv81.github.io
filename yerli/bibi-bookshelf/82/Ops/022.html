<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p8"> </p>
<h1 class="h"><a id="ncx443" class="calibre1"></a><a id="a16" class="calibre1"></a>GÖZDEN DÜŞME</h1>
<p class="calibre3">Cennetin üzerine bir dehşet sessizliği çöktü. Şeytanın kibri görünürde Âdem’e yönelikti. Ama emri Âlemlerin Rabbi vermişti. Öyleyse asilerin bu ilki, Âdem’e başkaldırırken Âlemlerin Rabbine de mi kafa tutuyordu?<span class="t8">:</span>Kendi iradesini O’nun iradesinin üzerine mi koyuyordu?</p>
<p class="calibre3">Üzerine bir lânet inmesi ân meselesi. Güzelliği, itibarı, ismi onu terk etmek üzere.</p>
<p class="p8">Elini uzatsa. Gitme, dese. Gitmezlerdi.</p>
<p class="p8">Ama.</p>
<p class="p8">Ne pişmanlık ne dönme. Ne vazgeçiş ne af dileme.</p>
<p class="p8">Hata üstüne hata.</p>
<p class="p8">Sapma üstüne sapma.</p>
<p class="calibre3">Şeytan diye bir şey olmazdı, adı şeytana çıkmazdı, isyanından çok isyanında ısrarı, ayak diremesi olmasaydı. Ama o direttikçe diretti, azgınlaştıkça azgınlaştı. Bu kadar istekle kışkırtılmış bir azgınlığın sonunda, kopardığı selin önünde boğulması, kendi başını yemesi kaçınılmazdı.</p>
<p class="p28">Uyarıldı. Sorgulandı. Azarlandı. Demek ki yollar hâlâ açık, kapılar aralıktı. Ama o, geri dönecek gibi değildi.</p>
<p class="p29">Başını kaldırdı.</p>
<p class="p36">Seslendi, beni Sen azdırdın, dedi. Kaderimi Sen yazdın. Sorumluluğu, Kaderler Çizen’e yükleyiverdi.</p>
<p class="p29">Müsebbib-ül Esbâb olana sebep gösterdi.</p>
<p class="p29">Kabahatinden büyük bir özrü sahiplendi.</p>
<p class="p28">Bir makamı varsa makamından düştü. Gözde idiyse gözden. Yürekteyse yürekten.</p>
<p class="p28">Üzerinden bir olumsuzluk nefesi geçti. Hatırası kirlendi. Şöhreti şaibelendi.</p>
<p class="p29">Lanetlendi. Ayıplandı. Kınandı. Adı şeytana çıktı.</p>
<p class="p29">Bütün bu eylem sözcükleri onun üzerine birer sıfat olarak kaldı.</p>
<p class="p28">Cennet yine zamansız mekansız bahçe. Ama başkaldırıcıların bu ilkiyle arasına sonsuz bir uçurum girdi.</p>
<p class="p29">Şeytana aşikâr, cennet sakinlerine gizli.</p>
</body>
</html>