<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>BÜTÜN YOLLAR</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a51" class="calibre1"></a>BÜTÜN YOLLAR</h1>
<p class="p57">Bir kez olsun bu mana ile gülümseyebilince Adem’in görüşüne görüş katıldı:</p>
<p class="p57">Uzunluğu artan yağmurları, yeşeren otları, bereketli narı. Suyun üzerinde bir o yana bir bu yana salınan nilüferi. Çuha çiçeğini, boyun eğen sümbülleri.</p>
<p class="p1">Ateş almadan ışık salan böceği.</p>
<p class="p1">Kozasını yırtan kelebeği.</p>
<p class="p1">Tohumları uçuran rüzgârı.</p>
<p class="p1">Çiçek fırtınasını.</p>
<p class="p1">Gölge salan bulutu, yerden yükselen suyu.</p>
<p class="p1">Tîk ağacı, demir ağacı, abanozu.</p>
<p class="p1">Kıvrılan deniz kabuğunu.</p>
<p class="p1">Nefes alıp veren inciyi.</p>
<p class="p1">Akgünlük, akik taşı, gök yakut, sarı safiri.</p>
<p class="p1">Yedi denizleri.</p>
<p class="p1">Egemen dağları.</p>
<p class="calibre3">Kollara ayrılıp da kuru toprağın üzerinde hayat taşıyan ırmakları.</p>
<p class="calibre3">Kanat çırpmaksızın dalgaların üzerine yayılan, gökyüzünün içinde süzülen kuşları.</p>
<p class="p8">Sökün vaktini şaşmayan bıldırcınları, turnaları.</p>
<p class="p8">Bütün bunları kimse öğretmeden öğrenenleri.</p>
<p class="calibre3">Her şeyi ama her şeyi. Hiçbir şey müstesna değildi. Dili vardı dünyanın, lâl ü ebkem değildi. Âdem, <span class="t7">yedi gök, yer ve içindekiler'i, gökle yer aras</span><span class="t7">ı</span><span class="t7">nda emir kendilerine süreklice inenler’i</span> ve <span class="t7">topra</span><span class="t7">ğı</span><span class="t7">n</span> üstü gibi <span class="t7">alt</span><span class="t7">ı</span><span class="t7">ndakileri.</span></p>
<p class="p8">Gecenin derinlikleri gibi günün ortasında da.</p>
<p class="p8">Sessizce ve süreklice,</p>
<p class="p8">Âlemlerin Rabbini zikreder, O’na secde eder buldu.</p>
<p class="calibre3">Kiraz çiçeğinin rüzgârda uçuşan pembe yaprakları gibi arslan da ceylân da O’nu söylüyordu.</p>
<p class="calibre3">Tasayla bir adım attığında ayaklarından yakalamış da bırakmayacakmış gibi duran dünyada Âdem, bunca kusurun ortasında kusursuza giden bir yol buldu.</p>
<p class="p8">Başı boş değildi dünyanın, bütün yollar O’na çıkıyordu.</p>
</body>
</html>