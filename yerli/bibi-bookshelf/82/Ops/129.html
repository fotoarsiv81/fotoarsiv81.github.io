<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p8"> </p>
<h1 class="h"><a id="ncx2952" class="calibre1"></a><a id="a105" class="calibre1"></a>YOLLARIN SONU</h1>
<p class="p8">Bir yerlerde duramadı Kabillerin Kabil’i.</p>
<p class="p8">Yolun sonuna geldiğini anladı.</p>
<p class="p8">Revan oldu sular gibi.</p>
<p class="p8">Kâbe toprağından kaçtı, Yemen kadar uzaklaştı.</p>
<p class="calibre3">Rüzgâra düşmüş bulutlar, yolunu kaybetmiş dağlar gibi karanlığa karıştı. Yeşili örselenmiş ağaçlar, savrula savrula gelen yağmurlar, onun acısını anlamazdı.</p>
<p class="p8">Yaşadı.</p>
<p class="p8">Ateş-mizaç soyu sürdü. Zamana yayıldı.</p>
<p class="calibre3">O Kabil ki, üzüm bağlarının arasında, gelip de geçici dünyada kalıcılığa yeltenmişti. Gitmem, gidecek olsam da gitmeyecekmiş gibi yaparım, öyle bir kazarım ki ismimi toprağa, gitsem bile benim olarak kalır, benim adımla anılır, diye haykırmıştı.</p>
<p class="p8">İstediği oldu da aslında.</p>
<p class="p8">Habil geçerken şöyle bir uğramış, kısa bir gölge salmıştı.</p>
<p class="p8">Kabil’se dünyaya kök saldı.</p>
<p class="p29">Ama. Ne kadar dal budak salsa da bu soyun ağacı, kökte Habil’in adıyla yan yana yazıldı.</p>
<p class="p29">Habil’le Kabil’di artık onlar.</p>
<p class="p29">Kurban ile avcısı. Mazlum ile zalimi.</p>
<p class="p29">Aralarında kardeşlikten de meşhur bir bağ, “ile” edatı. Bundan böyle isimlerini ayrı yazmak mümkün değildi.</p>
<p class="p29">Aldatıcı bir gramer aslında.</p>
<p class="p29">Habil’in adı olmasa Kabil’i kim anardı?</p>
<p class="p29">Gitti. Karanlıklara karıştı.</p>
<p class="p29">Allah biliyor ya, affet yakarışının sayfaları hâlâ açıktı.</p>
</body>
</html>