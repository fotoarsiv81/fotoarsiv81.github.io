<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="calibre3"> </p>
<h1 class="h"><a id="ncx1710" class="calibre1"></a><a id="a56" class="calibre1"></a>İLK EKMEK</h1>
<p class="p8">Adem dünya nimetlerini bir bir tanıdı.</p>
<p class="calibre3">Nar, incir ve susamı, kokulu taneleri, kalın kabuklu meyveleri. Baharat bitkilerini, safran çiçeklerini, üzümleri. Tek tek tattı. Kimini çok sevdi. Kiminden hoşlanmadı. Kiminin tadı damağında kaldı, kiminden geriye bir buruk tat kaldı. Neticede, nefsinde dünya nimetlerine karşı derin bir arzu ve seçicilik taşıdı.</p>
<p class="calibre3">Ama bu dünyanın özetini çıkarmak için tek bir kelime isteseler Âdem’den, buğday, derdi. Çünkü dünyanın ancak bir buğday tarlası üzerinden geçen rüzgâr kadar hükmü vardı. Ve Adem buğdaya ama buğday da Âdem’e muhtaçtı.</p>
<p class="p8">Buğday ki zahmetti. Hazdı.</p>
<p class="p8">Sabırdı, çileydi. Meşakkatti, nimetti.</p>
<p class="p8">Ancak emekten sonra selâmetti.</p>
<p class="p8">O da kalıcı değil geçiciydi.</p>
<p class="calibre3">Âdem emek ve zahmeti göze alınca nimet gecikmedi, kendiliğinden geldi.</p>
<p class="p8">Otlar sarardı. Hasat mevsimi yaklaştı.</p>
<p class="p8">Bir sabah vakti Âdem buğday tarlasının kıyısına dayandı.</p>
<p class="calibre3">Bir süre rüzgârı dinledi. Başını serinletti. Altın rengi başakların dalgalanmasını seyretti. Neden sonra içlerinden birisini kopardı. Taneleri avucuna sıyırdı. Güneş gibi parlak. Bir taneyi diğerlerinden ayırdı. Gözünü alamadı, uzun uzun baktı.</p>
<p class="calibre3">Şu esmer buğday bayata, ayakta kalmaya, yayılmaya ve dünyaya dair ne varsa onun sırrına sahipti. Gevşek kökü, sert rüzgârlar onu alıp da götürmesin diye toprağı sıkıca kavrıyordu. Bir can taşıyordu içinde ama yere düşmeden de o canı hayata uzatmıyordu.</p>
<p class="calibre3">Seyrettiği taneyi diğerlerinin arasına kattı Adem. Hepsini de bir avucundan diğerine akıttı. Defalarca tekrarladı. Avucunda kalanlara, toprağa akanlara baktı. Ter aktı boynundan. Döndü geriye baktı.</p>
<p class="calibre3">Meşakkat dünyasıydı bu dünya. Adem hepi topu bir buğday boyu yol almıştı. Ekmeğin bilgisini Kelimeler Kitabı’ndan seçti. O da ateşle iç içeydi.</p>
<p class="p8">Kara ocakta ateş yaktı. Acıydı hatırası, ânında eli yandı.</p>
<p class="p8">Bir o yandan esti rüzgâr, bir bu yandan.</p>
<p class="p8">Bir sarsmakla yetindi, bir vurdu devirdi.</p>
<p class="p8">Ateşini söndürdü Âdem’in. Dünya çok sertti.</p>
<p class="p8">Ama Âdem de ezilecek gibi değildi.</p>
<p class="calibre3">Tekrar denedi. Tekrar emek verdi. Emeğinin karşılığını aldıkça hayatla doldu içi.</p>
<p class="calibre3">Ufaladı taneleri. Öğüttü, inceltti. Kendisinden başka bir şeye benzetti. Islah etti. Su kattı. Yoğurdu! Hal hamur etti, pürüzsüz hale getirdi.</p>
<p class="calibre3">Her biçimi başka güzel, her hali" nimetti. Buğday. Ne mübarekti.</p>
<p class="p6">Gözünü açtığında etler, elini uzattığında hoş kokulu meyveler bulmaya, tahtlara yaslanıp altın bezekli koltuklara uzanmaya alışkın cennet âdeminin, bir parça ekmek uğruna gözlerine duman yangını, tırnaklarının arasına is karası bulaştı. Alnından ter damladı. Bu ter ilk ekmeğin hamuruna karıştı.</p>
<p class="p6">Hamurunu Âdem, hamdı, müsait hale getirdi. Közlenmiş ateşten geçirdi, pişirdi. Nihayet ilk ekmeği ortasından ikiye böldü. Kokusunu içine çekti.</p>
<p class="p1">Ekmek ve cennette yediği yasak meyve?</p>
<p class="p1">Bilmedi ki hangisi daha güzeldi.</p>
<p class="p6">Her defasında ekmek ateşinin karşısında yandıkça pişti Âdem. Ezildikçe inceldi. Üzerine bir olgunluk geldi, önce kalbine indi, sonra gözlerinin içine yerleşti. Hoşnut oldu dünya zahmetinden Âdem, dünyaya selâm etti. En fazla da ekmekle dünyalık olduğunu bildi.</p>
<p class="p6">Ekmek dünyaydı cennet değildi. Cennette ekmeğin adı yok, cennet âyetlerinin arasında onun adı bile geçmedi.</p>
<p class="p1">Hayır, Âdem’e cennetten bir ekmek hatırası kalmış değildi.</p>
</body>
</html>