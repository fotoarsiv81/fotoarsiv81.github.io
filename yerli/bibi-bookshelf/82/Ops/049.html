<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p12"> </p>
<h1 class="h"><a id="ncx1155" class="calibre1"></a><a id="a37" class="calibre1"></a>DOKUNUŞ</h1>
<p class="calibre3">Dehşetle açılmış gözlerine sinmiş pişmanlıkla. İlâhi kalpten sürgünlüğün azabıyla. Ne olacağının, o kalbe bir daha hiç mi giremeyeceğinin korkusuyla. En fazla da, sevilenin içinde kırılan yerin sevene armağan ettiği o büyük utançla, yani kendini kınamayla, başını önüne eğdi Âdem. Üzerinden ne kadar zaman geçti? Bilmedi.</p>
<p class="calibre3">Sonunda şelâle suyundan çıktı. Gidebileceği tek yere sendeleyerek gitti. Altında yaratıldığı filbahri ağacının geniş gölgeliğine sığındı. Gövdesine sarılmak, başını göğsünde saklamak için ağaca doğru bir iki adım attı. Yapamadı. Olduğu yere yığıldı. Utanç içindeydi hâlâ, uzanamadı, gösteremedi gövdesini, kıvrıldı.</p>
<p class="calibre3">Sorsalar şimdi, Kelimelerin Emanetçi Efendisi ne kendi ismini ne de Havva’nınkini hatırlayabilirdi. Başlarına gelenin ne olduğunu henüz tam anlamıyla anlayabilmiş değildi. Anladığını bile henüz kelimelere çevirememişti.</p>
<p class="calibre3">Neden sonra kimbilir hangi büyük meleğin kanadı usulca sırtına dokundu. Âdem bu dokunuşla kendine geldi. Başka dokunuşlar gibi değildi. Bakışına, duruşuna çekidüzen vermek istedi. Güç belâ doğruldu. Çok geçmedi. Bir ses duydu ve çok korktu.</p>
<p class="calibre3">Çünkü ses kendisinindi ama konuşan Âdem değildi. Kalbine doldurulan bilgiyi kendi sesinden ama kendisine ait olmayan kelimelere çevirdi. Ürpertiler içindeydi.</p>
<p class="calibre3">Gözleri bir noktaya dikili. Âdem kendi kendisine hitap etti:</p>
<p class="calibre3">Oku, dedi zihnindeki Kelimeler Kitabı’nı, tanıklık eden parmağını kımıldattı, esma gününde ileri geçemediği sayfaları işaret etti.</p>
<p class="calibre3">Kelimelerin ağırlığı Âdem’i titretti. Altında durdukları filbahri ağacının gövdesi, bir kez daha ter damladı, sonra dayanamadı boydan boya çatladı, en sonunda yarıldı. İnsanın kendisini bilme, kendi anlamına erme ânına tanıktı.</p>
<p class="calibre3">Âdem’in zihnindeki Kelimeler Kitabı’nın kapalı sayfaları da ilk kez o ânda açıldı. Âdem esma gününden kalan bulanık hatıraları, bir görülüp de bir unutulmuşları, ismi söylenmiş ama yaşanmamışları, sisli sayfaları ilk kez bu kadar aydınlık buldu önünde. Kelimelerini ayrı ayrı değil, bir bütün olarak fark etti. Hepsinin oluşturduğu o muazzam cümleyi bir araya getirdi, cem etti. Kıraat etti. Sayfaları çevirdi.</p>
<p class="calibre3">Birer isim olarak, Şuur’u, Mantık’ı, Akl’ı, Hürriyet’i, Seçmeyi, Tercih Etme’yi kolaylıkla geçti, İrade’ye geldi. Ama sıra İrade’ye gelince, sayfalarını en açık, kelimelerinin tamamını bir arada gördüğü o ânda Kelimeler Kitabı’nın bulanıklaştığını da fark etti. İrade, bu kitapta Âdem’in yarı kapalı yarı açık olarak görebildiği son kelimeydi. Ruh’a, Kader’e, Kaza’ya sıra bile gelmedi.</p>
<p class="calibre3">Yine de kendi irade’sini seçti Âdem, küçük harflerle yazılmış. O da büyük harflerle yazılmış İRADE’nin içindeydi.</p>
<p class="p8">Okudu:</p>
<p class="p8">İRADE içinde ama yine de irade’ydi.</p>
<p class="p8">İrade’ydi ama yine de İRADE’nin içindeydi.</p>
<p class="p8">Ve ki irade İRADE’yle çelişik değildi. Uzlaşıktı, birleşikti.</p>
<p class="p8">İRADE’nin içindeki irade: Gayret ve Niyet’ti.</p>
<p class="p8">O da Rahmanın nefesi.</p>
<p class="p12">Öyleyse İRADE İRADE’nin içindeydi, İRADE İRADE’nin üzerindeydi. Hepsi de İRADE’ydi.</p>
<p class="p12">Bu muammanın nasılına niçinine akıl yetirmeye çalışırken, satırları izlemek, sütunları inmek, sayfaları geçmek için acele ederken, Adem, harflerin iyice silikleştiğini, sayfaların tümüyle karardığını, kelimelerin yok olduğunu fark etti.</p>
<p class="p8">Sonrası sır, sonrası dokunulmazdı.</p>
<p class="p8">Sonrası Adem’e karanlık, hele benîâdem’e kapkaranlıktı.</p>
<p class="p12">Senin bilme sınırın şimdilik buraya kadar, daha ileri geçemezsin. Daha fazlasına güç takat yetiremezsin.</p>
<p class="p8">En fazla bunu okudu.</p>
<p class="p12">İçini büyük bir bilmezlik duygusu kapladı Âdem’in. Bilmek, kavramak, kelimeye çevirmek, isimlendirmek isteyen insan yanıyla büyük bir eksiklik hissetti. Ama bu duyguyla da sınırını, hacmini, muhtevasını, gücünü ve güçsüzlüğünü bildi.</p>
<p class="p12">Bilmezlik duygusuyla en fazla dolduğu o ânda bildiği şeyi de hissetti. Demek bilebileceği son kelime Bilinmezlik’ti. Bir Bilinmezlik kelimesini söyleyebilmek için esma taliminin gözdesi bunca kelime bilmiş, bunca isim söylemişti. Belli ki o ilimden kendisine verilen <span class="t7">az bir</span> <span class="t7">ş</span><span class="t7">ey</span>'le yetinecekti.</p>
<p class="p12">Ama Âdem, bilgisinin ulaşabildiği son sınır çizgisinde, aklının son devinimiyle aklını sınır dışı ederken, kendisine verilen isimlerden birinin, verilmeyen bütün isimlerin yerini tutması gerektiğini de düşünebildi. Kalb’i öyle seçti. Aklına sığmayanları Kalb’inde bir araya getirdi. Kelimeler Kitabı’nda Yaratan’ın ismi, Kalb’in içindeydi.</p>
</body>
</html>