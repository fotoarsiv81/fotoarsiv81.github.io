<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>ATIN BU HİKÂYEYE GİRMESİ</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a65" class="calibre1"></a>ATIN BU HİKÂYEYE GİRMESİ</h1>
<p class="calibre3">Bütün bunlar olurken, bunca sahife boyunca bütün bunlar size anlatılırken, dalların yaprakların arasından bir çift göz, açık değil gizlice, kayıtsızlıkla değil ilgiyle, kimi korkuyla kimi hevesle, ama hep de merakla Adem’i seyretti.</p>
<p class="calibre3">Adem onun henüz farkında değildi. Ama Serendip yolunu yürürken de, zümrüt kuşunun yabancılığıyla canı yanar, ilk ekmekle avunur, ilk kez hastalanırken de. Dünyayı önce cennete sonra cehenneme, sonra hem cennet hem cehenneme benzetirken. Nihayetinde Âlemlerin Rabbi’ne çıkan yolu her yanda görüp sürgününü sıla edinirken, dünyayı içine sindirirken de. Havva’ya bir dünya ağacının altında kavuşurken, kucağına aldığı ilk bebeğe oğul, derken de. Üzerinde bir çift gün ışığı sezdi. Teninde bulutların arasından sızan bir okşayış, seyrinde bir bakış hissetti.</p>
<p class="calibre3">Başını geriye her çevirdiğinde, alev saçan bir çift gözle göz göze geldi.</p>
<p class="p8">Henüz evcilleşmemiş at bu hikâyeye böyle girdi.</p>
<p class="p1">Henüz evcilleşmemiş at bütün bu hikâye boyunca Âdem’in sayfalarının arasında bir koştu bir durdu. Ayak sesleri bir kesildi bir duyuldu.</p>
<p class="p1">Bir gerçekti bir hayal oldu. Bir göründü bir yok oldu.</p>
</body>
</html>