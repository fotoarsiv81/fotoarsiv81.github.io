<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p6"> </p>
<h1 class="h"><a id="ncx2132" class="calibre1"></a><a id="a70" class="calibre1"></a>BELÂ SABAHININ BULUTLARI</h1>
<p class="p1">Çok geçmedi.</p>
<p class="p1">Birkaç bahar daha geçmişti ki fırtına çıkageldi.</p>
<p class="p1">Oğulcuğum, dediği o ikisi arasına mesafe girdi.</p>
<p class="p1">Ne kadar çok zaman geçmişti Serendip sabahının üzerinden.</p>
<p class="p1">Her şey değişmiş, her şey eskimişti.</p>
<p class="p1">Dünya bile artık o eski dünya değildi.</p>
<p class="p6">Dünya dedikleri hepi topu bir göz kirpimi mesafeli rüya, Adem apaçık gördü ki bu rüyanın üzerinde bir belâ sabahının bulutları serili.</p>
<p class="p6">Habil de Âdem’dendi, Kabil de Âdem’indi. Ve Âdem ummadığıyla sınanıp sarsılacakların, kavmince taşlanacakların sonuncusu değil ama ilkiydi.</p>
<p class="p6">Taş, Âdem’e hiç ummadığı bir yerden geldi. Oysa Âdem, iki oğlunun da üzerine böyle eşit bir muhabbet bıraktıkça bu bütünlük bozulmaz zannederdi.</p>
<p class="p1">Peygamberdi Âdem. Kavminden evvel oğullarında tecrübe edildi. Kabil’in karşısına sadece baba değil peygamber vasfıyla da dikiliverdi.</p>
<p class="p1">Bundan böyle bu kitabın sayfalarında Âdem’e düşen uzun uzun söylemekti.</p>
</body>
</html>