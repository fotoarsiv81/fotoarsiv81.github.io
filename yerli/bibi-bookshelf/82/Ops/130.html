<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p29"> </p>
<h1 class="h"><a id="ncx2973" class="calibre1"></a><a id="a106" class="calibre1"></a>İNDİ</h1>
<p class="p10">Toprak? Habil’i içine aldı. Cesedinden çoktan uçup gitmiş olmasa onun ruhunu da okşayacaktı.</p>
<p class="p10">Yutmak değildi eyleminin ismi. Sonsuz ânda ılık, tatlı bir tül örtüsü gibi sarıldı. Sardı sarmaladı, şefkatle kucakladı bu soğuk bedeni. Emaneti bağrına bastı. Öptü aralık gözkapaklarında kalan bakışı. Güzel burnunun deliklerinden hâlâ sızan kanı önce öptü sonra dindirdi.</p>
<p class="p26">Bundan sonrası ancak inmek eylemiyle tarif edilebilirdi.</p>
<p class="p26">Akşam indi, yıldız indi, ay indi.</p>
<p class="p26">Yağmur indi, vakit indi, âh indi.</p>
<p class="p26">Vahanın kalbine sekine, dünyanın gecesine keder.</p>
<p class="p26">Serinlikler, selâmetler.</p>
<p class="p26">Habil’i almak için melekler.</p>
<p class="p26">Kabil’i yazmak için kâtipler.</p>
<p class="p10">Ve, kırmızı perçemleri gözlerine dökülen kör atın yelelerine rüzgâr, görmeyen gözlerinin arkasına bir rüya indi.</p>
<p class="p26">Olup bitenler kör atın rüyasına girdi.</p>
<p class="p77">Kırmızı perçemleri gözlerine kadar dökülen kör at, bütün bu olup bitenleri rüyasında bir gördü bir kaybetmedi.</p>
<p class="p29">Bir gerçeğini buldu rüyasının, onu bir tabir etti.</p>
</body>
</html>