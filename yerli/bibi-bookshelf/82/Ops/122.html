<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="calibre3"> </p>
<h1 class="h"><a id="ncx2754" class="calibre1"></a><a id="a97" class="calibre1"></a>BOĞUK BİR İNİLTİ</h1>
<p class="calibre3">Havva’sı olmayan melekleri esenlik cennetinde ne bir yasak meyve ne de bir dünya sürgünü bekliyorken. Dünya toprağında henüz açılmamış, ölülerine kavuşmamış, iskeletlerine hazla sarılmamış mezarlardan korkunç uğultular geldi. Gökler aydınlanırken Kabil, bir adım attı, bir adım daha, Habil’e doğru ilerledi.</p>
<p class="calibre3">Serendip yolu değildi önünde açılan yol. Kabil de kelimelerin emanetçi efendisi, dünyanın ilk sakini değildi. Yine de bir ilk dünya toprağının bütün yolunu adım adım yürüdü sanki. Bütün ağaçları bir bir geçti. Ağaçlara kalsa geçit vermezlerdi hiç, yol vermezlerdi. Ama ağaçları dinleyen kim ki?</p>
<p class="calibre3">Reçine kokulu sık ve geniş ormanları, ormanlardan süzülen ışık yağmurlarını, iç gölleri, ırmakları, yeraltından esen rüzgârları, uğultuları, kelebekleri, yusufçukları. Sesleri, kokuları. İtibarlı ve ihtişamlı kâfuru, portakal ve turuncu, limon, karanfil ve taflanı. Heybetli sediri, kırmızı yapraklı tarçını, hoş kokulu mür ve kendisini rüzgârda ses, havada koku eden huş ağacını geçti. Bütün bu hikâye bir ağaçlar serüveni. Elma ağacının altına geldi.</p>
<p class="calibre3">Yarı yaslanmış yarı uzanmış, uzaklara bakan Habil’in arkasında durdu. Elma ağacı gölgelerini yine şefkatle uzatmış, onun üzerine yaymış, kokusunu Habil’in saçlarına sermişti. Şimdi Kabil, aralarında ağacın gövdesi, açık değil gizliceydi. Ama Habil boynunu böyle bükmüşken, şah damarı o kadar ortadaydı ki bir dokunulsa kan akacaktı.</p>
<p class="calibre3">Kabil etrafına bakındı. Bir adım kalmıştı. Önden çeken arkadan iten vardı ama uçurumun kenarından kendisini çekip de geri alamadı. Uçurum. Hani, zamanında şeytanın da Âdem’in de önünde açılmıştı.</p>
<p class="calibre3">Fazla aramadı. Gözüne ilişen ilk taş parçasını eline aldı. Taş. Mavi bir su mermeri. Soğuk değil! Ter içindeydi. Oysa Kabil’in eline düşene kadar içinde ne hayaller ne resimler gizliydi. Bu da taşın kaderi! İçindeki kanı sızdıran taşlar gibi değildi. Ona kalsa, bir yontucu gelsin de eline alsın kendisini diye kıyamete kadar bekleyebilirdi.</p>
<p class="calibre3">Önce usulca dokundu taşa Kabil. Tam avucunun hacmindeydi. Bedeninin bir parçası, kolunun uzantısı, elinin ta kendisi. Tam Kabil’e göre. Kabil kendisini o kadar taş gibi hissetti, o kadar taş kesmedi.</p>
<p class="p8">Habil’e baktı. Taşı elinde tarttı.</p>
<p class="calibre3">Aradaki mesafeyi ölçtü biçti. Tarttı döktü. Zamanını kollamadı bile, Habil öyle savunmasızdı.</p>
<p class="calibre3">Hırsla kavradı, eli yanmadı, taş yandı. <span class="t7">Ta</span><span class="t7">ş</span><span class="t7"> korktu</span> da Kabil korkmadı.</p>
<p class="p8">Bütün gücünü hızına sakladı.</p>
<p class="p8">Kaldırdı kolunu. Aynı hızla indirdi.</p>
<p class="p8">Habil tekse de, her insan demekti.</p>
<p class="p8">Zor işti eylediği Kabil’in, zorluğunu bilmedi.</p>
<p class="p8">Yaptı. Baştanbaşa öfkeydi.</p>
<p class="p8">Yaptı. Artık Kabil, Kabil bile değildi.</p>
<p class="p26">HABİL.</p>
<p class="p10">Ne bir cümle ne bir haykırış. Sadece bir yaralı hıçkırık. Bir de boğuk bir inilti. Yo! Habil’den değil ağaçların gövdesinden kopup gelmişti. Yeryüzü ağaçları böylesine bir Âdem ve Havva yasak ağacın meyvesine uzandıkları ânda, ve bir de Adem’in affet yakarışı esnasında inlemişlerdi.</p>
<p class="p10">İşte orada, uzanmış yatıyordu. Görünürde bir şeyi yoktu. Sanki elma çiçeklerinin pembe gölgesinde her zamanki gibi tatlı bir uykuyla uyuyordu.</p>
<p class="p26">Sadece burnundan koyu bir kan.</p>
<p class="p26">Sızıp duruyordu.</p>
<p class="p26">Bir de. Alnının üzerinde açık bir yara.</p>
<p class="p26">Görünüyordu.</p>
<p class="p26">KABİL.</p>
<p class="p10">Bir kalbi olan böyle bir eylemi eyleyemez. Kalbi hâlâ atmıyordu.</p>
</body>
</html>