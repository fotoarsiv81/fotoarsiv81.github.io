<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>BİR DAHA: BULDU REDİFLİ DÜNYA</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a53" class="calibre1"></a>BİR DAHA: BULDU REDİFLİ DÜNYA</h1>
<p class="calibre3">O vardı her yerde. Âdem O’nu talep etti, O’nu buldu. Her nerede O’nu aradı, O’nu kendisine yakın buldu.</p>
<p class="calibre3">Cennet aydınlığında bile görmemişken O Zatı, dünya karanlığında O’nun görünürünü her şeyde, görünmezini <span class="t7">ki</span><span class="t7">ş</span><span class="t7">iyle kalbi</span> ara<span class="t7">s</span><span class="t7">ı</span><span class="t7">nda</span> buldu.</p>
<p class="calibre3">Baktığı yerde cemâlini gördü celâlini gördü. Lütfunu kahrını, rahmetini rahmanını, hilmini hiddetini.</p>
<p class="p8">Onun Rabbi lütfuyla da kahrıyla da güzeldi.</p>
<p class="calibre3">Yüce Sanatkârın eserinin seyredilmesi, gizli saklı hâzinenin hem görmesi hem görülmesi, hem bilmesi hem bilinmesi içindi bunca temaşa.</p>
<p class="calibre3">Ama bu temaşada şuur lâzımdı ki hayranlık olsundu. İnsandı Âdem, kendisini bu oluşun en şuurlu seyircisi buldu. Bu şuurla, dünyadaki kulluğunu cennet kulluğundan daha değerli buldu.</p>
<p class="calibre3">Onun temaşası, onun bakışı, onun nazarı lâzımdı seyrin tamamı için. Haklı imiş melekler, kendisini Âdem, âlemin gözü gözbebeği buldu.</p>
<p class="p8">“Hoşça baktı zatına”, bildi ki “âlemin özü özeti” oydu.</p>
<p class="p8">“Âlemin gözbebeği”, Âdem’in gözünden bakıyordu.</p>
<p class="p59">Yaratılmışların en üstünüydü bu yüzden Âdem. Lâkin aynı şuurla, kendisini aşağıların da aşağısına düşebilir buldu. Başka hiçbir yaratılmışa verilmeyen hicapsız sözcükler de gelip gelip onu buldu. Bir baktı Âdem gözünü alamadı. İnsanı bu dünyada meşakkat içre buldu. Lâkin her meşakkatin kolaylığını da onun yanıbaşında buldu.</p>
<p class="p59">Yarattığını en iyi bilen onun Yaratıcısıydı elbet. Bir yanında meleklerin soluğu, her yanında kara katran bir çift şeytan kanadı.. Yaratan, halifesini kör kuyuyla izzet-mekân, saf aydınlıkla pür karanlık arasında hayli kararsız buldu. Ama, yol göstersin diye elçiler gönderecekti, sözü vardı. Bu ilgiyle Âdem kendisini sadece ilk insan değil hem ilk peygamber buldu.</p>
<p class="p59">Bir yanıyla insandı. Çok yanıyla haberci; Her haber bir mucize. Konuşmak mucizeydi. Yazmak mucize. Âdem kendisini suhuf başında okur buldu.</p>
<p class="p8">Kelâm ilâhi özdü. Dünya kalem. Gök sahife.</p>
<p class="p59">Sözü sese ayırdı. Sesi şekle çevirdi. Adem kendisini dünya kitabını okur gibi yazıyı da yazar buldu.</p>
<p class="p59">Örtüsünü öyle bürünmüştü ki dünya, Âdem bu kitapta olgunluğa bir virgül koydu, kemalin noktası ise görünürlerde yoktu.</p>
<p class="p59">Bir geçmişi yoktu Âdem’in dünya yüzünde, gök kubbenin altında. Ama o daha <span class="t7">su</span> <span class="t7">ile toprak aras</span><span class="t7">ı</span><span class="t7">nda</span>’yken cennet göklerinde bilip ayırdığı, ruhuna nakşettiği, alnına mühürlediği harfi çok uzak bir geçmişi hatırlar gibi hatırladı. Onu geçmişten değil gelecekten tanıdı.</p>
<p class="p29">Âdem, ey Âdem, dedi. Kendisine seslendi. Sonra kendisine cevap verdi.</p>
<p class="p29">Gelişinin evvelinde ahir olanın sırrını keşfetti. Nûr-ı Muhammedi. Ebedi fehmederken, ezelde çözümlendi.</p>
<p class="p29">Bir beyaz gül remzinde akl-ı evvelin kelimesini söyledi:</p>
<p class="p29">Mim.</p>
<p class="p29">Örttü kelimelerinin kapısını. Mirâc etti.</p>
</body>
</html>