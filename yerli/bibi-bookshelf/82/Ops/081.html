<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="calibre3"> </p>
<h1 class="h"><a id="ncx2007" class="calibre1"></a><a id="a64" class="calibre1"></a>ÂDEM: BABA</h1>
<p class="p8">Âdem’e gelince. Hem cenneti hem dünyayı hatırında taşıyan Âdem. Bebeğin yüzüne baktı uzun uzun. Yanağını değdirdi yanağına. Dudaklarının üzerinden parmağını, gözlerinin üzerinden busesini geçirdi. Onunla göz göze geldi. Cennet kokuyordu, kokusunu içine çekti. Cennette bıraktığı o gülümseme bunca zamandan sonra ilk kez geldi Âdem’in yüzüne yerleşti.</p>
<p class="p8">Havva’yı dünya gözüyle gördüğü gün bile böyle gülümsememişti.</p>
<p class="p8">Ey oğul, dedi, nereden geldiğini biliyorum ben. Ama sen hatırlamayacaksın. Bir tek benim haberim var.</p>
<p class="p8">Umarım anlattıklarıma inanırsın.</p>
<p class="p8">Kabil ve Habil.</p>
<p class="p8">Her ikisi de saflardı, çocuklardı.</p>
<p class="p8">Melek değillerdi ama melekler kadar masumlardı.</p>
<p class="p8">Ne zaman ki Habil masmavi, yumuşacık bir bakışla ve Kabil kum yeşili gözlerinin yabanıl çekiciliğinde, bambaşka güzelliğinde boy verip de bambaşka bir bakışla baktılar Âdem’e. Baba, diye ses verdiler. O da oğul, diye karşılık verdi. Âdem kendisine öğretilen kelimelerin arasında, bu kez tam da kendisine ayrılmış sayfada, baba’yı ayırdı da oğul’u tam kestiremedi.</p>
<p class="p61">Ne de olsa Âdem, babaydı da oğul değildi.</p>
<p class="p61">Baba olmayı bildi de oğul olmak, onda sadece ilimdi.</p>
</body>
</html>