<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p29"> </p>
<h1 class="h"><a id="ncx464" class="calibre1"></a>BÜYÜK BAŞKALDIRICININ CENNETE SON BAKIŞI</h1>
<p class="p8">Uçurumun kıyısına dayandı.</p>
<p class="calibre3">Sonsuz ayrılıştan önce bir taşa yaslandı. Derin bir nefes aldı. Cennete son kez baktı.</p>
<p class="calibre3">Bir kez olsun cennet gözüyle görmemiş olanların düşleyemeyeceği kadar tatlı ve yumuşak bir ışığın içinde yüzüyordu her şey. Yarı gövdelerine kadar kristal göllerin saydamlığında dinlenen ağaçlar da, en derinindeki dağlar gibi yıldızlarını da gösteren sular da, ağaçların köklerini okşayan gümüş kumlar da, geniş vadiler ve kıvrıla kıvrıla akan ırmaklar da altın tozuna boyanmıştı. Bir buğuyla kucaklanmış toprağın üzerinden hoş kokular yükseliyor, dalların arasına elmas tozları konup kalkıyordu. İnci taneleri dökülüyordu yaprakların ucundan, yapraklar iplik iplik süzülüyordu. Sükûnetin berraklığında yavaş yavaş dönüyor, değişiyordu cennet, her şey her ân yeniden yaratılıyor, yeni baştan varlıklanıyordu.</p>
<p class="calibre3">Cennet, kendisine son kez bakanın hatırında bundan daha güzel kalamazdı.</p>
<p class="calibre3">Sanki bütün olanlar cennet toprağının üzerinde, bu göklerin altında olmamıştı.</p>
<p class="p8">Düşenlerin ilki. Hafif bir sesle güldü.</p>
<p class="calibre3">Yaralı bir hıçkırık değil, tanrılık taslayanların tamamındaki gibi, karanlık bir gülüştü.</p>
<p class="p8">Kendisinden başka duyan olmadı.</p>
<p class="calibre3">Bu bahçe böyle güzelken. Bu güzelliği, bu bahçedeki kendisini, bu can acısını, bu itibar kaybını unutması kolay olmayacaktı. Bu kalp acısını unutamazdı. Canına batan diken belli ki hiç susmayacaktı. Ve bir yanı değil her yanı, hep kırık kalacaktı.</p>
<p class="calibre3">Değil mi ki Ateşin Rabbi, ateşin ruhunu yarı yolda bırakmıştı!</p>
<p class="p8">Oysa onun güzelliğini O’ndan başka hiç kimse onayamazdı!</p>
<p class="p8">Ona O lâzımdı. Bu görüntü başka bir aynaya sığmazdı!</p>
<p class="p8">Eski günleri hatırladı. Bu günler o eski günler değildi.</p>
<p class="calibre3">Kaybetmişim, dedi. O kadar kaybetmişim ki, kaybedecek hiçbir şeyi olmayanların günündeyim artık.</p>
<p class="calibre3">Devam etti, kime seslendiği ilk ânda belli değildi, kendi kendine konuşur gibiydi:</p>
<p class="calibre3">Kaybetme duygusunu bile kaybettiğime göre şimdi artık kayıptan korkmadan savaşabilirim. Korku, elimi kolumu bağlamıyor artık. Attığım adımın hesabını yapmak mecburiyetinde değilim. Kim benden daha güçlü olduğunu öne sürebilir şimdi? Beni, kimse tutamaz bundan sonra. Sakın ama sakın, bu hikâye burada bitti sanma.</p>
<p class="p8">Kime seslendiği şimdi belliydi.</p>
<p class="calibre3">Döndü O’nun katına baktı. Yola kibir ve kıskançlıktan çıkıp da terazisini akıl ve kıyastan kuran, öç almanın kaçınılmaz durağına geldi, dayandı. Olanlar gibi olacak olanları da bir arada gören bir bakışla baktı. Ateşin ruhunu damıtan gözleri hâlâ birer alev çanağı. Kelimelerinin arasında dura dura, her birinin üzerine basa basa, biriyle öteki arasına mesafe koya koya:</p>
<p class="calibre3">Öyleyse, dedi, mademki bu düşmanlık girdi Âdem’inle arama. Mademki bu lânet sıçradı alnıma. Mademki bu kirli şöhret kaldı şimdi benim sırtıma. İrkiltici olanı temsil ederim madem. Renkliysem acıtır, eğlendirirken şaşırtırım. Hem görkemli hem arsızım. Bütün bunlar gibi görünsem de madem çok daha fazlasıyım.</p>
<p class="calibre3">Mademki ben sizin, sizin derken gözünü bu kez Âdem’in bulunduğu yöne çevirdi, bütün bir insan soyunu ima etti. Mademki ben sizin daracık kalplerinizin küçücük akıllarınızın alamayacağı, korkulu bedenlerinizin taşıyamayacağı hazlarla lezzetleneceğim. Madem arı ile bulanık, melek ile şeytan karşı karşıya durup da. Ağzı kanlı bir bıçağın sırtında masumiyetin karşısına çıktığımda, sırtlanlar bile masum kalacak yanımda. Mademki bir melek safiyetini baştan çıkardığımda. Onu kendi rengime, kendi boyama boyadığımda. İşte o zaman siz, masumluğunu korkaklığında koruyanların, masumiyeti küçüklüğünden kaynaklananların tahmin bile edemeyeceği bir zevkle zevkleneceğim. Mademki benim yapacaklarımı, sizin gücünüz yetmez, hayal bile edemezsiniz. Olacaklara hayalinizde bile tahammül edemezsiniz. Mademki kendi gücümün kendi kudretimin görkemini ancak ben, iliklerime kadar titreyerek hem göreceğim hem göstereceğim.</p>
<p class="calibre3">Yeniden O’nun katına döndü: Mademki ben iyiye karşı kötü, düzene karşı kargaşayım. Emanete ihanet eden varlığımla sonsuz uyumunu Senin bozarım. Hem kulun hem başkaldıranınım. O zaman bu hikâye yarım kalmasın, tamamlansın. Çünkü benim de göstereceklerim var Sana.</p>
<p class="p8">Şimdi Tanrılığını benden esirgeme.</p>
<p class="p8">Değil mi ki benim de Rabbimsin.</p>
<p class="calibre3">Yokluk haberimi ertele. <span class="t7">Ölüleri diriltece</span><span class="t7">ğ</span><span class="t7">in güne dek beni öldür</span><span class="t7">me.</span> Vakit, kıyamete değin olsun. Mekân, dünya mekânı. Hani, Senin Adem'inin henüz bilmediği kaza belâ ortası.</p>
<p class="calibre3">Bunca irkiltici kelâmın neticesinde başkaldıranların ilki, o ezeli öfkenin, o unutulmayacak hadisenin, o ilk düşmanlık hikâyesinin üzerine, bir tek Âdem’i değil bütün bir Âdem soyunu yoldan çıkarmak için izin istedi. Çünkü onların her biri bir kez daha Âdem, bir kez daha secde edilesi insan demekti. Onların, yeteri kadar sadık kalmayacaklarını göstermek için yakıcı bir istekle isteklendi. İsteğini öfkeyle besledi. Geçmesi yoktu bu öfkenin. Mahşere dek sürecekti.</p>
<p class="calibre3">Döktü saçtı, içindekileri gösterdi. Ona bakılırsa, insanın yüzmeyi bildiği kadar deniz de boğmanın bilgisine sahipti. Onları, dedi, yeteri kadar kendine sadık bulamayacaksın. Sağdan, soldan, önden, arkadan, yani her halden, her meşrepten, her mizaçtan, her lisandan bir yol bulacağım. Sımsıkı bağlarını gevşetip açacağım. Ümit vereceğim, korku salacağım. Güzellikle kandıracağım, güzellikle olmazsa şiddetli nefreti sokacağım araya. Elimden geleni ardına komayacağım. Doğru olanı yaptıklarına inandıracağım. En fazla da onları ben’den caydıracağım. Yok, diyecekler, şeytan diye bir şey. Benim ismimi telâffuz ederken dudakları titremeyecek. Benizleri atmayacak, kanları çekilmeyecek. Korkmayacaklar şerrimden. O kadar ileri gideceğim ki olmadığıma neredeyse ben bile inanacağım. İşte o zaman onları Sana geldikleri dosdoğru yoldan çekip çıkaracağım. Yani ben kazanacağım.</p>
<p class="p8">İşte o zaman ey benim, ey benim, ey benim Rabbim.</p>
<p class="p8">Ey topraktan önce ateşin Rabbi.</p>
<p class="p8">Onu hiç seçmemiş gibi benim üstünlüğümü kabul edeceksin.</p>
<p class="p8">O zaman hiç gitmemiş gibi bana geleceksin.</p>
<p class="p1">O zaman gör ki Sana kalan mı daha fazla yoksa bana dönen mi? Ben mi üstünmüşüm yoksa Adem mi?</p>
<p class="p1">Olumsuzluğun ruhu, yaratılacak ve yaşatılacak, ve hepsi de ölümü tadacak insanları doğru yoldan çıkaracağını söylerken bile Rabbinin izzet ve şerefine and içti. Ağız dolusu Rabbim, dedi.</p>
<p class="p1">Ama gücünün nereye kadar yeteceğinin, nerede duracağının o bile farkındaydı. Araya bir istisna bıraktı:</p>
<p class="p1">Muhlis <span class="t7">kullar</span><span class="t7">ı</span><span class="t7">n müstesna.</span> Yani temiz ve samimi olanlar bir yana. Yani meleklerin önünde secde ettiği mana.</p>
<p class="p1">Kabul gördü dileği. Harfe sayıya sığar zamanın biteceği âna değin ona mühlet verildi.</p>
<p class="p1">En eski düşmanlık hikâyesi böyle başladı.</p>
<p class="p1">Ateşin tutkusu, toprağın onuru.</p>
</body>
</html>