<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>LÂ SAHİFESİ</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a6" class="calibre1"></a>LÂ SAHİFESİ</h1>
<p class="p6">Bir gün Sabâ Melikesi Belkıs’tan, Âdem’le Havva’nın hikâyesini anlamanın bütün bir insanlığın da hikâyesini anlamak manasına geldiğini öğrendim. Çünkü Âdem cem makamındaydı, yani hayatları, hikâyeleri kendinde toplayıcıydı. İnsanın bütün halleri Âdem’de gizliydi ve bütün macera onun hikâyesinde özetlenmişti.</p>
<p class="p6">Bu cümleyi yıllarca içimde gezdirdim de bir türlü kalemi elime alamadım, anlatmaya kalkışamadım. Oysa anlatmak, benim için de anlamanın en yetkin biçimiydi.</p>
<p class="p6">Ne zaman ki, kalmak için değil uğrayıp geçmek için kadem bastığımız, kök attığımız değil kısa bir gölge saldığımız şu dünyada bir cennet sürgünüyle yazgılandığımı anladım ve Kelimeler Kitabıçift isimler sahifesinde, Âdem’le Havva’nın yanına bir de Habil’le Kabil ekledim. O zaman anladım anlatma zamanının geldiğini.</p>
<p class="p1">Hikâyenin ismi düştü dilime bir gece: LÂ.</p>
<p class="p1">İLLÂ, dedim.</p>
<p class="p1">Bir ömür boyu aradığım hece harfinin LÂ olduğunu bildim.</p>
<p class="p1">LÂ: Olumsuzluk eki. Başkaldırı serbestîsi.</p>
<p class="p1">Ama değil mi ki Tevhid kelimesi de LÂ ile başlar: LÂ <span class="t7">ilâhe.</span></p>
<p class="p1">Bilinçli kabul kelimesi onun ardından gelir: <span class="t7">İ</span><span class="t7">llallah.</span></p>
<p class="calibre3">Öyleyse Âdem, İLLÂ’ya giden yolda bir LÂ hecesidir. İsyan tecrübesi onun ilk halidir. Âdem, cümlenin daha başında LÂ diyecek, reddedecek özgürlüğe sahip olduğu halde <span class="t7">illallah’a</span> varmasıyla yaratılmışların en güzelidir, mümkünler âlemindeki o en esrarlı heceyle, kendiliğinden değil bile isteyedir. LÂ, hiçlik mesabesi, öyleyse sonsuzluk ekidir.</p>
<p class="p7"><span class="t2">***</span></p>
<p class="p8">Hamdele, bu hikâyenin hem ilk sahifesi hem de neticesi.</p>
<p class="p8">Hamd O’na ki;</p>
<p class="p8">Ey varlığı kendi kendinden olan.</p>
<p class="p8">Ey kendi kendisinin hem sebebi hem sonucu.</p>
<p class="p8">Ey kendi ezelinde ezeli, kendi ebedinde ebedi.</p>
<p class="p"><a id="a7" class="calibre1"></a>(....)</p>
<p class="p8">Bütün bunları.</p>
<p class="p8">Aklım almıyor.</p>
<p class="p8">Ama kalbime sığıyor.</p>
<p class="calibre3">Ey, sorgulayan aklıma değilse de kalbime bu genişliği veren Allah’ım. ey ki aklımın her şeye yetmediğini sezecek gücü de yine aklıma veren Allah’ım.</p>
<p class="calibre3">Aklım iyi ki almıyor. Çünkü Yaratan, yarattığı şeyin sınırları içine nasıl sığabilir? Onunla nasıl anlaşılabilir, bilinebilir? Onun hükmü altına nasıl girebilir?</p>
<p class="calibre3">Bildim ki başka bilgiler var, bu kitaba sığmazmış. Bu terazi almazmış.</p>
<p class="p9"><span class="t2">***</span></p>
<p class="p6">Terazinin kefelerini zorlayıp da, melek-şeytan, Âdem-Havva, iyilik-kötülük, şuur-irade, kader-kaza hakkında düşünüp durduğum geceler boyunca: Kimi, gülümseten sezginin hükmünde kendimden memnun kaldım. İlk ânda, aydınlık bahçelere yağan nisan yağmurları berraklığında gördüm göreceğimi. Işıklı. Sevinçli. Renkli. Ama kelimeyi söz denizine kavuşturmaya, sükûn bulmaya gelince sıra, kâğıtlarım rüzgârda dağıldı, kalemimde mürekkep tükendi. Akşamdan dizdiğim harfleri sabahtan bozdum, birer kanat taktım, hepsini rüzgârda uçurdum. Hafızama kaydettiklerimin de çoğu yerinde yoktu. Uçtu düşünce, fikir buharlaştı. Geriye bir duygu kelâmı kaldı o da muğlâktı.</p>
<p class="p6">Kimi de, öyle bir dolandım, öyle bir çatala düştü ki yolum, bir yılan hikâyesine dönüştü, el yordamıyla bile yol alamadım. Söz gelimi iyiliği ve merhameti sınırsız olan, kötülüğü neden yaratmıştı? O Tek, sonsuz iyilik ve sınırsız hayr iken, kötülüğün çamurunu nereden karıp da hamurumuza katmıştı?</p>
<p class="p10">Hem kötülük nedir? Kime göredir? Hâl midir irade midir? Şeytan sonra! Kötülüğün nesidir? Sebebi midir bahanesi midir? Benzeyeni midir benzetileni midir? Temsil midir gerçek midir? Kıssa mıdır mesel midir? Dahası Âdem, kendi kaderinin neresindedir?</p>
<p class="p10">Sorular sorular... Hepsi de geldi küstah aklın zanlarının önünde durdu.</p>
<p class="p10">İlmi verilmemiş bilgi. Sırrın kapıları O öyle istediği için açık değil kapalıydı. Kelimeye çevrilemeyen mananın düğümünde kalp açık, akıl kapalı. Bana da sırrı değil hikâyesi kaldı.</p>
<p class="p"><span class="t2">***</span></p>
</body>
</html>