<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>GELDİ</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a44" class="calibre1"></a>GELDİ</h1>
<p class="p47">Cennetin bir yitik olduğu doğruydu lâkin şu koca dünya da bir ceza yeri değildi.</p>
<p class="p8">Sadece, muazzam oluşta bir sınav yeri.</p>
<p class="p47">O da yedi lâcivert denizin ortasında güneşe doğru yükselmiş bir küçük adada başlayıverdi.</p>
<p class="p47">Yeryüzüne kabahati ile düşmedi Adem, kabahatsiz geldi. Ayağını bastığı toprak bir günahı karşılamadı, bir günahkârı ağırlamadı. Yeryüzü; geçmişinde dehşetli bir hikâye dursa da, masum bir varlıkla yüz yüze geldi.</p>
<p class="p47">Âdem gibi, Havva da dünyaya geldiğinde erkeğini baştan çıkaran, onun yolunu kaydıran ilençli kadın değildi. Bütün bir kadın cinsine üç büyük sancı, üçü de tende, armağan etmemişti.</p>
<p class="p8">Lânetlenmemişti.</p>
<p class="p8">İlk günahın yüküyle salınmadı bu ilk insan çifti dünyaya.</p>
<p class="p8">İlk hata: Evet.</p>
<p class="p8">Ama lânet?</p>
<p class="p8">Asla!</p>
<p class="p17">Yaratan yarattığını lanetlemedi.</p>
<p class="p17">Hayır. Lanetlenmiş değillerdi.</p>
<p class="p17">Ve Alemlerin Rabbi.</p>
<p class="p17">Yaratan, sonra yarattığının eylemi karşısında şaşıran, gazaplanan, vuran ve vurduğunu dünyaya başıboş savuran bir Rab değildi.</p>
<p class="p17">O Âlemlerin Rabbiydi. Ne olduğunu elbet bilirdi. Yarattığı hiçbir şey beyhude değildi.</p>
<p class="p17">Dünya böyle yaratılmışken, yazısı böyle yazılmışken,</p>
<p class="p17">Âdem yasak meyveden nasıl yemesindi?</p>
<p class="p17">Dünyaya nasıl düşmesindi?</p>
<p class="p17">Nasıl gelmesindi?</p>
<p class="p17">Geldi.</p>
<p class="p17">Dünya, işte oradaydı. Vardı. Yaratılmıştı. <span class="t7">Dayan</span><span class="t7">ı</span><span class="t7">p dö</span><span class="t7">ş</span><span class="t7">enmi</span><span class="t7">ş</span><span class="t7">'ti. </span>Hazırlıkları tamamdı.</p>
<p class="p17">Konuğunu bekliyordu sadece.</p>
<p class="p17">Âdem, gelmeyip de ne yapacaktı?</p>
<p class="p17">O dünyaya uygundu dünya ona hazırdı.</p>
<p class="p17">Onunla tamamlandı dünya, Âdemsiz eksik kalırdı.</p>
<p class="p17">Dünya dünya olalı, dünyalığını böyle bilmemişti.</p>
<p class="p17">Geldi. Asıl sahibiymiş gibi dünya bahçesine girdi.</p>
<p class="p17">Her şey ona aşina. O her şeye efendi. Tanışıklık ezeli.</p>
<p class="p17">Geldi. Serendip’e indi.</p>
</body>
</html>