<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="calibre3"> </p>
<h1 class="h"><a id="ncx309" class="calibre1"></a><a id="a13" class="calibre1"></a>KELİMELER KİTABI</h1>
<p class="calibre3">Lâkin meleklerin bilmediği bir şey vardı. Sezgileri gerçekse de onların, bilgileri eksikti ve hiç kimse O’nun öğrettiğinden daha fazlasını bilemezdi.</p>
<p class="calibre3">Bandan sebep, Alîm Allah bunca sahiplendiğini, Âdem’ini, bir kez de bilmek eylemiyle sahiplendi. İlmini, kelâmını halifesine emanet etti. Sınırsız kelimelerini sınırlı isimler haline getirdi. Kendisinden bildiğine, kelimelerinden de verdi.</p>
<p class="calibre3">İsmin lâfzı neye yarar? Esma yetmezdi Âdem’i Âdem etmeye. Ona müsemmayı da, bir isimle isimlenmiş ne varsa hepsini de gösterdi. Bir büyük anlamak ve anlatmak gücü verdi.</p>
<p class="p4"><span class="t7">Nihayetinde, </span><span class="t7">Âdem’e bütün isimleri ö</span><span class="t7">ğ</span><span class="t7">retti.</span></p>
<p class="p8">Adem’in Kelimeler Kitabı eline verildi, sayfaları da zihnine serildi.</p>
<p class="calibre3">Kelimelerin Sahibi akabinde emanetçisini melekleriyle bir hizaya getirdi. Melekler dizi dizi, saf saf, sıra sıraydılar. Işıktılar, nurdular. Nergisler, nilüferler üzerinden kayıp giden yağmur damlaları kadar duru, aynı damlaların sayısızlığınca çoktular. Âdem’se tekti. Karşı karşıya durdular.</p>
<p class="calibre3">Bu duruş, bilenin bildiğini göstermesi, bilmeyenin bilmediğini anlaması içindi.</p>
<p class="p8">Meleklere Âdem’le aralarındaki fark gösterilecekti.</p>
<p class="p8">Fark, bir bilmek hali. Kelimelerin Sahibi imtihan edecekti.</p>
<p class="p8">Kelimelerin Sahibi, önce eşyayı, şeyleri gösterdi.</p>
<p class="calibre3">Bambaşka bir bilgiyle aydınlandı cennetin cihetleri. Bir şimşek aydınlığında, perdeye aniden ışık düşmüş gibi, timsaller suretlendi. Bambaşka bir âlemdi. Bu kadar kalabalık, bu kadar hareket. Bu hengâme, bu kıyamet. Cennet böyle şeyleri yansımasından dahi bilmezdi. Bir sessizliktir cennetin üzerine sindi. Alışıldık sessizlikler gibi değildi.</p>
<p class="p8">Kevser sustu. Gökler sustu. Tûba sustu.</p>
<p class="p8">Maîn çeşmesi suyunu tuttu.</p>
<p class="calibre3">Âlemlerin Hatîbi sessizliğin üzerinden sesini duyurdu. Meleklere hitap ediyordu:</p>
<p class="p30"><span class="t7">E</span><span class="t7">ğ</span><span class="t7">er hakl</span><span class="t7">ı</span><span class="t7">ysan</span><span class="t7">ı</span><span class="t7">z, haydi söyleyin bana bunlar</span><span class="t7">ı</span><span class="t7">n isimlerini, </span><span class="t7">diyordu.</span></p>
<p class="calibre3">Melekler de konuşurlardı elbet hallerinin diliyle, cennet kelimeleriyle. Ama sınırlıydı kelimeleri. Onların lisanı, lisan-ı hal kadardı. İsimlerin hepsini bilmiyorlardı bu yüzden. Üstelik bilmediklerinden haberleri bile yoktu. Ama işte şimdi. Bilmedikleri ne varsa karşılarında duruyordu.</p>
<p class="calibre3">Dilleri tutuldu. Başlarını zarafet ve edeple önlerine eğdiler. Nuraniyetleri harelendi. Verebildikleri tek karşılık suskunluktu. Susarken bile öyle güzellerdi.</p>
<p class="calibre3">Bu güzellik Âdem’in sıcacık soluğunu kesecekti ki, bu kez Kelimelerin Sahibi, Âlemlerin Alîmi, Âdem’e döndürdü hitabını. İşaret. Önce şeyler sonra melekler.</p>
<p class="p4"><span class="t7">Söyle,</span><span class="t7"> dedi, </span><span class="t7">onlara bütün bunlar</span><span class="t7">ı</span><span class="t7">n isimlerini.</span></p>
<p class="calibre3">Bütün bunların isimlerini. Yani bütün olup bitecekleri. Gelip geçecekleri. Bir gölge gibi perdeye düşecekleri. Bir görünüp bir geri çekilecekleri. Her şeyi, birer birer, hepsini.</p>
<p class="p8">Söyle eşyanın isimlerini.</p>
<p class="calibre3">Âdem kendisine ne verildiğinin, esma talim ettiğinin, isimleri öğrendiğinin henüz farkında bile değildi. Ben isimleri bilmem, diyecekti ki dilini dişleriyle damağının arasında, dudaklarıyla genzinin ortasında çevirmesiyle birlikte içinden bir bent, sel suyunun önünden çekilir gibi çekildi. Tek tek açıldı zihnindeki Kelimeler Kitabı’nın sayfaları. Bütün bilgisi önce ses haline girdi Adem’in. Sonra işitildi. Âdem şeylerin ismini bildi. Nasıl olduğunu anlamadan bile aktı ağzından kelimeler. Sular seller gibiydi.</p>
<p class="calibre3">Önce tek tek saydı kelimeleri. Şerbet, dedi. Kevser, dedi. Yaprak, dedi, elmas dedi. Cinsleri, ibadetleri, müddetleri böyle bildi. Sonra biçimin, kıvamın, ahengin, düzenin, güzelliğin isimlerini söyledi. Geniş kanatlı kuşları, cennet çiçeklerini, aynaları, suları böyle zikretti, dilinin ucuna getirdi. Söyledikleri lâfta kalmadı. Hepsinin işaret ettiği manayı, karşılık geldiği kavramı da buldu. Kelime kelime tanıdı, cümle cümle kurdu.</p>
<p class="calibre3">Sonra sınırlı sayıdaki kelimelerden yeni terkipler, farklı ibareler yapmaya geçti. Bilindik isimlerden bilinmedik manalar, olanlardan olmayanlar, basitlerden karmaşıklar türetti.</p>
<p class="calibre3">Söylediklerine, Âdem’in kendisi bile hayret etti. Bu kadar kelimeyi ne zaman öğrenmişti? Bunca ismi, nereden bilmişti? Nasıl böyle konuşabilmişti?</p>
<p class="p8">Zor değil.</p>
<p class="p8">Ân meselesi.</p>
<p class="p8">Sanki hep de bilmişti.</p>
</body>
</html>