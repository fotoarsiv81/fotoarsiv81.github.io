<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>V. SANKİ İKİ KİŞİ</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a79" class="calibre1"></a>V. SANKİ İKİ KİŞİ</h1>
<p class="p6">Araya derin bir sessizlik girdi. Şu, perçemleri alnına dökülmüş olan, sanki biraz evvelki o değildi. Bu ateş parçasına her bakışında Âdem, sanki Kabil’di ama sanki Kabil de değildi. Korktuğuna uğradı Âdem. Kimseyle değildi aslında Kabil’in davası. Bütün alıp veremediği kendisiyle kendisi arasında, Âdem bu savaşın tam ortasında kaldı.</p>
<p class="p1">Âh oğul, diye inledi.</p>
<p class="p1">Kendisine uyumlu kendisine tezat.</p>
<p class="p6">Bir güzel kâğıt üzerine yazılmış neden bu kadar kötü bir hikâyesin?</p>
<p class="p1">Kimi kanat kimi kırbaç. Sen niye böylesin?</p>
<p class="p1">Saklamadı, söyledi dilinin ucuna geleni:</p>
<p class="p1">Ey oğul, sen kaç kişisin?</p>
<p class="p1">Âdem’in sesine bir acılık geldi oturdu. Ama durmadı devam etti:</p>
<p class="p1">Ey oğul, dedi, bu söyleyen sen değilsin.</p>
<p class="p1">Nereden aldın bu sözleri? Sana kim akıl verdi?</p>
<p class="p1">Kimlerin halleriyle hallendin? Kimlerin diliyle dillendin?</p>
<p class="p1">Örneğin yok bu dünyada, söyle, kime benzedin?</p>
<p class="p1">O böyle söyleyince Kabil baktı babasının yüzüne.</p>
<p class="p1">Dedi: Bak kendi içine.</p>
<p class="p6">Yapraklanmış ağacımın kimden tohum aldığını, kökümün nerelere dek uzandığını orada göreceksin. Gör kendini, fazla uzaklara gitme, o zaman benim kime benzediğimi bileceksin. Hepimizin babası atası sen değil misin?</p>
<p class="p6">Oğullarda babaların sırrı vardır. İkimiz aynı dağız aslında. Yalnızca, ben çöktüm sen yükseldin. Sen örttün ben gösterdim.</p>
<p class="p1">Âdem acıyla gülümsedi.</p>
<p class="p6">Doğruluk payı vardı bunda. Kabil’den etrafa saçılan kötülüğün kapısı, Âdem’in yasak ağacın altında unuttuğu anahtarla açılmıştı.</p>
</body>
</html>