<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>BU RÜYANIN TABİRİ</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a108" class="calibre1"></a>BU RÜYANIN TABİRİ</h1>
<p class="p79"><a id="a109" class="calibre1"></a>şimdi bu bölümü kötülük bildirgesi’nin<br class="calibre4"/>harfleriyle dizmeli. kabillere seslenmeli.</p>
<p class="p79">güzelliğinizden de gücünüzden de<br class="calibre4"/>tiksindim; mantığınızda ve kıyasınızda<br class="calibre4"/>meşrulaştırdığınız ne varsa hepsinden<br class="calibre4"/>nefret ettim, diye söze girmeli,<br class="calibre4"/>ama bunca harfin adına iyilik bildirgesi<br class="calibre4"/>de dememeli,<br class="calibre4"/>bu kitapta iyiliğin bildirgesi eksik,<br class="calibre4"/>çünkü iyiliğin bir bildirgeye ihtiyacı<br class="calibre4"/>olamaz, iyilik gerekçelerle<br class="calibre4"/>sınırlandırılamaz,<br class="calibre4"/>çünkü onun bildirgesi insanın doğasında<br class="calibre4"/>yazılı, kaydı kendiliğindendir, gerekçesi<br class="calibre4"/>fıtratın kendisidir,<br class="calibre4"/>oysa fıtratı zorlayan kötülük,<br class="calibre4"/>gerekçelerini sıralamak, mantığını<br class="calibre4"/>kurmak, bildirgesini yaymak zorunda,<br class="calibre4"/>yoksa fıtrat bu öz yıkıcılığa dayanamaz,<br class="calibre4"/>bu zulüm altında önce kendisi ezilir.</p>
<p class="p80">çünkü kötülük, kendisine şehvetle<br class="calibre4"/>koşmayanların taşıyamayacağı ağırlıkta<br class="calibre4"/>bir şeydir.</p>
<p class="p80">bu yüzden kötülüğün bildirgeleri daima<br class="calibre4"/>daha çok, daha renkli, daha cazip, daha<br class="calibre4"/>çeşitlidir,<br class="calibre4"/>oysa iyilik, tek ve birleştiricidir.</p>
<p class="p80">öyleyse şimdi iyiliğe bir bildirge<br class="calibre4"/>biçmemeli ama kör atın gördüğü rüyayı<br class="calibre4"/>da rüya sonlanmadan tabir etmeli,<br class="calibre4"/>bu tabirin diliyle hükmetmeli:<br class="calibre4"/>yıldızlar, seyyareler, gökler taraf tutarken<br class="calibre4"/>bu zıtlaşmada, bu ayrımda,<br class="calibre4"/>saf tutmalı, taraf olmalı,<br class="calibre4"/>belli etmeli rengini,<br class="calibre4"/>çünkü âdem’in kelimeler kitabı, insanın<br class="calibre4"/>varlık gerçeğini yorumluyor, oysa kabil,<br class="calibre4"/>insanlığın hikâyesini kölesi olduğu<br class="calibre4"/>karanlık adına<br class="calibre4"/>en baştan bozuyor,<br class="calibre4"/>kelimeler kitabı’nın ilk sayfasında<br class="calibre4"/>dehşet verici bir hayalet olarak duruyor,<br class="calibre4"/>üstelik bütün büyük yıkıcılar,<br class="calibre4"/>büyük özgürlük adına,<br class="calibre4"/>onun ismiyle başlayan sayfada hikâye<br class="calibre4"/>oluyor.</p>
<p class="p80">hepsiyle soydaş, hepsiyle isimdaş.<br class="calibre4"/>hepsinin alnında onun kurbanlığının<br class="calibre4"/>kanı, hepsinin kapısı onunla aynı yola<br class="calibre4"/>açılıyor,<br class="calibre4"/>aynı yere çıkıyor.</p>
<p class="p70">oysa bu fıtrat bozumunda kötülük,<br class="calibre4"/>büyük özgürlük değil,<br class="calibre4"/>sadece insanı cevherinden ayırıp<br class="calibre4"/>arazında yorumluyor,<br class="calibre4"/>onun kutsal doğasını bozuyor,<br class="calibre4"/>yerine de başka bir şey önermiyor, başka<br class="calibre4"/>bir değer koymuyor,<br class="calibre4"/>sınırsız özgürlük saplantısında, kural<br class="calibre4"/>tanımazlığını meşru kılan üstünlük<br class="calibre4"/>kıyasında, bütün değerleri tartışmaya<br class="calibre4"/>açıyor yani değersizleştiriyor.<br class="calibre4"/>kendi yasalarını kendisi koyarak,<br class="calibre4"/>kendisinde yasa bozmaya hak-hukuk<br class="calibre4"/>bularak,</p>
<p class="p70">öyleyse kendisinden üstün bir ahlâk<br class="calibre4"/>tanımayarak geliyor.</p>
<p class="p70">oysa mutlak ahlâkın tartışması yok.</p>
<p class="p70">öyleyse görece ahlâkın kıyametine<br class="calibre4"/>düşme.</p>
<p class="p70">bu görecelikte kıyam edene de izin<br class="calibre4"/>verme.</p>
<p class="p70">her şeyle <span class="t7">her,</span> hiçbir şeyle <span class="t7">hiç</span> arasında,<br class="calibre4"/>ahlâkın mutlak yasasını tanımlamaktan<br class="calibre4"/>korkma,<br class="calibre4"/>tanımlamakla kalma,<br class="calibre4"/>katıl bu tanıma,<br class="calibre4"/>hatırla insanın ahenk ve düzen üzre<br class="calibre4"/>yaratıldığını,<br class="calibre4"/>ayır artık iyi ile kötüyü birbirinden,<br class="calibre4"/>yerlerini belirle.</p>
<p class="p69">bir bütün olarak kavra kavranacak<br class="calibre4"/>ne varsa,<br class="calibre4"/>öylece gör.<br class="calibre4"/>göz yummakla dünyayı cennet<br class="calibre4"/>kılacağını sanma,<br class="calibre4"/>yıka gözlerini acı suyla, sen de o meşhur<br class="calibre4"/>uçurumlara uğra,<br class="calibre4"/>kolaycı iyimserliğin saflığıyla, aldatıcı<br class="calibre4"/>küçücük hazzıyla kandırma kendini, ayıl<br class="calibre4"/>artık gaflet uykusundan,<br class="calibre4"/>adını sabır koyma acizliğin,<br class="calibre4"/>buna tahammül deme,<br class="calibre4"/>kendi masumluğunda yok olma,<br class="calibre4"/>bırak, masumlar için bozulsun<br class="calibre4"/>masumiyetin, masumiyet, tek kişiyi<br class="calibre4"/>korur ancak: bilmemenin güvencesi,<br class="calibre4"/>bilmesem daha mı iyi olurdu?<br class="calibre4"/>oysa bilmeli,<br class="calibre4"/>her acıyı bir kez de kendi nefsinde<br class="calibre4"/>çekmeli.</p>
<p class="p69">çünkü kelimeler kitabı’nın ilk iki<br class="calibre4"/>kelimesinin,<br class="calibre4"/>hem mukaddimesinin hem<br class="calibre4"/>hatimesi’nin,<br class="calibre4"/>o ezeli rekabetin varlığını reddetmekle<br class="calibre4"/>çözülmez bu düğüm,<br class="calibre4"/>adını anmaktan korkma kötülüğün<br class="calibre4"/>ve onun bütün müştaklarının,<br class="calibre4"/>mecazlarının, yan anlamlarının, defin<br class="calibre4"/>yapılarının, öğelerinin, söz dizimlerinin,<br class="calibre4"/>temsillerinin, tefsirlerinin, şerhlerinin,<br class="calibre4"/>ezberlerinin, inkâr etme artık varlığını,<br class="calibre4"/>kabul et.<br class="calibre4"/>yüzleş onunla,<br class="calibre4"/>görmezlikten gelme,<br class="calibre4"/>azami dikkatle bak gözlerinin içine ve<br class="calibre4"/>bütün ayrıntılarını fark et.<br class="calibre4"/>iyiliği ancak kötülükle mukayese et.</p>
<p class="p67">değil mi ki kötülük bir olmak halidir<br class="calibre4"/>şunun şurasında,<br class="calibre4"/>direnmemektir.<br class="calibre4"/>dizginsiz bentsiz akmaktır,<br class="calibre4"/>zoraki onurlandırılmış ateş krallıklarının<br class="calibre4"/>azgınlığında kendini bırakmak, karşı<br class="calibre4"/>koymamaktır,<br class="calibre4"/>kendi kulluğunda kendi tanrılığına<br class="calibre4"/>taparken,<br class="calibre4"/>cazibeli ihtişamı göz boyayan bir<br class="calibre4"/>gölgeler yanardağında sınır tanımamak,<br class="calibre4"/>hiçbir engele takılmamaktır.<br class="calibre4"/>oysa iyilik hem olmaktır hem olduğunda<br class="calibre4"/>kalmaktır,<br class="calibre4"/>direnmektir, yoldan çıkmamaktır,<br class="calibre4"/>yani bir bakıma da olmamaktır,<br class="calibre4"/>onun için bu zorlu yolda iyilik, ona<br class="calibre4"/>sadık kalmayı göze alanlar için gerçek<br class="calibre4"/>bir savaştır,<br class="calibre4"/>mazlumların yanında saf tutmak<br class="calibre4"/>kahramancadır ve iyilik azınlığı<br class="calibre4"/>korkusuz olmak zorundadır.</p>
<p class="p70">öyleyse şimdi baş eğmemeli.<br class="calibre4"/>dikilmeli karşısına kötülüğün,<br class="calibre4"/>zulmü zulümle yarıştırarak,<br class="calibre4"/>kötülüğü kötülükle tartarak değil ama<br class="calibre4"/>ilâhî adaletle doğrultarak dur, demeli,<br class="calibre4"/>elde ne varsa, bu mücadelenin<br class="calibre4"/>tarihçesinde onunla isimlenmeli.<br class="calibre4"/>sözse söylemeli,<br class="calibre4"/>yazıysa yazmalı,<br class="calibre4"/>gayesiz değil hiçbir şey kelimeler<br class="calibre4"/>kitabı’nda.<br class="calibre4"/>bunca harfi seçerken, ardı ardına<br class="calibre4"/>dizerken,<br class="calibre4"/>yazdığına bir gaye biçmeli.</p>
<p class="p70">ruh doğasına,<br class="calibre4"/>acı bala öylece dönüşmeli,<br class="calibre4"/>ve, bakir uykulara giriveren kabil’in<br class="calibre4"/>gözdağı rüyasından ürkmemeli.<br class="calibre4"/>çok taşlık çok sarp bir yol bu,<br class="calibre4"/>öyle mi dedi?<br class="calibre4"/>bırak desin!<br class="calibre4"/>habll’in taşlarını temizlediği yolda<br class="calibre4"/>yürümeli.</p>
<p class="p70">göze almalı,<br class="calibre4"/>itilmeyi kakılmayı,<br class="calibre4"/>azınlıkta kalmayı, kınanmayı,<br class="calibre4"/>horlanmayı, kovulmayı, taşlanmayı,<br class="calibre4"/>hatta küçümsenmeyi<br class="calibre4"/>üstüne gülünmeyi.<br class="calibre4"/>aldırma, bırak gülenler gülsün,<br class="calibre4"/>sen yine de atıl kaza meydanına.</p>
<p class="p70">göze al bir kez de sen ölmeyi,<br class="calibre4"/>ben ölürüm, sen ölürsün,<br class="calibre4"/>değmez mi?</p>
<p class="p70">değer, vallahi değer,<br class="calibre4"/>çünkü ancak o zaman derin ve ağır<br class="calibre4"/>acıların arasından pişerek ve yanarak<br class="calibre4"/>geçen.</p>
<p class="p70">bunca cenkleşmeden kimi selâmetle,<br class="calibre4"/>kimi de, onmaz kapanmaz, açık yaralarla<br class="calibre4"/>çıkabilen.</p>
<p class="p70">her kaybın arkasında kayıptan büyük bir<br class="calibre4"/>kazanç bulunduğunu fark eden,<br class="calibre4"/>doğabilirse kendi cesedinden doğan<br class="calibre4"/>insan anlarmış:<br class="calibre4"/>hakikate vasıl eden çölün yolunda<br class="calibre4"/>yanma yakılma da varmış,<br class="calibre4"/>hayat, âdem’in tahayyülünden bile<br class="calibre4"/>muazzammış,<br class="calibre4"/>ve düşmez kalkmaz bir allah’mış. insan<br class="calibre4"/>düşermiş ve kalkarmış.</p>
<p class="p70">düşen kalkan insan ancak o zaman,<br class="calibre4"/>üzerinde eksiksiz dönen gökyüzü ve<br class="calibre4"/>içinde yazılı ahlâk yasasının arasında<br class="calibre4"/>sakinleşebilir,<br class="calibre4"/>göksel dairelerin üzerindeki geniş yolda,<br class="calibre4"/>bir yıldız yağmurunun altında,<br class="calibre4"/>sonsuz uyuma katılabilir,<br class="calibre4"/>ancak o zaman yaratanla yaratılan,<br class="calibre4"/>parça ile bütün birleşebilir.<br class="calibre4"/>ruh aslına dönebilir,</p>
<p class="p79">ezel güzelliğiyle yüz yüze gelebilir, kendi<br class="calibre4"/>doğasında dinlenebilir, kendinden<br class="calibre4"/>memnun kalabilir,<br class="calibre4"/>insan, kimin düşünde görülen bir hayal<br class="calibre4"/>olduğunu sezebilir,<br class="calibre4"/>kendisini cennette, yitirdiği cenneti<br class="calibre4"/>yeryüzünde bulabilir.</p>
<p class="p79">o zaman, yutulamayan bir meyve<br class="calibre4"/>ısırığında kaybedilen bilgi geri döner.</p>
<p class="p79">insan, yüzünde büyük bir melek<br class="calibre4"/>kanadının esintisi, hani âdem’in de<br class="calibre4"/>habil'in de sırtını okşamıştı, omuzlarında<br class="calibre4"/>cennetin, akan yıldız bezemeli atlas<br class="calibre4"/>örtüsü, hani âdem’in de habil’in de<br class="calibre4"/>sırtına atılmıştı,<br class="calibre4"/>hakikat, kendisine verilir,<br class="calibre4"/>insan, âdem’in kelimeler kitabı’nda<br class="calibre4"/>daha ileri geçilebilir,<br class="calibre4"/>kararmış sayfaları, üzerinden silgi geçmiş<br class="calibre4"/>bölümleri okuyabilir, okunmayan<br class="calibre4"/>kelimeleri sökebilir, unuttuklarını<br class="calibre4"/>hatırlayabilir,<br class="calibre4"/>kalkar gözünün bebeğindeki perde,<br class="calibre4"/>öğrenir.</p>
<p class="p79">bilmek, cennettir, çünkü bilmek bütünle<br class="calibre4"/>birleşmektir,<br class="calibre4"/>bu bilgiyle o zaman, kabil’in habil’i<br class="calibre4"/>neden öldürdüğü,<br class="calibre4"/>bu zulmü onun içine kimin koyduğu,<br class="calibre4"/>kabil’in mazurluğunun nerede bittiği,<br class="calibre4"/>cürümünün nerede başladığı,<br class="calibre4"/>ve onu mücrim kılan yanının ismi<br class="calibre4"/>esmâsı.</p>
<p class="p69">kaderle kader arasındaki mesafede,<br class="calibre4"/>iradeye rağmen iradede, kaderin<br class="calibre4"/>içindeki kaderde suçlu olduğu,<br class="calibre4"/>ama kaderin de üstündeki kaderle, onun<br class="calibre4"/>bile masum kaldığı anlaşılır, irade<br class="calibre4"/>iradeyle açıklanır,<br class="calibre4"/>o zaman kelimeler kitabı’nın sırları<br class="calibre4"/>arasında en fazla da zulmün ve onun<br class="calibre4"/>ayrılmaz bütünü olan kaderin kâğıdı<br class="calibre4"/>aydınlanır,<br class="calibre4"/>ve bu anlayışla zulüm bile hükümsüz<br class="calibre4"/>kalır.</p>
<p class="p69">iyilik de ancak o zaman ve ancak<br class="calibre4"/>kötülüğe rağmen anlam kazanır.</p>
<p class="p69">o zaman Serendip yoluyla haşir sabahı<br class="calibre4"/>arasında bütün yaşananların gerçek bir<br class="calibre4"/>rüya olduğu anlaşılır,<br class="calibre4"/>ve o rüya, sil baştan, bir gün yeniden<br class="calibre4"/>yaşanır.</p>
<p class="p69">bu kez bilgi de iktidar da bize râm,<br class="calibre4"/>melekler yeniden selâm verir,<br class="calibre4"/>cennet belki de bu dünyayı sınırsız<br class="calibre4"/>bilmek ve edebilmek gücüyle yeniden<br class="calibre4"/>yaşamaktır.</p>
</body>
</html>