<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p8"> </p>
<h1 class="h"><a id="ncx1373" class="calibre1"></a><a id="a42" class="calibre1"></a>DÜŞME</h1>
<p class="p6">Cennetin bütün yaratılmışları. Âdem’le Havva’nın utancının ağırlığından, ayıbının dehşetinden daha kurtulamamışken. Bu büyük isyanı unutamamışken. Ama affet yakarışını dinlemiş ve Âlemlerinin Rabbi’nin affettiğini de bilmişken. Ferahlamışken.</p>
<p class="p6">Çok geçmedi. Uğultu dindi, gölgeler seyreldi, karanlık hafifledi. Belli ki kelâm inecekti cennet sakinlerinin üzerine, ilâhi hitap işitilecekti.</p>
<p class="p6">Hitabın haşmetinden, kalbine inen azametten Âdem öyle ezildi ki gözlerini kapadı. Ateşler içinde kaldı. Dizlerine kadar cennet toprağına battı. Duyduğu ses daha evvel duyduklarından bambaşkaydı. Aslında ses aynıydı da Âdem’in duyuşu başkaydı.</p>
<p class="p6">Azap etme değil azarlama vardı bu hitapta. Sonsuz ceza değil, kaderin hükmü gerçekleşirken, vasıtasız aracısız son bir kınama. Ses sese katılırken, son bir hatırlatma, uyarma.</p>
<p class="p1">Azamet zamiriyle Biz, deniyordu.</p>
<p class="p1">Bundan sonrası: Meydan-ı kaza.</p>
<p class="p8">Önce başlangıcı duyuldu cümlenin, emir kipindeydi: <span class="t7">İ</span><span class="t7">nin.</span></p>
<p class="p8">Arkasından asıl kısmı geldi: <span class="t7">Dü</span><span class="t7">ş</span><span class="t7">man olarak ya</span><span class="t7">ş</span><span class="t7">ay</span><span class="t7">ı</span><span class="t7">n.</span></p>
<p class="p4"><span class="t7">Hükmü tamamland</span><span class="t7">ı</span><span class="t7">: Ve </span><span class="t7">dünyada bir süre kal</span><span class="t7">ı</span><span class="t7">n.</span></p>
<p class="p12">Yankılanan cümlenin öznesi çoğuldu. Görünürde Âdem’le Havva’ya hitap ediliyordu. Ama belli ki bu çoğulluk Âdem ve Havva’dan çoktu. Böylece Âdem ve Havva’dan çıktı iki özneli hikâye. Bütün insanların hikâyesi oldu.</p>
<p class="p8">Demek cennet burada bitiyordu.</p>
<p class="p8">Yerler gökler sustu.</p>
<p class="p8">Bahçeydi seçilmişliğin alemi, alâmeti.</p>
<p class="p12">Öyle büyüktü ki kaybı Âdem’in, insan neslinden hiç kimse bir daha bir cennet kaybetmeyecekti.</p>
<p class="p12">İkisi, başları önlerinde, yine el ele, suçlu çocuklar nasıl yürürlerse. Öyle.</p>
<p class="p8">Çıktılar cennetten.</p>
<p class="p8">Her şey geride kaldı.</p>
<p class="p12">Bir büyük kabahat ve bir utançla fark etmişti insan oluşunun sırrını Âdem. Bir acıyla sürgünlüğünü başladı.</p>
<p class="p12">O ikisinin çıkışıyla birlikte bütün bir insan soyunun önünde cennet yolu açıldı. Hayret! Bu çıkış, daha çok insan cennete girsin diye mi, düşünemediler bile. Esenlik dilemeye, veda etmeye, son bir kez meleklerle göz göze, yeşil zümrüt kuşuyla yüz yüze gelmeye de vakitleri olmadı.</p>
<p class="p12">Yola çıkmadan önce Âdem, dönüp geriye son bir kez baktı. Bulutlar dizi dizi. Yaslı filbahar ağacı. Sanki cennet her zamankinden daha güzeldi. Kulaklarında İlâhi cümlenin yankısı: Onlar düşecekti. Bu bahçe burada böyle kalacaktı.</p>
<p class="p8">Çok acı! Çok acı! Gözü geride kaldı.</p>
<p class="calibre3">Havva ise omuzları bir araya toplanmış, boynu bükük, başı yerde, gözleri minicik ayaklarının ucunda. Nereye gittiğini bile bilmeden, yürümek değil sürüklenmekti bu. Gözlerinden yaşlar süzülüyordu. Saçları alnına yapışmış, güzel burnu kızarmış, ıslanmıştı. O da son bir kez dönüp geriye bakmak istedi. Başını çevirdi. Ama öyle telâşlıydı ki, saçlarının arasındaki çiçeği düşürdü yere, fark bile etmedi. Havva gitti. Arkasında mavi bir suçiçeği kaldı. Meleklerden biri, aldı onu. Hani, Havva’nın yaratıldığı gün, seyrettiği güzellikten geriye, kalbinin üzerinde bir sezginin hüznü kalmıştı.</p>
<p class="calibre3">Büyük yalnızlığın korkusu evvelâ Havva’nın içini sardı. Gözünü açtığında Âdem’i görmüştü karşısında. Onsuz yaşayamaz, yaşamak ne kelime, adım bile atamazdı. Etrafına bakındı. Oradaydı. Kadın sezgisiyle, arkalarındaki büyük kapının kapandığını, önlerinde çok ama çok bilinmez bir yolun açıldığını hissetti. Ama uzun bir yol arkadaşlığı yapacaklarını düşünürken bile ne kadar uzak bir yere gideceklerini tahmin edemezdi.</p>
<p class="p8">Yol?</p>
<p class="p8">Daha yeni başlamıştı.</p>
<p class="calibre3">Ve, soluğunu enselerinden hiç çekmeyecek, eksik etmeyecek biri. Yanıbaşlarındaydı.</p>
<p class="p8">Bir cennet ömrüne musallattı.</p>
</body>
</html>