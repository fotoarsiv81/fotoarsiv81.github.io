<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p8"> </p>
<p class="p1">Yakamozlar, şevkler, ziyalar.</p>
<p class="p6">Bütün bir cennet varlığı ürperdi. Bir varlığı olan her şey edep ve muhabbetle, asalet ve cazibeyle, gözün görmediği kulağın işitmediği güzellik suretiyle kendisini gösterdi. Çoğaldı, yenilendi, kendisini gerçeğinde bildi.</p>
<p class="p6">Âdem toprağın üzerinden alnını kaldırmamışken daha meleklere de Âdem’e secde etmeleri emredildi.</p>
<p class="p1">Deniyordu ki: <span class="t7">Secde edin.</span></p>
<p class="p6">Yani, onun üstünlüğünü şeksiz şüphesiz kabul edin. Değerini bilin. Bilmekle kalmayın bildiğinizi de gösterin. Ona selâm edin. Ona selâm ederken Bana yönelin. Eğilin onun önünde, Benim ruhumdan bir parçanın önünde eğilir gibi eğilin.</p>
<p class="p6">Âdem’in gözü o cennet ânında bir daha göklere ilişti. O <span class="t7">daha su ile toprak aras</span><span class="t7">ı</span><span class="t7">ndayken</span> bir mim remzinde gökleri doldurmuş akl-ı evvel aydınlığını fark etti.</p>
<p class="p1">Bir daha nokta.</p>
<p class="p1">Nûr-ı Muhammedi.</p>
<p class="p1">Bir daha her şey o nokta’nın içindeydi.</p>
<p class="p6">İsimleri öğrenmemişti henüz Âdem. Senden iki cümle, benden bir cümle. O da tekrar, o da ezber. Bu metni henüz sökemedi, bu müsemmayı çözemedi. Ama ruhunun üzerine, isminin içine, alnının parıltısına, unutamayacağı bir harf mührü, zamanın zarfını bekleyecek bir nur nakşetti.</p>
</body>
</html>