<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>BULUTLAR VE FİLBAHRİ AĞACI</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a54" class="calibre1"></a>BULUTLAR VE FİLBAHRİ AĞACI</h1>
<p class="p17">Bulutlar geldi.</p>
<p class="p17">Suyun üzerine gölgelerini bıraka bıraka ufkun üzerinden akıp gitti.</p>
<p class="p17">Yumdu gözlerini Adem, sonra açtı.</p>
<p class="p17">Bulutlar bir varlardı bir yoklardı.</p>
<p class="p17">Âdem bir bulutlara bir gölgeye baktı.</p>
<p class="p17">Suretten sirete.</p>
<p class="p17">Kesretten vahdete.</p>
<p class="p17">Çoktan Bir’e.</p>
<p class="p17">Gölgeden ışığa.</p>
<p class="p17">Nakıştan nakkaşa.</p>
<p class="p17">Bir dünyayı gördü bir cenneti hatırladı.</p>
<p class="p17">Bir resim. Bir suret. Bir vehim.</p>
<p class="p14">Cennette vuku bulmuş bir bahse mevzu olan insanın hatırladığı rüya.</p>
<p class="p17">Bildi yaradılışının ve macerasının hikmetini.</p>
<p class="p17">Asıl, sürgüne göre sıla olan makamdaydı.</p>
<p class="calibre3">Birkaç adım attı. Serendip yolunda, kelimeler serencamında, ağaçlığın sonunda yer yer gölgeye boğulmuş, yer yer ışıktan doğmuş, çiçeklenmiş, filizlenmiş kocaman bir filbahri ağacıyla yüz yüze geldi. Beyaz ve hafif koku içine dolunca acıyla gülümsedi, acıyla hatırladı. Yaratıldığı ânı. Hatırasının ağırlığından kalbi neredeyse duracaktı. Elini, üzerine bastırdı.</p>
<p class="p8">Kalp: Aynı ânda bu dünya ve o dünyaydı.</p>
<p class="p8">İkilik aradan kalktı, cennet ve dünya diye bir ayrılık kalmadı. Zaman yine o yekpare ân’dı.</p>
<p class="calibre3">O zaman Âdem, her zaman değilse de zaman zaman, birkaç sayılı ân, ufkun üzerine serilmiş bulutlar gibi filbahri dallarının da suretlerinin değil kendilerinin dünyada durduğunu anladı.</p>
<p class="p8">Mecaz değil sahilerdi.</p>
<p class="p8">Temsil değil gerçeklerdi.</p>
<p class="p8">Ayna değil aynılardı.</p>
<p class="calibre3">Hediyeydiler Âdem’e. Şu dünya fenasının üzerinde bir avunmalık müjdesi kadar asıllardı.</p>
</body>
</html>