<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>AĞACIN ÇAĞRISI</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a30" class="calibre1"></a>AĞACIN ÇAĞRISI</h1>
<p class="calibre3">Kalbin kapıları vardı. Korunması kolaydı. Ama vesvese, kapıları bir bir aşarak girmiyor, kalpte doğuyordu. Olan, doğrudan kalp evinde, gönül hanesinde oluyordu. Neticede, vesvesenin kalpte doğan ağacı Adem’in içine önce tohumunu bıraktı. Sonra tohum çatladı, filiz başını kaldırdı. Âdem’in içini kapladı. Başka da hiçbir şeye yer kalmamıştı.</p>
<p class="calibre3">Zemin hazır olmasaydı minicik bir tohum nasıl bu kadar kolay tutunabilirdi?</p>
<p class="p8">Âdem nihayetinde. İnsandı. Topraktandı bedeni.</p>
<p class="p8">Ve ağaç, belki de çok tanıdıktı, eyvanımızda bahçemizdeydi.</p>
<p class="calibre3">Merak, içine dokunmaya, vesvese bir kurt gibi oymaya başlayınca, Âdem’e öyle geldi ki güzel meyve de yenmek için yanıp tutuşuyordu. Ağaç da şarkısıyla Âdem’i çağırıyordu. Bilmek merakını kışkırtıyordu:</p>
<p class="p8">Ey Âdem! Gel! Benim ol sadece ve sahiplen beni.</p>
<p class="p8">Baksana elmaslarıma, zümrüt dallarıma, yakut yapraklarıma.</p>
<p class="p8">Görsene alev kandili gibi sarkıttığım meyvelerimi.</p>
<p class="p17">Ben de gizli saklı bir hazine değil miyim? Âdem, bil beni.</p>
<p class="calibre3">Sadece meleklerin bu lezzeti bilmesi yeter mi? Sen bilmezsen bu lezzet anlamını yitirmeyecek mi?</p>
<p class="calibre3">Sen de görün bana. Âdem oluşun bir anlam bulsun. Bildir kendini.</p>
<p class="p19">Âdem bu sesten uzaklaştı. Ama o uzaklaştıkça ağaç yaklaştı. Dallarını yapraklarını uzattı.</p>
<p class="calibre3">Kollarını boynuna sardı. Sarmaşıklarıyla ellerini bağladı Âdem’in, filizleriyle gözlerini okşadı.</p>
<p class="p18">Saçlarının arasına girdi, göğsüne serildi, rüyasına sızdı. Hiçbir çağrı bu kadar kuvvetli olamazdı. Dayanmak imkânsızdı.</p>
<p class="calibre3">Ağaç masumdu aslında. Onun ne kabahati vardı? Kendiliğinden Âdem’i kandırmaya yeltenmemişti ki hiç, kendiliğinden gel, dememişti. Ağacın ağzından konuşan, gövdesinden, ışığından, suyundan ses veren bambaşka biriydi. Ve çağrı, Âdem’in</p>
<p class="p17">içindeydi.</p>
<p class="p18">Yine de biraz daha direnebildi, bir kez daha hayır, diyebildi. Bu kadar çok hayır, diyebilmek için ne kadar büyük bir evet, demiş olmak gerekirdi.</p>
</body>
</html>