<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>KAN SIZISI</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a98" class="calibre1"></a>KAN SIZISI</h1>
<p class="p8">Sıkılmadı. Pişman olmadı. Utanmadı.</p>
<p class="calibre3">Utanç, Kabil’in yaptığını görenlerin payına düştü. Denizdeki balıklar, havadaki kuşlar, denize varmadan kuruyan ırmaklar, yokuş yukarı akan sular, kelimesi manasına uymayan varlıklar utandı. Evrende utanmayan bir şey kalmadı.</p>
<p class="calibre3">Yasak meyveden bir ısırık alındığında cennet ancak bu kadar utanmıştı.</p>
<p class="calibre3">Bir tek, Kabil tanık değil Kabil’e ne olduğuna. Sadece kendi isminin harflerine değil bütün bir toprağın üzerine kan sıçrattı.</p>
<p class="calibre3">Hiç suçu yokken bir masumiyet kaybı, kanlı gözyaşlarıyla ağlasa bile ne aklar ne yıkardı şimdi toprağı?</p>
<p class="calibre3">Kol veren ırmakların bile akışı çamurlaştı, ağırlaştı. Defne fidanını kökünden söken rüzgâr, iki dağ arasında hızlanan nehir böyle belâ görmemişti. Hep birlikte gördüler kan sızısını. Unutmaları artık imkânsızdı.</p>
<p class="p29">Rab seyretti.</p>
<p class="p58">Kabil’e bu sessizlik, Rab hiçbir şey yapamaz gibi mi geldi? Tanrı mı unutmuştu bu ilk insanların çevresinde yaşadığı tepeyi?</p>
<p class="p29">Yo! Rab mühlet verirdi ama ihmal etmezdi.</p>
<p class="p29">Kimsenin âhı kalmazdı kimsede.</p>
<p class="p58">Karıncanın Süleyman üzerindeki hakkı kimden sual edilecekti?</p>
</body>
</html>