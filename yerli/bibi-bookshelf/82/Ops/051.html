<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>DİYEBİLİRDİ. AMA DEMEDİ.</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a38" class="calibre1"></a>DİYEBİLİRDİ. AMA DEMEDİ.</h1>
<p class="calibre3">Gaflet mi evveldi, isyan mı? Unutmak, ayağı kaymak mazur kılabilir miydi gerçekleşmiş gerçeği? Takdir Eden bilir. Ama Adem kendisini bildiği için sorumluluğu da kimsenin üstüne atmadı. Kabullendi, üzerine aldı.</p>
<p class="p8">Bana bu kelimeleri Sen verdin.</p>
<p class="p8">Sonra beni bu kelimelerle itham ettin.</p>
<p class="calibre3">Beni topraktan yarattın, hamuruma nefsimi kattın. Sonra tuttun beni nefsimle sınadın. Hevesli kıldın da beni, heveskârlığımı suçladın.</p>
<p class="p8">DİYEBİLİRDİ. AMA DEMEDİ.</p>
<p class="p8">Sen yarattın bizi, Sen çizdin bu kaderi.</p>
<p class="p8">Kaderim böyleymiş, elimden ne gelirdi?</p>
<p class="p8">İsyan ettimse de Sen ettirdin.</p>
<p class="calibre3">Halim buysa da sebeb-i halim Sendin. Söyle! Başka ne yapabilirdim?</p>
<p class="p8">DİYEBİLİRDİ. AMA DEMEDİ.</p>
<p class="calibre3">Ben kendimi o yasak ağacın altında buldum. Adını Sen sınav koydun. Düşmekten başka yolum, yasak meyvenden başka azığım yoktu bu oyunda. Bunu Sen de biliyordun. Oyunu sen kurdun. Ben sadece oyuncuydum.</p>
<p class="calibre3">Yürüdüysem de Sen değil miydin yürüten? Öyleyse beni suçlaman neden?</p>
<p class="p8">DİYEBİLİRDİ. AMA DEMEDİ.</p>
<p class="calibre3">ÇÜNKÜ: Filbahar ağacının altında, büyük meleğin cümlelerini sese çevirdiği, zihnindeki Kelimeler Kitabı’nda İrade’den öteye geçemese de Kalb’e kadar gelebildiği o kendini bilme ânında, içindeki Rahmanı nefesin de anlamını bilmişti.</p>
<p class="calibre3">Kendi içindeki ruhumdan’lığın, yani ki O değilse de O’ndanlığın bilgisine ermişti.</p>
<p class="calibre3">Bu fark edişle, bu bilişle sorumluluğu kendi üzerine alırken, O'nun kendisine kattığı nefesin eylem gücünü de yüceltti. Bu yüceltmeyle kadrini kıymetini, oyuna rağmen oyunculuğunun sebebini hikmetini bildi.</p>
<p class="calibre3">Yine de Âdem’di. “Akletmeye” devam etti. Hepsi de soru çekimindeydi:</p>
<p class="calibre3">O Rahmani nefesin kendisine verdiği gücün eylemiyle, eylemin gücüyle: Âdem mi atmıştı adımını?</p>
<p class="calibre3">Olacak olanın olmadığı bu oluşta Rahman, kendi adımını bilir gibi mi bu adımı bilmişti?</p>
<p class="calibre3">Öyleyse kimse kimseye zorla bir şey mi yazmamış, bir şey mi çizmemişti?</p>
<p class="calibre3">Kendisine önerilen dümdüz yolda yürüyebilseydi, bütün bu yaşadıkları görülmemiş bir rüya olarak mı kalacaktı? Sadece Alîm Allah’ın ilminde mi var olacaktı?</p>
<p class="p1">O yol ayrımında Âdem biraz durmuş, beklemişti. Kendisiyle cebelleşmiş, sendelemişti. Düşmüştü sonunda, ayağı kaymıştı. Ama en fazla düştüğü ânda bile özgürdü, öyleyse o mu seçmişti o mu istemişti?</p>
<p class="p1">Sonu yoktu düşünmenin. Sorular sel sağanak. Başını çevirdi Adem. Belli ki yasak ağacın altında ne tamamen mecburdu ne tümüyle başına buyruktu.</p>
<p class="p1">Boydan boya yarılmış filbahri ağacının gövdesinden geçirdi elini.</p>
<p class="p1">Bıraktı akletmeyi.</p>
<p class="p1">Alîm olan O’ydu, o kendisine talim ettirilenle yetindi.</p>
</body>
</html>