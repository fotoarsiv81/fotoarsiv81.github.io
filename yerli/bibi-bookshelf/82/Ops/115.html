<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>KÖTÜLÜK BİLDİRGESİ; ADALETİNİZDEN DE NEŞ'ENİZDEN DE TİKSİNDİM</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h">KÖTÜLÜK BİLDİRGESİ; ADALETİNİZDEN DE NEŞ'ENİZDEN DE TİKSİNDİM</h1>
<p class="p67">ben, gizlemiyorum olup biteni,<br class="calibre4"/>ne yüreğimi ne tenimi, ne inadımı ne<br class="calibre4"/>ayak dirediğimi,<br class="calibre4"/>hayır, pişman değilim,<br class="calibre4"/>bu ağırlığın altında ezilmem,<br class="calibre4"/>benliğimden utanıp da yerin dibine<br class="calibre4"/>geçmem, inancımı da inanmadığımı da<br class="calibre4"/>örtbas etmem,<br class="calibre4"/>çünkü kendimle yüzleşiyorum ben.</p>
<p class="p67">ama ya siz?<br class="calibre4"/>benim kadar cesur benim kadar zeki<br class="calibre4"/>değilsiniz, kendi doğanızla yüzleşecek<br class="calibre4"/>cesaretiniz bile yok.<br class="calibre4"/>bu nedenle özgür değil kölesiniz, biricik<br class="calibre4"/>değil sürüsünüz,<br class="calibre4"/>dürüst değil ikiyüzlüsünüz, tevazuunuz<br class="calibre4"/>kibir, köleliğiniz efendilik,<br class="calibre4"/>alçakgönüllülüğünüz de eğer korkaklık<br class="calibre4"/>değilse başka nedir?</p>
<p class="p68">karşıma dikeceğiniz her değer şimdi<br class="calibre4"/>o kadar zayıf, o kadar cılız bir ses olarak<br class="calibre4"/>kalmaya mahkûm ki bu halimle bile<br class="calibre4"/>sizden daha erdemli, çok daha<br class="calibre4"/>şerefliyim.<br class="calibre4"/>kınayıcılar çoğu kez kınadıklarından<br class="calibre4"/>daha kirlidir, adım kadar eminim.</p>
<p class="p68">sözcüklerim, duaların kabul edilmediği<br class="calibre4"/>kâbuslar bahçesine iteleneli beri kendi<br class="calibre4"/>sözcüklerimle kendi kendimi ihlâl<br class="calibre4"/>ettiğimin bilincindeyim,<br class="calibre4"/>kendi sözcüklerimden, en fazla da ben<br class="calibre4"/>muztaribim. kendimden tiksindiğim<br class="calibre4"/>doğrudur belki,<br class="calibre4"/>ama size duyduğum tiksintinin yanında<br class="calibre4"/>hiç kalır bu.<br class="calibre4"/>değil mi ki ortalama ahlâkınızla<br class="calibre4"/>yüzleştiğimden, içyüzünüzdeki<br class="calibre4"/>ikiyüzlülüğe bulaştığımdan bu yana, ona<br class="calibre4"/>yaslanarak içinizi rahatlattığınız<br class="calibre4"/>vicdanlarınızdan da, inançlarınızdan da,<br class="calibre4"/>sahtekârlıklarınızdan da<br class="calibre4"/>bıktım, usandım, iğrendim,<br class="calibre4"/>adaletinizden de neş’enizden de<br class="calibre4"/>tiksindim,<br class="calibre4"/>iyi ve gerçek dediğiniz ne varsa<br class="calibre4"/>hepsinden nefret ettim.<br class="calibre4"/>habil'den nefret eder gibi yâ âdem<br class="calibre4"/>senden nefret ettim, senden nefret eder<br class="calibre4"/>gibi de seni yaratanın yasalarından<br class="calibre4"/>incindim.</p>
<p class="p69">sana da seni yaratana da söyleyemedim<br class="calibre4"/>nefretimi ama habil’e çekinmeden<br class="calibre4"/>söyledim, ona kustum içimi ondan<br class="calibre4"/>çıkardım acısını bütün<br class="calibre4"/>reddedilmişliklerimin.</p>
<p class="p69">yenilmişlerin öfkesiyle doluyum şimdi,<br class="calibre4"/>irademi tümüyle kinime<br class="calibre4"/>teslim ettim,<br class="calibre4"/>artık bütün nedenler kayıp, nedensizim,<br class="calibre4"/>her ân her şeye dönüşebilirim.</p>
<p class="p69">körsem kör, sağırsam sağır,<br class="calibre4"/>isyansa isyan, kötülükse kötülük,<br class="calibre4"/>öfkeyse öfke,<br class="calibre4"/>hepsi de benim işte,<br class="calibre4"/>bütün alfabe tersine dönüyor<br class="calibre4"/>benim dilimde,<br class="calibre4"/>övgüm küfür, şarkım diken, şiirimin<br class="calibre4"/>tümü saçma,<br class="calibre4"/>sarsılmış ruhum dengelerini nerede<br class="calibre4"/>bulur şimdi?<br class="calibre4"/>bir tek kötülük aklar bundan böyle beni,<br class="calibre4"/>sadece araya soktuğum şiddetli nefret<br class="calibre4"/>ayakta tutabilir, içi boşalmış, su ile<br class="calibre4"/>toprak cesedime ancak o can verebilir,<br class="calibre4"/>böyle bir boşluk sadece<br class="calibre4"/>kötülükle dolabilir,<br class="calibre4"/>öyleyse ölene dek düşmeli, düşene dek<br class="calibre4"/>kötülemeliyim şimdi.</p>
<p class="p69">hiçbir şeyimi hiçbir şeyin arkasına<br class="calibre4"/>gizlemeden yüzüme yapıştırdığınız sahte<br class="calibre4"/>suretimi indiriyorum ve doğrudan kendi<br class="calibre4"/>kötülüğüme dönüşüyorum,<br class="calibre4"/>sadece kötülüğü arıyorum şimdi ve başka<br class="calibre4"/>hiçbir şey de bulmak istemiyorum,<br class="calibre4"/>hiçbir suçluluk duymadan kötülüğü<br class="calibre4"/>kendisi için ve kendisi olarak seviyorum,<br class="calibre4"/>kendi yasalarımdan başka yasa<br class="calibre4"/>tanımayarak bütün yasalara, bütün<br class="calibre4"/>egemen olanlara başkaldırıyorum.<br class="calibre4"/>değil mi ki yasalarınız sıradanları bağlar,<br class="calibre4"/>oysa sıradanlarla aynı sırada değilim,<br class="calibre4"/>onların bağlı olduğu yasalarla<br class="calibre4"/>ölçülemez benim değerim, kendi<br class="calibre4"/>yasalarımı koymaya kendimde yasa<br class="calibre4"/>tanıyorum, çünkü farklılığımı da<br class="calibre4"/>üstünlüğümü de biliyorum.</p>
<p class="p69">onaylamak değil kökünden değiştirmek,<br class="calibre4"/>yapmak değil temelinden yıkmak,<br class="calibre4"/>günahsa günah, nefretse nefret.</p>
<p class="p69">lânetse lânet.<br class="calibre4"/>ateşse gayya, azapsa azâbennar.<br class="calibre4"/>cehennem buysa işte tam göbeğindeyim.<br class="calibre4"/>vurduğum yeri devirdiğim, devirdiğim<br class="calibre4"/>şeyin yerine de başka bir şey koyduğum<br class="calibre4"/>düşünülmesin,<br class="calibre4"/>çünkü artık hiçbir değerim yok benim.</p>
<p class="p69">kendimden başka temsilim, temsil<br class="calibre4"/>ettiğimden başka kıymetim yok. haddim<br class="calibre4"/>yok ki kararım olsun benim,<br class="calibre4"/>uçurumun kenarında mı duruyorum?<br class="calibre4"/>hayır!</p>
<p class="p70">ben uçurumun ta kendisiyim ve kendimi<br class="calibre4"/>büyük bir coşkuyla kendime<br class="calibre4"/>bırakıyorum,<br class="calibre4"/>kapatın isterseniz gözlerinizi,<br class="calibre4"/>görmezden gelin, çünkü bütün<br class="calibre4"/>ordularımla geliyorum,<br class="calibre4"/>çığırımdan çıkarak işte geliyorum.</p>
<p class="p70">öyle bir geliyorum ki sadece Kabil'i<br class="calibre4"/>değil, şu göksel küreleri, onların<br class="calibre4"/>üzerinde dönen ay’ı, güneşi, suyun<br class="calibre4"/>rengini, toprağın bereketini bile yok<br class="calibre4"/>etmeliyim şimdi,<br class="calibre4"/>öyle yok etmeliyim ki hepsini, habil<br class="calibre4"/>sadece kendi bedeninde değil evrenin<br class="calibre4"/>gözlerinde, seyyarelerin bilincinde bile<br class="calibre4"/>yok olsun,<br class="calibre4"/>sadece bugünde ve yarında değil,<br class="calibre4"/>geçmişte bile yok olsun,<br class="calibre4"/>hiç yaratılmamış gibi olsun,<br class="calibre4"/>bir ağacın gövdesinde bile bakışlarının<br class="calibre4"/>izi bulunmasın,<br class="calibre4"/>ondan geriye hiçbir şey kalmasın,<br class="calibre4"/>tanrı bilincinde bilgisi,<br class="calibre4"/>o’nun kelimeleri arasında bile<br class="calibre4"/>kelimesine rastlanmasın,<br class="calibre4"/>adı bile-anılmasın.</p>
<p class="p70">yeraltından yer üstüne gönderilen bütün<br class="calibre4"/>mektuplar bundan böyle benim kanımla<br class="calibre4"/>yazılsın benim adımla imzalansın;<br class="calibre4"/>benden sonra benimle aynı kaderi<br class="calibre4"/>paylaşacakların hepsinin kaderi benden<br class="calibre4"/>sorulsun, hepsinin soyu benim<br class="calibre4"/>sulbümden çıksın, adı benden sual<br class="calibre4"/>olunsun, hepsinin günahı benim<br class="calibre4"/>boynuma kalsın, yazısı benim alnıma<br class="calibre4"/>yazılsın, isterlerse yirmi tırnakları da<br class="calibre4"/>benim yakamda kalsın,<br class="calibre4"/>hepsi de kabulüm.</p>
<p class="p71">zira benim tekinsizliğimi hiç kimse<br class="calibre4"/>görmezden gelemez,<br class="calibre4"/>bu göze alışa, bu kendine tanrı kendine<br class="calibre4"/>kul oluşa kimse artık kayıtsızlık edemez.</p>
<p class="p71">çünkü bu büyük özgürlüğe, bu kendi<br class="calibre4"/>oluşa, bu güçlü isyana, başkaldırışa, yani<br class="calibre4"/>yaratışa kimse imrenmezlik edemez,<br class="calibre4"/>ne kadar lanetleseniz de içinizde bana<br class="calibre4"/>dair bir özenme kalacak,<br class="calibre4"/>kınayan yanınızdan çok kıskanan<br class="calibre4"/>yanlarınız canınızı yakacak,<br class="calibre4"/>çünkü içinizdeki bir yan ben’im.<br class="calibre4"/>lânetim gibi güzelliğim de gücüm de bu<br class="calibre4"/>benim.</p>
<p class="p71">ama başkaldırı güçlülerin harcıdır,<br class="calibre4"/>zayıflar bu emaneti taşıyamaz, ruhlarınız<br class="calibre4"/>gibi bedenleriniz de bu yükü sırtlanamaz.</p>
<p class="p9"> </p>
<p class="p6">Şimdi anladın mı beni ey haberci? Hiçbir isteğimi cennete havale edemem ve cehennem korkusuyla da erteleyemem. Sabrım kararım yok benim. Ne olacaksa olmalı ve zaman geçmez benim üzerimden, “hemmen”, şimdi olmalı.</p>
<p class="p1">Kelimeler ağzında ezilip büzülüyordu. Hemen’in imlâsını bile bir ısrar fiiliyle bozmuştu. Sesinde, dişi kırık bir yılan ıslığı.</p>
<p class="p1">Ağlamaklı değil haykırmaklı.</p>
<p class="p1">Hayal gücü, bütün yoldan çıkmışlar gibi, hayal edilemez raddeye vardı. Haddi kararı aştı.</p>
<p class="p1">Ayrıntıda güçlü. Bütünü kavramada mantıksız.</p>
<p class="p1">Kendi kendisinde tekrarlı.</p>
<p class="p1">Alevin ateşinde soğuk.</p>
<p class="p1">Ağır. Can sıkıcı. Ve çok acı.</p>
</body>
</html>