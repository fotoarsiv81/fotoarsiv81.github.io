<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p58"> </p>
<h1 class="h"><a id="ncx2793" class="calibre1"></a><a id="a99" class="calibre1"></a>SESLENİŞ</h1>
<p class="calibre3">Ölümün gölgesi gizli değil ki. Arkasından sinsice, açık değil gizlice, yüreklice değil yüreksizce yaklaşan Kabil’in gölgesi, taşı kavramış elinin hayaleti, elma çiçekleriyle kaplı toprağın üzerine düşerken. Habil de gördü ölümünün gölgesini.</p>
<p class="calibre3">Bir an. Başını çevirdi. Bu Havva mavisi gözler, artık kum yeşili bile olmayan akkor gözlerle birleşti. Öyle bir duman yükseldi ki Habil’in canının yangınından, onun yanında Kabil’in ateşinin adını kimse anmazdı. Melekliğine gökyüzünün sakinleri bile imrenirken, melek değildi ki Habil. O da insandı. Onun da bir yanı topraktandı.</p>
<p class="calibre3">Canını pazara çıkarmadığı bu can pazarında suyun hasreti gibi sonsuzca akan acısı tenini deldi geçti. İçine gömdüğü her acı yanardağlar gibi infilâk etti.</p>
<p class="calibre3">Son bir cümleler dizini. Öyle bir sesleniş, seslenişlerin en beteri döküldü ki dilinden, sözcükler kendiliğinden tutuşuverdi. Sular ateş alacaktı neredeyse, ağaçların tutuşması ân meselesi. Böyle bir serzenişi nasıl seslendirdiğine Habil’in kendisi de hayret etti. Sebepli bir düşmanlığı bile kalbine sığdırması için ne kadar çok zaman geçmesi, içine ne kadar gözyaşı dolması gerekmişti.</p>
<p class="p8">Cümleler dilinden kendiliğinden dökülüverdi:</p>
<p class="p8">Kabil, dedi. Gör kendini! Ne yaptığını bil!</p>
<p class="calibre3">Alnının bir tarafında Habil’in katili, yazılı senin. Ama diğer yanında Habil’in kardeşi. Hiçbir kalp dayanamaz buna. Ne de olsa insansın. Bakalım sen nasıl dayanacaksın? Nasıl güç bulacaksın?</p>
<p class="calibre3">Kabil, dedi, seni bu kadar güçlü kılan öfkene de o kadar güvenme. Öfkenin ateşini sönmez zannetme. Senin ateşin bir gün mutlaka söner. Ama benim yeisimin ateşi senin içinde, saklı ırmaklar gibi akıp duracak daima. Unutma suyun mizacı temizdir ve ateşin karşısına ancak onun sabrı dikilebilir. Vicdanının ateşiyle, suyun sabrıyla baş başa kalırsın akıbet. Unutma!</p>
<p class="calibre3">Kabil! Benim başıma gelen, başa gelebileceklerin en kötüsü değil. Hatta ölmek kötü bir şey bile değil. Ya bugün ya yarın! Ben ölmeye niyetlenebilirim. Şu gelip geçici dünyada gecenin kandilleri battığında hiç yaşamamış gibi de olabilirim. Ama ya sen? Benim görümden daha açık değil senin görün. Ben incindim fakat sen tümden yok oldun. Ben örselendim sense çöktün. Ben ölür ölmez, benim ölümümden daha ağır bir ceza bekliyor seni, unutma!</p>
<p class="p8">Ben ölürsem ölürüm ama dünya sana kalır mı?</p>
<p class="p8">Silebilir misin alnının yazısından beni?</p>
<p class="calibre3">Çıkarabilir misin rüyalarından? Uyanabilir misin kâbuslarından?</p>
<p class="calibre3">Dağlar, taşlar, toprak saklasa. Gökler sussa gördüğünü. Sen saklayabilir sen örtebilir misin? Hiç olmamış gibi yapabilir misin? Yapamazsın. Ben sussam sen susamazsın. Unutamazsın.</p>
<p class="p8">Kabil!</p>
<p class="p8">Üzerine and içilebilecek ne varsa, onların adına and olsun ki.</p>
<p class="p8">Asla unutamayacaksın.</p>
<p class="p8">Asla unutamayacağını sakın unutma!</p>
<p class="p8">Bir unutma daha ekledi:</p>
<p class="calibre3">Mahşer var, unutma, dedi. Unutma’yı ısrarla yineledi. Sözünü, kelâmın ezeli özünde şerh etti:</p>
<p class="p8">Ey Kabil, Yâ Âdem’in büyük oğlu,</p>
<p class="calibre3"><span class="t7">kendi sicilin ile yüzle</span><span class="t7">ş</span><span class="t7">meye ça</span><span class="t7">ğ</span><span class="t7">r</span><span class="t7">ı</span><span class="t7">ld</span><span class="t7">ığı</span><span class="t7">n gün.</span> Sakın unutma bir kez daha karşılaşacağız. Ve o zaman benim tanığım, insan <span class="t7">vicdan</span><span class="t7">ı</span><span class="t7">n</span><span class="t7">ı</span><span class="t7">n k</span><span class="t7">ı</span><span class="t7">nayan sesi</span> olacak, yani beni sen savunacaksın, seni sen yargılayacaksın.</p>
<p class="calibre3"><span class="t7">A</span><span class="t7">ğ</span><span class="t7">z</span><span class="t7">ı</span><span class="t7">na mühür</span> vursan <span class="t7">ellerin dile gelecek,</span> gözlerinin üzerine bir perde çeksen saçının her teli ayrı ayrı söyleyecek.</p>
<p class="calibre3">Kalbini kilitlesen ayakların, adımların konuşacak, her biri bir kalp kesilecek, kalbin dile gelecek. Seni kendinden sen bile kurtaramayacaksın.</p>
<p class="calibre3">Öyle bir yanacak ki ruhun, gerçek bir ateşin bedenini yakıp kavurması için yalvaracaksın. Bir ân unutmak için. Fıtratınla arana giren sen’i kaldırıp cehennemin en derin çukuruna sen atmaya kalkışacaksın lâkin yapamayacaksın.</p>
<p class="p8">Bakalım nasıl dayanacaksın?</p>
<p class="calibre3">Ve son bir cümle ekledi. Dünya üzerinde bu ona son seslenmesiydi:</p>
<p class="p8">Kabil!</p>
<p class="p8">Allah var, değil mi?</p>
<p class="p8">Vardı.</p>
<p class="calibre3">Habil başını kaldırıp bulutlara baktı. Göklerin yandığını, bulutların alev aldığını gördü. Muazzam bir yangını mahzun bir kalpten kopan kıvılcımla yorumladı.</p>
<p class="calibre3">Kalbiyle acının arasında bir siper kalmadı. Acı o kadar canına geçti ki yıkıl, dese dünyaya, yıkılacaktı.</p>
<p class="calibre3">Bir dileğe, emir hükmünde bütün bir evren boyun eğecekken.</p>
<p class="p8">Demedi. Gözlerini bulutlardan denize çevirdi.</p>
<p class="calibre3">Kaldırmadı elini. Ölümüne ölümle mukabele etmedi. Ama kendisini kurban edenle, kimbilir kaç harf kaç hece, kardeşim, dediğiyle son bir kez göz göze geldi. Bir an. Yumdu gözlerini. Buğday başağı saçları kendi terinde ıslanırken, güzel burnundan akan kan çenesinden boynuna sızarken, şu cümle yazıcının hiçbir öyküsünde değişmez: “Hesabı, bütün mazlumlar gibi, Hesap Gününün Sahibine havale etti.”</p>
<p class="p8">Yetti bu kadarı.</p>
<p class="p8">Mazlumdu. Âh’ı göğe çıktı.</p>
<p class="p8">Bir şey geldi. Sırtını okşadı.</p>
<p class="p8">Karşılık?</p>
<p class="p8">Elbet bir gün bulunurdu.</p>
<p class="p8">Bu dava burada kapanmamıştı. Zaman? Nasılsa çoktu.</p>
</body>
</html>