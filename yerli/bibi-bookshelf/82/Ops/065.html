<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="calibre3"> </p>
<h1 class="h"><a id="ncx1549" class="calibre1"></a>DÜNYA BİR CENNET BİR DE CEHENNEM GİBİYDİ</h1>
<p class="p55">İçinde zümrüt kuşunun yabancılık acısı. Adem ağlarken gülümsedi. Kanı terine, teri gözyaşına karıştı. Demek böyleydi burası, dünyaydı. Kimi isyankârdı yer kimi itaatkârdı.</p>
<p class="p56">Kimi bozguncuydu kimi uysaldı.</p>
<p class="p56">Dünya aynı ânda korku ve hayranlıktı.</p>
<p class="p55">Bu bilgiyle bir yanını hoş buldu koca dünyanın Adem, ama daha çok diğer yanından korktu.</p>
<p class="p55">Bundan sonra bir yurdu ümitti Serendip yolcusunun, daha geniş bir yurdu korku.</p>
<p class="p55">Şu dünya âlemin mizacındaki kararsızlık. Âdem’i en çok da  bu korkuttu. Meşrebi dönekti dünyanın. Fırtına hiç beklenmedik ânda patlıyordu. Onda her ân her şey olabilirmiş gibi duruyordu.</p>
<p class="p56">Her şey iç içeydi burada. Dağınıktı, düzensizdi.</p>
<p class="p55">Emniyetsizdi. Hiçbir şey sonuna kadar duru sonuna kadar masum değildi.</p>
<p class="p56">Dünya işte, bir cennet bir de cehennem gibiydi.</p>
<p class="p1">Her şeyin, asliyetinden başka bir şeye benzediği şu yerde Âdem, kelimeler arasından “gibi”yi seçti. Cennet gibiydi dünya. Neredeyse ona eş ona benzerdi. Göklerden geliyordu her şey. Ama sağlam bir aynaya düşmüyordu cennetin görüntüsü.</p>
<p class="p1">Belli ki dünyanın “âyinesi saf’ değildi.</p>
</body>
</html>