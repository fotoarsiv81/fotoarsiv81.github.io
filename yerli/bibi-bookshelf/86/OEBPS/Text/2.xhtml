<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>62940042OuzAtayTutunamayanlar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {text-align: right;}
</style>
</head>

<body class="main1">
  <h2 class="heading1"><span class="sgc2">G</span><span class="sgc2">ELECEĞİ</span> <span class="sgc2">E</span><span class="sgc2">LİNDEN</span> <span class="sgc2">A</span><span class="sgc2">LINAN</span> <span class="sgc2">A</span><span class="sgc2">DAMIN&nbsp;</span><span class="sgc2">G</span><span class="sgc2">EÇMİŞİ DE</span><b class="calibre">&nbsp;&nbsp;</b><span class="sgc2">E</span><span class="sgc2">LİNDEN</span> <span class="sgc2">A</span><span class="sgc2">LINACAK</span> <span class="sgc2">D</span><span class="sgc2">İYE</span> <span class="sgc2">K</span><span class="sgc2">ORKUYORDUK</span><b class="calibre">&nbsp;</b></h2>

  <p class="heading"><span class="sgc3">Tutunamayanlar</span><span class="sgc3">’ın yazarı önsözlerle, bakış açıları ne olursa olsun “Hayatı ve Eserleri” türünden bönsözler üreten kalem efendileri ile inceden inceye alay ediyor. Aklıma çağdaş bir düşünürün, Jacques Derrida’nın, önsözün anlamsızlığını vurgulamak için önsözler üzerine bir kitabına yazdığı uzun önsöz geliyor: Oğuz Atay’a gönülden katılıyorum aslında; gene de “Hayatı ve Eserleri” için birkaç ön ya da son söz, daha doğrusu sondan bir önceki söz yazma gerekliliğini duyuyorum. Bir “hak”sa bu, biraz da şundan doğuyor: Yaşamamış, onun için de hiçbir şey yazmamış bir(kaç) kişinin ‘Hayatı ve Eserleri’ üzerine yazdım daha önce, neden Oğuz Atay vahasına girmeyeyim, diyorum.</span></p>

  <p class="heading"><span class="sgc3">Tamtamına yarım yüzyıl önce doğmuş Oğuz Atay: 1934’te. 1977’de, 43 yaşında ölene dek, hızlı dönen bir dünyanın ne hızına, ne de ritmine ayak uydurabilmiş: Harflerine sinen siyah ama ince alayı biraz kazıyın, herkes adına kanayan vandal bir yürek bulursunuz orada. Doğduğu yıl, “kenarında” yaşadığımıza inandığı Batı dünyasına deccal inmiş: Hitler’in iktidara geldiği andan başlayarak, daralmış bir Türkiye’de geçirmiş çocukluğunu. Okumayazma öğrenmeye başladığı yıl, Joyce</span> <span class="sgc3">Finnegans Wake</span><span class="sgc3">’i yayımlamış ve romanın sınırına değmiş. DP’nin iktidara geldiği yıl, Ankara Maarif Koleji’nde lise öğrencisi, İstanbul’da mühendislik öğrencisi olduğu yıllarda ise Türkiye’nin çehresi değişiyor inanılmaz bir hızla: Yeni binalar, yeni yollar, atölyeler yapılıyor; yeni bir çukur açılıyor Cumhuriyet’in ortasında. Mühendis çıktığı sırada</span> <span class="sgc3">Pazar Postası</span> <span class="sgc3">’nın içinde Oğuz Atay: Yazmayı ne ölçüde düşünüyor, yazmayı düşünüyor mu bunu bilmiyoruz, ama şirin de, düz yazı serüveninin de yoğun sarsıntı geçirdiği bir dönemde, bu sarsıntının “sahne”sini oluşturan</span> <span class="sgc3">Pazar Postası</span> <span class="sgc3">’nda amansız bir tanık olarak, sessiz ve geride, olup biteni izlediğini biliyoruz.</span></p>

  <p class="heading"><span class="sgc3">1954’te</span> <span class="sgc3">Saatleri Ayarlama Enstitüsü</span> <span class="sgc3">, 1956’da</span> <span class="sgc3">Perçemli Sokak</span><span class="sgc3">,1957’de Vüsat O’Bener’in</span> <span class="sgc3">Yaşamasız</span><span class="sgc3">’ı ile Kemal Tahir’in</span> <span class="sgc3">Rahmet Yolları Kesti</span><span class="sgc3">’si, 1958’de</span> <span class="sgc3">Üvercinka</span><span class="sgc3">, bir yıl sonra da</span> <span class="sgc3">İshak</span><span class="sgc3">,</span> <span class="sgc3">Panayır</span> <span class="sgc3">ve</span> <span class="sgc3">Aylâk Adam</span> <span class="sgc3">çıkıyor. Türk şairi dili ve anlamı, sözdizimi ve mantığı köktenci bir yaklaşım içinde kurcalıyor. Düzyazıda da durum farklı değil: Şüphesiz, bir yanda Halit Ziya’nın, öte yanda Sait Faik’in açtığı koridorlarda, ama onlardan bir bakıma telâşla uzaklaşarak anlatım ve bildiri düzlemlerinde açık bir başkalaşım yaşanıyor. Oğuz Atay ne yapıyor, hâlâ bilemiyoruz. Nice yıl sonra, ölüme beş kala yazdığı gibi “biraz gecikmiş” olduğu için bu değişimi ıskalıyor mu, yoksa “aceleciliği” sayesinde belli bir basamağında değişim sürecine yetişiyor mu? Öyle sanıyorum ki, anı anına olmasa bile, Türk yazarının dili ile olan yüzyüze ve kıyasıya çekişmesine Oğuz Atay’ın tanık olmadığını söylemek güç.</span></p>

  <p class="heading"><span class="sgc3">27 Mayıs 1960. Yeni bir dönemeç, yeni bir anayasa, yepyeni kuramsal açılımlar, TİP kuruluyor, AP kuruluyor, TÖS kuruluyor. Avcıoğlu ve Soysal</span> <span class="sgc3">Yön</span> <span class="sgc3">’ü, Memet Fuat</span> <span class="sgc3">Yeni Dergi</span> <span class="sgc3">’yi, Cemal Süreya</span> <span class="sgc3">Papirüs</span> <span class="sgc3">’ü çıkarıyor. Nâzım Hikmet’in şiiri ve Kemal Tahir öne çıkıyor hızla. Türkiye’de, aynı anda, sosyalizm ve varoluşçuluk aydınlar arasında gündeme geliyor. Türk yazarının dil ve anlatım ile kavgası sürüyor bir yandan:</span> <span class="sgc3">Mısırkalyoniğne</span><span class="sgc3">,</span> <span class="sgc3">Bakışsız Bir Kedi Kara</span><span class="sgc3">,</span> <span class="sgc3">Hallaç</span> <span class="sgc3">ve</span> <span class="sgc3">Troya’da Ölüm Vardı</span> <span class="sgc3">aynı yıllarda günışığına çıkıyor, Joyce ve Faulkner çevriliyor. Öte yandan ‘köy gerçekliği’ ile tanışılıyor:</span> <span class="sgc3">Susuz Yaz</span><span class="sgc3">’dan</span> <span class="sgc3">Yılanların Öcü</span> <span class="sgc3">’ne,</span> <span class="sgc3">Cemo</span> <span class="sgc3">’ya edebiyatın öteki yüzü çiziliyor.</span></p>

  <p class="heading"><span class="sgc3">Artık hazırlanıyor Oğuz Atay: 1970’de TRT’nin açtığı yarışmaya katılacağı, bir jüri üyesinin deyişiyle “484 sayfalık bir emeğin ve tutkunun en açık belirtisi” elyazması, demin kaba hatlarını verdiğimiz bir ortamda yazılmıştır. Cumhuriyet döneminde yetişen aydın kuşaklarının biraz sarsak, daha çok da tutarsız, gamlı, trajikomik tarihini 32 kısım tekmili birden kucaklar</span> <span class="sgc3">Tutunamayanlar</span> <span class="sgc3">. İlk cildin yayımlanışında bile gizli bir ürpertiyle, hoşgörüyle maskelenmiş âtıl bir öfkeyle karşılanmış olması şaşırtıcı değildir aslında: Kıdem esasına göre düzenlenmiş bir “edepiyat ortamı”na, okulsuz ve alaysız onun için de okursuz ve alaycı bir konuk geldi sanılmış, bu amatör hayaletin nasıl olsa ‘tek’ kitapta kalacağı düşünülmüş, gene de bu ‘tek’ kitapla (bile) kalacağı fikri kolay kolay sindirilememiştir.</span></p>

  <p class="heading"><span class="sgc3">Oysa konuk değildi Oğuz: Yüreğindeki kadar dağlayıcı bir acı vermeyen ama onu usul usul ölüm koridoruna ihbar eden beynindeki ur ile yolcuydu düpedüz. Onun için de, “Yedinci mühür”deki gibi sonlu bir oyunla biraz kendini, daha çok da ölümü oyalamayı seçti: 1970’den 1977’nin son ayına dek programına zorla giren hastalık ve ameliyatla, zorunlu olarak giren acı, alay ve hüzünle iki roman, bir düzineye yakın öykü, bir oyun ve bir günlük yazdı. Öldüğünde dördüncü romanından 60 sayfa kadar yazmış,</span> <span class="sgc3">Geleceği Elinden Alınan Adam</span> <span class="sgc3">adını verdiği bir anlatıyı da bütünüyle tasarlamış durumdaydı.</span></p>

  <p class="heading"><span class="sgc3">Bu küçük önsözü açıkçası büyük bir sıkıntıyla, üstelik Oğuz’u kıs kıs gülerken görürmüşçesine bir duygu içinde yazdım, şu garip Orwell yılında. Bir iki özel tutamağım vardı, avuntum da orada. Oğuz Atay’ın çift portreli bir insan olarak düşünülebileceği kanısındayım: Biri neredeyse “pozitivist”, temel inançlarından soyutlanması güç, “dayanıklı” insan:</span> <span class="sgc3">Topografya</span> <span class="sgc3">kitabını, belki de Mustafa İnan’ın yaşam öyküsünü yazan, 1960’ların başında bir fikir dergisi çıkartmak için çırpınan kişi. Öteki, tam tersi oysa: Korkuyu beklerken tehlikeli oyunlara bile tutunamayan, gene de o oyunlarla yaşayan, geleceği elinden alınmış beyaz mantolu bir adam: Dipten sarsılmış, kırgın, hatta umutsuz biri: Günü geldiğinde yazdıklarının anlamına bile yetişemeyen Oğuz Atay. Biri gülüyorsa bu önsöze, öteki yalnızca bakıyordur. İkisi de inanmıyordur şüphesiz. İkisi de soruyordur, sonra:</span></p>

  <p class="heading"><span class="sgc3">“Ben buradayım sevgili okurum, sen neredesin?”</span>&nbsp;</p>

  <p class="heading1"><span class="sgc3"><b class="calibre">***</b><br class="calibre1" /></span></p>

  <p class="heading"><span class="sgc3">Bir Zar Atımı</span> <span class="sgc3">’nın önsözünde şunları yazar Mallarmé: “Bu not okunmasın ya da okunduktan sonra unutulsun isterdim.” Ben de bu önsöz için aynı dilekte bulunacağım</span> <span class="sgc3">Tutunamayanlar</span> <span class="sgc3">’ın okurundan: Romandan hemen hiç söz etmedim, kimse yazar ile okur arasına girmemelidir; Oğuz Atay’dan, o yaşarken olupbitenlerden birkaç kıvılcım sürdüm önünüze: Bu kıvılcımlardan başkalarını çıkartmak daha kolay olabilir, diye düşündüm: “Tutunamayanlar” belli biri tarafından, belli tarih ve coğrafya enlemboylamında, belli bir bağlamdan çıkıp belli bir bağlama doğru yazılmıştır onu kuşatan gerçekliği onun gerçekliğinden soyutlamamak gerek. Öte yandan, bir kitabın ön ve arka kapağı arasında belki de “hiçkimsenin ürünü” bir metin yer alıyordur: “Çağların, depremlerin, sellerin yazdığı” bir metin...</span></p>

  <p class="heading"><span class="sgc3">Oğuz’un kendisine giderayak yakıştırdığı tamlama gerçekten de yakışıyor mu ona? Gerçekten de geleceğinin elinden alındığına inanabilir miyiz bugün? Ölümünden yedi yıl sonra, “Bütün Eserleri”ni yayımlamayı üstlenen İletişim Yayınları’na, genç okurlara bu geleceği göğüsleme olanağı verdiği için Oğuz Atay’ı unutmayanlar adına teşekkür etmek isterim: Bizlerin korkusu, geçmişin de elimizden alınması olasılığından kaynaklanmıyor muydu?</span></p>

  <p class="heading sgc-1"><span class="sgc3">ENİS BATUR</span></p>

  <p class="heading sgc-1"><span class="sgc3">Şubat 1984, İstanbul</span></p>
</body>
</html>
