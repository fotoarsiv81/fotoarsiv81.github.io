<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>Yavaşa övgü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">Yavaşa övgü</b></p>

  <p class="PAndJustification">Hayatımın birkaç senesi, ‘Mavi ay’ dedektiflik bürosunda, David Addison’un Maddie Hayes’i öpmesini beklemekle geçti. Allahım, hep çok yaklaşıp yaklaşıp öpüşmezlerdi. Gece geç saatlerde, ileride dedektif olacağımdan ve saten gibi&nbsp;görüneceğimden emin, dizinin sonunda çalan, o gece lambası bol şarkıyı ninni yapar, uyurdum. “Some walk by night, so-me fly by day...” ne demekti merak bile etmezdim. 80’lerdey-dik ve İngilizcem yoktu. Ayrıca, bu olağanüstü dizinin mesleğime ilham vermesi şerefine, köpeğimin adını Bayan Topes-to koyacaktım.</p>

  <p class="PAndJustification">Kırmızı bir kaykayım vardı. En büyük dertlerimden biri, yan sokaktaki o ince ve keskin virajı alabilmekti. Dizimde&nbsp;türlü yaralar ve izler taşıyordum bu çabamı taçlandıran. Bir&nbsp;süre sonra, dönmeye başladım orayı, fakat döner dönmez ya&nbsp;kaykay park etmiş arabaların oraya fırlıyordu ya da ben.&nbsp;Olsun. Döneyim de ben. Şu an, bu anılara geri dönüp de bakmamın tek sebebi, hayatın yavaş ve o anda ne ise ondan ibaret olduğu günlere duyduğum özlem. Her şey ‘fastforward’&nbsp;geliyor bana bugün. Yine diziler var, yine dönmeye çalıştığım&nbsp;virajlar var ama farklı. Onlar da koşturuyor. Eskiden dururlardı. Suya bırakılmış bir şey kadar dinlenirlerdi oldukları&nbsp;yerde. Saat, bir türlü ‘Mavi ay’a gelmezdi; ve annem ‘Niiiiil’&nbsp;diye bağırdığında ben çoktan yüz kere virajımı almış olurdum. Doyardım vakte. Vakit de bana.</p>

  <p class="PAndJustification">Herkese diyorum ki, “Kendinizi hızlı trende gibi hissetmiyor musunuz?” Beni duyduklarından emin değilim gerçi, yüzlerinde hızla bir yere sürüklenen insanlardaki dalgalanmalardan var. Herkes, bir öncekinin suçluluğuyla bir sonrakinin telaşı arasında gidip gelir gibi. Yetişemiyorum, yetişemedin, yetiştiremediniz! Mesela Ömer dedi ki: İnsan evrimi, bu hıza ayarlı değil henüz. Bize çok geliyor bu bilgi çağı hızı.&nbsp;Onca frekans uykumuzu bozuyor. Radyolar, wirelesslar, wi-resızlar, cepten dalgalar kaçırmış keyfimizi. Bizi ne topraklayacak peki? Kim basıcak frenimize? Karşımdakinin o anda olmadığından o kadar eminim ki, beni asla suçlayamaz o&nbsp;sırada orda olmadığım için. Acaba büyüdükçe mi çıkılıyor bu&nbsp;hızlı atmosfer katmanlarına? Büyümekten kastım, hem yaş&nbsp;boy pos, hem de kapladığın alan. Bir bakıyorum, kimseden&nbsp;bir şeyin cevabını alamamışım. Çünkü ya mesaj bıpbıplamış,&nbsp;ya nette savrulmuşum, ya telefon çalmış ya da akıl kayması&nbsp;olmuş bende. Geçenlerde korktum mesela. ‘Sen o gün...’yazdım mesaj... Tam devam edecektim, Nihat bir şey dedi. Ona&nbsp;cevap verdim. Sonra mesaja geri döndüm, ne cümlenin devamını hatırlıyordum, ne de kime göndereceğimi! Birkaç saniye sonra bağlantı tekrar kuruldu ve ben hmm dedim, hatırladım. Biliyorum, tatile çık diyceksiniz. Meditasyon yap diyeceksiniz. Ama ben gelecekteki şu ilam bekliyorum:</p>

  <p class="PAndJustification">MODERN HAYATIN HIZINA DUR DEMEK Mİ İSTİYORSUNUZ? RADYO, TELSİZ, UYDU, GSM, İNTERNET, TELEVİZYON VE BENZERİ İLETİŞİM DALGALARINDAN TAMAMEN ARINDIRILMIŞ, CENNET ADA ‘MAVİ AYDA&nbsp;BULUŞALIM!</p>

  <p class="PAndJustification">Bayan Topesto’yu ve kablolu telefonunu özledim.</p>

  <p class="Ph4AndJustification" id="bookmark1"><b class="calibre15">Hoş geldiniz bahar hanım!</b></p>

  <p class="PAndJustification">Gelmiyceksiniz sandık bir an. Hapşurduğumda anladım geldiğinizi... malum, görünmeyen polenlerinizi salıyorsunuz&nbsp;gelmeden. Alerjim olduğundan, hemen fark ediyorum.</p>

  <p class="PAndJustification">Burnumda bir kaşıntı. Tamam diyorum, vardı yine. İnsanın baharları da sayılı ne de olsa. Ben alerjimi idare ediyorum, yeter ki sizi göreyim. Saçlarınıza taktığınız çiçeklerden göreyim dallarda. Kopardım geçenlerde bir tanesini, fark&nbsp;etmişsinizdir. Kulağımın arkasına yerleştirdim. Üzerimdeki&nbsp;mor elbiseyle aynı renkti, belki gördünüz. Lafı uzatmayayım,&nbsp;çıplak kollarımı boynunuza dolamak için sabırsızlanıyorum.</p>

  <p class="PAndJustification">Aklıma hemen, hayaller düşmeye başladı. Ah, sizin o insanı sarhoş eden davetleriniz yok mu! Sokağa çağınyolar beni. Kabuğumda ne varsa, dışarı çıkarmamı istiyolar. ‘Çıkar hadi’ diye fısıldıyolar herşeyi. ‘Alan alsın. Satan satsın. Kalan&nbsp;kalsın. Hepsi havalansın.’ Çılgınca geliyo bana bu kafiyeleri. Şubattan sonra martın çıkagelmesi. Sonra birdenbire nisan! Hele o nisan yok mu o nisan. Bütün saçı bukleli hislerin&nbsp;doğum ayı.</p>

  <p class="PAndJustification">Yürüyüşümde, hafif seksekler görüyorum. Havada fazlaca kalıyo adımlarım. R’lerim falan hep düştü, görüyosunuz. Ayıplanmak istiyo insan siz gelince. Bir kahkaha kopardı ya&nbsp;da bir şeyi fazla abarttı diye. Ne var yani, yolundan kıvrıldı&nbsp;diye. Herkesin gözünde, yatılı trenler görüyorum. Alelacele&nbsp;gönderiyolar kendilerini bir yerlere. Doğru düzgün bavul bile&nbsp;yapmadan. ‘Aman aman aman’ geçen şarkılar çalıyor vagonlarda. Ama müzik tabii ki bunun tersini söylüyo. Tüm baştan&nbsp;çıkaran şarkılarda olduğu gibi.</p>

  <p class="PAndJustification">Geçenlerde, bir stüdyoda içimden geçen tüm melodileri söyledim. Ard arda güzel duyulup duyulmadıkları, hiç umurumda değildi. Ne zaman bir şeyler ‘hiç umurumda olmasa’,&nbsp;ortaya güzel şeyler çıkıyor. Bence siz, insanın kurdelelerini&nbsp;açıyorsunuz. Gerçekten.</p>

  <p class="PAndJustification">Bir su parkındayım sanki. Kollarımı yukarı, ayaklarımı aşağı bırakmışım. Kıvrak kaydıraklarınıza teslim olmuşum...&nbsp;Bu ifadelerimi abartılı bulacaksınız. Ama ben de değişiyorum. Geçen defa bıraktığınızda böyle miydim? Evet, aramızda geçen diyaloğu gayet net hatırlıyorum. ‘Hazır mısın?’ demiştiniz. ‘Hazırım’ demiştim. Bu defa sizi kapıda karşıladım.&nbsp;Ah bahar hanım, kendinizi özlettiniz. Nasıl ciddiydik siz yokken, bir görseniz.</p>

  <p class="Ph4AndJustification" id="bookmark2"><b class="calibre15">Wake ari</b></p>

  <p class="PAndJustification">Bu yazıyı, Peter Bjorn and John’dan ‘Nothing to Worry About’ dinlerken okursanız, daha fazla nüfuz eder.</p>

  <p class="PAndJustification">Wake ari, Japonca ‘as is’, yani ‘olduğu gibi’ demekmiş. Hayatımda ilk defa, bir dövmem olabilirmiş gibi geldi. Wake&nbsp;ari dövmem. Ama yok, o da kolumun bacağımın ‘olduğu gi-bi’liğini bozar diye düşündüm. Aklıma yazdım. Hatta içimdeki, hayatla ilgili arama motoruna,’wake ari’ adını verdim.&nbsp;Kelimeler, gerçekten büyü. Ve bu kelime, onunla ilk karşılaşmamda, altındaki sebze resmiyle beraber, anne gibi geldi&nbsp;bana. Saçlarımdan okşayıp, beni her şeyle ilgili teselli etti.&nbsp;Hayatın, mütevazı bir pazarda geçtiğini fısıldadı bana.</p>

  <p class="PAndJustification">Bu lafı ezber bilsek, soluk ve mükemmel olmayan şeylere karşı olan tahammülümüz genişler. Kendimizi tırmalamayı&nbsp;bırakabiliriz. Kişiliğimizi ve bedenimizi çekiştirip durmayız.&nbsp;Wake ari deriz, bizi eksik bulanlara. ‘Ben böyleyim, bu sepetteki turp kadar yamuk, bu havuç kadar kesik, bu limon kadar lekeliyim.’ Ben böyle bir şeyim işte. Ve kendimi son derece vitaminli hissediyorum.</p>

  <p class="PAndJustification">İnsan ruhuna en kötü gelen bakteriler, hayattan, kendinden ve sevdiklerinden mükemmellik bekleme virüsü. Onları, görmek istediğimiz hale getirene kadar rahat etmemek. Ama&nbsp;o hâl gelmez ve kimse o hale de gelmez. Mesela, yine sepete dönelim... Buradaki turptan düzgün bir turp elde etmeye çalışalım. Başımıza gelecek şey, ona kendi rengi olmayan&nbsp;mor bir boya sürmek, düzleştirmek maksadıyla kırmak olur.&nbsp;Havucun kesiğini görmemek için, onu bayağı bir rendelememiz gerekir. Ki bu onu küçültecektir. Limonun lekesini almaya kalksak, orda o leke yerine koca bir beyaz oyuk kalır.&nbsp;Böyle küçücük bir sepette bunlar oluyorsa, düşünün ki hayatta neler olur bu çabalarla. Ne yaralar alınır, ne küçücük&nbsp;kalınır.</p>

  <p class="PAndJustification">Değiştirme çabasının sonunda, elinde bıçak, hayali kırık bir sürü insan kalır. Ve sepettekiler de, mutlaka bir gün onu&nbsp;katil olmakla suçlar. E, bıçakta onun parmak izi yok mu?</p>

  <p class="PAndJustification">Bütün bu suçlamalardan elini eteğini çekmenin en kolay yolu, bu sepete sevgiyle bakmak. Wake ari’nin dünyanın en&nbsp;güzel şeyi olduğunu anlamak. Kusurdaki, kusursuzluğa tapmak. Kandırmaya ve kanmaya çalışmamak... Sorun bir kendinize, mükemmel görünen sebzelerle pişirdiğimiz çorbayla,&nbsp;bunlarla pişen çorba arasında çok fark olabilir mi? iddia ediyorum, bunlarla daha lezzetli hayat.</p>

  <p class="PAndJustification">Yaşasın wake ari!</p>

  <p class="Ph4AndJustification" id="bookmark3"><b class="calibre15">Sevmediğim kelimeler</b></p>

  <p class="PAndJustification">Keşke: Gerçekten, bir zaman önce ‘keşke’lerin hepsine biber sürdüm. Ne zaman, o kelime ağzımda birleşmeye çalışsa, üzerine “bir hayır vardır<span class="calibre18">1</span> basıyorum, hemen çözülüveriyor. Zamanın geri sanlamayacağı bir dünyada, bir elimizin dişini öbür elimizin içine çarpan bu gereksiz kelime, kaslarımızı&nbsp;da ortadan havaya kaldırır. Girilmeyesi ruh halleri bunlar...&nbsp;Keşke sussaydım, keşke öyle yapmasaydı, keşke böyle olmasaydı. Susmadın, o öyle yaptı ve böyle oldu! îyi ki oldu, oh oldu. Keşkeleme, ilerle.</p>

  <p class="PAndJustification">Peki: Güler yüzüne rağmen, kalbi kırık olan! Razı oluşların en gönülsüzü! Sinirli bir kabulleniş! Bu pekiler, mutlaka bumerang gibi geri gelir, hem de ne kalabalık laflarla... Kimseyi peki kıvamına getirmemek ve pekide karar kılmamak lazım. Hem böyle sitemli konuşmak, bizi hep yokuşa götürür. Kelimelerin, yol işaretleri olduğuna ve bizi yolculuk ettirdiğine inanıyorum. Peki yok. Tamamsa, babalar gibi tamam, değilse babalar gibi tamam değil. Ara sıcakların hepsi, dünden kalma.</p>

  <p class="PAndJustification">Bu olmaz: Bu yapılamaz, burada yapılamaz, Türkçesi ‘ben tarafından yapılamaz’ olan. Bu kelimeyi o kadar çok duyuyorum ki, kendimi olurunu ararken yakalıyorum sürekli. ‘Bu&nbsp;olmaz’cılar, her şeyi alıştıkları gibi yapmazlarsa keyifleri&nbsp;kaçar. Etraflarına güzel ve güvenli bir çit çizer, senden onun&nbsp;dışında deneyler yapmanı istemezler. Hele bir de bunu onlardan istemeni, hiç istemezler. Halbuki bu sahte bir fren. Şu&nbsp;anda, bir bilimadamı, bilgisayar ekranına bakarak 11. boyutu nasıl ortaya çıkarabileceğini hesaplarken, senin ‘olmaz’m&nbsp;ne olabilir ki? Her şeyin olabildiği, her şeyin her şeyle olabildiği, her şeyin her zaman olabildiği hatta ‘bal gibi de olduğu’&nbsp;bir yerde, hemen herkes evinin önündeki ‘olmaz’cılan süpürsün. Hoş gelsin olduranlar...</p>

  <p class="PAndJustification">Yanlış: Yanlış kalkarsa, bir sürü beyin ve kalp diktatörü işsiz kalır. ‘Doğru’ da, eşi ölen muhabbet kuşlan gibi bir süre sonra ölür... İnsan büyüdükçe, boyu uzadıkça, kafası yukarı doğru çıkıp da sağı solu, ileriyi geriyi daha geniş gördükçe anlamalı ki, bu kelime elimize vurulan aptal bir plastik&nbsp;cetvel. Kurallan koyan birileri, bu kelimeyle bizi yargılayıp&nbsp;cezalandırır. Halbuki en âdil düzen, insanın içindeki medeniyette zamanla kurulur. O kelimeyi kullanmadan, pusulanı iyiye çevirebilirsin. Yanlış diye bir şey yok. Doğru da kim?&nbsp;Biz karşıdan karşıya, bay doğru olmadan da geçeriz.</p>

  <p class="PAndJustification">‘Bence’ konuşalım, ‘sence’ konuşalım... Ne güzel diller onlar.</p>

  <p class="Ph4AndJustification" id="bookmark4"><b class="calibre15">Derdinle arana hendek açmak</b></p>

  <p class="PAndJustification">Henüz uyandığım rüyamda, şişman bir çocuk, öbür limanda unuttuğum laptopumu almak üzere, o tuhaf tekneye geri bindi. (Liman diyince gözünüzde, güneşli bir seyahat canlanmasın. Geceyansı. Kaybolmuştum. Bu çocuk ve o Japon’a benzeyen adam, beni tekneleriyle İstanbul’a yakın bir yere bırakmayı kabul etmişti.) O çocuk geri gelene kadar, size&nbsp;yeni bulduğum ruhani kas çalışmasını anlatayım. Geçenlerde, karşıma bir soru çıktı. Soru da, aslında sonunda ‘n’si var.&nbsp;Asabımı bozmaya meyilli bir şey. Fakat benim asabımı bozmaya niyetim yok. Bahar yeni gelmiş bir defa, her şeye cıvıldayarak tepki veresim var... Derken, bu soru böyle balon gibi şişti birinin ağzında. Her zamanki gibi ilk tepkimi verdim.&nbsp;Haşin ve acımasız ve gamlı ve suçlayıcı ve bol tükürüktü olan&nbsp;bu cevabı kendi ağzımdan duymak, havamı hemen kararttı.&nbsp;Mevsimim değişti. Şimdi bu dediğim şeyi daha da güçlendirmek ve ona göre davranmak zorundaydım. Kelimelerle oyunda kuraldır bu. Bir soru ve bir cevap insanı bu hale getirebilir. Cıvıldarken, gıcırdar oldum. Sonra, biraz vakti bıraktım&nbsp;geçsin... O sırada, şu olan bitene başka bir tepkim var mıydı ona bakındım. İşte o sırada keşfettim ‘derdinle arana hendek açmak’ı. Şöyle bir şey: Eğer iki adım geri gitmeyi başarabilirseniz, soruyla aranıza bir küçük hendek açılıyor ve önünüze nakış gibi işlenmiş bir ‘alternatif tepkiler mönüsü’ çıkıyor. Tıpkı, bir bilgisayar oyunu gibi. Sonra, iştah sizin. Hafif&nbsp;bir şeyler istiyorsanız, et yemezsiniz olur biter! iki adım geri&nbsp;gidebilmem için araya koyduğum vakit, işe yaradı. Soru baloncuğunun, üstümdeki çekim gücünün azaldığını fırsat bilip, hemen iki geri adım attım. Bir baktım, seçtiğim şey, mönüdeki en ağır, en mideye oturan şey! Onu yemekten vazgeçtim. Onun yerine, tatlı ekşi soslu hafif olanı seçtim. Söyledim. Söyledikten sonra, baharım hiç değişmedi. Sorular, cevaplarını yiyerek uzaklaşan şeyler. Gönlünden, şöyle tebes-sümlü bir şey koparıp verirsen, geriye koydukları şeyse... O&nbsp;da başka rüyaya :)</p>

  <p class="Ph4AndJustification" id="bookmark5"><b class="calibre15">Kendine biraz zaman ver</b></p>

  <p class="PAndJustification">Hiçbir şey yapmamak için mesela. Bırak, bahar kararsızca geçsin üzerinden. Bir yaz sansın kendini, bir kış. Sen bir tişört giy, bir hırka. Senden beklenilen, hep yaptığın şeyi ilk&nbsp;kez duyuyormuş gibi yap. Cevapsız bırak. Parantezini aç, içine gir kıvrıl, başkası ol. Sana hiç benzemeyen biri. Mesela,&nbsp;senden daha sakin. Senin alışkanlıklarını taşımayan, kaygılarını paylaşmayan, hatta tanışsan seninle pek anlaşmayan&nbsp;biri. Ol. Olabilirsin. İçinde herkes var. Baksan görebilirsin.&nbsp;Kendinden beklemediğin şeyler yapmak harikadır. İçinde kafesler açılır, her şey doğasına kavuşur.</p>

  <p class="PAndJustification">Şöyle bir durup, nefes alacağın bir yere kaçınca göreceksin ki, şaıjlı bir aletten pek bir farkın yok. Hep kırmızı yanıyor,&nbsp;hep pilin bitmek üzere, ama sende hep bir gayret. Duymak&nbsp;istediğin iki kelime: Bravo ve hayret!.. Kendini rüzgâra, güneşe, suya, uykuya bırakınca görüyorsun ki, yeşile dönüyor&nbsp;pilin. Yükseliyor sesin. İkide bir durdu duracak gibi değilsin.&nbsp;Hiç olmadığın kadar dirisin. Her şey yolunda aslında. Hem&nbsp;yolunda ne ki? Tabii ki her şey yolunda, ben mi tayin edeceğim canım elalemin yolunu... Benim yolum bu, der, patikalara sapıverirsin.</p>

  <p class="PAndJustification">Hep koşturuyorum. Bir şeyi halletmeden eve döndüğümde, beni azarlayan ‘vicdan’ teyzemle kalıyorum İstanbul’da. Nefes alıp verdiğim şehir. Daha az nefesle, daha çok koşmamı istiyor benden. Çizgi filmlerdeki gibi koşuyorum,&nbsp;ayaklarımdan kıvılcımlar çıkana dek. ‘Evet ‘dedim, ‘o şarkıya&nbsp;düet yapıcam, söz yazıcam. O jingle’ı da yazıcam, o reklamda&nbsp;oynıycam, o kitabı yayınlıycam. Köşe yazımı yazıcam, hemen&nbsp;her gün web sitemde olucam. Beni ne zaman arasanız orada olucam, şarkılarla dertlerinize derman olucam. Neşenizi&nbsp;bulucam. Mutlaka bulucam neşenizi’. Böyle diyordum işte.&nbsp;Dediğimi de yapıyordum.</p>

  <p class="PAndJustification">Sonra topladım bavulumu gittim. Önce New York’a, sonra Floransa’ya. Toskana’daki şarap vadilerinde çimlere uzandım... Dilimi şaraba kaynaştırdım, tenimi güneşe. Medici Ailesi’nden kalma bir otelde kalıyorum ve sabah bahçeye inerken, kendimi o ailenin şımarık kızı sanıyorum.&nbsp;Kendimden çıktım, başka pabuçlar giyiyorum.</p>

  <p class="PAndJustification">Yapmadığım şeyler yapıyorum, bakmadığım şeylere bakıyorum. Görmediğim şeyler, beni ancak böyle görür. Biliyorum.</p>

  <p class="Ph4AndJustification" id="bookmark6"><b class="calibre15">Dedikodunun zararı üstüne</b></p>

  <p class="PAndJustification">Bilmezler ki, kelimeler ağzın etrafında yörüngeye oturur.</p>

  <p class="PAndJustification">Tuttum hemen dilimi. Tam uçundaydı halbuki. Hazırdı laflarım. Allah bilir nasıl iftiralar... Kim bilir kimden duyduğum, tam ezberleyemeyip, yarım yamalak yuvarlayacağım bir beddua gibi. Fakat dilimden düşmeye pek meraklılar. Hemen kapadım ağzımı. Dilin huyuna güvenilmez.&nbsp;Söylemiycem der söyler, tekrarlamıycam der tekrarlar, ya-ralamıycam der yaralar. Ben de iyisi mi, önce dişlerimi sonra da ağzımı kapayayım, üstüne de avuçlarımı kenetleyeyim&nbsp;dedim. Herkes de, gözünü dikmiş bana bakar. Ah! Bizi nasıl&nbsp;güldürecek, birbirimize dikecek oysa ki dilimdekiler. Başka&nbsp;birinin felaketinden kendimize, konfetiler yapıcaz, hırkalar örücez halbuki. Müsaade etmedim. Dilimden dökmedim.&nbsp;Taşıyıcısı olmıycam işte o virüsün. Önce güldürür rahatlatır.&nbsp;Ama sonra öksürtür, bağışıklığı düşürür. İnsanın ruhunun&nbsp;ateşini çıkarır.</p>

  <p class="PAndJustification">Bir yerde okudum daha yeni. İnsan dedikodu yaptığında, bir çöpü hem kapının önüne, hem de evinin içine bırakır gibi düşünmeliymiş. Çok güzel benzetme. Gözümün önünden&nbsp;gitmiyor. Dedikoducuların ruhu bundan kokuyor demek.&nbsp;Evlerinin içi siyah çöp torbalarıyla dolu.</p>

  <p class="PAndJustification">Bilmezler ki, kelimeler ağzın etrafında yörüngeye oturur. Sen duyarsın yani en çok, ettiğin laflan. Pis bir şey söylediysen, çöp attıysan, o kötü sıfatlardan savurduysan, zannetme&nbsp;ki o öznesine gider. Sende kalır o. Senin o. Ağzından çıkan,&nbsp;doğurduğun bir çocuk gibi. Elbette duyulacak, senin gibiler&nbsp;onu yayacak. Ama her tekrarlayan bilsin, en çok ona yapışacak. Daha da kötüsü var... Bu kötü kelimeler, etrafında arılar gibi dönerek, kendi türlerinden olan her türlü canlıyı yanma çağıracak. Çıkardıkları sesi duyan kötülük gelip, kulağından girmeye çalışıcak. Bu noktadan sonra, ettiğin kötü lafın benzerini duymamana imkân yok. İşte bu yüzden sustum.&nbsp;Lafımı yuttum. Yutulan kötü laf, bünyeye zarar vermez. En&nbsp;kötü gaz olarak çıkar, ya da bağırsak onu atar... Onun yerine&nbsp;güzel bir şey söyledim. Herhangi biri ya da herhangi bir şey&nbsp;hakkında. Bunu yapmak daha zor. Dilinin sözlüğünde en çok&nbsp;küfür var, olumsuz olan var. Nedense. Fakat, o dedikoduyu&nbsp;içimdeki öğütücüye atıp, yerine güzel kelimeler koyunca, kabul ediyorum ki biraz sıkıcı oldum. Bu güzel laflanma kimse&nbsp;dendenler koymadı. Et istiyorlardı, ot verdim.</p>

  <p class="PAndJustification">Dil vejetaryeni oldum, ruhum hafifledi.</p>
</body>
</html>
