<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>Baaa... Baaaa...</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">Baaa... Baaaa...</b></p>

  <p class="PAndJustification">Saçları uzun, bıyıklı, sırtında gitarı Ankara’da ‘o kız’la tanışacağı ev yemeğine giden biri, ona o gece Orhan Gencebay’dan “Batsın Bu Dünya’yı çalarak ‘işte bu adam’ dedirtti. Kızın adı&nbsp;Berin’di. Aşkları büyük, evleri küçük bu iki genç hemencecik&nbsp;evlendi. Aradan 1,5 yıl geçti. Berin kucağındaki bebeğe ‘işte&nbsp;İm baban’ dedi.</p>

  <p class="PAndJustification">O bebek daha bir yaşına girmeden bir heceyi tekrarlamayı başararak ilk kez ‘baba’ dedi. Küçük kızın, babasının gitarıyla ve annesinin mamasıyla büyürken, küçük turuncu küvette&nbsp;çekilmiş bir resmi var.</p>

  <p class="PAndJustification">Küçük kız tam portmantoya çıkıp aynada balon patlatmayı başarmıştı ki babası askere gitti. Bir gün izin alıp çat kapı gelen kafası kazılı yabancıyıysa tanımakta güçlük çekti. Artık heceleri dizmede uzman olmuştu. ‘Bu benim babam değil’ dedi bilerek. Eve gelen misafirlere aynı&nbsp;dönem şu konuşmayı yaptı: Siz burada rahat rahat oturuyorsanız, babam bu ülkeyi koruduğu için. O sırada Ordu&nbsp;Evi’nde kafası kazılı yalnız baba çaldığı gitarıyla bir beste yaptı:</p>

  <p class="PAndJustification">Kızım kızım güzel kızım / ilk göz ağrım, yürek sızım / senden uzak çaresizim / bu da benim alınyazım... İleride askerliği bitince, bir yemekte kızı şöyle devam edecekti: Babam babam güzel babam / Ben de sensiz yaşayamam / Bu dünyanın yükünü sen olmadan taşıyamam...</p>

  <p class="PAndJustification">Günler günleri kovaladı. Üstüne titrenen bu kız çocuğuna bir de erkek eklendi. O da aynı insana aynı yaşlarda ‘baba’&nbsp;dedi ve 4’e tamamlandılar. Kardeşinin bebek arabasını tutup&nbsp;ona çığlık attıran küçük kız, çığlığı basan bir bebek, vitrinlere bakıp ‘kızım bırak arabayı’ diyen bir anne ve annenin yanında peşi sıra yürüyen bir baba, binlerce kez Tunus Caddesi&nbsp;Kuğulu Park arası gidip gelmekten sıkılmış olacaklar, bir sabah trene atlayıp İstanbul’a taşındılar. Kız trende hep ağladı. İlkokul arkadaşlarının olmadığı bir yerde asla oyun oynayamaz, Murat’sız yapamaz, Ceylan’dan başkasıyla anlaşamazdı. Erkek bebek halinden memnun rayların ritmiyle sallanıyor. Kız meğersem denize âşıkmış, ama öyle deniz değil,&nbsp;dalgalı olan. Babası, belki söylemeyi unuttum, artık ‘yürüyen&nbsp;adam’. Beraber bir gün Bebek’te yürürken bir kapı gördüler.&nbsp;Yürüyen adam dedi ki: Kızım bak, çok çalış, bu üniversiteye&nbsp;gir. Burası Boğaziçi, Türkiye’nin en iyi üniversitesi.</p>

  <p class="PAndJustification">İstanbul’da boş durmak yoktu. Onlar 4 kişilik bir Tunus-Kuğulu Park grubu daldılar işe güce. Erkek biraz büyüyüp anaokuluna başladı, kurada 1. çıkıp Işık Anaokulu’na turuncu sınıfa. İyi başlangıç. Kız, amaaan o yaşta çok sıkıcılar geçelim, ortaokul. Anne, anne enteresan, Berin’i hortlatıp&nbsp;içinden kardeşiyle moda şirketi kurdu. Gecelerce kesti, biçti, boyadı, dikti, yapıştırdı. Yürüyen adam yürüyüp duruyordu. Deniz havası, İstanbul karmaşası, balık-Boğaz-hokkabaz&nbsp;onu sanki sırtından itiyordu. Ama o yine de İstanbul hakkında nostaljik bir şarkı yaptı: Koşturmaca keşmekeş / deli olursun deli / İyi ki sen bugünleri görmedin Orhan Veli...&nbsp;İstanbul’da yeniden âşık oldu. Başka bir kadına, İstanbul’a.&nbsp;Ankara’dayken 3500 W’luk kolonlardan bahseden şarkısı Müzikomani’yle ünlü olmuş, gazetelerden ailecek gülmüş,&nbsp;şarkıları ödüller almış, sokakta tanınmıştı. İstanbul’da yaptığı albümün adı başkaydı: Biz Sizi Ararız.</p>

  <p class="PAndJustification">Kız baktı, çok çalıştı, peki hangi üniversiteye girdi? Bunun</p>

  <p class="PAndJustification">cevabını vapurdan inip, bir binaya girip ‘Tebrikler, kızınız Boğaziçi’ni kazanmış’ı duyan yürüyen adam bilir. Sorsanız&nbsp;hemen aklı fikri müzik olan kızının, e naapsaydı böyle bir babayla, 2000 mezunu olduğunu söyleyiverir. Onun sayesindedir, küçük yaştan beri kitaplarla, hedeflerle, sedeflerle besleyip büyüttüğü çocukları şekerdir, eriyiverir. Ama çocuk bu,&nbsp;odada durduğu gibi durmaz. Bir bakarsın özgür kız olup yürüyüş yoluna pano pano diziliverir. Sana yan gözle ‘ben özgürüm’ deyiverir. Dili şarkılarda pabuç gibi olur, yürür gider.&nbsp;Pilav yapmadığı gibi, sevgilisi giderse, Allah korusun, yan&nbsp;komşuları katlederim diye dans eder televizyonlarda. Ama&nbsp;anne yan komşuya kahvede mahcup güler, baba olur bir menajer, kardeşin odasından bütün gün yükselir ritimler.</p>

  <p class="PAndJustification">Suavi’yle Berin naapsm, hep iki heceler: baa-baa, aan-nee, seev-gii.</p>

  <p class="Ph4AndJustification" id="bookmark1"><b class="calibre15">Bir yaz masalı</b></p>

  <p class="PAndJustification">Bir varmış, bir yokmuş kendinden sıkılıp duran insanların her gün aynı şeyi yaptığı bir ülke varmış. Adı Dünya’ymış.&nbsp;Buranın kralı Giden’miş. Kaçıncı Giden.</p>

  <p class="PAndJustification">Giden her yaz parmağını dergi sayfalarında gezdirir, en güneşli, en palmiyeli, en bungalovlu Enenen adasında durdurur ve ‘işte burası’ der, gidermiş. Bunu sırf giderken ‘hayatımdaki yeni sayfa’ dönerken de ‘o sayfayı kapattım’ demek&nbsp;için yaparmış. Espiritüelmiş anlayacağınız. Espiritüelmiş&nbsp;çünkü rahat ve neşeli keten pantolonlar gibi püfür püfürmüş&nbsp;ruhu. Tek derdi küçük kardeşi Kalan’m mutsuzluğuymuş.&nbsp;Kalan’a derdi sorulunca, derdinin Giden’den kaynaklandığını söylermiş. Gidenin teni altın rengi, saçları parlak, düşünceleri uçuş uçuşmuş. Anlatacak bir sürü şeyi, sanki kendini zor tutan bir gülüşü varmış. Gözlerinde Japon çizgi filmlerindeki gibi bir ışık çizgisi sanki bir yelkenli gibi derinlere yol alırmış. Gidenin ağzı çok büyükmüş; yiyip içmekten,&nbsp;konuşup anlatmaktan. Kalanın da kulakları; Giden’in gidişini duymaktan, anlatılanları dinleyip durmaktan ve onu iten&nbsp;rüzgârları kesmekten.</p>

  <p class="PAndJustification">Kalan bir gece rüyasında Enenen adasını görmüş, sahillerde koşuyor, deniz yatağında margaritasını yudumluyormuş, uyanınca Martin Luther King gibi ayaklanıp, meydandaki&nbsp;Hepburda heykelinin duvarına bir bildiri asmış. Bildiride yazılanlar şunlar:</p>

  <p class="PAndJustification">Sevgili Kalan halkı,</p>

  <p class="PAndJustification">Sadece kralının giden olduğu bir ülkenin halkına Giden Halkı değil Kalan Halkı olarak seslenmek isterim. Giden, bili hurda kendimizle bırakıp nereye gider? Bizim hurda birbirimize baka baka aklımıza gelmeyen, ruhumuza gelmeyen, üzerimize gelmeyen şeyleri bulmaya mı gider? O nerde?&nbsp;Kimler var orda ve ne var orda? Hepinizi benimle Giden’i bulup hükmüne son vermeye çağırıyorum. Asıl Kral Kalan ol-mahdır diyorsanız, yarın gün ağarmadan limanda olunuz.</p>

  <p class="PAndJustification">Liman limon şeklindeydi. Bu limon, yakışıklı denizcilerin saçlarına son şekli verir, mektupların mum ışığında gerçek&nbsp;kelimelerini bulur, Giden’in çayına tat verir, Kalan’msa gözüne kaçıp yaşartırdı. Komşu ülke Zırt Pırt’ın uğrayıp durduğu limon limam da, tabii ki Giden’in özensiz bir esprisi daha.</p>

  <p class="PAndJustification">Sabaha karşı limanda bütün Giden Halkı, ki onlara artık Kalan Halkı diyebiliriz, toplanmıştı. Gece boyunca kafalarında tarttıkları Giden’in kendisi değil, giden olmasıydı. Giden hep ezici bir güçtü. İnsan evinden giden istenmeyen bir misafire bile ‘kal’ derdi. Kendini yeni sularda yıkamaya giden bu insanlar, bizi aynı sularda daha sert sabunlanmaya mahkûm ederdi. Kalırsak gidemezdik. Gidemezsek dönemezdik. Dönemezsek gösteremezdik. Gösteremezsek bilemezdik... Gerçi bu görüşe zıt bir Kalan atasözü bakan göz aynıyken gördüğünün pek değişmediğinden bahseder:</p>

  <p class="PAndJustification">Gidilen liman hep limon.</p>

  <p class="PAndJustification">Bu masal burdan başa döner ve kendini tekrar eder. Ta ki biz uyuyana kadar...</p>

  <p class="PAndJustification">Tatlı rüyalar.</p>

  <p class="Ph4AndJustification" id="bookmark2"><b class="calibre15">İnsanları korkulan yönetir</b></p>

  <p class="PAndJustification">Bu cümleyi ilk duyduğumda sizin ilk düşündüğünüzü düşündüm: O kadarcık mı! Hemen ardından da sizin ikinci olarak düşündüğünüzü: Beni değil!</p>

  <p class="PAndJustification">Sonra zaman zaman, diyelim ki mecbur kaldığımda, beni neyin yönettiğini bulmak için sudan çıkmış balık gibi çırpınırken ben, kafamdaki müziğe kulak kabarttım. Duyduğum&nbsp;ses kemanlardı, gergin telleriyle hin hin çalan, evet evet duyduğum kesinlikle Jaws’m yaklaşma müziğiydi.</p>

  <p class="PAndJustification">Ah Spielberg, evrensel bilinçaltımızdaki ‘suyun derinleri tehlikeli, gitmeyin!’ emrini maketten bir köpekbalığıyla nasıl da kumanda etmişti. Hâlâ bir derinden atlarken suya ben,&nbsp;hop diye ağzına düşer gibi oluyorum Jaws’m.</p>

  <p class="PAndJustification">Peki, sabahın ilk ışıklarıyla rüyalarımızda bile çalmaya devam eden bu müzik, niye yerini bilindik bir ninniye bırakmaz?</p>

  <p class="PAndJustification">Peki, niye sımsıkı sarılmış yüzeriz o şişme Jaws’ımıza, hem de küçücük sığ bir havuzda?</p>

  <p class="PAndJustification">Bence belli başlı korkular şunlardır: Sevdiklerini kaybetme korkusu, sevilmeme korkusu, başarısızlık korkusu, küçük düşme korkusu, yalnızlık korkusu.</p>

  <p class="PAndJustification">Üff, resmen bir korku ordusu!</p>

  <p class="PAndJustification">Bunlar vampirden beter, sarmısakla falan gitmez ve kalpleri yok ki kazık sokasın! Kafamızdaki o kemanların üstüne arada bir giren o koroya ne demeli? Sözleri hep aynı olan o sıkıcı şarkı:</p>

  <p class="PAndJustification">Aman yapma sevilmezsin Aman yapma bak kaybedersin&nbsp;Dur söyleme içinde dursun&nbsp;Elbet zamanla unutursun&nbsp;Küt küt küt küt küt küt...</p>

  <p class="PAndJustification">işin acı tarafı bu korkuların çoğunun yersiz olması. Bu yersiz korkuların her yerimizi kaplaması. Bu şarkı bitince&nbsp;çalan Mazhar Alanson şarkısı ne güzel halbuki: Başarısız ol-duysan oldun / Yıkma kendini zaten yorgunsun...</p>

  <p class="PAndJustification">Bakın şu anda yaptığım tamamen ‘okurum sana söylüyorum Nil sen anla’ durumu. Korka korka horon teper gibi durmayı sevmiyorum. Kendimce bir yöntem buldum, isteyen benimle uygulasın. En çok korktuğum şeyleri yazıp, sürekli yanımda bulunduracağım. Ha, bir karar mı vermem gerekti, ha yine&nbsp;içimdeki evetler hayır gibi, hayırlar da evet gibi mi davranmaya&nbsp;başladı; <i class="calibre16">açıp hemen o</i> Jaws kâğıdımı okumaya başlayacağım.</p>

  <p class="PAndJustification">Gereken korku maddesini bulunca, ya hakikaten korkunçmuş diyip ona göre davranacağım (korkuların yönettiği bir insan olduğunu reddeden mi var!), ya da bunda korkacak ne&nbsp;var diyip Jaws’ımın burnuna bir tekme!</p>

  <p class="PAndJustification">Aristo mu demişti: “Üzerinde düşünülmeyen bir hayat, yaşanmaya değmez.” Değmez bence de. Korkmaktan korkmuyorum, illa korkacaksam gerçekten korkunç bir şeyden korkayım bari. Gece sandalyenin üzerindeki kazağı, oturan cadı gölgesi sanmanın âlemi yok. Aaaa, bakın ne çalıyor:</p>

  <p class="PAndJustification">...Gel gidelim güneylere / Yenilenip dinlenmeye / Deliyim ben aslında / Senin gibisini sevmekle, deli...</p>

  <p class="Ph4AndJustification" id="bookmark3"><b class="calibre15">Kan, tentürdiyot, gözyaşı ve kabuk</b></p>

  <p class="PAndJustification">Şu bahçedeki çocuk gibi olmak istiyorum.</p>

  <p class="PAndJustification">Annem ‘aa yağmur yağıyor, bekle şemsiye alıp geleyim’ diye apartmana girer girmez koşup ağaca tırmanan. Yağmurda şemsiyeye gerek duymayan. Çimlere basıp solucanları inceleyen... Koşar adım yürüyen, yürür gibi seksek oynayan.&nbsp;Annesinin getirdiği şemsiyenin kuruluğundan nem kapan.</p>

  <p class="PAndJustification">Hayatın düzeni ve dayattıkları hoşuna gitmediğinde herkesin ortasında hüngür hüngür ağlayan. Neşesinden, enerjisinden, inadından sinir bozan. Her şeyi soran. Aldığı her cevaba inanan. Kendi yörüngesinde dönüp durmaktan sarhoş.</p>

  <p class="PAndJustification">Uluorta dans eden, şarkı söyleyen, ‘buradan gidelim!’ diyen. Sevmediği insanları sever gibi, sevdiklerini sevmez gibi yapmayan. Yuvadan birine platonik âşık olan. ‘O benim olsun’suz aşkını devam ettiren. Kolayca gülüveren, hem de&nbsp;karnından bir yerden. Kimse boya dememişken boya yapan,&nbsp;kimseye göstermese de hamurdan heykelini diken. Saatlerce&nbsp;tek başına oyunlar kurup bozan. Bilek güreşinde yalandan yendiğini bilse de en güçlünün kendi olduğuna inanan.&nbsp;Koşarken düşmekten korkmadan koşan. Düşünce yaşanan&nbsp;kan-tentürdiyot-gözyaşı-kabuk karesini çabuk unutup, ertesi gün daha da hızlı koşan.</p>

  <p class="PAndJustification">Kusurlarını da, marifetlerini de kendine saklamayan. Basit, sevgi dolu bir rutinden başka bir şey istemeyen. Neden</p>

  <p class="PAndJustification">neden neden diye hep laf olsun diye soran. Aslında nedensiz bir şey yapmaya çoktan razı olan. Kitapları resimli olan, uykusuna ninnilerle yollanan, iştahı yokken dikkati dağıtılıp&nbsp;beslenen. Gök gürültüsünü, ayı, güneşi, yıldızları ve yağmurlan altyazısız seyreden.</p>

  <p class="PAndJustification">...ben de bunları yazan, yağmurdan mı, çocuktan mı, hayattan mı nem kaptığı belli olmayan.</p>

  <p class="Ph4AndJustification" id="bookmark4"><b class="calibre15">Madonna de Paris</b></p>

  <p class="PAndJustification">‘Madonna olacakmış, gülmeyin, belki yarası var...’ diyen bir şarkı yazmıştım. İçimdeki hırslı kızla dalga geçmiş, ona o&nbsp;göğüsleri sivri sutyenden giydirip, haline gülmüştüm.</p>

  <p class="PAndJustification">Madonna benim küçüklüğümün en büyük şeyiydi. Duvarlarımda posterleri ve kulaklarımda ‘hayat bir muammadır, herkes tek başına ayakta kalmalıdır...’ şarkılarıyla. O&nbsp;hep yeniydi. Hep cesurdu. Annelerle babalan rahatsız etmek,&nbsp;başkaldırmaya hazır çocukları fethetmek üzere gönderilmiş&nbsp;bir sinyaldi.</p>

  <p class="PAndJustification">Ben büyüdükçe o küçülmedi, daha da büyüdü. Birkaç sene önce bir biyografisini okuduğumda daha da hayran kaldım. O bir topun ucundan tepelere fırlatılmış şans topu değildi. Yolun başında topa tutulmuş ama sapasağlam durmuştu! Kaç insan yüzlerce kere şunları duyup, kendine inancından&nbsp;kemirerek tok kalabilir: Güzel değilsin, sesin yok, dans bile&nbsp;edemiyorsun. Sende özel bir şey yok. Ve kim şu cümleyi söyleyip bir ömür vakti varken bunu başarabilir: Bütün dünyanın Madonna’yı tammasını istiyorum. Ezberleyecekler adımı,&nbsp;tıpkı Cher’i ezberledikleri gibi!</p>

  <p class="PAndJustification">1,57 boyunda bir dev. Sağlam tuttuğumuz, mahrem bulduğumuz, sormaya bile korktuğumuz her şeyimizi sarstı. Ona bakmamız ona yetmedi, gözlerimizi fal taşı gibi açarak bakmamızı istedi. Biz de hep öyle baktık zaten. Madonna bugün&nbsp;hamburger gibi, selpak gibi bir şey. Madonna işte. Hepimizin&nbsp;Madonna’sı.</p>

  <p class="PAndJustification">Madonna’nın Paris’te konserine gittim. Ve şunu fark ettim. Anne olduğu için mi, kollarını bize açtığı için mi, bileğindeki kırmızı ip onu sakinleştirdiği için mi neden bilmiyorum ama ben, artık onu seviyorum. Hayran falan değilim artık,&nbsp;gözlerini insan ancak bir süre fal taşı gibi açık tutabilir. O artık ‘20 yıldır beni desteklediğiniz, yanımda olduğunuz için teşekkür ederim’ deyince gözlerimizi dolduran biri. 47 yaşında&nbsp;sahnede yine en yeni, en enerjik, en güzel, en çalışkan... Bu&nbsp;konsere sırf adı için gidilir, nasıl çevirmeli bilmiyorum “Re-invention Tour”u. Basın bu konser konusunda ona acımasız&nbsp;davrandı ama onun en çok antrenmanlı olduğu şey bu. Ona&nbsp;yapamazsın demeyin, koşa koşa kafa atıyor çünkü. Çevirdiği&nbsp;film sayısı giderek artıyor baksamza!</p>

  <p class="PAndJustification">Konserde gücünün kaynağını görür gibi olduğum bir an vardı. Üzerindeki ‘Kabbalah’ya inananlar her şeyi daha iyi&nbsp;yapar’ t-shirt’ünü gördüğümde. Nereden çıktı bu Kabbalah?&nbsp;Önemli değil ki. O herhangi bir şey işte. Bir konu. Onu oyaladığı kadar olmasa da bizi de oyalamıyor mu? Madonna’nın&nbsp;gücünün kaynağı bence kendini her şeyden etkilenmeye açık&nbsp;tutup, her şeyden nem kapıp, bize bunu geri yağmur gibi&nbsp;yağdırmasıdır. Üf anlatamadım, yani Madonna kendini etkilere açık tutup, etkilendiğiyle bizi etkileme sanatı uzmanı. O&nbsp;tam bir pop star. Çünkü onun için savaştan dine kadar her&nbsp;şey pop. Ben bütün hayatı bu kadar ti’ye alan, çiğneyip balon&nbsp;yapıp suratımıza patlatan birini görmedim.</p>

  <p class="PAndJustification">Konser iki kelimeyle bitti. Madonna’mn iki kelimelik özetiyle. Re-invent yourself. Yani, kendini yeniden yap. Yap, boz, yap, boz, yap, boz, kabbalah, boz, sabbalah subbalah, boz!</p>
</body>
</html>
