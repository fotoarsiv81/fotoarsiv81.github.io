<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>İnsanlar koklaşa koklaşa...</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">İnsanlar koklaşa koklaşa...</b></p>

  <p class="PAndJustification">Hayvanlar konuşa konuşa, denilseymiş, daha doğru olurmuş. Ben konuşarak anlaşan insanlar az gördüm. Çoğu, korkularını perdelemek için, asıl kelimeleri kullanmazlar. Özellikle kadınlarla erkekler. Onlara, ‘Şimdi ne duyduğunu anlat’ diye sınav yapılsa, çok komik olur o yazı. Zaten, bu anlaşma-mayı ruhanileştirip, ‘olduğu gibi kabul etme’ yöntemine gidildi. ‘Beni değiştirmeye çalışma’da duruldu. Dinleyen yok o ayrı... Zaten, lüzumu yok, çünkü son araştırmalar (yaşasın biri-leri biz uyurken bir şeylere tekrar tekrar bakıyor), gösteriyor&nbsp;ki, insanlar koklaşarak anlaşıyorlar.</p>

  <p class="PAndJustification">Bir kadınla bir erkek, birbirleri için uygun olup olmadıklarını kokularından anlıyorlar. Ve genellikle ‘bağışıklık sistemi’yle ilgili genleri farklı olanları tercih ediyorlar. Ki, ezber bozup, mikroplara karşı farklı bir düzenek kurabilsinler. Çünkü, bizim asıl savaşımız virüslerle. Onlar her&nbsp;girdikleri bünyede aynı genetik şifreyi bulsalar, yani insanlar klonlanarak çoğalsa, bizi çoktan yeryüzünden silmişlerdi.&nbsp;Çözemedikleri bir yeni şifre yaratmanın tek yolu da, her çocukta yeni bir kombinasyon yazmak. Tabii aynısını onlar da&nbsp;yapıyor. Bitmez tükenmez en büyük dünyalar savaşı, bu kadar mikro bir düzeyde yaşanıyor işte. Genlerimiz de bizden&nbsp;habersiz, bu savaşa göre silahlanıyorlar. Koku burada, başka&nbsp;bir gen kokteyli hazırlamamıza yardım ediyor.</p>

  <p class="PAndJustification">Kadınlara, giyilmiş erkek tişörtü koklatıldığmda, hemen</p>

  <p class="PAndJustification">hepsi, kendilerinden farklı ‘bağışıklık’ kokanı tercih etmiş. Yani, boşuna değil, kokusu burnumda tütüyor, demek. Kokusu bu anlamda tutmayanlar, daha zor yavruluyor.&nbsp;Doğum kontrol hapı da, bu koku sensorunu bir nevi engelleyip, yanlış eş seçimine neden oluyormuş. Yani, hapı bırakınca, ‘Ben bu adamla ne arıyorum’ deme ihtimali büyükmüş.</p>

  <p class="PAndJustification">Parfüm endüstrisi, bu durumu manipüle etmeye çalışıyor. Gerçek kokumuzu salamıyoruz ve böylece birbirimizi koklayabilmemiz gitgide zorlaşıyor. Modern çağdaki, kalpler yan yana durmazken yakınlaşmaların çoğu bundanmış.&nbsp;Koklayabilmek istiyoruz. Birbirimizden bir derin nefes çekebilmek. Canımız çıkıyor bunu becerebilmek için, deodorant,&nbsp;krem ve parfümleri atlayıp. Fakat, hazır olun, yeni bir teknolojiyle, kendi kokunuza en yakın kokulardan parfüm üretme dönemi geliyor. Kısaca, kokusunu en çok sevdiğinize gidin. Burnunuzun dikine yani. Gerçek aşkı bulmak isterseniz&nbsp;hani...</p>

  <p class="Ph4AndJustification" id="bookmark1"><b class="calibre15">Düşünce baloncu</b></p>

  <p class="PAndJustification">Öyle acayip oldu ki. Araba kullanıyordum tamam mı? Sonra aklıma sevimsiz bir düşünce geldi. Ne güzel ki, şu an hatırlamıyorum.</p>

  <p class="PAndJustification">Söz konusu düşünce, acilen duygulanma da sirayet ederek bir ağ gibi üzerime kapandı. İçinde çırpınıyorum. Dışına ta-şamadığım düşüncelerden herhalde. Olur ya. Bir yandan da&nbsp;yokuş çıkıyorum. Derken önüme bir araba çıktı. Ben ani bir&nbsp;fren yaptım. Yoluma devam ettim. Fakat kaldığım yerde değildim. Düşüncem gitmişti!</p>

  <p class="PAndJustification">Rahatsız edici bir şey olmasına rağmen, kafamı çepeçevre aradım. En son hissim neydi diye, nabzımı yokladım. Yok. Bulamıyorum. O anı fren anında, ön camdan uçmuş gitmiş.&nbsp;Ne tuhaf. Kendimi asla rahatsız ve kötü hissetmiyorum. Tam&nbsp;tersi, gripten falan kalkmış gibiyim. Aaaaa dedim. Şu ‘secret’&nbsp;hikâyesi doğru galiba. İnsan düşündüğünü değiştirince, o anki realite tamamen değişiyor. Biraz önce bir ağın içinde balık&nbsp;misali çırpınan ben, şu an kuşlar kadar hürüm. Hatta, ‘gel&nbsp;bana çukulata sevgilim’i söyleyecek gibiyim direksiyon başında.</p>

  <p class="PAndJustification">Kafamızın mutfağında, günlük ne pişiyorsa, o yenir, insan onlarla beslenir. Kaygı ve korku dolu olanları aslolan kabul edip, iyiye ve güzele yağ oranı yüksek besin muamelesi yapmak gelenektir. Ne kötümser. Büyüdükçe oluyor bu.&nbsp;Neyi, nasıl yapmaması gerektiğini bilenlere yetişkin denir. O</p>

  <p class="PAndJustification">yüzden, güdük kalmak makbuldür.</p>

  <p class="PAndJustification">Şimdi, arada deniyorum bunu. Bir korkumu alıp, içini oymaya başladığımda, durup aniden başka bir şeyle ilgileniyorum, îşe yarıyor. Beyin, bebekler gibi o sırada ne gösterirsen, onunla ilgileniyor. Gözü ona kayıyor. Bu, benim açımdan yararlı bir keşif oldu. Hayatımda, kafamı kurcalayan gereksiz&nbsp;şeyleri, bu şok terapiyle yok ediyorum. Buradan yeni bir terapi çıkar mı bilmiyorum.</p>

  <p class="PAndJustification">insanlar, pesimistleri ve kaygılıları ve bir şeylerin daha kötü gideceğini söyleyenleri daha çok dinliyor. Çünkü korkular ağır. Fakat bakın, bu basit araba örneği gösteriyor ki, hafıza da balık bir yandan. Ağır olan bir şeyi bile, kaldırıp atabiliyor.</p>

  <p class="PAndJustification">Çekim yasasını uygulamak zor. Bir de bunu deneyelim: Bırakım yasası. Bırakırsak uçar yasası. Denemesi kolay.&nbsp;İstanbul’da yokuş çok. Biz de, bir tür baloncu gibiyiz yani aslında. Düşünce baloncu.</p>

  <p class="Ph4AndJustification" id="bookmark2"><b class="calibre15">Düğmeye basmak</b></p>

  <p class="PAndJustification">Hayatta bana en çok vakit kaybettiren şey, kararsızlığım oldu. Burcumdan mı, yükselenimden mi artık bilmiyorum, ince eleyip sıkı dokumalarım var. Haliyle, zaman alıyorum ben. Benimle tanışsanız, hemen sizden de alınm biraz zaman. Ha, bu kadar hesap kitap ve sağlama sonrası, emin&nbsp;adım atıyor musun bari diye sorsanız, ona da hayır derim.&nbsp;Ben, genel anlamda bir ‘Kökü havadayım’. Bu laf, astroloji&nbsp;sever/bilir arkadaşım Volkan’a ait. (Evet herkesin bir astrolog arkadaşı olmalı. Herkes batıllaşmalı yeri geldiğinde.)</p>

  <p class="PAndJustification">Okuduğum şeyler ve empati geliştirebilmem, halimi daha da zorlaştırdı. Her şeye kafamı eğip bükerek, indirip kaldırarak değişik açılardan baktıkça, netlik ayarım bozuldu. Yani&nbsp;zaten hayli miyobum ben. En çok kullandığım kelime ‘hayır”.&nbsp;Galiba. Her şeye, hemen cevap vermemi de beklemeyin benden, ertelerim. Fena ötelerim. O kadar ötelerim ki, birbirimize uzak düşeriz. Valla, abartmıyorum çok oldu. Seçmeyince,&nbsp;netleşmeyince, ‘kim bilir’de fazla durunca, hayat bayatlıyor.&nbsp;Ekmek gibi. Sonra, senden de köfte oluyor bir tek.</p>

  <p class="PAndJustification">Dediğim gibi, kafamdakilere bir sıra numarası veremediğim için, tam bir kaotik düşünce salonunda yaşıyorum. (Evet Volkan biliyorum, o iki gezegen, ben doğduğum an, o evde&nbsp;yan yana denk gelmiş diye oluyo bu.) Olsun. însan kendini&nbsp;yargılamam alı. Yeni bulgularımdan biri. Kendini yargılamaya başlayan, sonunda her şeyin suçlusu olur. Vay be.</p>

  <p class="PAndJustification">işte, kafasında sürekli bir düşünce duşuyla gezer insan ben, geçenlerde asansöre binince olan oldu. Bildiğim bir şeyi, gördüm. Fark ettim ki, asansöre bindiğimde bir düğmeye&nbsp;basmazsam, bilmediğim ve istemediğim bir kata gidiyorum.&nbsp;Annemin deyimiyle: Otomatikman! Çünkü, bir başkasının&nbsp;iradesine girmiş oluyorum artık. Düğmeye basanın yanında&nbsp;bitiyorum. Karar verenin.</p>

  <p class="PAndJustification">Hayat kabinine bindiysen, ki bindin yoksa nefes alamaz ve bu yazıyı okuyamazdın, fazla beklemeyeceksin. Bir şeyi seçip, düğmeye basacaksın. Yoksa, başkasının yolculuğunun&nbsp;bir parçası oluyorsun, iki kat çıkacakken, otuz beşinci kata&nbsp;çıkıyorsun mesela. Orası da, olmak istediğin yer değil. Ay, en&nbsp;fenası da, yanlış kata gelmenin suçunu, düğmeye basana atmak. Onlarla hiç uğraşılmaz. Onlar, düğmeye bir türlü basamadıklarını görmezden gelirler. Onlardan olmayın. Siz siz&nbsp;olun, su asansörü fazla bekletmeyin. Çağıran olmasa bile,&nbsp;ışık söner. Karanlıkta kalırsın. Hayat çok basit, yanlış anlaşılmasın.</p>

  <p class="Ph4AndJustification" id="bookmark3"><b class="calibre15">Kelimeler bir tür büyü</b></p>

  <p class="PAndJustification">Uyuma büyü! Ağzımdan, kırıp dökmek üzere etrafa saçtığım kelimeleri topladım. Kulağım onlar dökülürken duymamıştı. Fakat duyan bir kulak olmuştu. O, hepsini tek tek sa-ve etmişti. Geri dönüşsüz bir hafızaya atmıştı. Evrendeki tüm yıldızlar, tüm küçük meteorlar dediklerimi duydu. Ve&nbsp;makineleri ona göre yeniden ayarladılar. Artık dünya döndükçe, dediklerimi gerçek yapıcaktı. Bu da bana ders olucak-tı. Hayat anneyse, bizi terbiye etme yöntemi buydu. Kötü söze biber sürmek.</p>

  <p class="PAndJustification">Ben, kelime sakarı, her şeyi geri almaya çalışıyordum. Ama nafileydi. Bir kural vardı. Söylenen hiçbir şey geri alınmayacaktı. Bu yüzden, ağzından laf çıkaranların düşünmesi,&nbsp;tartması, yutması gerekirdi. Fakat bunu herkes her zaman&nbsp;yapamazdı. Ben yapmaya uğraşıyordum. Her lafımı, aslında&nbsp;neyin yerine kullandığımı düşünüyordum. Ağzımızdan, tam&nbsp;olarak demek istediğimiz çok seyrek çıkar. Korkular, gurur,&nbsp;bilirsiniz işte. Güzel laflarla sarıp sarmalamak için de çok&nbsp;geçti. Kırmıştım. Dökmüştüm. Yaralamıştım. Sustum.</p>

  <p class="PAndJustification">Ustaca seçilmiş, bağırmayan kelime hâzinemle, daha çocukken kılıç yapmayı öğrenmiştim. Öğrenip de unutulması gereken ya da içindeki kötü adamların eline geçmemesi gereken bir meziyet. însan her öfke okunu attığında, onu atan&nbsp;yaralı, kırık yayma bakmalı. Ok saplandığında, karşı taraf&nbsp;yayı görmeyebilir. Görmek zorunda da değil.</p>

  <p class="PAndJustification">Kelimelerle dikkatli olmamızı gerektiren bir başka husus da, kendimize yaptığımız büyüler. Mesela ben, ‘bu aralar şarkı yazamıyorum, motivasyonum düşük, gitarı elime almıyorum’ büyüsü yapmışım kendime. Bu lafı söyleyip, yayarak, hayatıma, kalemime, duygulanma, gitanma bulaştırmış oluyorum. Halbuki niye öyle olsun ki. Benim için şarkı yazmak, nefes almak kadar çabasız ve doğal. Tabii, pis filtreler&nbsp;takılı değilken... Onlan takan da biziz. Büyümenin yan etkilerinden biri. Ben bu lafı unuttum bir ara. Daha doğrusu, biri ‘ne saçmalıyorsun sen’ diyerek bu kötü büyüyü bozdu. Ben&nbsp;yine çalmaya başladım. Kendimize ve başkalanna söylediğimiz şeylere çok ama çok dikkat etmeliyiz. Laflar çınladıklan&nbsp;ya da okundulan andan itibaren, kendilerini kelimenin ötesine taşıyıp, gerçek etmek için var gücüyle çalışıyor. Tatlı cadı&nbsp;olmanın vakti geldi.</p>

  <p class="Ph4AndJustification" id="bookmark4"><b class="calibre15">Türk hafif yazısı</b></p>

  <p class="PAndJustification">Babam arayıp dedi ki: “Yazıların Beşiktaş’taki nüfus me-muresi hanımı yormuş. ‘Hayat basit’ diyor.” “‘Kafasını bu kadar karıştıracak bir şey yok. Gezsin, tozsun, keyfine baksın, evlensin, çocuk yapsın. O Türkiye’nin güzel çocuklarından. Hayat da o kadar derin değil zaten. Kendisini yormasın’&nbsp;diyor” dedi. “Git onunla konuş” dedi. Sonra gülmeye başladık. Yazılarımın yorucu olduğuna ve hayatın basitliğini kendime ve size karmaşık bir şeymiş gibi paketlemeye çalıştığıma eminim.</p>

  <p class="PAndJustification">Bu ortaokuldayken bile böyleydi. Edebiyat öğretmeni okula annemleri çağırır, “Kızınız derin derin pencereden uzaklara&nbsp;dalıyor, bir derdi mi var” diye sorardı. Onlar da “yoooo” derdi. Şaşırırlardı. Evde öyle değildim, o derste öyleydim. Çünkü&nbsp;edebiyat dersiydi. Beni hislendirirdi. (Ve adam da yakışıklıydı). Sürekli soru üreten bir beyne sahiptim, bu yüzden de kıymetlerimin tadına tam bakamıycaktım. Ama onlardan başka&nbsp;şeyler yapıcaktım. Yazı yazıcaktım. Şarkı yazmaktım. Başka&nbsp;da bir işime yaramıycaktı. Kolay kolay sadeleştirme yapamıyorum doğru. Astrolog arkadaşım Volkan’a göre ‘bir bilinçaltı çöplüğüm’ var. Bu hem beslendiğim yer hem de aç kaldığım.</p>

  <p class="PAndJustification">İşin garip tarafı, aslında neşeli olmam. Hem neşeliyim hem ağır. Bu ikisi pek bir araya gelmiyor. Neşeliler genelde hafif olur, ağırlar da asık suratlı. Ben bu konuda bir istisnayım o zaman. Bir de, madem bir bir şeyler yazıcam, bu&nbsp;binlerine bir fayda sağlasın istiyorum. Öğrendiğim ve çoğu&nbsp;zaman uygulayamadığım şeyleri yazıyorum. Mevsime göre,&nbsp;fazla didikleyici olabiliyorum tabii.</p>

  <p class="PAndJustification">Demek istediğim o ki, sevgili nüfus memuresi haklı. Hayat üç beş gün. Yapılacak şeyler, yapılagelmiş şeyler. Komşunun&nbsp;kızından kendini ayrıştırmak için perişan olmaya değmez,&nbsp;(evlen, çocuk doğur, çocukla kariyer olmaaaz). Derin sorular&nbsp;ve cevaplan aslında bir beyin hobisi. Çünkü ne yaparsak yapalım burası, bilinmeyen bir denklem. Kurahyla oynamak ve&nbsp;bu gezegenin keyfine varmak en iyisi.</p>

  <p class="PAndJustification">E ama ben zaten tam da bunu yapıyorum. Bu yaz, taş devrinde geçen bir filmde oynuyorum. Yeniden şarkı yazmaya başladım. Her sabah melodilerle ve sözlerle uyanıyorum. Polenlere hapşuruyorum. Saçlarımı kestaneye boyattım. Uri&nbsp;Geller eve gelip, kaşığı büktü. Fazla çikolata yemekten iki kilo aldım. Üstüne gidip, üç tane de bikini aldım. Aldım... verdim, ben hayatı yendim. Ölene dek.</p>

  <p class="Ph4AndJustification" id="bookmark5"><b class="calibre15">Kardeşimle ben</b></p>

  <p class="PAndJustification">Benim bir erkek kardeşim var. Aramızda altı yaş. Küçükken onu kıskanırdım. Mesela, kolayı bardağa dolduranla seçen ayrıydı. Ya dolduran olucaktın ve seçme hakkın gidicek-ti. Ya seçen olucaktın ama dolduramıycaktm. Evet bu kadar milimetrik likidler peşindeydik. Evet bu kadar detaycıydık. Ve&nbsp;evet kavga çıkması hep an meselesiydi... Onun yüzünden erkenden odama gider, uyumuş gibi yapardım. Annemle babamın ricası. Fakat Onur o kadar kurnazdı ki, o da uyumuş gibi&nbsp;yapar, ben salonda annemlerle ‘chill out’ yaparken gelir, “Aaa&nbsp;ama Nil yatmamış ben de uyumam o zaman” derdi. Bir gün&nbsp;bile bana abla demedi. Ben işime geldiğinde, bunu ona hatırlatırım.</p>

  <p class="PAndJustification">Zaman arayı kapadı ve biz hayatta otomatik olarak yan yana olduğumuzu fark ettik. Birbirimizi sevmek ve bağrımıza basmak kaderimizdi. Hayattaki koltuklarımız yan yanaydı. Küçükken, büyük şeylerin sıkıcılığına birbirimizle oynayarak katlanırdık. Büyüyünce, bu oyunumuz bitmedi. İkimiz&nbsp;de hayat oyununa daldık. Ben şarkıcılık oynamaya başladım,&nbsp;o bankacılık. Tipik kız ve erkek çocuğu işte. Bunların oyun&nbsp;olduğunu ve herşeyin hafif olduğunu, sadece ikimiz mi biliyoruz acaba diye şüpheleniyorum bazen.</p>

  <p class="PAndJustification">Benim ne kadar ciddiye alınmaz bir mahlûk olduğumu o biliyor. Bana da hatırlatıyor. O olmasaydı, binlerce kat daha yalnızlık giymem gerekirdi. Bu hikâyeyi gözyaşartıcı</p>

  <p class="PAndJustification">bombaya dönüştürmiycem ama. Henüz bunun için genciz.</p>

  <p class="PAndJustification">Ben bu ilişkinin nasıl diğerlerinden farklı olduğuna taktım. Mesela beklenti yok. Birimiz bir yere gidip, haftalarca aramayınca bozulma gücenme sıfır. Olsa olsa, küfürlü şaka-lı bir mesaj atılabilir. Kıskançlık yok. İkimiz de istediğimiz&nbsp;kadın ve erkeğe âşık olabilir, bunun için birbirimizi ekebilir,&nbsp;yok olabiliriz. Bizim sevgi hanemizden yendiğini düşünmeyiz. İkimizin sevgisi sonsuza dek karşılıklı ve derin. Bitmez,&nbsp;tükenmez, birbirimizden bıkmak aklımıza gelmez. Bıksak,&nbsp;küfürlü bir şakayla bunu birbirimize söyler, ikileriz. Kimse&nbsp;alınmaz.</p>

  <p class="PAndJustification">Güzel, akıllı, cilveli, cool, kendine güvenli görünmek zorunda değiliz. Hiç de öyle şeylere inanmayız. Birbirimizi bunlarla kandırmaya yeltenmeyiz bile. Birbirimizi, zevklerimizi, seçimlerimizi yargılamayız. Nasılsak öyle oturuyoruzdur yan&nbsp;yana. Birbirimizi değiştirmeye çalışmayız, alışmaya çalışırız.</p>

  <p class="PAndJustification">Eğer bir gün kimse bizi sevmez; herkes bizi aksi, şişman, zevksiz, itici, hasta, yaşlı, sinirli, bencil, başarısız, yalnız bulursa da, biz birbirimizi buluruz. Kardeşlik ilişkilerin en ideali. Bence ikinci ideal ilişki turu da arkadaşlık. Ona da gelicem.</p>

  <p class="Ph4AndJustification" id="bookmark6"><b class="calibre15">Uç baba sevgi</b></p>

  <p class="PAndJustification">Bir Babalar Günü’ydü... Benim babam öyle çok kutlamalı, ağlamalı, alkışlamak törenleri sevmez. Fazla duygusal bunlar için. Hayatımda tanıdığım ilk özel insan. İlk komik ve ilk&nbsp;şarkı söyleyen. İlk “benim gülmeme en çok sevinen’. Evet bütün bu ilklik madalyaları benim babamın boynunda durur.&nbsp;Bir sürü. Şanslıyım. Bana her gün ‘Mutlu musun kızım?’ diye soran biri var.</p>

  <p class="PAndJustification">Ben onu kimseyle karıştırmam, fakat siz karıştırabilirsiniz. Çünkü adı Suavi olan ve şarkı söyleyen biri daha var. Adı Nil Karaibrahimgil olan ve şarkı söyleyen biri daha olsa,&nbsp;benim kızımı da öbür Nil’in kızı sanabilirdiniz. Ve bunu herkes nezdinde düzeltmek zor olurdu. Siz şöyle ayırabilirsiniz.&nbsp;Benim babamın uzun sakalları yok, hiç solcu olmadı- kendine sosyal demokrat der, liberal der, en popüler olduğu dönemde bile sola sapmamakla övünür. Babamın, içinde ‘turnalar” geçen bir şarkısı yok. ‘Müzikomani’ diye bir şarkısı var,&nbsp;‘Kobra’ var. Sakallan bazen var ve kısa, öyle upuzun değil.</p>

  <p class="PAndJustification">Babam, bana iki şeyi, yok yok üç şeyi sevmeyi öğretti. Birincisi kitaplan. ‘İçindeki devi uyandır<span class="calibre18">1</span>, ‘Zamanı kullanma&nbsp;sanatı’, ‘Haydi bastır koş kim tutacak senin gibi aslanı’ ki-taplannı özellikle tercih etti bir dönem. Fakat ben o dönem,&nbsp;<i class="calibre16">Genç Werther’in Acılan, Böyle Buyurdu Zerdüşt</i> ve psikopa-talojiyle başlayan kitaplara geçmiştim. Beni bir hayat sıkıntısı basmıştı. Freud bile bana iyi geliyordu. O da bunu hissetti. Benim kendimi onlara bulayıp kızartmama meydan&nbsp;vermemek için, pansumalar taşıdı bana. Bir defasında,&nbsp;Ortaköy’de deniz kenarında kitap satan adama, aldığım bazı&nbsp;kitapları geri iade bile etti. Dar açıcılıktan yapmadı bunu. O&nbsp;satırlarda kaybolmamı istemedi.</p>

  <p class="PAndJustification">Ve böylece beraber İkinciye geçtik... Hayat sevgisi. Hayatı sevmenin, bir bakış açısı olduğunu söyledi. Basit bir hayatımız vardı. Annem, babam, kardeşim, bendik. İçi harlı bir evdik. Fakat insan, bir yaştan sonra gözlerini dışarı diker ve&nbsp;kendini huzursuz edicek bir sürü <i class="calibre16">şey</i> bulur. İşte o vakit, işe&nbsp;yaradı bu, kafanı yamultarak her şeyi hafifletebilirsin oyunu. Lunaparktaki aynalardan yerleştirdi kafamıza. En korkunç görünen korku bile cücedir dedi. Ha, korkmadık mı&nbsp;korktuk. Fakat dışarıda tsunamiler olsa da, ta derinde bir&nbsp;halatı bizi tutarken bulduk. İşte onun yerini bize o gösterdi.&nbsp;‘Dışarıda kar yağıyo ve biz sıcacık evinsizdeyiz ne güzel’ dedi&nbsp;bir gün Ankara’da. Gözümüz ondan, pencereye kaydı. Haklı&nbsp;olabilirdi. Kendini kandırıyor ya da tedavi ediyor da olabilirdi. Ama ne fark eder. Çocuklar duyduğuna inanır ve tekrar&nbsp;ederler. Ben hayatı severim o da beni sever nokta.</p>

  <p class="PAndJustification">Ben hayatı çekilmez bulurum ve o da beni çekilmez bulur ve ben de kendimi çekilmez bulurum. Bazen. İşte o bazenler-de ya da çoğu zamanlarda, üçüncü sevgi gerekir. Mizah sevgisi. Şarkılarımın sonundaki komik ses uyumlarının hiçbiri, “kafiye olsun diye değil’. Babam bana, şakanın kaldırma gücünü&nbsp;öğreten insandır. Bir tane arkadaşım, lafım, üzüntüm ya da&nbsp;sevincim yoktur ki şakası yapılmasın. Çoğu hiç de komik değil. Komik olsun diye değiller. Onlar birer halterci. Kendisiyle&nbsp;dalga geçen adam, en küçük iğne deliğinden geçer ve kendini&nbsp;nereye istiyorsa tutturur. O şarkılarında bunu yapar. Bu bana&nbsp;da geçti. Her zaman bildiğimiz aldatma hikâyesini, kek tarifine dönüştürdüm. Terk edileni akbabalara yem yaptım. Bu sayede halime güldüm ve paraşüt dağıttım. Uçurduysam, çakıl-madıysam ne mutlu. Babama layık olduysam ne mutlu.</p>

  <p class="Ph4AndJustification" id="bookmark7"><b class="calibre15">İki araba olalım</b></p>

  <p class="PAndJustification">işte çağımızın sorunu! Hiçbirimiz, aynı yere doğru gittiklerimizle bile, yolculuk paylaşmıyoruz. Çünkü özgürlüğümüzü, yalnızlık pahasına almayı tercih ediyoruz. ‘O gidilen yerde, ne&nbsp;kadar kalırım belli değil, dönmek isteyebilirim hemen. Altımdan tekerleklerimi almayınız’ diyoruz. Bunun bedeli, tek başına pencereden bakıp, düşündüklerini tek başına dinleyip, geri bir şey duymayıp, hiç kahkaha atmadan ve her şeyin yansını bölüşmeden gidilen, müziği çok bir yol. Kötü değil asla.&nbsp;Tekil ama mobil en azından. Gidilen yere vannca da, tam bir&nbsp;birliktelik yaşanmıyor. Cebimizde mesajlar, bize alo diye seslenenler, blackberry’ler, iphone’lar. Aramızdan biri tuvalete gitse, hemen en yakın dostlanmız avuçlanmızda. Bir rahat edemiyoruz ki. Oradan sonrasını planlamakla meşgul oluyoruz&nbsp;bazen. Ve o an uçup gidiyor, bir sonraki de aynı şekilde uçu-cak keza. Sürekli bililerinin bir şey dediğini düşünün, öyle konuşuyoruz işte. Hepimiz herkesle aynı anda. Duyuyor musun&nbsp;beni? Ne kadar birbirimizi anlamaya ve anlatmaya vaktimiz&nbsp;yok. Evde internetten konuşuruz nasılsa. (Hayır msn’im yok,&nbsp;facebook’um yok, öyle konuşmuyorum ben. Bir keresinde turnede, ekipten iki kişinin yan yana koltuklarda uzanarak, chat&nbsp;yaptığına şahit oldum. Bir üçüncü geldi ve sohbet edemedi. O&nbsp;da odasma gidip, onlara bağlandı.)</p>

  <p class="PAndJustification">Bana her şey hızlı geliyor bu ara, ama en çok aramızda geçenler. Aramızda, aheste bir şey geçemiyor. Ne söyliyceksem söylüyorum işte. Uzatmıyorum. Dünya aynı hızda, üstündekiler gitgide hızlanıyor. Hızlanalım, ben hızlanmaya da varım. Koşanm. Da, portakal ağaçlı bir adada, ‘durun bakalım,&nbsp;susun bakalım’ diyerek oturmak, iyi gelmez mi?.. Bir oturmak iyi gelir hakkaten.</p>

  <p class="PAndJustification">2 insan, dört ayak olalım. O zaman, yan yana yürünüyor. Ama artık pek yürümüyoruz di mi? Yeterince hızlı değil haklısınız.</p>

  <p class="PAndJustification">Konuşmalarda da fark ettiğim bir şey var. Herkes, anlatması gerekeni bir çırpıda anlatmak zorunda olduğundan, aynı şeyi aynı şekilde söyleyiveriyor sürekli. Tekerlemeler gibi, mantralar gibi tutturmuşuz, paragrafımızı loopluyoruz. Çok&nbsp;yorucu bir şey bu. Gerçi anlıyorum, kendin hakkında söylem&nbsp;yenilemek, ikide bir eylem yaparak, aynı arabayla giderek,&nbsp;yürüyerek, oturarak, okuyarak olur. Bunlar da geniş zaman&nbsp;ister. Bizse sürekli di’li geçmiş zamanla, gelecekten bahseder&nbsp;dururuz.</p>

  <p class="Ph4AndJustification" id="bookmark8"><b class="calibre15">Bir başkadır benim memleketim</b></p>

  <p class="PAndJustification">Demek geldi içimden bütün hafta. Sanki, çocukluğumdan beri dinlenmemişim gibi geliyor bazen burda. Politika okudun, seni bu kadar dinleyen insan var, neden bir şey demiyorsun diye soruyorlar. İçimden gelmiyor diyemiyorum bir&nbsp;türlü. Ama inanın zerre kadar ilgilenmek istemiyorum çetelerle, tutuklamalarla, kapatmalarla ve korkularla. Eğer, hepimizin iyiliği için bir şey yapabileceksem bunun çocuklarla,&nbsp;kadınlarla, denizlerle, ağaçlarla ya da hayvanlarla ilgili olmasını isterim. Bu koca başlıklar ve bitip tükenmeyen mürekkeplerinden yoruldum.</p>

  <p class="PAndJustification">Ben Boğaziçi’nde okurken de, sınavlarda ekonomi ile ilgili bir soruya romantik cevaplar verirdim. Yazarken düşünürdüm. Başka türlüsü değildim ve olmadım. Hâlâ böyleyim. Siyasi isimleri, tarihleri ve olayları kaydetmiyorum. Virginia&nbsp;Woolfun dediği gibi, kadınım ve savaşla ilgilenmiyorum. Ben&nbsp;koparmak değil, dikmek taraftarıyım. Her şeyi her şeye ve&nbsp;herhangi bir yerinden.</p>

  <p class="PAndJustification">Ha, diyeceksiniz ki, sen de burda yaşıyorsun ve ortak bir yaşamın kuralları ve oyuncuları hakkında bilgi sahibi olman&nbsp;gerekmez mi? Gerekmez. Ta ki, herhangi bir konudaki özgürlüğüm kısıtlanana kadar. İşte o zaman, tek yapabildiğim şeyi&nbsp;yapar, herkese gününü gösteririm. Oturur, bir şarkı yazar ve&nbsp;avazım çıktığı kadar bağırarak söylerim. Yazarım da, konuşurum da. Koşarım da.</p>

  <p class="PAndJustification">Bugünlerdeki kovalamacayı takip etmek istemiyorum. Fakat, korkuluklarla dolu bir yerde yaşamak da istemiyorum. Herkesin kendini ve birbirini sağla solla, sınırlarla ve&nbsp;inançlarla tanımlayıverdiği bir yerde... kendisini içine koyup,&nbsp;sımsıkı kapattığı şeyin, dışında kalan herkesi tukaka ettiği&nbsp;bir yerde... içeride havasızlıktan boğulurken, öfkesinden ya-mndakinin bile boğazına sarılır hale geldiği bir yerde...</p>

  <p class="PAndJustification">Ya başıma bir şey gelirse? Tutuklanırsam, sorgulanırsam, men edilirsem, sürülürsem, kapatılırsam, yasaklanırsam, toplatılırsam, uyarılırsam, uyandırılırsam bir şeylere??? Şu anda albümümdeki bir şarkıda, iki kelime edip etmemekle ilgili hop oturup, hop kalkıyorum. Politik bir şey değil. Yerlerine başka kelimeler bakmaya başladım.&nbsp;Korktum çünkü. Kendime kızıyorum. Sürekli bir şeylerin yerine, başka şeyler koymaya çalışarak mı geçicek ömrümüz?&nbsp;Otosansürden mi geçicek evvela şarkılar? Youtube’a hep, başka sitelerden mi bağlanıcaz?</p>

  <p class="PAndJustification">İşte ben de şu an, yıkıcı bir tavırla yapıcı olmaya çabalıyorum. Ülkeme benziyorum. Bir türlü gözümü kapatıp, kendimi sırtüstü kollarına bırakamadığım ülkeme benziyorum gitgide.</p>

  <p class="Ph4AndJustification" id="bookmark9"><b class="calibre15">Pod müzik</b></p>

  <p class="PAndJustification">Müzik hakkındaki son gözlemlerim gösteriyor ki, artık dünyamızda ‘pod müzik’ dinlenmektedir. Peki, neyin nesidir&nbsp;bu pod müzik? Kısaca, şarkıcı değil, şarkı seçme üzerine kurulu, karışık ipod düzenidir. Müzik artık böyle dinlenicektir.</p>

  <p class="PAndJustification">14 yaşında, tatlı mı tatlı bir kızın ipoduna baktım geçen hafta. Beyaz kulaklıklarıyla geziyorlar, hatta uyuyorlardı.&nbsp;Çok merak ettim ve incelemeye aldım. Sıralamadan örnekler sunuyorum: mesela f harfinde, fionaappleferhatgocerfrof-ro peş peşe... handeantonyandthejohnsonsyener, cocoserdar-rosieortac, sezendaftaksupunk, jeffnilbuckleykaraibrahimgil,&nbsp;nellyteomanfurtado, kenanmorrisseydogulu. Vesaire vesaire...&nbsp;Çoğunun albümü değil, seçilmiş şarkıları var. Ben de açıkçası, Pearl Jam’in Ten albümünden beri, baştan sona bir albümü beğendiğimi hatırlamıyorum. Ne kadar geri kalmadığımı&nbsp;anladım. Biliyordum çünkü, yaşasın biliyordum! Artık, “bunu&nbsp;dinleyen bunu dinlemiyor’ devri kapandı. Internet, bu ırk ayrımcılığına bir son verdi.</p>

  <p class="PAndJustification">Ipodlar o kadar kişiselleşti ve kişiliksizleşti ki, artık herkes gerçekten kendine yakın sesleri yanında taşıyor.&nbsp;Utanmıyor, en elektroniğini de dinliyor, en alaturkasını da.&nbsp;Eğer o yaz, ona göbek attıran bir şarkı varsa ve ona iyi geliyorsa, onu Miles Davis’in altına koymakta bir sakınca görmüyor. işte pod çağı bu. Pod müzik bu.</p>

  <p class="PAndJustification">Eskiden, ben 14’ken, biz kasılırdık. Beğensek de alamazdık, kendimize bile itiraf edemez, için için yaylanır, dışarıdan kıpırdamazdık. O bir diktatörlüktü. Bir gruba&nbsp;ait olmak için, tanımlı olman gerekirdi. Depeche Mode dinlerken, Ebru Gündeş’e geçemezdin. ‘Samimiyetsiz’ derlerdi,&nbsp;‘ikisini de seviyor olamaz’. Ama işte, seviyoruz. O kadar da&nbsp;kalıba dökülmüş değiliz. Bir daha da olamayız.</p>

  <p class="PAndJustification">Bence ikibinlerde birine verilecek en güzel hediyelerden biri, mermisi doldurulmuş bir ipod. Çünkü insanı müzik kadar ateşleyen bir şey yok. Haftaya bir arkadaşım bana bir tane yollıycak. Her şey güzel olucak.</p>

  <p class="PAndJustification">Bu arada, Orhan Gencebay’ın dediği gibi bir ara ‘içim ürperiyor ya ipodda yoksam’ olmuştum. Varmışım. Nitin&nbsp;Sawney’nin hemen üstünde ve soyadımm bütün endamıyla.</p>

  <p class="Ph4AndJustification" id="bookmark10"><b class="calibre15">Yeni hayat</b></p>

  <p class="PAndJustification">O romanın adını ilk duyduğumda, nasıl derin bir nefes al-dıysam, öyle derin bir nefes aldım. Fark ettim ki, uzun zamandır öyle derin bir nefes almamışım. Hayatımı değiştirecektim ve bunun için bana gerekli malzemeler vardı. Birisi nefesti. Onu aldım. İkincisi adımdı. Onu attım. Üçüncüsü neyse de, bulucaktım.</p>

  <p class="PAndJustification">En soyııt haliyle anlatmam gerekirse, uzun zamandır dibi derin bir kutudaydım. Eskiden, kendimi, sürpriz kutularda olduğu gibi gülerek dışına fırlatabildiğim bir kutuydu bu. Basit bir yay sistemiyle, isteyerek ve bilerek içine kıvrılır uyurdum, çünkü gülerek dışına bakmak, şaşırtmak mümkündü. Bu tür kutularda, bu sistem olmazsa boğulursunuz&nbsp;zaten. Fakat, kutunun aşkla, sevgiyle, neşeyle ve kollannı-zı bir şeye sararken onu harekete geçiren büyük küçük tüm&nbsp;duygularla kaplı olması gerekir. Yoksa kalbiniz kartona döner. Ben kutumun, artık bunlarla kaplı olmadığını gördüm.&nbsp;Sedefi düşmüş bir yıldıza dönüştü. Gitgide derinleşti, duvarları taş oldu, bir gün bir baktım. Karanlık. Yay da dışarıya&nbsp;fırlatmıyordu. Nefessiz kaldım. Tam sekiz ay hiç nefes almadım. Almamışım yani. Öyle, duvarlarına tutunmaya çalışmışım kutumun.</p>

  <p class="PAndJustification">Düne kadar. Dün, kendimi dışına attım, kutuyu devirmem gerekti. Bende o kas gücü var. Herkeste var da, herkes çalıştırmıyor pek o kası. Yumuşuyor... Alnıma güneş vuruyordu,&nbsp;ben bir yokuşta duruyordum. Her şey yokuştan <i class="calibre16">aşağı</i> dökülüyordu, ben yokuş yukarı koşuyordum. Canım vapura binmek&nbsp;istiyordu. Canım her şeyi çekiyordu. Vapura bindim, her şeyden uzağa gittim. Deniz her şeyle arama, dalgalarca mesafe&nbsp;koydu. Ben kendime yanaştım. Nefes alıp verdim. Ah ciğerim&nbsp;yandı. Alışık değillikten.</p>

  <p class="PAndJustification">Olduğum sayfayı kıvırıp baktım. İnsan sayfalarını okumalı. Yoksa hızla sona gelir, heyecansız, aşksız bitersiniz. Hayat kısa ve uyduruksa da, heyecanlı olabilir. Olduğum sayfanın&nbsp;tepesinde şu yazıyordu: Yeni hayat-vapur.</p>

  <p class="PAndJustification">Kabuğumu atıyordum. Sıyrılıyordum. O çok sevdiğim desen gidiyor demek. Gerçi soldu... çok soldu çok. Ne güzel besledim onu, baktım ona hiç canlanmadı bir daha. “Bırak beni burada, bir kayanın köşesinde ve git” der gibiydi uzun zamandır. O da yok olmak ve yeniden doğmak istiyordu belli.</p>

  <p class="PAndJustification">Kabuksuz, nefesli, derisi rüzgâra, güneşe ve her küçük dokunuşa aşın hassas, saçlan özgür, kalbi şaşkın, aklı kanşık, ayaklan heyecanlı, bakışı meraklı, dudaklan gülümseyen, eli&nbsp;terli ve yeni bir yolculukta, işte bugünkü sayfa.</p>

  <p class="Ph4AndJustification" id="bookmark11"><b class="calibre15">Üç kilit iki anahtar</b></p>

  <p class="PAndJustification">Angel’da bir sandalyede oturuyorum. Eteklerimi yere serdim. Bugündeyim. Akşamüstü, Serpentine Parkı’nda yere eğildim ve yılın ilk sonbahar yaprağını topladım. Saçıma taktım. Kuzeye ait olduğumu biliyorsunuz. İstanbul çok sıcaktı,&nbsp;sonbahara ihtiyacım vardı. Uzun kollu şeylere. İçimin ürpe-rip dışarı çıkmasına... Yaşasın Londra! İstanbul’dan taşınca,&nbsp;fazlalılığımı kucaklayan yer.</p>

  <p class="PAndJustification">Madonna konserine gittim. Yarı beğendim. Beğendiğim şey, çocukken lambamı bile resimleriyle kapladığım kadının,&nbsp;50’sinde zamanı reddetmesi. Gerçi bu beni şaşırtamaz. Hiç&nbsp;bir zaman yere kapaklanmayacağını biliyordum. Ölene kadar disko kraliçesi olmaya yemin etmişti. Fakat bir yanım da&nbsp;beğenmedi. Ah o yanım. Beni yakan yanım. Öbürü sönünce&nbsp;yanan yamm. Dedi ki: Hâlâ o şortlarla ve o dize kadar çizgili&nbsp;çoraplarla, sırf bize “50 değilim işte” demek için, beş dakika&nbsp;boyunca sahnede ip atlayacak kadar terse kulaç atması ucuz&nbsp;değil mi? “Bilmem” dedim. “Yaş var mı ki?”</p>

  <p class="PAndJustification">Aslında yaptığım işle ilgili şeyler düşündüm konser sırasında. Biz sahneye çıktığımızda, karşımızda ister 90 bin, ister 90 kişi olsun, bir tür psiko drama yapıp, şeytanlarımızla yüzleşiyoruz. “She’s not me” diye bir şarkısı var. (O kız ben olamaz gibi bir şey). O şarkıyı söylerken tam bir terapi sean-smdaydı. Kendisini kutsadı. Bir erkeğe ve bize, “Kimse ben&nbsp;olamaz ve olamayacak da” demek için, arkada kendi eşsiz&nbsp;yolculuğunun görüntüleri eşliğinde, üç tane Madonna benzeri kadının ortasında dans edip, onlarla dalga geçti. Hepsi&nbsp;hayatının bir dönemine benzer giyinmişti ve tabii ki sahteydiler. Kendisini bizlerin önünde bir kez daha onayladı.&nbsp;Konserden çok etkilenmedim. Kendimle 1-1 berabere kaldım.&nbsp;Üzerime bir duygu yapışmadan ayrıldım oradan.</p>

  <p class="PAndJustification">Daha acayip bir şey anlatmam lazım. Gerçekten, insanın inandığı şeyi gerçek yapmasıyla ilgili bir küçük kanıt. Burada&nbsp;bir arkadaşımın evinde kalıyorum. O burada yaşamıyor. Ben,&nbsp;evinin anahtarını evi temizleyen Brezilyalı Nana’dan aldım.&nbsp;Nana’yla kapıda buluştuk ve bana üç anahtar verdi. “Bak bu,&nbsp;apartman kapışım açıyor, bu da evin. Diğeri eski anahtar, kullanmıyoruz” dedi. Ok. Kolay. En üst kata çıktım, bir baktım,&nbsp;kapıda üç anahtar deliği. Hepsi aynı olamaz diye düşündüm&nbsp;hemen. Of. Nana da gitti. Ortadaki kilit, bence de kapıyı asıl&nbsp;açan olduğu için, anahtar hemen girdi. Diğerlerine girmedi tabii, niye girsin canım aynı kapıda başka kilide! Hemen arayıp sordum. ‘Telaşlanma’ dedi, ‘O anahtar üç kilidi de acar’.&nbsp;Anahtarı bu düşünceyle kilitlere soktuğumda, hepsine girdi.&nbsp;Ve kapı açıldı. Allahım yine mi secret!</p>

  <p class="PAndJustification">Peki ya ben, elimdeki anahtarların hangi kapılan açamayacağını düşündüm de, Londra’lara taştım? Peki Madonna, neyi açamayacağını düşünüyor? Peki ya siz, sonbahar yap-raklanna hazır mıydınız?</p>

  <p class="PAndJustification">Nolur telaşlanmayalım, o anahtar üç kilidi açar.</p>

  <p class="Ph4AndJustification" id="bookmark12"><b class="calibre15">Anlamı varsa güzel</b></p>

  <p class="PAndJustification">Hayat kısa.</p>

  <p class="PAndJustification">Bütün yollar uzun.</p>

  <p class="PAndJustification">Herkes köşeli.</p>

  <p class="PAndJustification">Dünya yuvarlak, (bkz. Ay tutulmasının gölgesi) Varılacak yer yok.</p>

  <p class="PAndJustification">Sadece yolculuk var.</p>

  <p class="PAndJustification">Kelimelerin içi boş, dışı süslü.</p>

  <p class="PAndJustification">Sadece gözler ve davranışlar gerçek.</p>

  <p class="PAndJustification">Bazı çiçekler pembe, bazıları beyaz, bazıları dikenli. Herkes bir yerinde güzel.</p>

  <p class="PAndJustification">Herkes her şeyi yapmaya muktedir.</p>

  <p class="PAndJustification">Ağaçlar sonbahara âşık.</p>

  <p class="PAndJustification">Herkesin tamamen soyunabileceği birine ihtiyacı var. Herkesin bir ara her şeyini soymaya ihtiyacı var.&nbsp;Dışarısı soğuk.</p>

  <p class="PAndJustification">Kadınlarla erkekler benzemez.</p>

  <p class="PAndJustification">Herkeste ortak olan, farklı olandan çok.</p>

  <p class="PAndJustification">Sokakta aklına bir şey gelince gülenler, âşık.</p>

  <p class="PAndJustification">Bir erkeğe, bir kadına, bir hayvana ya da bir çocuğa. Canlılarla sanlı değilsen, hayatın kurak.</p>

  <p class="PAndJustification">Affetmek ve kabul etmek birbirine benzer.</p>

  <p class="PAndJustification">Her şeye başka bir şekilde yeniden bakılabilir.</p>

  <p class="PAndJustification">Her gün teşekkür etmek iyidir.</p>

  <p class="PAndJustification">Her gün şükretmek iyidir.</p>

  <p class="PAndJustification">Her gün en azından birini ya da bir şeyi biraz daha sev mek iyidir.</p>

  <p class="PAndJustification">Koşmasan da olur.</p>

  <p class="PAndJustification">Yürümek insana hep bir sonrası olduğunu hatırlatır.</p>

  <p class="PAndJustification">Bir yerden gidilmez, hiçbir şey bitmez.</p>

  <p class="PAndJustification">Düşündüğün şeyler sana şekil verir.</p>

  <p class="PAndJustification">Bazen sopa gibi olursun, bazen ay çöreği, bazen sabun gi bi köpüklü.</p>

  <p class="PAndJustification">Ne düşünüyorsan öyle.</p>

  <p class="PAndJustification">Herkes her şeyi hisseder.</p>

  <p class="PAndJustification">Bulaşık yıkamak ve yemek yapmak anne.</p>

  <p class="PAndJustification">Aile en sağlam sığınak.</p>

  <p class="PAndJustification">Belli bir yaştan sonra herkesin yüzü üzgün.</p>

  <p class="PAndJustification">Alışkanlıkları terk etmek alışılmadık.</p>

  <p class="PAndJustification">Delilik yaygın.</p>

  <p class="PAndJustification">Bazı şarkılar kalbi ikiye ayırabilir.</p>

  <p class="PAndJustification">Altı ay sonra ölecek olsan nasıl yaşardın?</p>

  <p class="PAndJustification">Tek soru var o da bu. insan gelecekkolik.</p>

  <p class="PAndJustification">Gelecek daha gelmemiş bir şimdi.</p>

  <p class="PAndJustification">Geçmiş olmuş bitmiş şimdiler.</p>

  <p class="PAndJustification">Asansörde yanındakilerle konuş.</p>

  <p class="PAndJustification">Konuşmamak ruhu kısar.</p>

  <p class="PAndJustification">‘Off diye bağır, ‘hey’ diye bağır, ‘aaaa’ diye bağır.</p>

  <p class="PAndJustification">Yüksek sesler çıkarmak, coşkulu şeyleri yanına çağırır.</p>

  <p class="PAndJustification">Ne yöne saparsan sap, virajlı.</p>

  <p class="PAndJustification">Hayat anlar gibi olunamayan şey.</p>

  <p class="PAndJustification">Paylaşmaktan başka şansın yok.</p>

  <p class="PAndJustification">Hayatındaki her şeyi serbest bırak.</p>

  <p class="PAndJustification">Yerçekimine güven.</p>

  <p class="PAndJustification">Sayıklamak serbest.</p>

  <p class="PAndJustification">‘Sen yeter ki sev’ şarkı sözü.</p>

  <p class="Ph4AndJustification" id="bookmark13"><b class="calibre15">Charlotte kuralı</b></p>

  <p class="PAndJustification">Charlotte, Paris’te yaşayan çok güzel bir kızdır. O kadar güzeldir ki, sarı saçları şelaleler gibi omuzlarından kollarına dökülür. Boyu upuzun, bacakları upuzundur. Bir reklam&nbsp;ajansında, müşteri temsilcisi olarak çalışır, iyi para kazanır. Ailesi çok varlıklıdır hatta. Geçen yaz, Güney Fransa’daki malikânelerini, Brad Pitt-Angelina Jolie çiftine kiralamışlardı. Hatta, “Geldiğimizde evde, hizmetlilerden başka kimse olmasın” diye tembihlemelerine rağmen, Charlotte gidişini muzipçe geciktirmiş ve bu meşhur çiftle tanışmıştı. Bense Charlotte’u geçen hafta Paris’te tanıdım. Şu ana kadar, fütursuz bir roman girişi gibi gelişen bu bilgileri almanız, kuralı sorgulamamanız açısından önemli.</p>

  <p class="PAndJustification">Paris’te, bir arkadaşım beni Charlotte’ın evine davet etti. Bilirsiniz, insanlar birbirlerinin hayatını merak eder, fark etmeden ve ettirmeden incelerler. Hatta benim en sevdiğim&nbsp;şeylerden biri, sokakta, perdeleri sonuna kadar açık evlere&nbsp;ve orada yaşananlara şahit olmaktır, insanın içi, insanlığa&nbsp;ısınır. Dersin ki, “Oh... Üç aşağı beş yukarı aynı şeyler işte!”&nbsp;Ben de, böyle gözlerle incelemeye başladım biraz önce tanıdığım bu güzel Fransız kızın hayatını. Herkesin evinden yola&nbsp;çıkıp, kendisine varmak mümkün.</p>

  <p class="PAndJustification">Fakat bu evde bir tuhaflık vardı. Her şeyden çok az vardı bu evde. Gerektiği kadar. Mesela, bir şampuan bir sabun. Küvetin kenarında öyle yalnız başlarına... (Birbirleriyle uzun&nbsp;zamandır konuşmadıklarına eminim.) Minnacık bir dolap,&nbsp;içinde birkaç elbise kazak. Altı yedi ayakkabı, iki DVD. Beş&nbsp;CD. Ipod. Dört bardak, birkaç tabak. Birkaç mum. En fazla on tane kitap. Hiç ruj yok! Çantasındaymış. Zaten lips-tick o da... Hayatta bazen, birleştirdiğin kalıpların tamamen&nbsp;dışı bileşimler olur da, şaşakalırsın ya. Başa dönersin ya.&nbsp;Bir yerde bir hesaba, olmazsa olmaz diye eklediğin bir kalem birdenbire, tek bir örnekle, kendini siler ya. Öyle oldu&nbsp;bana. Gözlerindeki silik eyeliner dışında, süsü de yok bu kızın. Peki bu kız nasıl böyle kız oldu? Nasıl böyle sade kaldı? Kadın oldu? Dışarıda bu kadar az şeyle, içi çok oldu?&nbsp;Anlayamadım. Çözemedim. Ona zaten banyosunu gördükten sonra, “miss simplicity” adını takmıştım hemen. Bayan&nbsp;Sadelik. Beni şaşırtan şey, aynı zamanda modellik yapacak&nbsp;kadar güzel ve havalı, aynı zamanda varlıklı bir kızın bu hayat seçimi. Olağanüstü...</p>

  <p class="PAndJustification">Kendi hayatım, arı kovanı gibi başımda vızıldamaya başladı. Paris sokaklarında beni takip edip durdu bu arılar. Tek çöp bir şey alamadım. Hep sordum: buna gerçekten ihtiyacım&nbsp;var mı? Buna benzer, aynı işi gören bir şeyim var mı?.. Koca&nbsp;koca alışveriş merkezleri, bizi kandırmak için birbirleriyle&nbsp;iddiaya girmiş ahtapotlar gibi gelmeye başladı. Kaçtım, kaçtım, saklandım. Sahip olduklarımın, yansından fazlasına ihtiyacım yoktu. Hayatı ağırlaştıran şey, seçim çokluğu. Az şey&nbsp;kadar güzeli yok. Gereği yok. Sonumuz belli. Banyoda bütün&nbsp;ürünler, dopdolu şişelerle birbirlerini köpürtürken, hiç giymediğimiz kazaklar lüzumsuzca dizilmiş t-shirt’lere dolapta&nbsp;el şakası yaparken, hiç açılmamış kitaplar kendi kendilerine&nbsp;konuşurken... Biz orada olmayacağız. Üstelik onlar da, boşu&nbsp;boşuna bizden başka kimsenin olmamış olacak. Anladınız değil mi Charlotte kuralını.</p>

  <p class="Ph4AndJustification" id="bookmark14"><b class="calibre15">Darwin sergisi İstanbul’a gelsin!</b></p>

  <p class="PAndJustification">Natural Science Museum’un merdivenlerinden heyecanla çıktım. Zaten geç kaldım. Saat 4 oldu. Danışmadaki adam,&nbsp;“Üzgünüm” dedi. “Bugünkü tüm biletler ve neredeyse yarınkiler çoktan tükendi!” Demek insanlar Darwin’e akın etmiş.&nbsp;Çoluk çocuk. Yağmur çamur dememişler. Nasıl açlar öğrenmeye, çocuklarını bilgiyle doyurmaya. Kulaklarından, gözlerinden bilim ve sanat sokmaya. Hayranım evet. Neyse dedim, yarının biletini alalım. Ve o kocaman dinozor iskeletinin&nbsp;yanından geçerek, çıkış kapısına yürüdüm. Bilimin de, spi-ritüellik kadar beni cilaladığını, kaba yerlerimi yonttuğunu&nbsp;hatırlattı bana o koca iskelet. Beni yanında küçük hissettiren şeylere, hep sığınmak istemişimdir. Mesela Danvin Amcama. Bazı insanlar, sayılan hep az, büyük bir merakla doğuyor. Sanki, içlerine <i class="calibre16">Wall-e</i> filmindeki Eva gibi, bir misyon&nbsp;yüklenmiş geliyorlar. Hiç vakit kaybetmeden işe koyuluyorlar. Pek rahatsız edemez ve asla engel olamazsınız bunlara. Bunlar yemez içmez, dünyanın bin bir hayaline dalmaz,&nbsp;dişlerini ve tırnaklarını odaklandıklan şeye geçirirler. Küçük Danvin, işte bu yüzden böcekler toplamaya başlamıştı.&nbsp;Onu büyüleyen şey tabiatın, hayvanlann kendisi ve çeşitliliğiydi. Yani aramızdan biri, üstünde koşturmak yerine, eğilip&nbsp;çimlerin içindeki canlı dünyaya kapıldı. Ve tabii ki, orada büyük bir hakikat bulacaktı: ‘Doğal seçim yoluyla evrim’i. Dar-win, doğaya o kadar dikkatle baktı ki, Galapagos Adalan’nda&nbsp;şunu gözlemledi: Aynı tür serçeler, adadan adaya küçük farklılıklar gösteriyordu. Üstelik bu kadar yan yana adalarda.&nbsp;Gagalan arasında miniminnacık farklar vardı. Bunun sebebinin yedikleri şeylerden kaynaklandığını buldu. Solucan yiyenin gagası, topraktan çekip almak için uzun, diğerininki&nbsp;böcek tuttuğu için daha kısaydı. Demek ki, tüm türler, olduk-lan yere ayak uydurarak şekil alıyordu.</p>

  <p class="PAndJustification">Zamanla bu farklardan, işe yarayanlar yavrulara geçiyor ve o türün doğayla olan mücadelesinde avantaj sağlıyordu.&nbsp;Karada ve denizde yaşayan ilk iguanalar gibi. Karadaki tehdide karşı, suya; sudaki tehditlere karşı karada yaşayabilir&nbsp;hale gelmişlerdi. Bu iguanaya duyduğum yakınlık, onunla&nbsp;olan akrabalık bağımdan mıdır bilmiyorum. Ama onu anladım. Herkes anlar. Bu gezegende en sevilen şarkının hâlâ “I&nbsp;will survive” (ayakta kalacağım) olması, tesadüf değil. Evrim&nbsp;marşı o zaten. Aslında işin sırrı çeşitlilikte. Doğan yavrular&nbsp;birbirlerinden farklı ya, tüm tantana orada başlıyor. Bu farklı yavrulardan bazıları, bulundukları ortama dair bir hata ya&nbsp;da avantaj sahibi olduklarından, hayatta kalıyorlar. Doğal&nbsp;olarak, bu işe yarar avantaj, onların yavrularına da geçiyor. Tabii yine aynı çeşitlilikte yavrular... Derken türler değişiyor, evriliyor. Örnekle daha kolay: Yeşil yaprağa konmuş,&nbsp;sarısı fazla olan böcek göründüğü için kuşlara yem olurken,&nbsp;kardeşi olan yeşili fazla böcek kamufle olup yem olmamayı&nbsp;başarıyor. Yeşili fazlanın çocukları da, yeşili fazla doğuyor.&nbsp;Doğaya karşı 1-0 olmak için. Maç böyle sürüp gidiyor. Her&nbsp;şeyin, bir şeyden olması zaten benim içimdeki gizli bilgilerdendi. Bunun, büyüleyici güzellikteki tabiat örneklerini görmek çok etkileyici. Doğada kendimizi iyi hissetmemiz ve bazı arkadaşlarımızı kunduza, kuşa kediye benzetmemiz belki&nbsp;de bu hafızanın tatlı yoklamaları. Kafadaki pergelleri açalım&nbsp;derim, yoksa küçük bir dairede mi yaşamak isterdiniz?</p>
</body>
</html>
