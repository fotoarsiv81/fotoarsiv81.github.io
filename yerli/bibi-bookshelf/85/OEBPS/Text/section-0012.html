<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>Bahar hanıma iletiniz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">Bahar hanıma iletiniz</b></p>

  <p class="PAndJustification">Hoş geldiniz.</p>

  <p class="PAndJustification">Lütfen oturun yanı başıma.</p>

  <p class="PAndJustification">Ve bana dalların içinde olanlardan bahsedin.</p>

  <p class="PAndJustification">Evet, gördüm bahçede, daha geçen gün, dayanamamış erkenden çiçekli elbisesini giymiş ağacı. Pek de utangaç, sanki siyah beyaz bir kokteyle, kır elbisesiyle katılmış birine benzer. ‘Erken mi geldim?’ diyor. ‘Ben şuracıkta bekleyeyim.’</p>

  <p class="PAndJustification">Güneşle beraber, pencerenin yanına iliştim. Minderime kuruldum. Paçaları, kollan sıvıyorum, güneşten D vitamini&nbsp;almak gerek malum. Her gün 20 dakika, bir yerde okudum.&nbsp;Sanki her an şiir yazıyorum.</p>

  <p class="PAndJustification">Ah! Öyle bir zaman ki, her okuduğuma inanıyorum, hoşuma gidiyor. Yerçekimine karşı olan tarafa geçme hevesindeyim.</p>

  <p class="PAndJustification">Geçenlerde içimde şöyle bir monolog bile duydum: her akima geleni yapacak mısın? Her aklına geleni yapacak bir halin var.</p>

  <p class="PAndJustification">Matruşka gibiyim. Söylemiş miydim? Lütfen beni dinlerken, do’dan, re’den keman dörtlüleri beşlileri dinleyin. Halime daha da yaklaşırsınız. Ne diyordum, matruşka gibiyim. İçimde küçüğüm var, sonra bir küçüğüm, sonra bir küçüğüm... Gözünüze görünen en küçük olan. Kafanızı bunlarla karıştırmayayım.</p>

  <p class="PAndJustification">Haberler dolaşıyor. Bazıları benim hakkımda. Hiçbiri doğru değil ama dolaşsınlar ne zararı var değil mi? İnanın,&nbsp;çıplak ayaklarınızla çimlere basarak, havadan sudan konuşmanızı çok özledim. Kışlıkları katlamaya başladım.&nbsp;Sakladıkları ne varsa, güneşe dizicem. Heyecan doluyum,&nbsp;içim bir şeylere geri sayıp duruyor. Kollarım başka yana gidiyor, ellerim başka yana. Hayat diyorum, hayat, kim ne derse&nbsp;dersin çok güzel bir şey.</p>

  <p class="PAndJustification">İçindeyken insan tam anlamıyor. Dışındayken de, anla-mıycaz diye düşünüyorum. Anlatmaya çalışıyorum kendime. Sizin şen kahkahalarınız da bana eşlik etse ne güzel olur.</p>

  <p class="PAndJustification">Dayanamayıp söylenen, yapılan her şeyin hayranıyım. Penceremi sonuna kadar açıp, sizi içime çekerek uyumayı özledim. Seyahatler şimdi bana hep olası geliyor. Sanki daha&nbsp;cesurum, sanki daha arsız, içimde şöyle bir şey duydum: bitmez bir hevesin var ve hiç utanman yok ne güzel. Bunu şarkı&nbsp;yapmak istiyorum. Gitar elimden düşmüyor. Avucum ağrıyana kadar çalışıp, rahatlatmak için ellerimi sallıyorum. Sanki&nbsp;onlar gidip yenileri geliyor.</p>

  <p class="PAndJustification">Sanki herşeyim gidiyor, yenisi geliyor. Gidiyor yenisi geliyor, gidiyor yenisi geliyor, gidiyor yenisi geliyor... Hep sayenizde bahar hamm. Hep sayenizde.</p>

  <p class="Ph4AndJustification" id="bookmark1"><b class="calibre15">Erkekler ‘benimki daha’cı kadınlar ‘benimki de’ci</b></p>

  <p class="PAndJustification">îki küçük kız çocuğu, Eva ve Kelly, arkadaşları Tuba’yla evcilik oynamak istememektedir. Bunu ona söylemek yerine,&nbsp;daha sinsice bir çözüm bulurlar. Tulla’yı hem oyuna alıcak,&nbsp;hem de dışında bırakacak rolü ona verirler: ‘Sen daha doğmamış olan erkek kardeşsin!’ işte bu, sadece bir kadının aklına gelebilir! Hiçbir hır gür çıkmadan, hatta Tulla bile tam&nbsp;olarak ne olduğunu anlamadan, oyundan kapı dışarı edilmiş&nbsp;oldu.</p>

  <p class="PAndJustification">Aynı durumda erkek çocuklarına bakalım. Nick, başka bir arkadaşının oynadığı oyun hamurunu, elindeki plastik bıçakla kesmek istemektedir. Çocuğun yanına gider ve bağırır: BENİM KESMEM LAZIM! BEN ONU KESMEK&nbsp;İSTİYORUM! O BENÎM! Yani asıl amacını asla saklamaz. Ve&nbsp;gerekirse fiziksel güç kullanır.</p>

  <p class="PAndJustification"><i class="calibre16">Scientific American Mind</i> dergisinde yer alan bu iki örnek, yine de bize genellemelerden kaçınmamız gerektiğini söylüyor. Tabii ki erkeklerin uzlaşmak, kadınların sataşmak istedikleri durumlar da var. Ama dili kullanımlarına baktığımızda mesela, farkı hepimiz kabul ederiz. Erkekler, küçük yaşlardan itibaren konuşurken, ‘hiyerarşi’nin, kadınlarsa ‘aynılığın’ altını çiziyor. Örnek: Bir arabanın arka koltuğunda giden, üç küçük erkek (ya da üç büyük erkek) konuşuyorlar. Birincisi diyor ki: Biz Disneyland’da dört saat kaldık. Yanındaki diyor ki: Biz Disneyland’da altı saat kaldık.</p>

  <p class="PAndJustification">Üçüncüsünün geri kalacak hali yok: Biz Disneyland’a taşmıyoruz!</p>

  <p class="PAndJustification">Erkekler, birbirlerine ‘benimki daha’yla bağlanırken, kadınlar ‘benimki de’ diyerek bağlanıyor. Yani erkekler üste çıkma, kadınlar da eşitlenme meraklısı.</p>

  <p class="PAndJustification">Dertleşen iki kadın, birbirlerine sık sık ‘aynen’ der ya, ya da ‘anlıyorum, aynı şey benim de başıma geldi’. Bu aynılıkta, yakınlaşıyorlar. Arkadaşlarıyla yakın olmak adına, dertsiz başına dert uyduran kadınlar bile varmış.</p>

  <p class="PAndJustification">Bir erkek herhangi bir diyalogdan sonra, ‘ben mi üstteyim şimdi yoksa o mu?’ diye düşünürken, kadınlar ‘anlaştık mı&nbsp;acaba?’ diye düşünüyormuş. Erkeklerin yol sormayı sevmemeleri de bundanmış. Çünkü yol soran erkek, alta düşmüş&nbsp;oluyor.</p>

  <p class="PAndJustification">Tabii ki, bütün bunların istisnaları ve tam tersleri de var. Her şeyde olduğu gibi. Hiç bir hikâye tek türlü yazılmıyor.&nbsp;Yine de, bazı tekrarlar var ki, fark etmemek mümkün değil.</p>

  <p class="PAndJustification">Kadınla erkeğin çoğu konuşmadan hayal kırıklığıyla ayrılmasının sebebi bu mesela. Kadın probleminden bahsedince, erkek çözüm öneriyor. Kadının maksadı, problemi çözmek değil ki, probleminin anlaşılması, pamuklara sarılması, sol&nbsp;üst cepte saklanması. Bu yüzden, erkeğin önerisi ona kaba&nbsp;saba ve soğuk geliyor. Empatinin kurulmadığını düşünüyor.&nbsp;Ve üzülüyor. Kadının üzülmesine anlam veremeyen erkekse,&nbsp;şunu düşünüp duruyor bir ömür: Madem ki çözmek istemez,&nbsp;neden probleminden bahsedip durur?</p>

  <p class="Ph4AndJustification" id="bookmark2"><b class="calibre15">Memleketimin bitmez meseleleri</b></p>

  <p class="PAndJustification">Tuhaf bir memleket. Gerçekten, içinde bulunduğumuz, yiyip içip çalışıp âşık olup uyuduğumuz, bazen uçağa binip sınırından çıkıp gerisin geri döndüğümüz bu toprak parçası, anlaşılması zor bir yer.</p>

  <p class="PAndJustification">Bu memlekette, arkadaşlarla buluşulan bir akşam yemeği sofrası yok ki politika tartışılmasın. Nasıl tartışılmasın? Bu ülkede nasıl apolitik kalasın? Ben kalmayı çok isterdim.&nbsp;Gerçekten, çok uzun bir süre sadece kendimle, hayran olduğum şeylerle ve hayallerle dolu bir dünyam vardı. Parti isimlerinin açılımlarını bile ezberlemiyordum, kafamda bir yer&nbsp;kiralamasınlar diye. Çünkü biliyordum, girerlerse hiç çıkmayacaklardı. Ve oldu da bu. Bahar geldi. Yaz geldi. Havadan,&nbsp;sudan, taştan, böcekten bahsetmek istiyorum.</p>

  <p class="PAndJustification">Ama nasıl? Açılımlar, kapanımlar, kapanıp açılanlar, kapalı açık kapalı açık, sorulup acele bir cevapla rafa kaldırılanlar, Siirt’te dizi dizi sessiz acılı kızlar, beni seni onu bizi sizi ve onları ayıranlar, toleranssızlığa aç olanlar ve yorgun&nbsp;toklar. Hem bir ara öyle bir an oldu ki, inandığım her şeyin&nbsp;başka şey olduğunu görür gibi oldum. Ne bileyim, çocukluktan falan kalan güzel şeyler vardı. Onlar gitti.</p>

  <p class="PAndJustification">Hep diken üstündeyiz. Kimse rahat oturmuyor. Herkes hop oturup, hop kalkıyor. Her şey yolunda diyenler, hiçbir şey&nbsp;yolunda değil diyenler. Şöyle olursa yoluna girer, böyle olursa&nbsp;yolundan çıkar diyenler. Herkes hep bir ağızdan konuşuyor.</p>

  <p class="PAndJustification">Ne bildiğimi, neye inandığımı göremiyorum. Sanki gözümüze sürekli toz atılıyor.</p>

  <p class="PAndJustification">İki şeyi en çok sevmiyorum: şüpheyi ve korkuyu. Etten kemikten yapılmış, üç günlük ömrü olan insanları niye kendimizden ve birbirlerinden ayırırız? İnsan kendinden bir şeyi ayırınca, ayrı görünce başlıyor zaten yara. Maymunla bile yüzde bir gen farkımız var, peki başka bir insandan ne kadar farkımız olabilir? Nasıl bir durumdur ki, <i class="calibre16">İskenderiye&nbsp;Dörtlüsü</i>’nden de öte, milyon farklı açıdan bambaşka okunur? Kimse kimseye tam katılamaz? Ne kadar karışık olabilir bir şey? Gözün önünde, kalbin içinde net görülen son vermeler, nasıl hep ortasından başlar? Aklım almıyor.</p>

  <p class="PAndJustification">Burası ağlamasın istiyorum artık. Ağrımasın burası. Hep hıçkırık sesleri arasında yaşamayalım istiyorum. Güzel güzel bir kadın olmak, kız olmak, itilip kakılmamak, saçımdan&nbsp;kulağımdan çekilmemek istiyorum. Müzik dünyanın en güzel&nbsp;eşitleyicisi. Müzikten çok şey öğrendim ben. Bir keresinde,&nbsp;hiç tanımadığım bir Amerikalı, bir Hintli, bir İsveçli ve bir&nbsp;Mısırlıyla sahnedeydim. Fıkra değildi. Beraber besteler yaptık. Bir bestemizin adı, ‘grandma’ydı (anneanne).</p>

  <p class="PAndJustification">Hepimizin bir anneannesi olmadı mı?</p>

  <p class="Ph4AndJustification" id="bookmark3"><b class="calibre15">Hayat kısa sen hâlâ...</b></p>

  <p class="PAndJustification">Ona küs, buna gücen, şunu unutma, bunu silme. Merak etme hayat, koca bir silgiyle bütün bu vesveselerini ve seni&nbsp;siliverecek. O zaman içinde yazılı, okudukça içini acıtan bütün o satırlar da, vakti zamanında hücrelerini morarttıklany-la kalakalıcak. Erteleyebildiğin herşeyi, erteleyebildiğin kadar&nbsp;ertele. Günleri gelmiycek. Diyeceksin ki, şu çocuklar bir büyüsün. Diyeceksin ki, şu dönem bir geçsin. Diyeceksin ki, du bakalım.</p>

  <p class="PAndJustification">Hayat bu dille konuşmaz halbuki, o hep der ki: hadi çocuklar büyümeden, bu dönem geçmeden, durup bakmadan. Ağzında geveleyip durduğun bir sürü şeyi çıkarmadın, şişti, şişti, şişti yanakların. Bakınca görülüyor suratındaki o şi-şik ifade. Çıkarmadığın şeyler, sevgi sözcükleri, itiraflar, kırmamak için tuttuğun bütün o cam kırıkları hayat bittiğinde, çenenin rahatlamasıyla beraber dökülüvericek ama sessiz. Yani kimse duymayacak yine onları yazık. Çıkarsaydın&nbsp;görürdün, dünya laflarla sona ermez. Değişir en fazla. Ona&nbsp;bakmıyorsun. Nefesine bakmıyorsun. Bakmıyorsun, suya çiçeğe çocuğa. Bir hayaline bile bakmıyorsun. Onları ‘renkli&nbsp;şeyler' diye ayırmışsın. Hep siyahları yıkıyorsun, hep beyazlan. Siyah beyaz oldun. Hayatın bittiğini anladığında, ki hep&nbsp;geç kalınır oraya, elin aceleyle gidicek renklilere. Ama tutu-cak gücün olmıycak artık. Burnun duruyorken kokla, ağzın&nbsp;duruyorken öp, elin duruyorken alkış! Yok, bilmem kimler ne&nbsp;der, başkaları ne buyurur! Halbuki hayat, insanları tek tek&nbsp;düşürdüğü gibi rahme, tek tek alır geriye. Başkaları başkadır adı üstünde. Onlar ne içini bilirler, ne düşünü. Onlar yok&nbsp;ki, düşünmezsen. Bir tek sen varsın, bir bilsen. Komşu, bir&nbsp;penceredir. Başkaları, on beş dakika dedikodudur en fazla.&nbsp;Hayat bir pencereden görülmeyecek kadar büyük, ve kısa da&nbsp;olsa onbeş dakikadan uzundur canım. Kendinde kusur arıyorsun. Başkalarında kusur arıyorsun. Herkeste kusur var&nbsp;zaten. Önemli olan kusursuzu, eşsizi, biricik olanı aramak.&nbsp;Hayat bitmeden önce, onlan ödüllendiriyor bir şekilde. Diyor&nbsp;ki: sen hep doğru şeyi aradın. Bulmaktan bile mühimdir bu.&nbsp;Hep, diyorsun hep aynı. Güneş bir aşağı bir yukan, mevsimler yan yana dört tane, saat yuvarlak yirmi dört kere döner.&nbsp;Evet onlar arkanda hep aynı şeyleri yapar. Ama sandığın kadar uzun süre yapmayacaklar bu dansı. Bunu yapıyorlar ki,&nbsp;sen üzerine doğaçla. Kendi dansını bul, melodini tuttur, sözünü söyle. Sırf sen onlan yap diye, dönüp duruyor zavallıcıklar. Sana bunu bir türlü anlatamadılar.</p>

  <p class="PAndJustification">Bu okuduklannı unutup, sonsuz bir bekleyiş uydurup kendini soldurma. Hayat son nefesini alıp, seni soldurana kadar çal. Hayattan çal, çalabildiğin kadar. Yaptığın tek hırsızlık&nbsp;bu olsun. Oyunun sonunda, ‘don!’ dediklerinde, ellerini kaldır, bedenin çıplak olsun, hiçbir şeyi sürüklememiş, biriktirmemiş ol. Yüzünde bir gülümseme olsun, ‘seni alt ettim bak!&nbsp;gülümsememi sonuna kadar tuttum’ gibilerden.</p>

  <p class="Ph4AndJustification" id="bookmark4"><b class="calibre15">Eğitim(in değişmesi) şart</b></p>

  <p class="PAndJustification">Üç yaşındaki kuzenim Peri, Almanya’daki dört gözle cevap beklenilen yuvaya girince, evde bir kutlama yaşandı. Ben böyle bir kutlamayı, mesela Boğaziçi Üniversitesi’ne girdiğimde yaşamıştım. Fakat, bir anaokuluna kabul edilmekte bu kadar heyecanlanılmak ne var? ‘Aa, olur mu?’ dediler.&nbsp;“Eğer bu anaokuluna girerse, en güzel okullara devam edi-cek. Eğer buna kabul edilmeseydi, hiç o okullara gidemeyecekti.’ Hmm, ilginç diye düşündüm, demek üç yaşa kadar geri çekmişler o ‘çizgi’yi. Hani, ‘hayatta önce şu olur, sonra bu,&nbsp;sooonra o’ çizgisini. Sanki hayat lineer gibi yapan çizgi. Bize her şeyin bir sırası olduğunu ve birini bitirmeden öbürüne başlayamayacağımızı salık veren çizgi. TED’de, Ken&nbsp;Robinson’un konuşmasını izlediğimde, aynı örneği vermesine çok şaşırdım. O da, ‘anaokulu kolej demektir<span class="calibre18">1</span> sloganlı yeni&nbsp;dünyaya karşı. Üç yaşındakiler sıraya girip, görüşmeye almı-yorlarmış. Evet ÜÇ! Adam, müthiş dalga geçiyo tabii... Diyo&nbsp;ki üç yaşındaki bir insanm CV’sine bakıp ne diyebilirsin şunu mu: Hmmm, tam 36 aydır hayattasın. VE BU MU YANİ&nbsp;SADECE YAPTIĞIN? Bir şey başaramamışsın! Üstelik ilk 6&nbsp;ay sadece süt emmişsin!</p>

  <p class="PAndJustification">Oysa ki hayat lineer değil. Hiç olmadı. Olmuş, boylu boyunca yatan geçmişler bile düz değil. Zaman, hiç öyle gitmedi. Bir basamaktan öbürüne doğru, gide gide bir yere varılmadı. Bir yere varıldıysa, hep beklenmedik yerlere&nbsp;basmaktan oldu. Hayat organik. Birbiri içine geçik, iç bü-key, dış bükey, kare kare... Ama asla düz değil! ‘Anaokulu&nbsp;anaokulu demektir! 3 yaş, 6 yaşın yarısı değildir<span class="calibre18">1</span> diyo Ken&nbsp;Robinson. Eğitim sistemi eskidi. Bugünkü dünya çok değişik&nbsp;ve dünyanın bütün eğitim sistemleri, tabii ki Türkiye’deki&nbsp;de, eski bir mantrayı tekrarlıyor. Artık lafı edilmez cümleler, hiçbir yeri aydınlatmaz ışıklar, hiçbir kapıyı açmaz ağır&nbsp;anahtarlar taşıyor ceplerinde.</p>

  <p class="PAndJustification">Tıpkı, bugün bir teenager’ın saat takmaması gibi, değişen birçok mental aksesuvar ve yeni oyuncaklarla donatılmalı eğitim. (Bugün teenager olan biri, saat denilen ve kola takılan şeyi fazla ‘tek fonksiyonlu’ buluyor. Sadece zamanı gösteren bir şey, çok sıkıcı ona göre!) Aynılaştırmadan. Üniformalaştırmadan. Herkese her şeyi aynı hızda öğretip,&nbsp;aynı derecelerle, aynı kolejlere sürmeden. Hayalleri, hayalet avcıları filmindeki gibi, bir kutuya yakalamadan. Ama en&nbsp;önemlisi, yaratıcılığı öldürmeden. Ken diyor ki: Bugünkü eğitim yaratıcılığı öldürüyor! Çünkü doğru ve yanlışı empoze&nbsp;ediyor. Çocuğun yaptığı, kimseye zarar vermeyen bir şey, nasıl ‘yanlış’ diye damgalanabilir? Konu uzun, çok yazabilirim,&nbsp;ama küçük bir örnekle bitireyim, oradan ne demek istediğimi anlarsınız:</p>

  <p class="PAndJustification">Beş yaşındaki küçük kız, kâğıda resim çizmektedir. Öğretmen yanına sevecenlikle gelir ve sorar:</p>

  <p class="PAndJustification">- &nbsp;&nbsp;&nbsp;Ne çiziyorsun?</p>

  <p class="PAndJustification"><b class="calibre15">- &nbsp;&nbsp;&nbsp;Tann’yı...</b></p>

  <p class="PAndJustification">- &nbsp;&nbsp;&nbsp;iyi de Tann’nın neye benzediğini kimse bilmiyor!</p>

  <p class="PAndJustification">- &nbsp;&nbsp;&nbsp;iyi ya, bir dakikaya öğrenicekler!</p>

  <p class="Ph4AndJustification" id="bookmark5"><b class="calibre15">Kendine başka bir son seçebilirsin</b></p>

  <p class="PAndJustification">Bilgisayar oyunlarında var hani. Hikâyeyi bir yerinde durdurup, sana kutucuk çıkartıyor. Diyor ki: Seç! Çekmeceden bıçağı alıcak mısın, almıycak mısın? Kapıyı çalıcak mısın, çalmıycak mısın? Bu adama inanıcak mısın, inanmıycak&nbsp;mısın? Bence hayat da böyle. Arada, salisenin de küçüğü anlarda, duruyor aslında ve bize bir seçenek sunuyor. Biz sürekli seçiyoruz. Sürekli, sürekli, sürekli seçiyoruz. Ama o kadar tatlı, serseri ve naifiz ki, seçmiyoruz sanıyoruz. Her şeyi,&nbsp;gül kokan kollarına kendimizi bırakıverdiğimiz, kader teyzeden biliyoruz. Bunu böyle bilmenin, kuş tüyü yastıklarına kafayı gömmek yerine, kutucuklara da baksak biraz, belki bu hikâyeyi ören bayanın biz olduğumuzu görürüz. Evet&nbsp;hikâyemiz var, paragraf paragraf yazılıyor. Üzerimize onu giyip geziyoruz. Bize yakışıyor. Bizi biz yapıyor. Beni romantik,&nbsp;seni macera, onu komedi yapıyor. Hayatı da okuyoruz. Trajikomik buluyoruz onu. Her şey örülü. Her şey, her an dikiliyor&nbsp;üstümüze. Ve biziz terziye siparişi veren.</p>

  <p class="PAndJustification">Bu düşünce bana konduğundan beri, şemsiyeli ya da şem-siyesiz sokağa çıkma seçeneğinin bile, beni başka hikâyeye konu ettiğini gördüm. Hayatı zincir bir kolyeye benzettim.&nbsp;Her an, başka bir zincirin koluna girmek mümkün. Gitmek&nbsp;istemediğin bir yere gitmek, merhaba demeyeceğin birine demek, kaybettiğin bir şeyi bulmak falan hepsi, güzel bir virgül&nbsp;ve hafif meltemli bir virajla seni taşıyıveriyor yeni devamına.</p>

  <p class="PAndJustification">Peki, bu kutularla, kutu kutu pense nasıl oynanır? Bazen, te-bessümlü sonlara bağlamanın ihtimali görünür. Misal, geçenlerde şiddet karşıtı bir reklamda bunu yapmışlardı. Londra polis teşkilatı, gençlerin sokağa bıçak taşımadan çıkması için, çoktan seçmeli bir reklam kampanyası başlattı internette. Kampanyanın adı: ‘Choose a different ending.’ (Başka bir son seç.) Sen, hikâyenin kahramanının gözünden olayları yaşıyorsun. Evden çıkarken, bıçağı al ya da alma seçeneği var. Aldın ve bir çeteyle karşılaştın, kavgaya katılıp katılmama (tabii burada, çıkarken bıçağı alıp almadığının önemi&nbsp;var), orda birini yaralayıp yaralamama, hatta yanlışlıkla ya&nbsp;da bilerek öldürüp öldürmeme gibi, seni yürüme yolundan&nbsp;ömür boyu hapislere bağlayan hikâye sonların var. Soyağacı&nbsp;gibi görünüyor senaryolar. Her biri, dallanıp başka bir kutuda çiçekleniyor, izleyince diyorsun ki, benim bu kutulan görmem lazım, benim hayatın güzel dallanna, meyva veren dal-lanna konmam lazım. Aç gözünü Kazım.</p>

  <p class="PAndJustification">(Merak edene bahsettiğim reklamın linki: <a href="http://www.can-neslions.com/work/media/entry.cfm?entryid=">http://www.can-neslions.com/work/media/entry.cfm?entryid=</a>19794 )</p>

  <p class="Ph4AndJustification" id="bookmark6"><b class="calibre15">Aksiyona geçmek isteyenlere sevgilerimle</b></p>

  <p class="PAndJustification">Hayalleriniz aklınızda kelebek misali uçuşuyor ve siz onları yakalayamıyor musunuz? Kelebekler gözünüze dev gibi mi görünüyor? Sayıları çok ve seçmekte zorlanıyor musunuz?&nbsp;Yoksa adlan üstünde tek günlük mü ömürleri? Hayal oburu ve&nbsp;fakat aksiyon diyetindekilere bu yazım. Kâğıt kaleminizi hazır ediniz.</p>

  <p class="PAndJustification">Ne zaman ‘yapacaklanm’ gözümde netleşse, yapmaktan çok ‘acaklar’a odaklanıyorum, işe, bir defterle başlıyorum. Evet,&nbsp;yeni bir defter, herşeyi oldurabilmemin ilk koşulu bana göre.&nbsp;Hepsini alt alta yazmak, sanki bana verilmiş bir fetva gibi kafatasıma asılacak ve sonra büyük harekât başlıyacak sanıyorum. Sadece ben değilmişim böyle sanan. Meğer üsteler dururmuş insan. Geçenlerde %99 diye bir site keşfettim. Hani “bir&nbsp;şey yapmamn yüzde biri ilham, yüzde doksan dokuzu alın teri’ demiş ya Edison, adım ordan alıyor bu site. Bir şey yapmamn ve verimli olma<span class="CCurrentAndUnderline">nın</span> önündeki 10 engeli şöyle belirlemişler:</p>

  <p class="PAndJustification">Aksiyona geçmekte önyargı. Bu tanıdığım, ben dahil, çok insanda var. Bunlar sonsuza dek planlar dururlar. Halbuki,&nbsp;yapmaya başlama amnda büyülü bilgiler gelmeye, yapıcı gelişmeler olmaya başlıyor. Bu önyargı, bugün bunlardan mahrum bırakıyor bizi.</p>

  <p class="PAndJustification">Büyük düşünme felci! (Bu isimleri ben uyduruyorum.)</p>

  <p class="PAndJustification">Allahım bende çok var bu! Rüyalarımda sık sık koca dalgalarla boğuşmam da bundan olsa gerek. Başlamak üzere olduğum şey öyle büyük geliyor ki, baş laaaaa yaaaaaa mimi yoooo ruu-uum. Halbuki, ufak ufak parçalara bölün, küçük küçük başlayın diyor. Çok doğru. Hadi, parçacıklara ayıralım onlan.</p>

  <p class="PAndJustification">Prototip yapmak. Deneme yanılma kadar muhteşem bir yol yok. Herşeyin ilk hali berbat. Herşey zamanla, üzerinde&nbsp;oynadıkça inceliyor.</p>

  <p class="PAndJustification">Geniş açı şaşılığı! Bu bende had safhada. Nice albümüm, aklıma gelen yeni melodileri şarkıların bir yerlerine ekleme&nbsp;sevdamdan, uzadıkça uzadı. Bu uyan diyor ki, hop fazla genişleme. Hedefini en basit haliyle yaz. Yaz ve ona rutin olarak bak. ilk fikrine, sürekli yenilerini ekleyip durursan, o kadar açılırsın ki, kaybolursun.</p>

  <p class="PAndJustification">Momentum! Çok mühim. Her gün her gün, ufak ufak da olsa, hedefin için çalışmalısın. Sormalıyız her gün: bugün&nbsp;onun için ne yaptın? Ne yaptıysan iyi yaptın. Beynini onunla meşgul tuttun, biraz daha kolaylaştırdın. Günde 30 dakika hayalin için değmez mi?</p>

  <p class="PAndJustification">Rutin geliştirmek, iyidir iyi. Saat gibi kurar insanı. Bak ben o konuda fena değilim.</p>

  <p class="PAndJustification">Böl ve yönet. Hedefini, hedefçiklere böl. Böylece her hafta ya da ay, hedefçikler başarmış olursun. Ve damlaya damlaya göl olur.</p>

  <p class="PAndJustification">Lüzumsuz toplantılardan kaçın. Ben bugüne kadar, lüzumlu çok az toplantı gördüm. Genellikle, bla bla ve bla, çay kek ve bisküvi. Buna çözüm olarak, ‘ayakta toplantı’yı&nbsp;bulmuşlar, ki bence harika bir şey. ‘Gerekli’ insanlar ayakta&nbsp;buluşup, fazla uzatmadan anlaşır ve eyleme doğru dağılırlar.</p>

  <p class="PAndJustification">Hayınn gücü. İnsanın hali hazırda aldığı ivmeye, tümsek çok çünkü. İnsan uygulama anında, onu hedefinden şaşırtı-cak şeylere hayır demesini bilmeli. Bakın bu konuda da, kendime puanlar verebilirim. O kadar çok şeye hayır diyorum ki,&nbsp;naşı yol aldığıma şaşıyorum bazen.</p>

  <p class="PAndJustification">Rutini bozmak. Bu da, en az rutin geliştirmek kadar iyi. Rutini bozunca, yeni şeyler biraraya gelir. Yenilik olur. İnsan&nbsp;arada, başka yoldan yürümeli, yolculuğa çıkmalı, kendinden&nbsp;beklenmez şeyler yapmalı. Her rutin, çalıştığı sürece var olsun.</p>

  <p class="PAndJustification">Şimdi dönüp, kelebeklere bir daha bakma zamanı. Hepimize kolay gelsin, daha doğrusu kolay kolay gelsin.</p>

  <p class="Ph4AndJustification" id="bookmark7"><b class="calibre15">Dikizci ve daktilocu</b></p>

  <p class="PAndJustification">Gorillaz grubunun solisti, işte böyle tanımlamış son 10 yılı. Daha güzel anlatılamazdı. Hepimiz, internet cep mep derken,&nbsp;birbirimizi dikizleyerek ve sürekli yazışarak eğlenir olduk.</p>

  <p class="PAndJustification">Facebook, başkalanmn hayatım gönüllü dikizlemenin cenneti. Nüfusuna bakılırsa, ‘facebookland’ dünyanın en büyük üçüncü ülkesi. Televizyonda da bir dönem ve hâlâ en sevilen&nbsp;şey, bir eve kapatılmış insanları izlemek. Evimizin özelinde,&nbsp;başkalarının hayatına kapı deliğinden bakmaktan çok zevk&nbsp;alıyoruz. Onlar nasıl sahi? Onlar naapar? Tepkileri nasıl?&nbsp;Kavgaları nasıl? Aşkları nasıl? Nasıl nasıl nasıl? Diğerlerinin&nbsp;giydikleri çıkardıkları, lafları, tatilleri, sevgilileri nasıl?&nbsp;Sevgilimizin, eski sevgilimizin e-mail ve facebook şifrelerini&nbsp;biliyoruz. Yanımızda bile otursalar, dünyalarına sızmaktan&nbsp;ayrı bir zevk alıyoruz. Gözlerimizi dikmiş herkese bakıyoruz.&nbsp;Niye bakmayalım ki, bakmak serbest! Hem, ne güzel demiş&nbsp;Walker Evans: “Gözünü dikip bak. Bu, gözünü eğitmek ve&nbsp;daha fazlası demek. Gözünü dikip bak, kulak kabart, dinle,&nbsp;gizlice dikizle. Bir şeyler bilerek öl. Burada çok uzun zamanın yok.” Katılıyorum, utanılacak bir şey görmüyorum gözünü dikip bakmakta. Herşeyin kabuğunu soymaya çalışmakta. Yıllar önce web sitemi de, bunun üzerine kurgulamıştık.&nbsp;Madem paparazzileri sevmiyordum, alt benliğime kendimi&nbsp;dikizlettirecektim. Niltakipte.com’da, Nil Nil’i kimsenin göremeyeceği kadar dikizleyecekti. Üstelik onu yüceltmeyecek,&nbsp;dalgamı geçicektim. Bunun kişiliğimde yaratacağı tüm şizoid&nbsp;çatlamaları da göze aldım. Twitter’a da daldım. Kendimi sey-redaîdım. Pay ettim. Pay etmeden duramıyorum. Yarın bir&nbsp;gün saçlarımızı paylaşacağımız bir yer olsa, her gün bir tel&nbsp;bırakabilirim. Dünyaya bunun için geldiğimi düşünüyorum.&nbsp;Kendimi üleştirmek için. Lafımı, hissimi, sesimi, neşemi,&nbsp;hüznümü ulaştırmak için. Mümkün olduğu kadar çok insana,&nbsp;kendimi bulaştırmak istiyorum. Bulaştırıyorum da belli ki.&nbsp;Bir arkadaşım internette bulduğu bir şeyi yolladı bana. Beni&nbsp;ilaç olarak tasarlamış biri, bir tür jel. Mutsuz olduğunda, acıyan yerine sürüyomuşsun. Seni neşeli ve enerjik yapıyormuş.&nbsp;Belki de bugüne kadar aldığım en güzel iltifat. Yapana çok teşekkürler. Böyle bir şeye ilham olmak yeter. İşte karşınızda,&nbsp;jel karaibramgyl!</p>

  <p class="PAndJustification">Daktilocu olduğumuz da doğru. Sürekli yazıp duruyoruz. Gitgide hızlanıyoruz. Saniyeden daha az bir zamanda ‘ok’ yazıp yolluyoruz. Mesajlaşıyoruz, chat’leşiyoruz. Sessizce ne&nbsp;çok şey söylüyoruz. Yazarken daha cesuruz, daha netiz, daha samimiyiz. Bana öyle geliyor. Kelimemiz sonsuza dek okunuyor. Uçup gitmiyor. Tarihin bir sayfasına saklanıyor, belki de sonsuza dek. Zamanın ruhu, dikiz aynalarından ve yazıdan siniyorsa üzerimize, silkelenmeden teslim olmalı belki.&nbsp;Evet, ben de sevmiyorum hiç, haberim yokken haber olmayı.&nbsp;1959’da, dünya ilk defa bir uydudan gizlice fotoğraflandığın-da, o da rahatsız olmuştu belki. 2008’de, duvardan ve kumaştan geçerek kayıt yapabilen Thruvision T5000 diye bir kamera çıktı. İçimizin içine, için de içine bakınca ne göreceğiz sizce? Bence boşluğu, bence ufaltılamaz büyüklüğü. Hayatın şakası bü. Haha.</p>

  <p class="Ph4AndJustification" id="bookmark8"><b class="calibre15">Derken... O da ne?</b></p>

  <p class="PAndJustification">Kalimnos Adası’nda her şey sakin. Deniz süt liman. Bir vadinin arasında demirliyiz biz de. Denizde geçen bir yazdan, san bir sayfa daha. Derken... O da ne?!</p>

  <p class="PAndJustification">Karşımızdaki tepede iki küçük binacık, öyle hiçbir yerin ortasına gelip, basitçe kurulmuşlar. Dikkatle bakınca, birinin&nbsp;kapısında, hatta bahçesinde de, haç olduğunu gördük. Hatta&nbsp;bir küçük çan kulesi de. Peki, kim yaşar orda? Bir keşiş! Bir&nbsp;keşişten başkası yaşıyor olamaz orda. Yaşasın, hayatımda hiç&nbsp;keşiş görmedim! Belki gelir... Maviye boyalı kepenkleri kapalı bu ev, sonsuza kadar nefesini tutamaz ya canım. Elbet&nbsp;biri gelicek, bizim merdivensiz dediğimiz o tepeye evine gider gibi tırmanıcak, kapısını açıcak ve bir ışık yakıcak. Elbet.&nbsp;Derken... O da ne?! Bir motor, küçük bir makas gibi keserek&nbsp;denizi, yaklaşmasın mı kıyısına karşı tepenin? Dürbünü aldık hemen.</p>

  <p class="PAndJustification">Allahım kimdir?</p>

  <p class="PAndJustification">Nasıl biridir bir tepeciğin</p>

  <p class="PAndJustification">Elektriksiz susuz ama inançlı bu orta yerine gelen?</p>

  <p class="PAndJustification">Tabii ki bizim gibi etten kemikten.</p>

  <p class="PAndJustification">İşte tam da bu zaten garibimize giden!</p>

  <p class="PAndJustification">İşte sonunda biri çıktı kıyıya. Elinde torbalar var. Demek erzak getirmiş. Güneş battı artık, ama adamı görüyoruz&nbsp;hayal meyal. Uzun siyah bir elbise giymiş, saçları beline kadar örülü. Elinde bir gaz lambası, yukarı doğru evine gider&nbsp;gibi tırmanıyor. Bir kaç kere indi çıktı, tüm erzakları yukarı&nbsp;taşıyabilmek için. Sonra gecenin karanlığında, fakir bir ışık&nbsp;taştı dışarı penceresinden. Gaz lambasıyla yemek mi pişiriyor? Yoksa, yüz metre karşımızda iki yüz yıl öncesini yaşayan bu adam, yemek de mi yemez? Dua mı okuyacak sabaha&nbsp;kadar? Derken... O da ne?!</p>

  <p class="PAndJustification">Rahip ve ben, uyuyakaldık karşıhklı... Böyle şeyler filmlerde olur normalde. Bu yüzden sabah uyanır uyanmaz ilk işim, dürbüne sarıhp, o mavi kapıya bakmak oldu. Kapı kapalı ama&nbsp;yukardaki küçük binada bir hareket var! ‘Nolur, giderken şu&nbsp;karşı koya yaklaşalım, yakından bakmak istiyorum’ dedim.&nbsp;Aslında dememeli miyim bilmiyorum. Sanki karşımdaki bir&nbsp;setti, adam kostümünü giymiş ve yüzyıllar öncesine gitmişti. Birkaç kulaç ötesi, başka bir yıldı. Başka bir tür nefesti.&nbsp;Ipad’le falan ilgilenmeyen. Dünyadan istediği bir çukurdu,&nbsp;derine inmeye gelmişti. Yakından bakıcaktım işte. İyice yaklaştık. Dürbünü gözüme götürdüm. Derken o da ne?!</p>

  <p class="PAndJustification">O bir kadın! Kadın mı?! Emin misiniz? Belki adamın karısı?! Belki içerde uyuyor adam. Ne?! Kadın kayada ahtapot mu dövüyor? O haçlarla çerçeveli resimde, çoktan ölmüş bir&nbsp;ahtapot, kayalara vurularak akşama salata mı oluyor? Bari&nbsp;o olmasın... Derken, yavaş yavaş uzaklaştık. Elimdeki rüya, bir illüzyon oldu. Avucumdaki kelebek, kum olup döküldü parmaklarımdan... Keşiş yok mu, uzun siyah rahip elbisesi yok mu, tokluğu yok mu onun?</p>

  <p class="PAndJustification">Aklımdan resmini çıkarıp son bir kez baktım, sonra silip yerine siyah kolsuz bir entariyle ahtapot döven kadını koydum. Niye inceledim ki sanki? Niye illa yakından baktım?&nbsp;Gizemin sisiyle yaşayamadım mı ben? Bundan sonra sözüm&nbsp;olsun. Hiç bir şeye çok yakından bakmıycam. Her şeye biraz&nbsp;miyop kalıcam. Uyanıkken hayal böyle görülürmüş.</p>

  <p class="Ph4AndJustification" id="bookmark9"><b class="calibre15">En son ne zaman hiçbir şey yapmadan durdunuz?</b></p>

  <p class="PAndJustification">Bunu anlatmamış olabilirim. Bir keresinde, Londra’da üç gün tek başıma kaldım. Şu ve bu nedenden herkes dönmüştü ve benim Londra’yla baş başa kalma parantezim açılmıştı.&nbsp;Niye bilmiyorum, aramızda bir bağlantı var. Orada kendimi&nbsp;tek başınayken hiç yalnız hissetmiyorum. Hadi artık güneş&nbsp;batsın da otel odama döneyim diye, Soho’da gereksizce turlar&nbsp;attığım zamanlarda bile. Ruhumun ağzı açılıyor orda. Kaşık&nbsp;kaşık bir tür ruh gıdası yiyorum. Belki de kimse beni tanımıyor, dilimi konuşmuyor talanken adımlarım yavaşlıyor diye-dir bilmiyorum. Bundan daha önce bahsetmiştim. İşte o yalnız kaldığım günlerden bir gün başıma daha önce hiç gelmemiş olan tuhaf bir şey geldi. Nasıl bu duruma düştüm bilmiyorum ama yalnız kaldığımda sarıldığım iki şey yanımda değildi. Cep telefonum ve kitabım. Diyeceksiniz ki, aman biz de&nbsp;gerçek bir mahrumiyet sanmıştık. Öyle demeyin. En son ne&nbsp;zaman, tam anlamıyla hiçbir şey yapmadan, sokakta bir yere&nbsp;oturup durdunuz? Benimki o gündü işte.</p>

  <p class="PAndJustification">Temmuzda bir akşamüstü. Gidip kocaman, aslında kocamandan da büyük mavi bir şapka almıştım. Uzun uzun konuşmuştuk kasadaki işini bilir kadınla. Efendim bu kadar büyük bir şapkayı, kutuya koyup kargoyla götürsem daha iyi&nbsp;olabilirmiş. Uçakta kabine koyamayabilirmişim. Neyse, sonunda iki tane birleştirip tuhaf, ağzı açık bir heybe yaparak,&nbsp;şapkayı yarısı dışarıda kalıcak şekilde sırtıma astık. Tabii&nbsp;şapka yürürken, arkamdakilere hatta bazen yanlındakilere çarpıp takılıyordu. Şapkanın büyüklüğü bana iki kişiymişiz izlenimi veriyordu. Yalnızlığımı almıştı biraz bu dev mavi şapka. Derken karnım acıktı. Onu yan sandalyeye oturtup, sokakta masaları olan bir yere oturdum. Buraya kadar&nbsp;her şey normal. Menüye baktım ve bir hamburger ısmarladım. İşte ne olduysa o zaman oldu. Garsonla olan diyalog da&nbsp;bitince... Dev mavi şapka, ben ve biraz su ve ekmek baş başa kaldık. Önce bu durumu önemsemedim. Yan masaya baktım, birbirine sürekli hak veren iki kadın öğle yemeğinde.&nbsp;Arka masaya kulak kabarttım biraz... Biraz karşıdaki mağazaların neler sattığına baktım. Bunlar birkaç dakika sonra bitti. Sonra, bugün her yalnız kalan insanın yaptığını yapıp, elimi çantamın içine sokup, telefonuma uzandım. O da&nbsp;ne? Telefonumun şaıjı yok. Yanımda şarj yok. Hm<span class="CCurrentAndUnderline">m</span> olabilir.&nbsp;Kitap ve dergi aradım çantamda, yok. Çok yürüyeceğim için&nbsp;hafif bir çanta yapmıştım. Menüyü de, daha detaylı okuyamazdım çünkü garson kız alıp gitmişti. Durdum ben de. Sağa&nbsp;sola baktım, şapkaya ve yanda sürekli birbirine hak veren&nbsp;kadınlara baktım. Sonra niye bir şey yazıp çizmiyorum diye&nbsp;düşünüp, kâğıt kalem istedim. (Peki dendi ama hiç gelmedi.)</p>

  <p class="PAndJustification">işte hamburgerim gelene kadarki, o sanki bin yıllık bekleyişim böyle başladı. Şunu fark ettim: Daha önce hiç böyle boş durmamışım. Öyle durup sokağa bakmamışım. Böyle bir durumda kalmadığım için, bu yeni durum beni korkunç&nbsp;rahatsız etti. Meditasyon falan yapsam, belki bu fikre biraz&nbsp;alışkın olurdum. Belki o zaman iç denizle<span class="CCurrentAndUnderline">rim</span> bir anda bu kadar dalgalanmaz, sakin dururdu. Ama yok, elinden meşgalesi alınmış insandım ve kendimi hayatın gelip geçişine bakarak meşgul edemiyordum. Halbuki tek yapmam gereken&nbsp;buydu: Hayatın geçişine kısa bir bakış. Nasılsa boşluk hemen dolucaktı. Hamburger gelicekti en azından. Ve aslında hiç de uzun olamayan bu bekleyişi durup b<span class="CCurrentAndUnderline">akmak</span> yerine,&nbsp;aramakla geçirdim. Derken bu hallerimi fark eden bir kuş&nbsp;masanın yanma kondu. Sanki: tamam anladım derdini, oyalanmak istiyorsun, al benimle oyalan dedi. Hayatımı kurtardı o kuş. Masadaki nerdeyse tüm ekmeği ona attım yavaş yavaş. Hemen gitmesin diye, çok yavaş. Ve her seferinde, biraz&nbsp;daha bana yakma. Korku yoktu kuşta. Tam ayağımın dibine&nbsp;kadar geldi. Beni, kendimle ve hayatla baş başa kalmaktan&nbsp;kurtardı. Sonra da hamburgerim geldi zaten.</p>

  <p class="Ph4AndJustification" id="bookmark10"><b class="calibre15">En güzel şeyler neler?</b></p>

  <p class="PAndJustification">En güzel şeylerden biri, bir şey yapmak. Canım ne olursa olsun. İşe yaradığım hissetmek, paslanmamak demek. Parlamak demek. Sen yokken, bir şey eksik olucak demek. O yüzden insan listenin en tepesine yazmalı: bir şey yap. Ve öyle&nbsp;bir yap ki, bir tek senin yapabileceğin bir şey haline gelsin.&nbsp;Kolay gelsin.</p>

  <p class="PAndJustification">En güzel şeylerden biri, birini sevmek. Öyle kuru kuru değil ama. Öyle bir seveceksin ki, sensizken bile mutlu olsun isteyeceksin. Kolay ulaşılır bir sevgi değil bu. Birine sarılmak bile dışarısı, ben içine kıvrılmaktan bahsediyorum. Gözünü&nbsp;kapatınca, ‘iyi ki var’ın ılık banyosuna girecek kadar. Artık&nbsp;hesabı kitabı yok bunun. Sevmişsin. Soru işaretinin çengeli&nbsp;gitmiş, noktası kalmış.</p>

  <p class="PAndJustification">En en güzel şeylerden biri, ki ben yapamıyorum henüz, her şeyi sevmek. Kötüyü de, karanlığı da, sen kötü ol isteyeni de. O öyle bir güç ki, her türlü tersliği koca bir düzlüğe çıkarabiliyor. Süpermen’inki gibi bir güçten bahsediyorum. Evet, baktığın karanlık bir şey, gördüğün kör edici bir&nbsp;şey ama her yerinden baktığında sevecek bir yanı elbet var.&nbsp;Oraya gözünü <span class="CCurrentAndUnderline">diktiğin</span>de, ışık çıkmaya başlıyor her yerinden.&nbsp;Dönüştürüyorsun onu. O nasıl bir güçtür Allahım! Ve çok sık&nbsp;unutuyorum, böyle baş edileceğini her şeyle.</p>

  <p class="PAndJustification">En güzel şeylerden biri, doğayla bir olmak. Mesela derine dalmak, ağaç koklamak, kayalara basmak. Hayvanlara bakmak filan. Unutmak yani, dağ gibi alışveriş merkezlerini ve kalabalıkları ve gazeteleri. Küçük bir holden, büyük bir&nbsp;bahçeye çıkar gibi. Oh demek. Hâlâ dağlardan aşağı atlayan&nbsp;sular, hep beraber bir anda yön değiştiren balık sürüleri ve&nbsp;tepede ölüsü bile parıldayan yıldızlar var. Şükür ki, çok küçüğüm. Şükür ki, her şey benim etrafımda olan bitenden çok&nbsp;daha büyük.</p>

  <p class="PAndJustification">En güzel şeylerden biri, öğrenmek. Merak çok güzel. Okumak harika bir şey. Kağıdın ölümüne üzülüyorum. Ama&nbsp;istediğim şeye kolayca ulaşabilmeyi de seviyorum. Bilgi ne&nbsp;kadar yakın. Ne kadar çok. Bazı şiirler ve şarkı sözleri ne&nbsp;muazzam. Yanlarına yaklaşamam onların. Bu da beni büyülüyor. Keşke dilim öyle güzel dönse demeyi çok seviyorum.&nbsp;Fosforlu kalemlerle bazı şeyleri çok önemsemeyi biliyorum.&nbsp;Şanslıyım.</p>

  <p class="PAndJustification">En güzel şeylerden biri unutmak. Unuttum gitti lafı vardır. Unutulan şey gider hakikaten. Solar, üzerine su serpilmemiş sebzeler gibi porsur. Çocuk gibi kalırsın. Bugünü bilirsin. Bazı şeyleri hatırlayamıyorum, en azından duygusunu. Temize çekmişim defterleri. Temizim. Herkes unutsa, hep yeniden başlansa. Çünkü her şey değişiyor zaten. Unutmamak&nbsp;demode oluyor bir şekilde.</p>

  <p class="PAndJustification">En en güzeli de yaşamak. Kendine dokun, bak sıcaksın. Sıcak olduğun sürece de, yukandakilerin hepsini yapabilirsin. insan sıcak olmanın gücünü bilmiyor çoğu zaman. Halbuki içinde telaş olan, ritim olan, elektrik olan bir beden&nbsp;neleri yerinden oynatır... insan bir bilse, şu hayatın en güzel&nbsp;şeylerini, aklını oynatır.</p>

  <p class="Ph4AndJustification" id="bookmark11"><b class="calibre15">Kelimelere dikkat etme haftası</b></p>

  <p class="PAndJustification">Kelimelerle çok dikkatli olmalıyız. Mesela, bir cümleyi hiç, emir kipiyle sonlandırmamalıyız. Karşıdaki kim olursa olsun. Bir çalışan ya da bir çocuk. ‘Şunu getir, bunu yap’ dememeliyiz. Bu cümleler, bıçak gibi sivridir. Elden ele yavaşça verilse bile, kesebilir, tehlikelidir. Getirir misin, yapar mısın yeterlidir mesela. İşimiz görülür. Kimse kipinden, tipinden rahatsız olmaz. Bir rica gibidir. Yapan, iyilik etme peşine&nbsp;düşer. Bize iyisi döner. Kelimeleriyle bile bile dikkatsiz olanlar vardır. Onlardan en çok ben korkarım. Korkarım çünkü&nbsp;kelimelerin isterlerse, piranalardan daha parçalayıcı ve Kont&nbsp;Drakula’dan daha ölümsüz olduğunu biliyorum.</p>

  <p class="PAndJustification">Biliyorum çünkü bir keresinde, sekseninde Alzheimer’la yatağına uzanan birinin, eşine, altmış yıl önce ona söylediği&nbsp;bir cümleyi hatırlattığını duydum. İçinde geziniyordu hâlâ o&nbsp;cümle, ölüme bu kadar yakınken ve her şey artık yavaş yavaş silinirken bile. Sevmem o yüzden, cümle sakan insanları. Uzak dururum onlardan. Kelimeleri zekâyla bileyip, akupunktur yapar gibi ruhuna batmrlar. Sen ‘aaah!’ diyene kadar&nbsp;rahat etmezler. Seni, gözlerinden acı bir su çıkarana kadar sıkarlar. Ellerinde değildir. Var olduklarım ancak böyle anlarlar.&nbsp;Kırdıklan kalplerin kırıklan üzerinde, usta bir cambaz gibi&nbsp;tek kesik almadan yürüyebilirler. Show’lan budur. içimi soğutur o halleri. Hepimiz, gören gözlerden kolay kolay kaçamayan&nbsp;delikler ve yaralarla doluyuzdur. Onlan en güzel şeylerimizle&nbsp;örtmeye çalışırız. İnsan olmak böyledir. Bu çabadır. Bunun&nbsp;sessiz kabulündedir insanlık. Kusursuzluk üzerimize hiç olmaz. Yine de onun için diyet yapar, uzar kısalır, halden hale gireriz. İnsanlık hali denir buna. Bir sakıncası da yoktur.&nbsp;Kâğıttan küçük boruları ve iğneleriyle gezen ve her fırsatta&nbsp;bir tanesini üfleyiverenler cammı sıkar benim. İş midir yani&nbsp;yaptıkları? Kusursuzluk onların üstlerine oturuyor mudur ki?&nbsp;Nedir bu rahatlıkları? Geri laf işitmekten, kelimeleri birbirine&nbsp;düşürmekten çekinmezler mi? Dillerinin saldığım, kulaklarından nasıl saklarlar? Aynaya bakmazken, sadece sesini duyabildikleri ‘kendi’leri, böyle biri mi olsun isterler? Boş verin onları. Kötü sözleri onları elbet kavuruyordun</p>

  <p class="PAndJustification">Benim demem o ki, biz dikkatli olalım. Önce ağzımıza attığımız kelimeleri, içeriden bir dinleyelim. Kapanmayan yara açmıyorsa, çoğaltıyorsa, soruyorsa, anlatıyorsa salalım. Yoksa yutalım. Onlar ki, yan yana gelen sesli ve sessizlerden oluşmuştur; uyumu da duyururlar uyumsuzluğu da.&nbsp;Düzelttikleri gibi devirirler de.</p>

  <p class="Ph4AndJustification" id="bookmark12"><b class="calibre15">Harekete övgü</b></p>

  <p class="PAndJustification">Normalde ne yapardım onu mu söyliyeyim yoksa yeni kararımdan sonrakini mi? Normalde, içeri doğru sarmallanan bir şekle sahip olduğum için, ruhen tabii, hayır derdim. Hayır&nbsp;teşekkür ederim, olduğum yerden kıpırdamak istemiyorum.&nbsp;Burada iyiyim ve ne olacağını kesinlikle bilmediğim, muhtemelen de beğenmeyeceğim olaylar zincirinin içinde yer almaya niyetli değilim. Kendime ait bir ritimde ve iklimde yayılmış, kök salmış vaziyetteyim, kaslarım gevşek. Hemen her&nbsp;şey kontrolüm altında ve sürprizsiz. Tekliflerinizden bazıları çekici gibi duyulmakla birlikte, geçmiş tecrübelerimden biliyorum ki yüzde doksan dokuz sıkıntı ya da pişmanlıkla son&nbsp;bulacaktır. Kıpırdatmayın beni olduğum yerden. Derdim. Ta&nbsp;ki, sadece “hareket etme’nin, beni götürebileceği yerleri görene&nbsp;dek. Her şey bir deniz seyahatinde aydınlandı.</p>

  <p class="PAndJustification">Tembel bir günde, tembel bir koyda, tembel kahvaltımdan yapacaktım ki, Çağla “Hadi gel şu tepenin oradaki köy kahvesinde kahvaltı edelim” dedi. Sonra sustu. Birazdan vazgeçer diye, duymazlıktan geldim. O banş ve sessizlik ortamındaki, güzel oda müziğimde akıyordum. Bir atak lüzumsuzdu. O da durduğu yerde dursundu. Derken birkaç defa daha söyledi. Bir şey&nbsp;birkaç defa söylenince, kümülatif bir etki yapıyor insan üzerinde. Seni çağıran bir ses oluyor sanki. Hiç hoşuma gitmedi tabii ama, tamam dedim, tamam hareket edelim, kalk gidelim&nbsp;(ne varsa o tepede). Azıcık bir merakla, ayaklarımı ağırlaştırıp&nbsp;çıktım kıyıya. Tırmanınca bir baktık, kahve kapalı. Ama manzarası ne kadar güzel. Allahım, bu kadar güzel bir yerde miyiz? İnsanın nerede durduğunu anlaması için, kamerayı illa yukarı koyması gerek, yoksa olmuyor. Ne? Buranın sahibi&nbsp;bize bir Türk kahvesi bile vermiyor mu?! O kadar tırmandık?&nbsp;Neyse parası verelim, beni tanımadılar mı, adam amma inatçı. Çok gıcık olmadık ama duruma. Sandalyelerinde biraz oturup gözlerimizle güzel kayıtlar alıp, sahile geri indik. İnince,&nbsp;küçük kayıklarında gözlemeden kahveye çeşitli şeyler satan,&nbsp;köylü kan kocayla tanıştık. Dizlerimize kadar suya girip, ‘ama-an onun kahvesine mi kaldık burada daha iyisini içiyoruz’dan,&nbsp;‘demek iki kızınız da gelin oldu’ya kadar her şeyden bahsediyorduk ki, kadın büyük bir heyecanla ‘Bakın şurada soğuk su&nbsp;kaynağı var, orada su çelik gibi’ dedi. Tam nerede filan derken,&nbsp;kendimizi oraya doğru yüzer bulduk. O girintiye yaklaştıkça&nbsp;su soğumaya başladı. Kaynağın oraya vardığımızda, küçük bir&nbsp;havuzla denizden aynlmış olan kaynağı gördük. Küçücük bir&nbsp;dar boğazı vardı denize bağlandığı. Oranın içine yüzdük. Öyle&nbsp;soğuk ki, insanın elleri ve ayaklan anında uyuşuyor. Fakat&nbsp;suyun dibinden kaynağa doğru giderken, inanılmaz bir görüntü var. Koca bir musluk açılmış gibi bir akıntı size doğru geliyor ve bu suda büyüleyici görünüyor. Ayrıca, hayatımda hiç bu kadar berrak bir su görmedim. Defalarca, soğuk&nbsp;su havuzundan, denizin sıcaklığına koca tankerler gibi geçip&nbsp;durduk. Sonra da, bizi almaya gelen botun ipine tutunup çocuklar gibi suda sürüklendik.</p>

  <p class="PAndJustification">Kararımız bu küçük yaz hikâyesiyle belli oldu: Bundan sonra harekete her zaman evet! Aradan geçen iki saatte olanlara bakılırsa, seyretmesi çok sıkıcı olucaktı durduğu yerde duran&nbsp;hayatımızı. Harekette bereket de var, sürprizler de. Bundan&nbsp;böyle, yapsam mı gitsem mi diye sorunca kendinize, ne diyeceğinizi biliyorsunuz. Kaynaklara varmanın, yukarıdaki koyu&nbsp;cümlelere varmanın tek yolu bu.</p>
</body>
</html>
