<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>Ah Beyrut!</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">Ah Beyrut!</b></p>

  <p class="PAndJustification">Zenginim ben.</p>

  <p class="PAndJustification">Bir ‘Arap’ tarafım var benim. Darbukayı, zili, udu duysun kalkar oynar hemen. Omuzları titretir, kalçasıyla sekiz yapar, elleri istemsizce kıvrıla kıvrıla yukarı kalkar. Bilmez miyim ben onu... En ufak nağme duysa, ruhunda girilmedik sokak bırakmaz. Derindir derin. O kadar abartabilir ki herhangi bir şeyi. Dili kıvrak. Net değildir kafası, her şey olabilir&nbsp;ona göre. Ona her şey yakın. Duygulardan korkmaz, üzerine&nbsp;‘düşünce suyu’ döküp söndürmez. Havalandırır alevini. Yanar&nbsp;cayır cayır. Hayat nedir. Bir içimlik şerbet, gitgide dumanlanan rakıdır. Alt göz kapağının içine çeker kalemi. Çekinmez&nbsp;hiçbir şeyden. Bir de ‘Anglo’ tarafım var benim. Bana dışımdan bakınca, ilk o görünür. Göz yanılması. Benimle bile bazen İngilizce konuşur. Ben teenager’ken çok yakındık. Odaya&nbsp;kapanır, saatlerce rock dinler, kafa sallardık. Onun vücudu&nbsp;başka hareket eder. Saçını başka türlü toplar. Başka kitaplar okur. Düşünür, bulur. İnceltmeye çalışır beni, törpüler aklımı. Bana medeniyet öğretir. Avrupa'yı, Amerika’yı öğretir&nbsp;bana. Japon kâğıtlarına sarar. Onun yanında kendimi rahat&nbsp;bırakamam. Hep saate bakar. Yine de havalı olurum onunla. ‘Cool’ kelimesi daha çok onun için sarf edilir. Alaturka&nbsp;şarkılarıma tahammülü yoktur. Bu iki tarafım benim zen-ginliğimdir. İstanbul onların evidir, ikisini tuttum ellerinden, Beyrut’a götürdüm. Delirdiler, delirdiler. Biri koşarak&nbsp;camilere, kebaplara giderken, öbürü lounge çalan gece kulüplerine attı kendini. Beyrut, büyüledi beni. Bütün zenginliğimi ve fakirliğimi gördüm onda. ‘Şükür ki yıllardır barış var’&nbsp;dedi, Paris’teki Colette’e benzer butikteki çocuk. Oradan çıkıp, göğsüne kurşunlar, füzeler yemiş binaların yanından geçerken fotoğraf çektim. Niye çektim ki? İnsan hastanede, yaralıların fotoğraflarını çeker mi... Ne kadar acı, ne kadar neşe, ne kadar eski, ne kadar genç... Neresi burası, sarhoş etti beni! Music Hall’da yan masamızdakiler gibi Arapça şarkılar söylemek istedim Beyrut’a, Fairuz’dan söylemek istedim,&nbsp;arak içmek istedim sabahlarına kadar. Korniş’te güneş doğana kadar dağlarından. Ben kimim ki onun yaralarını anlayacak, saracak? O yedi bin yıldır buradaydı, ben en fazla yetmiş yıl. Onun, zamandaki bir amm gördüm diye, onu anladığımı mı sandım? Tam tersi, içimdeki her hali, burada serbest&nbsp;bırakabileceğimi hissettim.</p>

  <p class="PAndJustification">Eski bir ud sanatçısının oğlu, babasının eşyalarından ‘Falamanke’ diye bir yer açmış. Bahçesinde kahvaltı yaparken, bu esmer insanların benim dişimi değil de içimi, içimdeki o koca Arap’ı görmesini isterdim. Turist değilim, ben burayı&nbsp;biliyorum demek isterdim. Seni görmeyeceğinden emin olarak&nbsp;baktığın, çok güzel bir canlıya benziyordu Beyrut. Umurunda&nbsp;değil, gözlerini dikip bakman. Öyle alışık ki. Öyle çok hayat&nbsp;söndü ki kucağında, öyle çok aşk başladı ki Eşrefiye’de... ‘Sen&nbsp;sadece buradan geçen birisisin’ dedi bana rüzgân. ‘Savaş görmedin, hiç sen evinde yemek verirken, karşıdaki bina bir bombayla dizlerinin üzerine çökmedi.’ ‘Sen biliyor musun’ dedi ‘sıfırdan başlamak nedir? Bir sevgiliden ayrılıp, saç boyatmaya&nbsp;benzemez, ölüp dirilmeye benzer.’ Kimse benimle daha önce&nbsp;böyle konuşmadı. Ben daha önce hiçbir şehirde bu kadar eskiye giden bakış, bu kadar yorgunluğa böyle dirilik görmedim.&nbsp;Beyrut başımı döndürdün gecelerinle, yine gelicem sana.</p>

  <p class="PAndJustification">Yine Arap olucam, yine Anglo.</p>

  <p class="Ph4AndJustification" id="bookmark1"><b class="calibre15">Müziğin kaldırma gücü</b></p>

  <p class="PAndJustification">Müziğin kaldırma gücü olmasaydı, hayat hepimizi yere yapıştırırdı. Öyle ağır gelirdi ki bazı duygular, melodilerle bas bas dışarı bağınlmasalar...</p>

  <p class="PAndJustification">Şükür ki, şarkılar bize ‘böyle hisseden’in sadece biz olmadığımızı hatırlatırlar. Yolda yürürken, bize ritim tutar, kulağımıza aşk masalları fısıldayarak bizi avutur, elektrikli gitarlarla bizi isyana çağırırlar. Ya da mesela Bach gibi bir anda her şeyden bahsederler. Naaparlarsa yapsınlar, mutlaka halimizden anlarlar. Bazılarını duyunca ağlarız. Bazı albümler, bir sürü anahtarı olan anahtarlıklar gibidir. O dönemki bütün kilitlerimizi açarlar. Ruhumuzun koridorlarında cirit atarlar. Kimsenin girmediği odalarda, çapkın çapkın dans ederler. Kimsenin en sevdiği şarkı aynı değildir. Çünkü&nbsp;kimse aynı değil.</p>

  <p class="PAndJustification">Herkesin tıpkı kendine sakladığı küçük ‘kendi’leri gibi, gizliden gizliye sevdiği şarkılar da vardır. Seviyor işte ne&nbsp;vardır! Bir duyuşta ağlatır, bir vuruşta hoplatırlar. İnsafları&nbsp;yoktur. Ağızdan lafı alırlar. Tam öyle diyecektim dedirtirler.&nbsp;Hah, buydu işte hissettiğim dedirtirler. Bizi herkesten, annemizden, babamızdan, arkadaşımızdan iyi tanırlar. Bizim&nbsp;hiç yaşayamayacağımız şeylerden, hiç gitmeyeceğimiz yerlerden bahsederler. Aslında biz de o kadar ileri gitmek isteriz de işte, cesaretimiz yoktur. Müzik, kollarımızı havaya kaldırır ve biz o duyguya teslim oluruz. Müzik olmasa,&nbsp;birbirimizi tanımasak da hep bir ağızdan söyleyebildiğimiz&nbsp;bir şeyimiz olmazdı. Affetmemiz, öpüşmemiz, hatırlamamız&nbsp;ve zıplamamız azalırdı. İyi kötü bir dansımız olmazdı. Her&nbsp;şeyin gücü azalırdı. Müziğin kaldırma gücü olmasaydı, senin&nbsp;de kaldırma gücün olmazdı.</p>

  <p class="PAndJustification">Olur deme olmazdı.</p>

  <p class="Ph4AndJustification" id="bookmark2"><b class="calibre15">Herkesin adının ‘insan’ olduğu yazı</b></p>

  <p class="PAndJustification">Dünyada bugün aynı anda nefesini alıp bırakan, teni hâlâ sıcak insanlar aslında kardeştir.</p>

  <p class="PAndJustification">En fazla, insanlık ağacının bir ömürlük yaşayıp kırılacak dalıdır. Bunların kimileri kadın, kimileri erkek, kimileri çocuk, genç, yaşlıdır. Bu kategoriler bile tartışılır. Çünkü siz de biliyorsunuz ki, erkek gibi kadınlar, kadın gibi&nbsp;erkekler, çocuk gibi yetişkinler de vardır. Zengindir insanoğ-lu.Ve bu saydıklarımdan hangisine ait oldukları tamamen tesadüftür. Nasıl ve ne şekilde olurlarsa olsunlar, bunu mutlu&nbsp;tesadüften saysınlar. Çünkü hayat ağacını çatlatıp da, tepesinde göğü gören dal olmak, bir hediyedir.</p>

  <p class="PAndJustification">Hangi cinsten doğacağımızı bilmediğimiz gibi, hangi toprakta, hangi ailenin yavrusu olacağımızı da bilemeyiz. Moğolistan’da fakir bir ailenin oğlu ya da San Francisco’da&nbsp;lezbiyen bir çiftin kızı olarak doğabiliriz. Bizim ilk yuvamızı ve bir süre gideceğimiz yolu o insanlar ve içine doğduğumuz o coğrafya, o kültür vs belirler. Ne bileyim, vaftiz mi edileceğiz, sünnet mi? Okula gidecek miyiz, gitmeyecek miyiz?&nbsp;PlayStation’la mı oynayacağız, Kalaşnikofla mı?.. İşte bunlar o tesadüf paketinden çıkarlar. Ve bizi yutarlar. Öyle bir yutarlar ki, ondan başkayı hiç bilmeyiz. Ben nasıl boynuma halkalar dizmemişsem, Afrikalı bir yaşıtım da günbatımının fotoğrafını çekmeyecek. İşin güzel yanı, hep berabere kalınıyor olması. Kimse kimsenin mutluluğunu ölçemez. Kaybım da.</p>

  <p class="PAndJustification">Bir kızın tesadüfen kız doğdu diye, tesadüfen kız doğmamış babası tarafından okula layık görülmemesi ne kadar iç burkucuysa; bir adamın da belli bir coğrafyada doğdu diye, tesadüfen o coğrafyada doğmamış biri tarafından yok edilmek istenmesi o kadar yazıktır. Her dinde ve her dilde, günahtır.Bunun testi basittir. Dünyanın herhangi bir yerinde, yolun kenarında ağlayan bir kız çocuğu gördüğümüzde, yamna gideriz. “Okula gidemiyorum” derse, üzülürüz. Keşke gitse deriz. Yolun kenarında, ölmek üzere olan bir adam görsek, koşar yanına gideriz. Bir canın sönüşüne şahit olmak istemeyiz. Yardım etmek için her şeyi yaparız. “Ölüyorum” derse ağlarız. Hiç aklımıza gelmez: Bu adam nerelidir, nasıl ibadet eder ve hangi dilleri konuşur. Kan kaybeden insan, sadece kan kaybeden insandır.&nbsp;Ağlayan insan, sadece ağlayan insandır. Bunun aksi her durumda da, kaybeden insanlıktır, nokta.</p>

  <p class="Ph4AndJustification" id="bookmark3"><b class="calibre15">Bir hatırlatma: Lunapark</b></p>

  <p class="PAndJustification">Çocukken, zinciri uzun olan salıncakları daha çok severdim. Onlar insanı daha yükseklere fırlatırdı. Sen o yükseklerde, aşağıdaki büyüklerin bilmedikleri uzaklıklara bakabilirdin.</p>

  <p class="PAndJustification">Olduğun yerde sallanarak parktan çıkar, simitçileri, sahil yolunu, arabaları görürdün. Kuş gibi tepeden bakardın hayatına. Annen, baban ve diğer büyükler sen sallandıkça küçü-lüp küçülüp büyürdü. Salıncağın büyüsü çoktu. Derken, ellerin onun zincirlerini bıraktı. Büyümek, eğlenceli birçok şeyden gurur duyarak uzaklaşmak demek. Ne saçma. Yeni yıla, Edinburgh’da bir lunaparkta girdim. Upuzun zincirli dönen salıncaklara bindim önce. Ne kadar özlemişim o duyguyu! Ağaçların dallarından yollara, şatonun duvarlarından&nbsp;parklara dönüp durdum. Deli gibi vals yapan bir kadının&nbsp;eteklerindeki bir böcek gibi, eğlencem çoktu. Yükseldikçe çığlık atarak, bacaklarımı sallayarak, yaşadığımı damarlarımda hissederek... Çalan müziğin sınırlarına giderek. Kollarımı&nbsp;da açtım, ne gelicekse gelsin gibi hislerle. Sonra trene, sonra&nbsp;birden bizi aşağı bırakan koltuklara, sonra içine girip suda&nbsp;yuvarlandığın büyük balonlara ve tabii tramboline! Teneke&nbsp;kutuları hızla top fırlatarak devirmeye çalıştığım oyun da&nbsp;unutulmasın. Terden yanakları kırmızı olup, montsuz gezen bir kız çocuğuna dönüşene kadar oynadım. Sesim de afacanlar gibi kısıldı. Sonra o kadar kahkaha ve eğlence sonrası</p>

  <p class="PAndJustification">büyüklerin dünyasına geri döndük.</p>

  <p class="PAndJustification">Edinburgh’da yeni yıla ‘hogmanay’ diyorlar. Büyük çok büyük bir sokak festivaliyle kutluyorlar hogmanay’ı. Bilet alıp, sokaklara giriyorsun ve kalabalığın içinde yeni yıla ulaşana&nbsp;kadar savruluyorsun. Peki, tam olarak noluyor? Bana sorarsanız, doğasında lunapark misali eğlence olmayan bir şeyi&nbsp;eğlence haline dönüştürebilmek için bol bol içiyorlar. Kafalar&nbsp;iyi olunca, sokakta manasızca bir arkadaşı arar gibi yürümek çekilir hale geliyor. Yeni yıla girerkenki havai fişeklere kadar, üzerlerindeki ‘ne yapıp yapıp eğlenmem lazım’ duygusunu, kâh katıldıkları şarkılarda kâh kalabalığın sıcaklığında arıyorlar. Buluyorlar belki ne biliyim. Bol bol resim çekiyor herkes. Belgelemenin, yaşamaktan daha önemli olduğu bir çağda yaşadığımızı unutmayalım. Ben de kocaman&nbsp;bir pembe tavşan şapkası vardı ve açıkçası en büyük eğlencem o oldu. Kaybolan arkadaşlarımızı, benim şapkayı havaya kaldırarak bulduk birkaç kez. O iyiydi, işe yaradı filan.&nbsp;Yanımızdaki çocuklar tabii ki, büyüklerin cüce dünyasında&nbsp;sıkıntıdan patladılar. Ve ben onlara hak verdim. En güzeli&nbsp;lunaparktı. Eğlenmek tanımlandığından beri tadı tuzu kalmadı bu işin. Yeni yılda, çocukça eğlenmeniz dileğiyle, ladies&nbsp;and gentlemen: Welcome to 2011!</p>

  <div class="calibre11">
    <div class="PCurrentAndTimesNewRomanAndCentreAlignmentAndSpacingAfter1">
    </div>
  </div>

  <p class="Ph4AndCentreAlignment" id="bookmark4"><span>DOĞAN KİTAP</span></p>

  <p class="PAndCentreAlignment"><span><a href="http://www.nilinkelebekleri.com">www.nilinkelebekleri.com</a></span></p>

  <p class="PAndCentreAlignment"><span><a href="http://www.nilkaraibrahimgil.com.tr">www.nilkaraibrahimgil.com.tr</a></span></p>

  <p class="Ph4AndCentreAlignment" id="bookmark5"><span><b class="calibre15">nil karaibrahimgil | nirin kelebekleri</b></span></p>

  <p class="PAndCentreAlignment"><span><span class="calibre21">Yeni başlayanlar için kadın tuhaflıkları (s. 136):</span> <span class="calibre14">“Kadınlar çok seyrek olarak söylediklerini kastederler.</span></span></p>

  <p class="PAndCentreAlignment"><span><span class="calibre14">Asıl demek istediklerini bulmak için, salcın ‘ne demek istiyorsun’ diye sormayın. Bu soru sizi, kastedilmeyecek başka bir cümleye&nbsp;yönlendirir ve aslolandan gitgide uzaklaşmanıza sebep olur.&nbsp;Bu sebeple sonuç ilişkisi kurulmaz.</span></span></p>

  <p class="PAndCentreAlignment"><span><span class="calibre14">Mesela sık kullanılan bir cümleyi ele alalım: ‘Yalnız kalmak istiyorum.’ Cümlenin öznesi ‘ben’, burada ‘sen’ manasında&nbsp;kullanılmış. ‘İstiyorum’ olumlu gibi dursa da olumsuz,&nbsp;yani asıl kökü ‘istemiyorum’. Buraya kadar cümlemiz&nbsp;‘Sen yalnız kalmak istemiyorum.’ Böyle bir cümleye&nbsp;pek rastlanmadığından, yuvarlamamız gerekir. Yuvarlarsak&nbsp;aslolan cümleye varırız: ‘Sen yalnız kalmamı isteme!’</span></span></p>

  <p class="PAndCentreAlignment"><span><span class="calibre14">Bu cümleyi canlandırabilecek erkek yok denecek kadar azdır. Kadın yalnız kalmak istemiyor, bu kesin. Fakat bu yeterli değil.&nbsp;Onun yalnız kalmasını istememelisiniz.</span></span></p>

  <p class="PAndCentreAlignment"><span><span class="calibre14">Ayrıca kadını bu raddeye getirmeyin. Kadınlar yalnız kalmayı asla istemez. Şayet kendilerini yaİnız hissederlerse, pıt diye&nbsp;doğuruverirler. Fide var iki olurlar. Bir suyla şaka olmaz,&nbsp;bir de kadınlarla...”</span></span></p>


</body>
</html>
