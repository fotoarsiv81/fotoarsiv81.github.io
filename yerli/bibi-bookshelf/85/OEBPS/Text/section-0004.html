<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>Içimdekiler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph3AndJustification" id="bookmark0"><b class="calibre17">Içimdekiler</b></p>

  <p class="PAndJustification">i</p>

  <p class="PAndJustification">Teşekkür... s. 3 Giriş... s. 5&nbsp;Aşk... s. 3&nbsp;Mutluluk... s. 7&nbsp;Huzur... s. 10&nbsp;Sevgi... s. 12&nbsp;Nefret... s. 16&nbsp;Hırs... s. 18&nbsp;Neşe... s. 22&nbsp;Endişe... s. 28&nbsp;Öfke... s. 33&nbsp;Umut... s. 36&nbsp;Hayal kırıklığı... s. 39&nbsp;Beklentiler... s. 42&nbsp;Güven... s. 49&nbsp;Güvensizlik... s. 51&nbsp;Güç... s. 55&nbsp;Zayıflık... s. 62&nbsp;Kibir... s. 66&nbsp;Acıma... s. 69&nbsp;Tutku... s. 73&nbsp;Üretme isteği... s. 77&nbsp;Yok etme isteği... s. 79&nbsp;Bilgi... s. 84</p>

  <p class="PAndJustification">Cehalet... s. 87 Sabır... s. 95&nbsp;Acelecilik... s. 96&nbsp;Çekingenlik... s. 97&nbsp;Utanç... s. 102&nbsp;Girişkenlik... s. 106&nbsp;Edepsizlik... s. 110&nbsp;Delilik... s. 113&nbsp;Gerçekçilik... s. 123&nbsp;Hayalperestlik... s. 126&nbsp;isyankârlık... s. 132&nbsp;Teslimiyet... s. 135&nbsp;Cesaret... s. 138&nbsp;Korku... s. 141&nbsp;Çocuk... s. 149&nbsp;Kadın... s. 159&nbsp;Kız... s. 162&nbsp;Anne... s. 166&nbsp;Erkek... s. 170&nbsp;Tembellik... s. 172&nbsp;Çalışkanlık... s. 184&nbsp;Yalan... s. 189&nbsp;Doğru... s. 197&nbsp;Gerçek... s. 203&nbsp;Yanlış... s. 214&nbsp;Sıkıntı... s. 236&nbsp;Masal... s. 251&nbsp;Hep bana isteği... s. 276&nbsp;Açgözlülük... s. 287&nbsp;Şımarıklılık... s. 295&nbsp;Tevazu... s. 303&nbsp;Kabalık... s. 312&nbsp;Nezaket... s. 322</p>

  <p class="PAndJustification">Ahlak... s. 327 Ahlaksızlık... s. 345&nbsp;inanç... s. 363&nbsp;inançsızlık... s. 369&nbsp;Bağımlılık....s. 374&nbsp;Alışkanlık... s. 381&nbsp;Yenilik... s. 391&nbsp;Sıradanlık... s. 409&nbsp;Farklılık... s. 417&nbsp;Sıra dişilik... s. 426&nbsp;Geleneksellik... s. 438&nbsp;Modernlik... s. 444&nbsp;Akıl... s. 456&nbsp;Fikir... s. 487&nbsp;Özgürlük... s. 492&nbsp;Kıskançlık... s. 505&nbsp;Ayıplama... s. 514&nbsp;Üstün görme... s. 519&nbsp;Hor görme... s. 523&nbsp;Umursamazlık... s. 536&nbsp;Takıntılar... s. 543&nbsp;Paranoya... s. 555&nbsp;Aptallık... s. 570&nbsp;Anlayış... s. 571&nbsp;Tolerans... s. 578&nbsp;Anlayışsızlık... s. 582&nbsp;Dayanıklılık... s. 588&nbsp;Dayanıksızlık... s. 597&nbsp;Duyarsızlık... s. 604&nbsp;Kendine acıma... s. 613&nbsp;Vicdan... s. 616&nbsp;Suçluluk... s. 622&nbsp;Adalet... s. 638</p>

  <p class="PAndJustification">Haksızlık... s. 643 iyilik... s. 649&nbsp;Kötülük... s. 662&nbsp;Müzik... s. 676&nbsp;Sessizlik... s. 776&nbsp;Boşluk... s. 976&nbsp;Acı... s. 1276&nbsp;insanlık... s. 1298&nbsp;Hayvanlık... s. 1305&nbsp;Sadakat... s. 1316&nbsp;Sadakatsizlik... s. 1325&nbsp;inat... s. 1333&nbsp;Vefa... s. 1342&nbsp;Unutkanlık... s. 1346&nbsp;Sevgisizlik... s. 1375&nbsp;Basit olan... s. 1392&nbsp;Karmaşık olan... s. 1401&nbsp;Çaresizlik... s. 1426&nbsp;Dert... s. 1437&nbsp;Deva... s. 1449&nbsp;Soru... s. 1461&nbsp;Cevap... s. 2461&nbsp;Hüzün... s. 2961&nbsp;Gurur... s. 3326&nbsp;Hayat... s. 3365&nbsp;Ölüm... s. 4365&nbsp;istek... s. 5365&nbsp;Samimiyet... s. 5769&nbsp;içtenlik... s. 6022&nbsp;Sahte... s. 6431&nbsp;Şehvet... s. 6937&nbsp;Komik... s. 7366&nbsp;Notlar... s. 8402</p>

  <p class="PAndJustification">Hindistan’da da,</p>

  <p class="PAndJustification">İstanbul’da da,</p>

  <p class="PAndJustification">Orada da, burada da,</p>

  <p class="PAndJustification">Arada bir kanştırsam da, Hiç kapağını açmasam da,&nbsp;Biyografi mi, bilimkurgu mu&nbsp;Bilemesem de.</p>

  <p class="PAndJustification">Bunlar benim içimde. Hep.</p>

  <p class="Ph4AndJustification" id="bookmark1"><b class="calibre15">Evet mi, hayır mı?</b></p>

  <p class="PAndJustification">Eskiden televizyonda bir yarışma vardı. Erkan Yolaç, çeşitli marşlarla, bizi sorularına evet ya da hayır dememeye davet ederdi. Herkes yanardı. Evet ya da hayırsız bir süre&nbsp;dayananlar, ütü falan kazanırdı. Anlardık ki, içimizdeki binlerce sorunun karşısında iki kutucuk vardı: Evet ve hayır.</p>

  <p class="PAndJustification">Sonradan fark ettim ki, herkesi evetçiler ve hayırcılar diye ikiye ayırabiliriz. Evetçilerin cevap anahtarları, soldaki evet&nbsp;kutusunun çoğunlukta olduğunu gösterir. Heyecanlı ve meraklıdırlar. Evet dediklerinde açılan kapıdan, Alice’in Harikalar&nbsp;Diyan’na gideceklerini düşünecek kadar iyimserdirler. Evet&nbsp;dediklerinde onayladıkları şeyin, onaylamadıklarında başlarına bela açacağım düşünecek kadar kötümserdirler.</p>

  <p class="PAndJustification">Problemlerine evet diyenler, spiritüel âlemin kralı olurlar. Yöntemleri ne olursa olsun, durumu kabul etmişlerdir. Kabul&nbsp;etmek, ruhun geçimsiz taraflarım da içimizdeki kabul salonunda güzel ağırlamak demektir. Ağırlamak kökü itibariyle ağır&nbsp;bir şey olsa da. Gelir misin, gider misin, alır mısın, verir mi-sin’lere evet diyenler sevilmek için ölürler. Evetlerini borsaya&nbsp;yatırırlarsa karşılığında bir sevgi milyarderi olacaklarım düşünürler. Evlilik masasmda ise herkes cilveli cilveli evet der.</p>

  <p class="PAndJustification">Hayırcılar sağdaki hayır kutusunu karalamışlardır çoğunlukla. Çoğunlukla diyorum çünkü her evetçinin içinde bir hayırcı ve her hayırcının içinde bir evetçi vardır. Ayrıca, konuyu fazla bulandırmak gibi olmasın ama, her evet aynı zamanda</p>

  <p class="PAndJustification">bir şeyi reddederken, her hayır da onaylar.</p>

  <p class="PAndJustification">Hayırcılar, biraz kibirli ve soğukturlar. Sanki yağmurda dışarı çıkmayanlar kadar tedbirlidirler. Islanmayı, üşümeyi,&nbsp;trafiği, çamuru sevemezler. Hayır dediklerinde kapanan kapının ardından, alevlenir içeride şömineleri. Ayaklarını pufa uzatıp otururlar. Alice’e de inanmazlar, harikalara da, diyarlara da. Hayırları kendilerinedir. Midir gerçekten? Hayır&nbsp;cevabı onlara göre, insanı tepelere çıkartan bir asansördür.&nbsp;Onaylamadıkları her şey onlara daha da^ yükselen seslerle yalvarır. Dönüp giden sırtlarin ardından bakakalırken, düşündükleri hep aynı şeydir: her işte bir hayır vardır. Âşıklarsa,&nbsp;evet şeklindeki dudaklarıyla hayır diyerek, şımarık bir ısrarın&nbsp;peşine düşerler.</p>

  <p class="PAndJustification">Benim cevaplarım çoğunlukla belkidir. Ama dediğim gibi öyle bir kutu yoktur. Soruya belki diyen, ne Alice’in Harikalar Diyarı’m görür, ne de şöminesini yakar. Belkiciler&nbsp;kafalarındaki iki kutuyu düşürmemeye çalışan mankenlerdir. Ama burası podyum değildir ki!</p>

  <p class="PAndJustification">Peki şimdi bu yazıdan çıkan sonuç şu mudur?: Sadece bir şeye evet demek, sayısız ve evrensel bir onaylanma başlatır. Sonucunda, domino taşlan gibi devrilen bütün evet taşlarından şu yazı okunur: bana verilen bu hayatı onaylıyorum.&nbsp;Başka bir deyişle, soruların çoğunluğuna evet, birazına hayır dersen ve hiçbirine belki demezsen, kutucuklan birleştirdiğinde gülen bir surat çıkar. Evet! Hayır! Buyurun ütünüz,&nbsp;iyi günler :)</p>

  <p class="Ph4AndJustification" id="bookmark2"><b class="calibre15">Ailece kahvaltı</b></p>

  <p class="PAndJustification">Bu hafta yapılsın.</p>

  <p class="PAndJustification">Hep bir ağızdan konuşularak ortadaki sahanın içine ekmek banılsın. Televizyon açık olsun, ama uzak olsun. Ve korolar gibi herkes birbirine arada bir katılsın, sık sık gülünsün. Teker teker en zayıf yönlerimize reçel sürülüp, damlatılsın dudaklardan. Dalga geçilsin, geçilemeyen duvarlardan. Taze ekmek kesilsin ama sırayla. Çaylar tazelensin, ama hep&nbsp;anne yapsın bunu. Bir yerde duymuştum, herkesin en çok&nbsp;annesinin yemeğini sevmesinin nedeni sevgiyle pişmesiymiş.&nbsp;Sana yarasın diye, bedenine vitamin girsin diye, güçlen, hasta olma diye yapıyor ya yemeği... En lezzetli domates, annenin doğradığı domates oluyor işte. Nasihatler verilsin kulak&nbsp;arkası edilecek olan. Ve haftanın hikâyeleri dökülsün masaya, hemen zeytinlerin yanma. En güzeli seçilsin, uzadıkça&nbsp;uzasın. Babam bana küçücük bir şeyden dolayı aferin desin.&nbsp;Ve şu soru muhakkak sorulsun: Bu peynir nereden?</p>

  <p class="PAndJustification">Sabah gazeteleri dursun sofraya yakın ve olsun verecek güzel bir haberi. Ne bileyim bir film, bir konser belki. Tereyağı erisin kızarmış bir ekmekte, ‘yemeyin!’ yazsın diyet&nbsp;sayfalarında gazetenin, biz yiyelim. Kaç kişiysek orada o an,&nbsp;o kadar kişiyiz aslında toplaşan. Tam da bunu düşünürken&nbsp;damlasa çay bardağının altından, o çay tabağına toplanıp göl&nbsp;olan damlalar. Yıkanır o örtü, mis gibi serilir yine altına o&nbsp;sofranın, sen yeter ki gel, yeter ki hepimiz orada olalım... Kaç</p>

  <p class="PAndJustification">böyle sabahtan geri geliyoruz kim bilir, kötümser olmak istemem ama, bundan değerli böyle zamanlar bilmiyor muyuz sanki.</p>

  <p class="PAndJustification">Dışarıdan eşek kadar görünsek de biz, için için oturuyor olsak omuz hizası bir büyükler sofrasında. Garip bir hipermetrop var ya anne ve babaların gözlerinde. Hani gözlerinin&nbsp;önünde büyüyen bir şeyi, hep küçük sanırlar. Biz de az şımarık olmasak, saklasak gözlüklerini böyle zamanlar. Çocuk sesimizle konuşsak. Ve abartsak acısını masanın kenarına çarpan dizimizin. Herkes bir an oraya baksın diye.</p>

  <p class="PAndJustification">Seslerin içinden en sevdiğimiz duyulsun derken: Çay karıştırma sesi. ‘Ama anne, baba siz şekerli içmeyin’ densin, tatlı gençlik yıllarının melodisiyle. Bir zeytin düşsün yere,&nbsp;kimse almasın. İçimizde kuruyan ne varsa, nemlensin çayın buharında. Ve sadece bize ait bir karıştırma çayın buharı olsun o. Yüzlerde, ‘Kendimi en çok burada ben gibi&nbsp;hissediyorum’un saklamaya çalışılmayan tebessümü olsun.</p>

  <p class="PAndJustification">Birbirimizden parmakla göstererek sofradaki bir şey istensin. Ne bileyim ekmek, zeytin ya da reçel. Sırf istemiş olmak için... Kalkarken yemeği unuttuğum bir şey olsun ve onu tatmadan kalkma densin. Sırf demiş olmak için.</p>

  <p class="PAndJustification">Oradan kalkanın gün boyu sırtı yere gelmesin. Ailece yapılan bir kahvaltı hiç ihmal edilmesin. Unutulmasın, hep bilinsin kıymeti. Amaaan hemen gözler dolmasın. Dolsun diye yazmadım. Olsun diye yazdım.</p>

  <p class="Ph4AndJustification" id="bookmark3"><b class="calibre15">Hayata âşık olacak cesaretin var mı?</b></p>

  <p class="PAndJustification">Kabul et. İlk ne olup bittiğini anladığın an gözlerine inanamadın. Dünyanın yuvarlak olduğuna, geceleri ay ışığına, kutuplarda birikmiş karlara, denizlerden kıyılara vuran dalgalara. Yağmur ve gökkuşağına. Her geceden sonra etrafın yeniden aydınlanmasına. Şimdi geyik dediğin, edebiyat dediğin&nbsp;şeylere.</p>

  <p class="PAndJustification">inanamadın birbirine benzemeyen milyonlarca tür hayvan, bitki ve insanın bir arada yerçekimiyle dağılmadan durmasına. Yerçekiminin kendisine de inanamadın. Rüzgârın bazen tam da yüzüne doğru esmesine. Saçından o sırada güzel bir koku gelmesine. Böyle şeylere.</p>

  <p class="PAndJustification">Dinlediğin bazı şarkılar, okuduğun bazı kitaplar, gördüğün bazı filmler ve rastladığın bazı insanlar sana fazla geldi. İtiraf&nbsp;et ne yapacağım, ne söyleyeceğini bilemedin öyle anlarda.</p>

  <p class="PAndJustification">Bazen öylesine köşeden bir döndün ve bir an bir şey gördün, için ısındı. Bir ritm duydun tekrarlayıp duran, kanın kaynadı. Bir geveze insan çıktı karşına, ona da kanın kaynadı. Biri elini tuttu, biri elini bıraktı dengen bozulmadı.&nbsp;Bayıldın bazen bu duruma.</p>

  <p class="PAndJustification">Diyelim ki, bütün gün acı çektin, bir şeyi kaybederim diye ödün patladı, uyudun hatta uyandın ağlayarak. Bilmedin mi&nbsp;içten içe geçecek bu sahneler. Zamanla, zamanla tanıştın. Ve&nbsp;itiraf et ki, alıştın tik tak ayak seslerine. Ve bir rutin uydurdun kendine, içinde huzur bulduğun.</p>

  <p class="PAndJustification">Peki, şuna ne diyeceksin? Küçükken hemen büyümek istedin, büyürken gitgide küçülmek istedin. Çünkü</p>

  <p class="PAndJustification">ayarını kaçırdın hayatla olan ilişkinin, cicim aylarını özledin. Balayım özledin. Parktaki salıncağı kontrollü bir abartıyla&nbsp;iten babanın ellerini özledin.</p>

  <p class="PAndJustification"><i class="calibre16">*</i> Kahkahalar atmak da, katıla katıla ağlamak da karnında ağrı yapar, gözlerinde yaş. İkisi olmadan da yaşamaya yaşamak denmez diyorsun. Hayatın suyunu çıkarmak gerek, suyuna ekmek banmak gerek, kuru kuru yenmez biliyorsun.&nbsp;Denileni yapıp başının okşanması kadar seviyorsun, denile-ni yapmayıp baş kaldırmayı. Aynı anda güzel bir tat, güzel&nbsp;bir insan, güzel bir yer, güzel bir müzik, güzel bir koku bir&nbsp;arada olursa başın dönüyor ve bozmaya çalışıyorsun o anı.&nbsp;Akima kötü bir şey getiriyorsun taa nerelerden ellerini tutup&nbsp;da. Bilmiyor musun sanki böyle yaptığım.</p>

  <p class="PAndJustification">Bir kilerin var. Bahanelerin ve sıkıntıların katlı durduğu. Oraya her gün bir kadın gelir ütüye. O kadın sensin. işte söylüyorum. Bütün şikâyetler hayata âşık olmamak için. Ben&nbsp;demiyorum ki, hayat kusursuz. Ama hiç bu kadar yakışan&nbsp;bir kusur gördün mü sen? Bak gün yanlandı. Allah bilir neler kaçırıyorsun, kim bilir gün bittiğinde neleri yapamamış,&nbsp;görememiş, söyleyememiş olacaksın. Neleri başlatmadan bir&nbsp;günü daha atlatacaksın. Oh be! Ucuz atlatmış olacaksın.</p>

  <p class="PAndJustification">Bunları boş verip ninnini söyleyeceksin:</p>

  <p class="PAndJustification">Aman bunun nesine âşık olunur,</p>

  <p class="PAndJustification">Her günü bin bir sıkıntı doludur</p>

  <p class="PAndJustification">Bugün geçti bile yannı bilemezsin</p>

  <p class="PAndJustification">Gerçek değil ki hiçbiri, görmemezlikten gelesin.</p>

  <p class="PAndJustification">Yaşamamazlıktan geleceksin hatta yaşamayacaksın. Niye biliyor musun çünkü bir çocuk gibi bir gün bunlar bitecek diye, kendini kilere kilitledin de ondan.</p>

  <p class="PAndJustification">Bu sabah inemedim işte ben kilere.</p>

  <p class="PAndJustification">Sigortam atmış, ütü çalışmaz, kadını gönderdim.</p>

  <p class="PAndJustification">Ne giysem, ne giysem?!?</p>

  <p class="Ph4AndJustification" id="bookmark4"><b class="calibre15">Ya sevgilin seni hafızasından sildirirse?</b></p>

  <p class="PAndJustification">...sen de onu sildirirsen, onunla tekrar karşılaştığında yine ona âşık olur muydun? inanılmaz bir hikâye!</p>

  <p class="PAndJustification">Charlie Kaufman en son yazdığı filmde, Jim Carrey’nin hafızasından Kate Winslet’la yaşadığı aşkı sildi! Filmin adı:&nbsp;<i class="calibre16">Eternal Sunshine of a Spotless Mind.</i> <i class="calibre16">(</i><span class="CCurrentAndItalicAndUnderline">Sil Baştan</span> diye oynadı&nbsp;Türkiye’de) yönetmeni Michel Gondry.</p>

  <p class="PAndJustification">Filmde elementine (Kate Winslet), Joel (Jim Carrey) ile ilişkisini hafızasından sildiriyor. Dr. Howard’ın keşfettiği&nbsp;bir programla anılarından sana acı veren insanı çıkartabiliyorsun. Onunla ilgili hiçbir şeyi hatırlamıyorsun. Adını bile. Bunu öğrenen Joel da gidip Clementine’ı sildiriyor hafızasından. Büyük bir aşk her sahnesiyle eksiksiz yaşanmış.&nbsp;Karda yuvarlanma? Var. Evde tembel tembel oturup Çin yemeği yerken, birden şımarma? Var. Biz kumsallarda koştuk,&nbsp;pencereden tanımadığımız insanların evine girdik, pazarda&nbsp;elbise alırken ‘hadi artık çocuk yapalım’ dedik var mı? Var.&nbsp;Birimiz giderse öbürü nasıl mahvolur da var. Neredeyse beyinlerinin her yerinde birbirleri var. Kaç megabyte hafızam<b class="calibre15">&nbsp;</b>varsa sana feda olsun durumu!</p>

  <p class="PAndJustification">elementine bu köşe bucak temizlikte gitgide yok olurken Joel, ona hâlâ âşık olduğunu anlayıp, işlemin ortasında ondan kurtulmak istemediğine karar veriyor. Kafasında kablolarla bir yatakta uzanırken, beyninde Clementine’ı elinden&nbsp;tutup unutulması imkânsız çocukluk anlarına götürüyor ki,</p>

  <p class="PAndJustification">uyanınca Clementine’ım kaybetmesin. Clementine’ı mutfaktaki kısa etekli teyzesi mi yapsa, bir kuşa sopayla vururken yanındaki küçük kız mı yapsa, ne yapsa da çekip gitmese şu&nbsp;elementine.</p>

  <p class="PAndJustification">Âşıklar için dünyadaki en güzel kelime, birbirlerinin isimleri. En kötü kelime, onu deli gibi kıskandıkları kişinin ismi. En mutlu yer, birbirlerinin yanı. En mutsuz yer, birbirlerinin uzağı. Aşk basit. Çok basit. Çok fazla tatlı, çok fazla acı. Biten bir&nbsp;aşkın seni boynundan tutulmuş bir kedi gibi çaresiz bırakan&nbsp;tek gücü, anısı. Onlar senin beyninde ona ait lekeler. Başka bir&nbsp;kız, başka bir erkek onları çitileyip çıkaramaz. Diyelim ki bir&nbsp;gün bir adam onları silmeyi başardı, sildirir misin? ‘Sen benim-sin’ sandığın birini sildirsen, sen de biraz silinmiş olmaz mısın?&nbsp;Kendine ait nerdeyse bütün dosyalan ona kopyalamamış miydin? Onun o güzel yüzü değil miydi senin sereen saver’m?</p>

  <p class="PAndJustification">Filme dönersek, bir unutulmaz sahne daha var. (Bu Kaufman deli, dâhi ya da bilmiyorum işte.) Bunları hayat&nbsp;tekrar karşı karşıya getiriyor. Yani birbirlerini bir kez daha&nbsp;ilk kez görüyorlar. Derken postacı ikisine de bir kaset getiriyor. Dr. Howard’a gittiklerinde birbirlerini hafızadan neden&nbsp;sildirmek istediklerini anlattıklan kaset! Oturup, bu iki yeni&nbsp;insan, yaşamadıklan aşklannın nasıl yaşanacağım dinliyorlar. elementine, yeni tanıştığı Joel’ın ağzından ‘Clementine’ı&nbsp;artık istemiyorum çünkü...’yü dinliyor. Joel da Clementine’ın&nbsp;ağzından ‘Joel’ı artık istemiyorum çünkü...’yü.</p>

  <p class="PAndJustification">Önce kendime, şimdi sana soruyorum. Sen kendine sor diye soruyorum: Sevgilini ayrılık acısına dayanamadığın için hafızandan sildirsen, onunla karşılaştığında ona yine âşık&nbsp;olur muydun? Onunla yaşanmış bir aşkın best of pişmanlık&nbsp;kasetini dinlesen, yine o aşkı yaşar miydin?</p>

  <p class="PAndJustification">Cevabını bildiğim sorulan sormak, adettendir. Ne demişler kirlenmek güzeldir.</p>

  <p class="Ph4AndJustification" id="bookmark5"><b class="calibre15">Hayat bir boyama kitabı</b></p>

  <p class="PAndJustification">... içini renklendirmeye çalışıyoruz. Ama bunu çocukça ve fazla basit bulup, oyun sepetine fırlatmayınız. Bir şeyleri&nbsp;başka bir şeylere benzetmeden anlayamayan bu kızın, yeni&nbsp;cümlesine bakınız: Hayat bir boyama kitabına benziyor.</p>

  <p class="PAndJustification">Herkesin boyası birbirininkinden farklı: Bu genetik kısmı. Mesela atıyorum benim boyam pasteldir, şu şu şu renklerdedir, seninki kuru kalemdir, onunki guaş. Aynı tavşanı bile bo-yasak çok farklı durmaz mı? İşte bu yüzden aynı şeyi yaşar gibi görünenler, aslında bambaşka şeyler yaşıyor olmazlar mı?&nbsp;Kimse kimseye kızmasın, kimse kendi manzarasını başkası-nınkiyle aynı sanmasın. Dediğim gibi malzeme farklı, verilen&nbsp;renkler farklı, seçilen renkler farklı. Of, nasıl anlaşıcaz?..</p>

  <p class="PAndJustification">Herkesin resimleri birbirininkinden farklı: Çok çok kaderci, çok çok az tercihci olacak ama bence resimler de belli!!! Başına gelen kareler kitabının biricik sayfalan, çevirdikçe görürsün. Yani bir gün sayfayı bir çeviriyorsun aaaaa! ne çıkıyor. Tavşansa tavşan. Bazen koşa koşa gidip bak tavşan&nbsp;çizdim falan der, gösterirsin. Peki, öyle olsun. (Bari sayılan&nbsp;birleştirdim öyle tavşan çıktı de...)</p>

  <p class="PAndJustification">Herkesin kitabının kalınlığı birbirininkinden farklı: Bazı insanlar (ben ben ben) çok kalın kitaplan okuyamaz. Hayat</p>

  <p class="PAndJustification">onu okuyana kadar geçip gidermiş gibi gelir. Aman işte altı üstü ne olup bittiği bellidir. Bu kadar anlatılacak şey yoktur. Bazılarının başından çok şey geçer. Bazıları kafasından çok şey geçirir. Bazıları bir boyar, yıllarca sayfayı çevirmez.&nbsp;Bazıları tavşandan sonra kurt çıkmasın sakın deyip, bir sonraki sayfaya geçemez. 800’lük nice boyama kitaplarının çoğu&nbsp;sayfası boş kalır. (Reenkarnasyon varsa devam eder desem&nbsp;mi, demesem.)</p>

  <p class="PAndJustification">Herkesin boyama stili farklı: Mesela benimki kesinlikle taşırarak. Alelacele bir sonraki sayfayı kaçırmayayım edasıyla, panikten pasaklı. İlkokulda bir kız vardı, onunki kesin yavaş&nbsp;yavaş, düzgün. Aceleci taşırganlar ortadan başlar boyamaya,&nbsp;sakin muntazamcılar kenardan. Bu da genetik bence. O yüzden meditasyonla muntazamcı olmaya çalışma, taşırganın&nbsp;tütsüsü yatsıya kadar yanar. Hızlı boyayan bir şeyi kazanmış&nbsp;olmaz ama, insanoğlu farklı boyama kitaplarından bir yarışma çıkartmaya çalışır. Hahaha.</p>

  <p class="PAndJustification">Aaaa, bak bir gün boyama kitabımdan ne çıktı: Ben Paris’teki Alexander III köprüsünde, bir gece elbisesiyle, havaya zıplarken. Elbiseyi pembeye boyadım, parlaklar attım.&nbsp;Gökyüzünü güneş batarken renkleri yaptım. Zeynel fotoğraf&nbsp;çekiyordu, saçını siyaha boyadım.</p>

  <p class="PAndJustification">Güneş battı, Zeynel orucunu açtı... Sandviçini salamlı yaptım.</p>

  <p class="Ph4AndJustification" id="bookmark6"><b class="calibre15">Yağmurlu gün blues</b></p>

  <p class="PAndJustification">Bazen, özellikle böyle yağmurlu günlerde doğrularla yanlışlar koşa koşa bir tentenin altına saklanır. Sanki tek yumurta ikizi değillermiş gibi, birbirlerine yabancı tavırlar takınırlar. Doğruda bir kibir, yanlışta bir küstahlık, işte bu yüzden ben, yağmurlu kükrek sabahlara uyanmaya bayılırım. Çünkü aramızda kalsın, onların kavgalarından sıkılırım. O yüzden böyle günlerde çayın tadı başka çıkar. Yağmur&nbsp;çamurda geciken bir otobüsün mazereti hazır şoförü gibi&nbsp;ağırdan alırım. Tentenin oradan hiç geçmem. Yani anlayın işte, ne doğru ne yanlış düşünmem. Endişelenmem ve de hesap etmeye çalışmam. Kontrol etmeyi, bir şeyleri yetiştirme&nbsp;çabamı unutmuş gibi yaparım.</p>

  <p class="PAndJustification">Durmuş bir saat gibi kendimi tahta bir masaya bırakırım. Hızlı okuma kursuna gitmek gibi fikirler gelir aklıma. Çünkü daha fazla kitap okumam gerektiğini emreden hormonum böyle günlerde salgılanır. Uzaktan sitcom kahkahaları duyulur, bir yerde her diziye gülen birileri oturur. Fark&nbsp;etmez, böyle günlerde herkes içeri buyurulur. Oturtulur ve&nbsp;güldürülür, içinde Hugh Grant olan ve Julia Roberts olan&nbsp;<span class="CCurrentAndItalicAndUnderline">Notting Hill</span> dışında bir film var mı? Olsa bugün ne iyi olur.</p>

  <p class="PAndJustification">Sokaklar ıslakken, ağlaya ağlaya susmuş çocuk gibi olur, işte yağmur durmuş, istediği olmuştur. Ama kirpiklerindeki&nbsp;yaş henüz olay yerini terk etmemiştir. Her şey kendi halinde akar. Aklıma güneş açtığında kesinlikle unutacağım bir şey&nbsp;gelir, içimden onu bir yere yazmak gelir. Niye daha çok yazmıyorum diyen cümle kendini hatırlatır.</p>

  <p class="PAndJustification">Böyle yağmurlu bir günün iyi niyetinden faydalanıp güneşin altında aramaya çekindiğim birini arayabilirim. Garipsemez.&nbsp;Kendimle ilgili cümlelerimde bir yuvarlaklık olur. Duruşum&nbsp;yağmur gibi kısa eğik bir çizgi olur. Bu bana ister istemez&nbsp;sevimlilik katar. İstanbul biraz gri olur, karşı taraf biraz flu&nbsp;olur. Sanki biraz eğri oturulup doğru mu konuşulur? Ne bileyim sanki böyle zamanlar ne desem olur. Yağmur tamam,&nbsp;ama kar da gelsin noolur.</p>

  <p class="PAndJustification">(Kendi kendime bir yağmur notu: Geniş zamanlı cümlelerden biraz vazgeç. <span class="CCurrentAndItalicAndUnderline">Saatleri Ayarl</span><i class="calibre16">ama Enstitüsü</i>’nü oku.)</p>

  <p class="Ph4AndJustification" id="bookmark7"><b class="calibre15">İstanbul adama ölçeğini şaşırtır!</b></p>

  <p class="PAndJustification">‘Şehir' kelimesini sevmem. ‘Kent’i hiç. İstanbul’la ilgili yazılmış şarkılardan İstanbul İstanbul, taşın toprağın altın’ diyen neşelisini sevmem, ‘Neden geldim İstanbul’a’ diyen ağlak olanı severim. Erkan Oğur’dan severim. İstanbul’dan gitmek&nbsp;istediğimde, Kavafis’in bir yere gitmiş olmuyorsun diyen şiirini sevmem. İstanbul’dan uzakken severim, evet.</p>

  <p class="PAndJustification">işte bir şekilde buradasın. Burası Yeniköy’den Tarabya’ya yürüyüp hayatını değiştirebileceğin tek yer. Burası sokakların lavabo gibi yokuş aşağı denize aktığı yer. Burada herkesin bir projesi var. Burada insanlar kafalarını köşeleri dönmeye, kenardan değil ortadan gitmeye yorar. Burası adamı&nbsp;yorar. Lodos varsa iyice yorar.</p>

  <p class="PAndJustification">İstanbul’da 12’den vurursun ama delik deşik de olursun dikkat. Burnun büyür, bacakların hızlanır, bakışların gizlenir, iki tane köprü vardır: ‘İstanbul’dan sana ve senden İstanbul’a, ikisi de çoğu zaman tıkalıdır. Geçişler paralıdır. Aynı sokaklarda gezer durursun, bir aşağı bir yukarı.&nbsp;Oradan oraya savrulursun, bir sağa bir sola.</p>

  <p class="PAndJustification">Ey İstanbullu sen bunlardan korkmazsın! lyotlanmış, fos-forlanmış, egzoslanmışsm. Bir nevi kalkan yapmışsın kendine onlardan. Hani sorarsın bazen, bunca insan neden bahk tutar,&nbsp;yürürken yere bakar, gece lambalarım yakar? Yalnızlıktan işte. Burada alan büyük, insanlar büyük, deniz büyük, beklenti&nbsp;büyük. Egonu şişirsen de şaşaah duramazsın.</p>

  <p class="PAndJustification">Burası dünyanın dönerken sürtünen yerlerinden biri. Mavili yeşilli puantiyeli. Haritada kavuşamayan âşıklar gibi iki kıtada durur. İlham veren llhami Bey burada oturur.&nbsp;(Eskiden yalısının önünden denize girebiliyordu. 0 zamanlar&nbsp;şarkılar, şiirler daha güzelmiş.) Havada fikirler, hedefler, sedefler uçuşur, sen büyürsün. Kesin şiir yazarsın, biraz üşürsün, çok düşünürsün.</p>

  <p class="PAndJustification">Burada bir kalkarsın yağmur,</p>

  <p class="PAndJustification">Bir yersin balık,</p>

  <p class="PAndJustification">Bir binersin tekne,</p>

  <p class="PAndJustification">Bir geçersin Avrupa!</p>

  <p class="PAndJustification">Burası İstanbul. Ve Kavafis haklı. Başka da yer yok sana... Yüzünün anlam kazanacağı yer burası. Saçlarının uzayıp uzayıp, kısalacağı. Müjdeleri alıp, rakılarla kutlayacağın. Ve bir bakıp, bin bir düşüneceğin sularda, sık sık göreceksin&nbsp;eski aşklarını. Biliyorum ağlamak da gülmek de an meselesi&nbsp;burada, kafan Çingene çadırı. Ama Kavafis haklı. Gitsen de&nbsp;tıpış tıpış burası, gittiğin yerde yapış yapış burası.</p>

  <p class="PAndJustification">İstanbul’dan başka yer yok sana. Ayakta kalmak için ölçeğini şaşırma. Yaz bir kenara, koy çekmeceye ki unutmayasın:</p>

  <p class="PAndJustification">Kollar bu kadar Bacaklar bu kadar&nbsp;Burun bu kadar&nbsp;Ego bu kadar.</p>

  <p class="PAndJustification">Ama İstanbul’da sakın demeyesin:</p>

  <p class="PAndJustification">Benden bu kadar.</p>

  <p class="Ph4AndJustification" id="bookmark8"><b class="calibre15">Bardağın yansı loş</b></p>

  <p class="PAndJustification">Bu, ‘tavuk mu yumurta yumurta mı tavuk’un kafa bulduran döngüsüne benzemez. Bardağın tam da yansında duran mood çizgisi bizi iyimser ya da kötümser yapıverir. Peki, suyu tam da yansına kadar içip bırakan bu zihniyetin ‘su falı’&nbsp;gerçekten çıkar mı? Yansı boş’çulann hayatı boşalır da, yansı dolu’cular dolu dolu yaşar mı? Şu bardağın dibindeki suyu&nbsp;dökelim de bir dinleyelim bakalım ruh duvarlarını. Bardak&nbsp;neye göre boş?</p>

  <p class="PAndJustification">Bardaktan çok susamış biri içiyorsa: Hop yansında bardağı çekilip sorulursa, der ki: Daha yansı dolu. Daha da içmek isteyen biri içeceği şeyin varlığına odaklanmaz mı? Hayatı&nbsp;kana kana içen susamışlara, bardak yansından az bile dolu&nbsp;olsa, DOLUDUR nokta.</p>

  <p class="PAndJustification">Bardaktan hiç susamamış biri içiyorsa: Bardağı elinden alınıp sorulursa, der ki: Yansı boş. Daha fazla içmek istemeyen biri, zaten yeterince içmiş olduğuna inanmak ister. Yani&nbsp;susamışın geleceğe bakması doluysa, susamamışın geçmişe&nbsp;bakması boştur. Hayatta iştahı olmayanlar bardağın yansını zor ederler. İştah hapı almış çocuk gibi bardağa suyu geri&nbsp;veriyormuş gibi içerler. Yudum bile onlara ağız dolusu gelir.&nbsp;İçtiği yerler BOŞTUR BOŞ.</p>

  <p class="PAndJustification">Bardağa su dolduruyorsan: Daha doldur, yarısı boş! Hayatın başında, yolun başında, suyun başında, işin başında, işinin başındaki insanlarda durum budur. Doluyorsa daha dolduracak çok yer vardır. Ne kadar doldurursan doldur&nbsp;BOŞtur. Bu susamamışın boşu gibi ‘boşaltılmış bir boşluk’&nbsp;değil. Doldurulacak bir boşluk. Aralarındaki seviye farkı da,&nbsp;dikkat, su seviyesinde değil.</p>

  <p class="PAndJustification">Bardaktan su boşaltıyorsan: Daha boşalt, yansı dolu! içinde ne varsa boşalt, bir şey kalmasın der gibi. Bağır, çağır, küfret, isyan et, yeter ki boşalt gibi. Eğer amacın dökmekse, dibini gör. Suyu da dök. Belki bayat, belki içine kurt düştü, belki&nbsp;yıkamyorsun. Nedeni neyse ne. Suyu boşaltmaksa istediğin,&nbsp;boğuluyorsun ve hafiflemek istiyorsun diyelim, kalan herşey&nbsp;DOLUluk yapar. Senin için yalmzca bomboş boştur artık.</p>

  <p class="PAndJustification">Başkası bardağını uzatmış doldurmanı bekliyorsa: Doldurmadın ki, yansı boş! Başkalan cehennemimdir demiş&nbsp;Sartre. Ne kadar doğru. Hayatta biri sana bardağım uzattıy-sa artık ne yaparsan yap yetmeyecektir. Senin ‘başkası’ olduğun başkaları için de bu böyledir. O yüzden bambaşka olup&nbsp;başkası olmamak en iyidir. Yarısına kadar doldurman BOŞ&nbsp;bir çaba. Beklenti ‘dolduksa eğer, ‘kafamı doldur, ruhumu&nbsp;doldur, yalnızlığımı doldur’ gibi, boşluk hep yanda sabit olacaktır. Bardak uzayıp kısalacak, dibinde delik bile açılacaktır. Beklenti doluluksa, beklenilen boşluktur.</p>

  <p class="PAndJustification">Başkası bardağındaki suyu boşaltmanı bekliyorsa: Boşaltmadın ki, yarısı dolu! Yahu boşalttım ya! istediğin&nbsp;her alanı sana açtım ya. ‘Beklentili başkası hastalığı’ işte. Neyiniz var? Hayatınızda gözleri sürekli DOLU biriniz&nbsp;mi var? Doldur dedin doldurdum, boşalt dedin boşalttım.&nbsp;Doldurunca daha doldur, boşaltınca daha boşalt de diye mi&nbsp;yaptım bunları? Suyumu nereye boşaltmamı istersin? Sen&nbsp;yeşer diye bitkine boşaltabilirim, senin suyun azsa suyuna&nbsp;ekleyebilirim. Ama bende su olduğu sürece bahse varım geçmeyecektir kuraklığın.</p>

  <p class="PAndJustification">Hal buyken, sen en iyisi doluyu boşu boş ver, şunlara cevap ver: Susadın mı, susamadın m<span class="CCurrentAndUnderline">ı</span>? Suyu dolduruyor musun, boşaltıyor musun? Senden suları doldurmanı mı bekliyorlar, boşaltm,anı mı?</p>

  <p class="PAndJustification">Yani şimdi bu benzetmelerden bir hayat felsefesi çıkmaz mı diyorsun? Sudan felsefe bakıyorum, de ki düzenbazın biriyim. Bir gazete ekini külah yapmış, suyu doldurup doldurup&nbsp;boşaltıyorum. Ama sen de bana şimdi iyimserlik doluluk, kötümserlik boşluk çizgisini çekme artık. Onu külahıma koyar,&nbsp;çekirdek gibi çıtlarım çünkü. Bak seninkiyle benimkini birleştiriyorum.</p>

  <p class="PAndJustification">İyimserlik: Hayata susamışsan, sen onu boşaltırken bir yandan da ‘boo-şalt, boo-şalt’ beklentisi varsa, YAŞADIN,&nbsp;BARDAĞIN YARISI DOLU.</p>

  <p class="PAndJustification">Kötümserlik: Hayata pek susamamışsan, sen onu doldurmaya çalışırken ‘dool-dur, dool-dur<span class="calibre18">1</span> beklentisi varsa, HAY ALLAH BARDAĞIN YARISI BOŞ!</p>

  <p class="PAndJustification">Yarısı ilki, yansı ikinci. Sanki ortası. Hepsi hepsi o tatlısu balığının. Suyla şakası.</p>

  <p class="PAndJustification">Çıt.</p>

  <p class="Ph4AndJustification" id="bookmark9"><b class="calibre15">Ceren ile kanguru</b></p>

  <p class="PAndJustification">Herhangi bir gün Boğaziçi Üniversitesi’nde tanıştık. Ben merdivenleri çıkmıştım. 0 <i class="calibre16">Cumhuriyet</i> gazetesini indirip bana bakmıştı. Sarışın, entel, konuşması ‘ben burada büyümedim’ aksanlıydı. Yanınız boş mu deyip, o gün derste yanıma&nbsp;oturdu. Ve bir daha hiç yanımdan kalkmadı. Yapıp ettiklerimin yükleminde ‘her zaman’ oldu. Ve adı hep o ilkokul cümlesinin öznesi oldu: En iyi arkadaşım Ceren.</p>

  <p class="PAndJustification">Bu girizgâhtan kafa kafaya verip, dip dibe yürüyüp, yan yana dizilen iki arkadaş olduğumuz zannedilmesin. Ben, arkadaşlara karşı pek canlı değilim. Ceren ise yılın 350 günü buralarda değil. Benim gibi yanı boş’ların arkadaşına en&nbsp;uzak bir ada yakışırdı değil mi? Kendisi Avustralya’da yaşıyor. Şimdi(lik) burada. (Bu ‘lik’ eki var ya, hayattaki en mühim ek. Nedenini başka yazıya lakırdarız, Ceren yokken.)&nbsp;‘Ceren İstanbul’da’ önemli macera oldu bu gelişinde. Bana&nbsp;‘Nil Macera’da’yı hatırlattı çünkü bir haftada. Öyle demeyin&nbsp;insan kendi macerasını unutabilir bazen.</p>

  <p class="PAndJustification">Ceren’i birazcık boyamak gerekirse, yüzü gülerdir. Bana pat diye oturan çok parçalıdır. Ruhu paramparçadır. Kafası&nbsp;boz-ama-yapama tahtasıdır. Çok neşelidir ama bu neşe onun&nbsp;Boğaz’da yürürken hep yere bakmasıyla çelişmez. Ceren bir&nbsp;Matruşka olsa, içinden hep büyüğü çıkması gerekir. Ceren&nbsp;bir yol olsa kestirmesi olmaz. Ceren hava durumu olsa sabahı Luxemburg’ta günlük güneşlik, akşamüstü Boğaziçi</p>

  <p class="PAndJustification">Güney kampüste çok rüzgârlı, akşamı dünyanın herhangi bir yerindeki kutup soğuğu olur.</p>

  <p class="PAndJustification">Benim gözümde gerçeğin ortasına düşmüş bir hayal kahramanıdır. Kâğıdından sıyrılmaya çalışır durur. ‘Gel’ desem dünyanın öbür ucundan bir adımda gelir, kayıp düşmüş olsam, kayıp olsam iki elini birden verir.</p>

  <p class="PAndJustification">Buraya geldi ve farkında olmadan beni, bir kanguru gibi cebine atıp, hayat âlemimde gezdirdi. Kanguru ‘bilmiyorum’&nbsp;demekmiş... Bu hikâyeyi anlatmalıyım: Avustralya yerlisine&nbsp;bir hayvanı gösterip bu ne diye sormuşlar. O da cevap olarak kendi dilinde ‘neden bahsettiğinizi bilmiyorum’ anlamına gelen kelimeyi söylemiş: Kanguru! Ve o hayvanın adı kanguru olmuş. Ben de benim kangurumdum işte. Ben de bilmiyordum. Ceren bir keresinde ‘Dünyadaki en çirkin hayvan,&nbsp;insan’ demişti. ‘Hem tüysüz, hem pembe hem de iki ayağının üstünde duruyor!’ Ben de tüysüz, pembe ve iki ayaklı bir&nbsp;Nil hayvanıydım. Ceren safarisinde poz verdim. Bir baktım:&nbsp;Doğal habitatımda pek bir şıkım. Şımarıklıkmış meğer pembe pembe kızaran sıkılmışlığım. Kendimi sivilce gibi sıkmışım, patlatmışım. Unutmuş kalmışım dünyanın sol üst tarafında küt küt atan bir kalbin içinde oturduğumu. Kocaman&nbsp;pencerelerinden kocaman güneşle dolan kocaman bir salonda yapılacak çok şey olduğunu. Pollycerenanna beni ziyarete geldi. Arabamla gezdirdi, anneme, babama, kardeşime sardı, saçlarıma bile renk kattı. ‘Of zaman kısalıyor, yapılacaklar listesi uzuyor ama bu çok zevkli bir deve cüce’yi hatırlattı. Ceren geldi, hemen arkasından Nil geldi.</p>

  <p class="PAndJustification">Ceren bu pazar gidiyor ve ben pazar sabahı Luxemburg’ta günlük güneşlik olmaz diye korkuyorum... Kanguru.</p>

  <p class="Ph4AndJustification" id="bookmark10"><b class="calibre15">Kafa kalp Kalp</b></p>

  <p class="PAndJustification">Hani klişedir. Söylenir. Hayat bir sahnedir. Hayat bir oyundur. Hatta bir de maskeli balo denir bazen. Hiç sevmem.&nbsp;Bu sabah pencereyi açıp kendimi havalandırırken, şöyle bir&nbsp;ters çevireyim dedim. Bir sahne gördüm. Bir benzetme yaptım. Bezeme yaptım.</p>

  <p class="PAndJustification">Bir baktım: iki yargıç bir de teyze var iç mahallemde oturan. Yargıçlardan birinin adı Kalp, öbürününki Kafa. Biri hissederek yaşar. Öbürü düşünerek. Biri sakar, etrafı kırar döker. Biri temkinli, her adımı dikkatli. Bu iki yargıç ben çocukken çocuktu. Daha yargıç olmamışlardı. Arkadaşlardı. Beraber kaydıraktan kayarlar, salıncakta birbirlerini sallarlardı. Hayat Hanım o zaman tek yargıçtı. O ne derse o oluyordu zaten. Bir de bir teyze daha var demiştim ya. Vicdan Teyze.&nbsp;O da daha doğmamıştı. Vicdan Teyzenin muhasebeci ikizi vardır. Pek evde oturur. O da doğal olarak yoktu o zaman.</p>

  <p class="PAndJustification">Ben büyüdükçe bu ikisi her bi şeyde haklı haksız tartışmasına girmeye başladılar. Hukuk Fakültesini birincilikle kazandılar. Ama bir daha da arkadaş olmadılar. Tek başlarına kaydıkları, sallandıkları oldu tabii. Ama parkta değil artık. E bir yaygaradır koptu sonra. Aynı davayı bir o ele alır, bir öteki.&nbsp;Biri vurur masaya müebbet hapis. Öbürü vurur masaya kefaletle serbest, ikisi de dürüst. Rüşvet işlemez. Kalp böyle bir&nbsp;teklifte kırılır. Kafa kuşkulanır kabul etmez, ikisi bir yandan&nbsp;da Yingyangdırlar. Siyah beyaz ama nokta nokta ukdelidirler.</p>

  <p class="PAndJustification">Anlayacağınız hem kalp kalbe karşıdırlar. Hem de kafa kafaya gelirler. Bunların ikisi tahmin edersiniz biraz ihtiyar. Doğuştan biraz öyle. Biri bilmiş, biri hissetmiş. Sanki bunlar&nbsp;hayatın içine doğmamış, hayat bunların içlerine doğmuş. İkisi&nbsp;de birbirini ortadan kaldırmaya çalıştı. Çeşitli zamanlarda.&nbsp;Bazı davalar uğruna. Ama bir kusurları var, gözle görülmez.&nbsp;İkisi de ölmez. İkisi de vampir sanki. Geceyi sever. Aynayı sevmez. Kan gittikçe beslenir. Ama itiraf etmehyim ki bazı meseleler Kalpsiz, bazıları da Kafasız çoktan çözülmüştü. Birisi yeterince doğuya gitseydi, öbürü de yeterince kuzeye gitseydi yine&nbsp;çözülürdü birçok şey.</p>

  <p class="PAndJustification">Ne demiştim, bunlar iki ihtiyar ya, nefretlerinden aşk falan da doğmadığına göre bunlara yarenlik eden bir teyze lazım! İşte o Vicdan Teyze. Bu ikisine gider gelir durur. Geceleri de muhasebeci ikiziyle şöminenin başına oturur.&nbsp;Konuşur konuşur sızar. İkisine de kızar.</p>

  <p class="PAndJustification">Bu iki yargıcın muhasebe işlerine, işte bu Vicdan Teyzenin ikizi bakar. Kalbi zengin etmek ister, katakulli çevirir. Kafaya bir vergi borcu bindirir sene sonu, sonra çıtır çıtır güler şömine başı. Aslında hesap kitaptan anlamaz.&nbsp;Rakamlarla değil işi, rakımlarla. Yüksek değerler adını verdiği çarpım tablosuna benzer bir sistemi var. Uyduruk. Ona&nbsp;göre hesaplıyor her şeyi. Neyi neye çarpacağını da ona fısıldayan, tabii ki Vicdan Teyze. Daha bugün tablosuna bakıp,&nbsp;Kafadan altı sıfır attı. Her şeyini öyle hesapladı.</p>

  <p class="PAndJustification">Vicdan Teyze arada bir küpe yapar.</p>

  <p class="PAndJustification">içinde Kafa kalp Kalp yazar.</p>

  <p class="PAndJustification">Hobi olsun diye yapar.</p>

  <p class="PAndJustification">Bir tezgâh açar, satar.</p>

  <p class="Ph4AndJustification" id="bookmark11"><b class="calibre15">Aşk oyunu</b></p>

  <p class="PAndJustification">Şimdi bak. Bu oyun çok basit. Sen sensin, ama ben seni babam zannediyorum. Ben de benim, ama ben de kendimi&nbsp;annem zannediyorum.</p>

  <p class="PAndJustification">Ben senden babam gibi davranmanı beklerken, sana da farkında olmadan annem gibi davranıyorum. Bu işin ben kısmı. Sense kendini baban zannedip, beni annen sanıyorsun.&nbsp;O yüzden de bana karşı baban olup, benden de sana annen&nbsp;gibi davranmamı bekliyorsun. Bak hiç istiyorsun demedim.&nbsp;Çünkü böyle davranmak ya da davranılmak istemeyebilirsin.&nbsp;Bunlar sadece bizim referans noktalarımız, anladın?</p>

  <p class="PAndJustification">Özetlemek gerekirse: Senin annen benim, baban sensin. Benim de annem benim, babam sensin. Ayy ben iki anne mi&nbsp;oldum! Değiştirmek lazım. Yahu senin iki baba olmandan bir&nbsp;şey olmaz. Baba neticede babadır. Sen anne ne demek biliyor&nbsp;musun! Bu durumda şu kaynatılan gelin programlan show&nbsp;olmaktan çıkıyor değil mi? Annelerin kendileriymiş gibi yapan gelinlere saldırması, süt kadar doğal. Aynca iki erkekten bir problem çıkmaz da, ben hem kendi annem olup hem&nbsp;de senin annenmiş gibi yapınca aynı bedende iki kadın ediyorum. Facia! Hahhaha... Hmmm... Bu iki anneli, iki babalı modeli nasıl çözeriz? Seçelim! Sen seç: Ben olan annen mi,&nbsp;yoksa annen olan annen mi annen olsun? Tamam, ben olmayayım. Zaten tercih ederim, çünkü ben kendi annemim ya.&nbsp;Ben de seçeyim. Ben de babamı seçtim. Yani babam, babam&nbsp;olarak kalsın. Sen de kendi baban ol rahat rahat. Birazcık&nbsp;rahatladı sanki durum. Ama dur, bu durumda ileride çocuklarımız olursa senin babanla benim annemin karışımı yavrulan, benim babamla senin annen büyütmüş olur. Ki belki de&nbsp;evrim budur!</p>

  <p class="PAndJustification">Oynarken şunu yapmak serbest. Ben mesela annemi can-landınrken onun sevmediğim ya da bana oturmayan yönlerini değiştirebilirim. Atıyorum, onun kadar fedakâr olmak istemiyorum. Bana uymuyor. DNA’mda fedakârlığa dair yazılı çizili bir kayda henüz rastlanmadığından, bu saçlar kolay kolay süpürge olmaz çünkü. (Bu arada inşallah senin annen süpürge saçlılardan değildir, yoksa benden için için bunu beklersin. Ama oyunun zevki bu, haklısın.) Sen de babanı değiştirebilirsin tabii ki... Karakterin özüne ihanet etmedikçe, küçük değişiklikler yapmak serbest. Bu da tamam.</p>

  <p class="PAndJustification">Boşuna herkes bu oyunu oynamıyor. Oyunun tatlılığına bak. Matematiğine bak. Bulan dâhiymiş resmen. Bu oyunda&nbsp;ben, senin annenle benim annemin kesiştiği yere kadar kazanıyorum. Sen de öyle. Ama diyelim ki -ki kuvvetle muhtemel- bir yerde ben senin annenin yapmayacağı, ama benim&nbsp;annemin yapacağı bir hamle yaptım. Ya da annemde değiştirdiğim bir şey annenle uyuşmadı. Yani ben o an sadece kendi annemim ya da kendimim.</p>

  <p class="PAndJustification">O durumda sen karar veriyorsun. Daha doğrusu (yahu ancak bu kadar dâhice olur bir oyun) o durumda sen, benim babamla kendi babanı çeliştirmediğin bir durumdaysan, beni oyundan atabilirsin. Yok, eğer ben annemken sen de babansan, ikimiz de oyundan atılıyoruz. Beni oyundan atmazsan,&nbsp;ben annem ya da kendim olarak devam ediyorum. Ama sana&nbsp;borçlu oluyorum. Sende bir hayal kırıklığı oluyor ister istemez. Bu yüzden sen de gitgide babam olmaktan uzaklaşmayı seçebilirsin. Bak hâlâ istiyorsun demedim. Ama keşke birbirimizin anne ve babasım çok iyi tamsak. O zaman oyun çok&nbsp;uzun sürebilir. Hani bazı evlerde birbirlerinin anne babasına anne baba diyenler var ya. Uyanık onlar. Onları bu oyunda kimse yenemez. Yani kim kimin annesi, kim kimin babası&nbsp;bu kadar karışırsa, ortalık ana baba günü olur (Hahaha kelime oyunu ama oyuncak değil)...</p>

  <p class="PAndJustification">Hem senin baban çapkın değil miydi?</p>

  <p class="PAndJustification">Aaaaannnnneeeeeeee!</p>

  <p class="PAndJustification">Bir de aşk anlaşılmaz bir şey derler.</p>

  <p class="PAndJustification">Tövbe tövbe!</p>

  <p class="Ph4AndJustification" id="bookmark12"><b class="calibre15">Gel, hava güzel</b></p>

  <p class="PAndJustification">Sonbahar kış ilkbahar yaz diye dizilmişler ya bunlar. İlkokulda şu soruyu sorduğumu çok net hatırlıyorum: Kesin&nbsp;bu sırayla mı gelirler?</p>

  <p class="PAndJustification">Kesin o sırayla geldiler. Hiç şaşmadılar. Anneleri tabiat ananın sözünden bir gün olsun çıkmadılar. Beni de sonunda&nbsp;kendilerine benzettiler. Sonbaharım oldu, kışım oldu, ilkbaharım oldu, yazım oldu. Hiç şaşmadı hep oldu.</p>

  <p class="PAndJustification">Yaz gelir. Geniş kenarlı bir şapkayla, büyük güneş gözlükleriyle, havaalanından otele, taksiyle. Grace Kelly gibi gelir. Tabii ki Prenses Stephanie’yi de getirmiştir yanında. Yazın&nbsp;öyle küt diye bir sirk cambazıyla evlenecek cesaretimiz ondan gelir. O yüzden çılgın kızlar yazın evlenir. O yaz her yerde çalan yaz hiti neyse, için için ezberlenilir. Yaz sloganı yapılır. Onun ritminde hareket edilir.</p>

  <p class="PAndJustification">Ya kuzu kuzu gidilir, ya hay hay buyur edilir, ya da sana taptığım yıl geçen senedir, bitti. Şarkıda ne diyorsa odur. Eminem de o sırada öfkeli öfkeli bir şeyler diyordur ama o sonbahara kadar kısılır. Ayaklar suda eller bestseller’da yaza çarpılırsın. Ve&nbsp;sadece bir tek uyan cümlesi duyarsın: akşam omzun acıyacak.</p>

  <p class="PAndJustification">Çok ses çıkardığım, hışırdadığım, her adımda yumurta kabuğu gibi kırıldığım, bir esintiyle hop başka bir yere saklandığım sonbaharlar gri geçti. Yağmur ruhun sileceklerini çalıştırmıyor olsa, önünü bile göremez insan böyle zamanlarda. Ama yağmur hep oldu. Zaten ilkokulda da hep olur demişlerdi.</p>

  <p class="PAndJustification">Her insanın kolunun altına sıkıştırdığı kitaplarla koşa koşa eve gittiği, parantez bir zamana ihtiyacı vardır. Ve o zaman sonbahardır. Mevsim geçişlerinde saçmalandığı, hap-şurulduğu ve bir türbülans yaşandığı doğrudur. Ama sonbaharda da <i class="calibre16">Great Expectations</i> (Büyük Umutlar) filmindeki hüzün vardır. Ankara’daki Kuğulu Park’ta da, İstanbul’daki Yıldız Parkı’nda da, New York’ta Central Park’ta da bu böyledir.&nbsp;Sanki hayatla aramızdaki yaz aşkı sonrasına, kış ayrılığı öncesine denk gelen alışkanlıktan el tutma dönemidir. Dir-dır diyip&nbsp;durmuşum ama hiçbir şey de öyledir böyledir değildir. Her&nbsp;şey muallaktır.</p>

  <p class="PAndJustification">Sıra kışta. Kış biriktirdiğim, toparladığım, içime attığım ne varsa saklama dönemidir. Her bir duygunun üzerinde yazar: Serin yerde saklayınız. Ben de kışın kendimi o duyguları eksi bilmem kaçta muhafaza eder bulurum. Biraz daha&nbsp;diri olurum, uyanık olurum, nezle olurum. Doğadan çay değilim ya doğadan maymunum. Sert koşullara zırt diye ayak&nbsp;uydururum. Kara bana yağar, ben kara yağarım. Aklıma beyaz bir hayal takılır, yavaş yavaş cama iner, yıldız olur. Kış&nbsp;zaten hayal meyal geçer. Hiçbir kış net olarak hatırlanamaz.&nbsp;Herkes kışın mutlaka bir kartopu yapar. Küçükken arkadaşına atar. Büyüyünce yere. Paltonun içinden atkın, atkının içinden kazağın, kazağının içinden tişörtün çıkar. Göbeğini kimseler görmez ve bir sır şenle gezinir durur.</p>

  <p class="PAndJustification">ilkbahar bandolarla mızıkalarla kırk gün kırk gece kutlamalarla gelir. Bahar gelir hoş gelir, leeey ley ‘rimi rimi ley’! Sonbahar-kış modası duygu-kaygı topuklar boş gelir. Sanki bir&nbsp;çocuk bir kâğıdın sağ üst köşesine çeyrek yuvarlak çizer, içini&nbsp;sarıya boyar. Dediler özgür kız nerelerdeydin, bir duygu olur.&nbsp;Yani bende. 'Anne sence bu giyilir mi bu havadalar başlar. Bir&nbsp;penye sevgisi olur. Telefonda konuşurken kâğıda çiçek çizilir. Allah bilir bundan sonra nasıl bir yaz gelecek duygusu fokurdamaya başlar. Polenler şımarır. O güne kadar yüz verilmeyen güneşe ilk kez tak diye direkt bakılır, içimdeki binlerce koridorun açılış törenlerine yetişme telaşı başlar. Hiç çekinmem, hiç korkmam önüm arkam sağım solum güneş, kırt&nbsp;diye keserim kurdeleleri. İlkbaharda elimden tutar koştururum: Nil gel bak, bu salonda korkacak hiçbir şey yokmuş.</p>

  <p class="PAndJustification">Yaz gelir. Geniş kenarlı bir şapkayla, büyük güneş gözlükleriyle, havaalanından otele, taksiyle. Her insanın kolunun altına sıkıştırdığı kitaplarla koşa koşa eve gittiği, parantez&nbsp;bir zamana ihtiyacı vardır. Ve o zaman sonbahardır. Herkes&nbsp;kışın mutlaka bir kartopu yapar. Küçükken arkadaşına atar.&nbsp;Büyüyünce yere, ilkbaharda elimden tutar koştururum: Nil&nbsp;gel bak, bu salonda korkacak hiçbir şey yokmuş.</p>
</body>
</html>
