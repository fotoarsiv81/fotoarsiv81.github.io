<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>Acısı olan okusun!</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">Acısı olan okusun!</b></p>

  <p class="PAndJustification">Aylar önce, beni rahatsız eden bir düşünceyi tekrara almış bir vaziyette araba kullanıyordum. Böyle zamanlar, o düşüncenin sesi gitgide açılır, her şey biraz daha kısılır.</p>

  <p class="PAndJustification">Ruhum bu atonal melodili, gıcık ritimli şarkıya dans etmeye çabalamaktan yamuluyordu. Derken, aniden frene bastım. Ara sokaktan bir araba çıktı. Bir ‘oh, kaza olmadı’ am atlatıldı&nbsp;ve yolcular yollarına devam ettiler. Ben de kaldığım yerden devam edicektim fakat o da ne? Şoktan olucak, o düşünceyi unutmuşum. Çıldıncam, hatırlayamıyorum. Çıldırmış olmalıyım ki&nbsp;hatırlamaya çalışıyorum. Frene basınca, kafamdan fırlamış,&nbsp;ön camdan kaçmış olmalı. Allahım, çok mutluyum, dur camları indireyim, radyoyu açayım, oh... Hahaha ne şapşalım aslında. Öyle bir düşünce yokmuş, ben düşünene kadar! Bu küçücük enstantaneden çıkan, şu koskoca sonuca bakın: Ben perdeye neyi koyarsam, o oynuyor! Yani, insamn eline geçirmesi gereken tek düğme, dia makinesinin düğmesi! Görüntüyü çat diye değiştiren, karanlıkta saklanan o küçük düğme.</p>

  <p class="PAndJustification">Bana inanmazsanız, Michigan ya da Stanford gibi havalı yerlerde yapılan deneylere inanın. Buyurun size son çalışmalarından bir özet: ‘Real time neuroimaging study<span class="calibre18">5</span> diye bir çalışma yapıyorlar. Beynindeki bütün aktiviteyi, karşındaki ekrandan&nbsp;seyredebiliyorsun. Kronik ağrıları olan, fiziksel olarak acı çeken çeşitli insanlara, güzel şeyler düşündüklerinde beyinlerindeki değişikliği gösteriyorlar. Tabii bunu sağlamak için küçük&nbsp;bir kandırmaca yapmaları gerekiyor. Şu gördüğünüz iğne ağrınıza son vericek diyip, tuzlu sudan ibaret bir karışımı 14 hastanın vücuduna enjekte ediyorlar. Sonuç: Hepsinin ağrısı diniyor! Beyin, bütün o kitaplarda yazdığı gibi, gerçeğin değil algının tuzağına düşüyor. Buna tuzak denilmez. Çünkü etkisi gerçek. Asıl amaçlan, acıya sebep olanın, en çok ‘acı çekiyorum’&nbsp;algısı olduğunu ispat etmek. İğne şart değil, algıyı başka yere kaydırmak da işe yarıyor. Mesela, gitgide ısınan ve acı&nbsp;vermeye başlayan bir çubuğu iki ayrı grubun koluna bantlı-yorlar. Birinci grup, bunu aynen yaşıyor. İkinci gruba, çubuğa ek olarak, çok karışık bir matematik problemi veriyorlar.&nbsp;Tahmininiz doğru: İkinci grup acı hissetmezken, birinci grup&nbsp;yanıyor! Hani sevgilisinden aynlanlara denir ya: Başka şeylerle ilgilen, kafam dağıt diye, işte bu o.</p>

  <p class="PAndJustification">Bu yazıya ilham veren Melanie Thernstrom da, Stanford Üniversitesi’nde, acıyla ilgili bu ironiyi araştıran arkadaşı&nbsp;Mackey’in deneyine katılıyor. Mackey ona kolundaki metalin ısınıp acı verse de, kolunu yakmayacağım söylüyor. Ve Melanie’ye&nbsp;bu acıyı duyarken önce pozitif şeyler, sonra da negatif şeyler düşünmesini tembihliyor. Önce güneşlendiğini düşünerek tatlı bir&nbsp;sıcaklık diyor içinden, sonra canlı canlı yandığım düşünüyor.&nbsp;Fakat... ‘Kolunun aslında yanmayacağı’ bilgisini bir türlü unutamadığından cam acımıyor! Deney bittiğinde, asıl amacın “beklentinin acıya olan etkisi’ olduğunu açıklıyorlar. Gerçekte kolu&nbsp;ikinci dereceden yanan (!) Melanie, hiç acı duymuyor. Çünkü sözüne çok güvendiği ve canım asla yakmayacağım bildiği Mackey,&nbsp;onu kandırdı. Buna kandırdı denilmez. Çünkü cam yanmadı.</p>

  <p class="PAndJustification">Melanie’nin kolundaki yanık izi, onun için ‘aklın acıyı kontrol edebileceğinin’ imzası. Yine de ‘geçenlerde elime düşen bir çay damlası, beni hüngür hüngür ağlatmaya yetti’ diyor. Bazen bir çay damlasını, ikinci derece yanığa sebep olan&nbsp;bir metal parçasından daha yakıcı yapan şey ne peki?</p>

  <p class="PAndJustification">Bkz. üzüntü ve muz kabuğu</p>

  <p class="Ph4AndJustification" id="bookmark1"><b class="calibre15">Somurtan insanlar, eskimiş şeyler ve sükût</b></p>

  <p class="PAndJustification">Bunlar niye daha kıymetli? Kafama takılıp duruyor. Bazen böyle bir şeye/birisine rastlıyorum. Bu üçünün, kendilerine&nbsp;kadifenin üzerinde sunulan bu rütbeyi, nasıl şal gibi omuzlarına attıklarını görünce şaşıyorum. Bu durum düpedüz komiğime gidiyor. Somurtanlar, eskiyenler ve sükût neden hep&nbsp;oyuna bir sıfır önde başlıyor?</p>

  <p class="PAndJustification">Ben hep yerli yersiz, habersiz ve çok sesli gülen biri oldum. Bunun light algısını bilirim. Bol baloncuklu içecek gibi olursun. Bu kadar gazlı olucak ne vardır Allah aşkına hayatta?&nbsp;Somurtanlardaki gizemi çözmeye çalıştım, uygulamaya çalışmadım, çünkü iki dakika karalar bağlayacak vaktim yok.</p>

  <p class="PAndJustification">En azından tercihin bende olduğu zamanlar.Somurtanlar-daki gizem, onların dudaklarını aşağı çeken hayat ağırlığı. Hayatın ıstırabının, azabının yerçekimi. Miymiş gibi sanki.</p>

  <p class="PAndJustification">Halbuki gülerken bunları bilmek mümkün. Hatta bilirken bunlara gülmek de mümkün. Şeker bir şey daha söyleyip, somurtanların dişlerini iyice çürütelim: İnsan ırkı güleni görünce güler.</p>

  <p class="PAndJustification">Eskimiş şeylere ne demeli? Çatıda dura dura, şarap gibi olmaya ne demeli? Rüştünü ispat etmek mi? Zamana karşı&nbsp;direnmek alkışlanırken, zamana kapılıp onunla yüzmek niye kutlanmasın?</p>

  <p class="PAndJustification">‘Zeitgeist’ (Almanca, Türkçesi zamanın ruhu) bu kadar mı demode? Bugün, böyle artarda sorular sormak, geçmişte</p>

  <p class="PAndJustification">cevap aramaktan daha püfür püfür geliyor bana. Sükûtun bendeki hissi tozlu... Ancak ud sesi eşlik edebilir. Mekânı kayıkhanelerdir. Ahmet Hamdi Tanpınar’ın romanlarındaki&nbsp;sayfaların arasında kurutulmuştur. Hapşırırsan bile kaçar.&nbsp;Saf altındır. Onun yamnda konuşan, ses çıkarmış olur. Fakat&nbsp;bazılarımız sussak bile sükûta varamayız. Kafamızdaki çarklar öter, kalbimiz gümler ve midemiz de guruldar. Yani çok&nbsp;heyecanlı ve açızdır. Onun yanında birer dört ayaklıyızdır.&nbsp;Ben böyle olanları daha çok seviyorum. Hatta bir diskodan&nbsp;gelen kötü bir ritmi bile, onun kuşlu saatinden daha hayat&nbsp;dolu buluyorum.</p>

  <p class="PAndJustification">Sükûta bazen hırka giyer gibi bürünebiliriz. Ama bu onu en değerli kışlığımız yapmaz. Söz gümüşse, ne güzel. (Gümüş&nbsp;bana altından daha çok yakışıyor.) Söylediklerimin yüzde&nbsp;sekseninin saçmalamasını, bekleme odasında anlamlı bakışlarla durmaya tercih ederim.</p>

  <p class="PAndJustification">Kısaca, somurtanlar sıkıcı, eskimiş şeyler bayat, sükûtsa bakır. Bazen. Her şeyi ters çevirip havalandıralım diye yazdım. Bu hafta gülün, yeni bir şey yapın ve susmayın.</p>

  <p class="Ph4AndJustification" id="bookmark2"><b class="calibre15">Fabl hissediyorum</b></p>

  <p class="PAndJustification">Kendimi bir köpekbalığı gibi hissediyorum: Durursam, ölücem.</p>

  <p class="PAndJustification">Kendimi bir kirpi gibi hissediyorum: Sevimli bir yüzüm var ve tüylerim diken diken.</p>

  <p class="PAndJustification">Kendimi bir koala gibi hissediyorum: Sevdiğim bir şey bulduğumda, sarılır öyle yıllarca dururum.</p>

  <p class="PAndJustification">Kendimi bir penguen gibi hissediyorum: Diğerlerinden hiçbir farkım yok, çıkardığım sesten başka.</p>

  <p class="PAndJustification">Kendimi bir arı gibi hissediyorum: Kovanlar dolusu ballar içinde, ama bal ayılar ve insanlar için. Olsun çiçeklere konan&nbsp;da benim.</p>

  <p class="PAndJustification">Kendimi kuş gibi hissediyorum: Küçükken kaçıncı merdivenden aşağı atlayacağıma, kendim karar verdiğim için.</p>

  <p class="PAndJustification">Kendimi karınca gibi hissediyorum: Arif Mardin kadar karıncaya benzemek isterim. Ona, altın platin plaklarla dolu duvarının önünde sormuşlar: “Bu duvara bakınca ne görüyorsun?” Demiş ki: “Merdiven, çekiç ve çivi!” Ben henüz kırıntı satıp, merdiveni alma aşamasındayım.</p>

  <p class="PAndJustification">Kendimi kedi gibi hissediyorum: Bazen miyavlıyormuşum gibi geliyor. Kucaklarda yuvarlaklaşma eğilimim var. Ayrıca&nbsp;şömineleri anlatamayacağım kadar çok seviyorum.</p>

  <p class="PAndJustification">Kendimi bir böcek gibi hissediyorum: Ne kadar çirkin, o kadar hızlı. Ayrıca dinozorları hatırlayacak kadar eskiye dayanıyorum. Sanki fosilim çıksa, ben yine canlanırım.</p>

  <p class="PAndJustification">Kendimi kaplumbağa gibi hissediyorum: Bodrum’a taşınsam diyorum. O beyaz kabuklara çekilsem, balıkçı dostlarım olsa ve içkiyi çok sevsem. Ayrıca bazen sırtımda mum yakı-yorlarmış gibi geliyor. Eğlence işindeyim ya.</p>

  <p class="PAndJustification">Kendimi papağan gibi hissediyorum: Size yemin ederim, söylediğim laflar benim laflarım değil. Ben gaipten duyduğum şeyleri tekrar ederim. Dilim döndüğünce.</p>

  <p class="PAndJustification">Kendimi kelebek gibi hissediyorum: Biri beni şöyle iki kanadımdan a ne güzel diye tutsa, bir daha uçamam. Zaten bir gün yaşayacağımı bildiğimden, çiçeklerden şaşmıyorum dikkat ederseniz.</p>

  <p class="PAndJustification">Kendimi balina gibi hissediyorum: Size cüsseme aldırmadan, su fışkırtma numarası yapıyormuşum gibi gelebilir. Fakat şunu bilmelisiniz: Ben o sırada nefes alıyorum.</p>

  <p class="PAndJustification">Kendimi ahtapot gibi hissetmiyorum.</p>

  <p class="PAndJustification">Leopar ya da aslan gibi hissetmiyorum.</p>

  <p class="PAndJustification">Ama kaplan olabilir, evet hem turuncu hem de vahşi olabilirim. Herkes kadar.</p>

  <p class="PAndJustification">Kendimi tavus kuşu gibi hissediyorum, dikkatli bakarsanız bir renk gösterme çabası içinde perişan olduğumu görürsünüz. Elimdeki bütün kartları da açıyorum farkındaysanız.</p>

  <p class="PAndJustification">Kendimi böyle kambur bir hayvan gibi hissediyorum bazen, ceylanın tam tersi ama deve değil.</p>

  <p class="PAndJustification">Aynca at gibi de hissetmek isterdim ama olmuyor. Dört nala değil ritmim benim, daha aksak bir şey. Ama yorgun atı&nbsp;geçerim.</p>

  <p class="PAndJustification">Kendimi filler kadar suyla dolu ve köpekler kadar bir şeylere bozulmuş hissediyorum.</p>

  <p class="PAndJustification">Kendimi, eski, çiçek desenli bir elbiseye sığınmış bukalemun gibi hissediyorum bugün. Hatta o kadarki, e.e. cummings’in şu dizelerini duysam, rüzgârla taa kalbe kadar&nbsp;havalanabilirim:</p>

  <p class="PAndJustification">I carry your heart I carry it in my heart.</p>

  <p class="PAndJustification">(Yani ‘taşırım kalbini / taşırım kalbimde’)</p>

  <p class="PAndJustification">Ve ben bundan böyle, karnında bu şiiri taşıyan kanguruyum. Yorgun atı geçerim...</p>

  <p class="Ph4AndJustification" id="bookmark3"><b class="calibre15">Şunun şurasında 20 yazımız kaldı!</b></p>

  <p class="PAndJustification">Birisinin, kırkının ortalarında birisine bunu söylediğini duyunca tüylerim ürperdi, bir acele çöktü üstüme. Ben de sizin gibi hemen, yaşımı hesaplamaya kalkıştım. Boşuna. Artı&nbsp;eksi 10, 15 ekleyip çıkarınca, etkisinden bir şey kaybetmiyor.&nbsp;<span class="CCurrentAndUnderline">Am</span>an Allahım diyorsun, sayısı kaç olursa olsun, sayılı yazım&nbsp;kaldı. Sayılar geri geri çok hızlı gider. Diyelim ki 20, bu yazın&nbsp;da ortasında olduğumuza göre, ne yani 19 mu?</p>

  <p class="PAndJustification">Annemle, babamla, kardeşimle, sevgilimle, kocamla, çocuğumla, arkadaşlarımla, torunumla, kedimle ya da köpeğimle kendimi bu yaz hangi güneşlerde ısıtsam, hangi sularda sön-dürsem sorusu için sadece 20 yaz!</p>

  <p class="PAndJustification">Son fırsat kampanyalar gibi. Sanki yazlar taksitle ödeni-yormuş da, yüksek faizli hayat kredimizi çarçur ediyormuşuz gibi. Ağustos böcekleri falan susucak yani bir gün. Yeni bikinimizle hamburger büfesine olan yürüyüşümüzden geriye, dijital fotoğraf dosyalan ve kumlu sandaletler kalıcak.&nbsp;Ayvalık sokaklannda tüller saklambaç oynarken bir akşamüstü, biz orada incik boncuk bakmıyor olucaz. Ve ‘o yaz hiçbir yaz olmadığımız kadar güzeldik halbuki’ diye geçmeyecek&nbsp;içimizden aynalara hiçbir söz. Kumlarda ıslak bir ayak izinin&nbsp;vakti kadar yaş kalıp, sonra kuruyup gidicez. Kuru olan her&nbsp;şey kadar tatsız tuzsuz ve tepkisiz olucaz. 20 yaz!</p>

  <p class="PAndJustification">Hemen hızla, şu yaşadığım çarçur hayatı terk etmek için, en tropik ve topik bavulu toplamaya başladım. İşte&nbsp;bavuldakiler: iç çamaşırlarım- artık içim dışım bir olucak,&nbsp;bir şeyleri saklamıycam, ne kadar sır tuttuysam bırakıcam.&nbsp;Kimse kusura bakmasın, ağzım sıkıyken nefes alamıyorum.&nbsp;Pembe elbisem- rüzgârdan korkarak yaşayamam, oturunca eteğimi toplayamam. Bu kontrollerden bıktım. Bedel hesaplamaktan usandım. Tek mal varlığım bir penye olsun istiyorum! Deniz gözlüğü- dünyadan balıkları anlamadan gidemem. Bu gezegenin asıl sahipleri onlar. Bizse karaya tünemiş olan iki ayaklılarız. Atabildiğim kadar çok kulaç atıcam&nbsp;bundan böyle. O kadar çok ki, yüzgeç ve solungaç ne demek&nbsp;anlayana kadar, çırpıcam kollarımla bacaklarımı. En sevdiğim müzikler- sadece ben varım diye bestelendiğine inandıklarım. Ruhumun ayak sesleriyle aynı ritimde yürüyenler.&nbsp;Onlarsız dansım olmaz. Dansım olmazsa, ben bir şeye benzemem. Onlarla renk uyumu olan, kitapları da koydum bavula.&nbsp;Çünkü beni de aralarına katıp götüren bütün kelimeler, beni&nbsp;ağlatır. Ve ben, beni ağlatabilen her şeyin kıymetini bilirim.</p>

  <p class="PAndJustification">Madem 20 yazım kalmış, ben de o 20 yazın kıymetini bilirim. Bavulları hafifletirim. Hepinize de güzel yazlar dilerim.</p>

  <p class="Ph4AndJustification" id="bookmark4"><b class="calibre15">Fantastik yazı dizisi</b></p>

  <p class="PAndJustification">Hayatta çok inandığım bazı şeylere, sadece fantastik filmlerde rastlıyorum. Halbuki o kadar gerçekler ki! Örneğin...</p>

  <p class="PAndJustification">Özel gücü olmayan kahramanlar: Onlara hayranım. Uçamazlar, kaçmak zorunda kalırlar. Yanlış yaparlar, rezil&nbsp;olurlar. Sözlerinden dönerler. Yine de, bir yerinden napar yapar, o kahramanlık otobanına çıkarlar.</p>

  <p class="PAndJustification">Bazı şeylerin, içinde dura dura habitatlannın şeklini alması: Etraf suysa, yüzgeç çıkarmaya başlamak gibi. Ya da etraf havaysa kanat. Evrim gibi. Hem hayatta kalmak için,&nbsp;hem de olduğun yeri unutmamak için sana takılan bir uzuv.&nbsp;Otantik işte.</p>

  <p class="PAndJustification">Bir şeyin o şey olması, ama o şeyde alıştığımız gibi görünmemesi: Bunlar insandaki patem zincirlerim kırar. Bir sonra yapacağın şeyde, ‘ben böyle yapıyorum kardeşim’ gücü gelir.&nbsp;Vitamindir bunlar. Bence sanatın tek faydası da bu.</p>

  <p class="PAndJustification">En güvendiğimiz şeyin fikrini değiştirmesi: Bu ilk başta büyük hayal kırar, sonra yenisini yapar. Ben sokakta o tarafa gitmekten vazgeçen insanları da seviyorum. Komik olmak&nbsp;pahasına, bin bir akrobasiyle geri dönerler. En azından ben&nbsp;öyle dönerim.</p>

  <p class="PAndJustification">Tesadüflerin insana fark ettirmeden onu koruması: Tesadüflere inanmamak gibi. Korumak için varlar diyecek&nbsp;kadar da iyimser. Ama biliyorsunuz hayat, hafif ittirip çekiştiren bir şey.</p>

  <p class="PAndJustification">Ve bir şeyin tam olarak hiç bitmemesi: Bence hiçbir şey bitmez. Ya da her şey biter. Biten de başlar. Başlar ama bittiği yerden.</p>

  <p class="PAndJustification">Filmde bunların hepsi bütün özel efektleriyle var. Filmin kahramanı bir korsan. Kahraman ama ahlakını yazanın kalemi şaşmış. Şakacı birinin kaleminden çıkmak gibisi yokmuş... Filmin sonunda da içine virgül kıvrılmış noktalardan&nbsp;var. Tam bana göre.</p>

  <p class="PAndJustification">Ben, bu hayattan uzak türleri çok seviyorum. <i class="calibre16">Harry Potter</i> olsun, <i class="calibre16">Lord of the Rings</i> olsun, <i class="calibre16">Mirror Mask</i> olsun. Yeter ki&nbsp;olsun. Bana büyünün ve kocaman şeylerin varlığını unutturmasın. Olağanüstü şeylerin olmadığı her şey olağan. Bence,&nbsp;<i class="calibre16">Karayip Korsanlan</i>'mn milyonlarca insan tarafından seyredilip durması bundan. İçinde hem mucize hem de vecize bulunan şeylere rastlamak kolay değil. O yüzden, öyle içten selamlıyorum ki, suların altından yan insan yan deniz mahsulü varlıklar çıkaranlan ve korsan yapıp gözünü ve ayağını ko-parmayanlan. Hayatın rüya kısmını da en çok bu yüzden seviyorum. Geçenlerde rüyamda bir kadın, bir sirk çadınnda dikişlerimi söküyordu (dişlerimi değil, dikişlerimi). Yatmadan&nbsp;önce okuduğum kitabın 256. sayfasında da, Angel Islington&nbsp;çıktı her şeyin altından... Her şeyin altı... Her şey altından...&nbsp;Anlatabiliyor muyum? Fantastik şeyler bunlar. Tın.</p>

  <p class="Ph4AndJustification" id="bookmark5"><b class="calibre15">Unutulanlar unutanları unutmazlar</b></p>

  <p class="PAndJustification">Mış... Benim lafım değil. Babamdan duydum bu sabah. Güzel laf değil mi diye söyledi. Bence, birinin onu silmesini, silgi işkencesi çeke çeke yaşamış biri söylemiştir. Silgi işkencesinin tendeki acısını anlamak için, elinize bir silgi alıp, bastı-ra bastıra kendinizi silmeye çalışın. İşte, aklınızda tuttuğunuz birinin, bunu sizin ruhunuza yapmasına ‘silgi işkencesi’ denir. Aynı zamanda denir ki, zaman her acıya pansumandır.&nbsp;Bu durumda unutup unutmamak, hafızanın problemi!</p>

  <p class="PAndJustification">Mi?</p>

  <p class="PAndJustification">Bence duygular denilen gizli saklı şeyi, açık açık yaşasak her şey daha güzel olurdu. Yani yüzümüzden falan anlaşıl-masa, imalardan falan güç almasa, hareketlerimizden sonuç&nbsp;olarak çıkmasa. Ortaya koysak. Gündüz vakti herkes ayıkken de sokakta ağlayan, bağıran, ‘NİYE?’ diye haykıran insanlar görsek. O zaman bu kadar somurtuk, düşünceli ve&nbsp;önüne bakarak yürüyen insan olmazdı kaldırımlarda.</p>

  <p class="PAndJustification">Da,</p>

  <p class="PAndJustification">Nasıl olucak bu iş? insanın ilk saklamayı öğrendiği şey duygularıyken. Kalp, bir tek tıp alanında bağıra çağıra konuşulurken. Erkek adam ağlamazken, kadın kısmı hokkabazken. Bakın ben bir metot düşündüm. Şu kalp işlerini sessiz&nbsp;sedasız çözmek için. Gereken tek şey, kâğıt, kalem ve gerçekten açık bir kalp. Herkes, vücudunda nerenin yaralı olduğunu, gözü kapalı gösterir. Herkes, ruhunda ve kalbinde tam</p>

  <p class="PAndJustification">olarak nerenin yaralı olduğunu da, gözü kapalı gösterir.</p>

  <p class="PAndJustification">Ken,</p>

  <p class="PAndJustification">Kâğıdı önüne alıp, yazsın. Madde madde. Hepsini bir çırpıda yazmak zorunda değil. Hatırladıkça eklesin. îki gün müddet versin kendine yeter. Mutfak listesi gibi. Otursun, tek tek yazsın. ‘Sevgili...’ diye başlasın o kâğıt. Çünkü sevilmeyen birinin, kalp kırmaya gücü yoktur. Kalbimizi eline almayan,&nbsp;onu kıramaz sonuçta değil mi? Yazalım, şuna kırıldı buna kırıldı. En saçma şeyleri bile. Biliyoruz ki saçma, kalbe girip&nbsp;yaralayan bir şeydir.</p>

  <p class="PAndJustification">Di.</p>

  <p class="PAndJustification">Bir şeydi. Ama geçmişe ait bu şey, geçmişte kalmıyor bazen. Ben, kelimelerin en büyük büyü olduğuna inanıyorum. Bu yüzden bu ‘silgi işkencelerini ve kalp kırıklıklarını bir&nbsp;kâğıtta bir araya toplamak, onları buruşturup atmanın ilk&nbsp;adımı. Sonra o kâğıdı katlayın. Cesaretiniz varsa, kalp kırana verin. Yalnızken, kendi kalbine okusun. Onun kalbi taşısın artık onları.</p>

  <p class="PAndJustification">Yada,</p>

  <p class="PAndJustification">Buruşturup atın. Bir kalbe en iyi gelen şey, affetmektir.</p>

  <p class="PAndJustification">Tır.</p>

  <p class="PAndJustification">Hadi kalksın kalpten, o ağır yük taşıyan tırlar.</p>

  <p class="PAndJustification">Ve biz başlayalım yazmaya:</p>

  <p class="PAndJustification">Sevgili...</p>

  <p class="Ph4AndJustification" id="bookmark6"><b class="calibre15">Böyle buyurdu rüyagezer</b></p>

  <p class="PAndJustification">Ben rüyagezer, yemin edebilirim ki neredeyse hiçbir gerçeğe el sürmedim, St. Antuan Kilisesi’ne gidip Bach dinledim.</p>

  <p class="PAndJustification">Bach, sadece Tann’nın anladığı bir dilde, dünyada olup biten bütün duygulan anlatmış. Casus yani. Aramıza sızmış, saklı olanı ve gün gibi ortada olanı görmüş, gitmiş hepsini&nbsp;bir bir anlatmış. Müziğin, akla hemen takılmayanından, dile&nbsp;hemen dolanmayanından korkulur. O bizim için değil. Belki&nbsp;de dinlemesi bu yüzden o kadar güzel.</p>

  <p class="PAndJustification">Ben rüyagezer, yemin edebilirim ki bu yazıda bir daha söze böyle başlamayacağım, sinemaya gidip Adam Sandler’m filmini seyrettim. (Her kadının bir ideal Hollywood kocası&nbsp;bulunur. Benimki, Mark <b class="calibre15">Ruffalo’yla</b> Adam Sandler arası bir&nbsp;aile babası. Tabii her şey Clive Owen’a kadar.) Seyrettim ve&nbsp;beğendim. Çok beğendim hatta. Hayatta hem güldüren, hem&nbsp;düşündüren, hem de ağlatan şeyler bizim için. Biz insani&nbsp;düğmelere sahibiz. Onlarla oynamayı bilen, çok az kişi var.&nbsp;Belki de, seyretmesi bu yüzden o kadar güzel.</p>

  <p class="PAndJustification">Her şeyi, ancak bir ‘kendinden ibaret bir kendi kendinelik’le halledebileceğimi gördüm. Bu önemli bir görüş. Bu beni sinirli yaptı hemen. Iş güçse, işçi de güçlü olmalı. Dedim hemen. Dediklerimi bir kerede anlamayan kimseyle çalışmak istemiyorum dedim. Dedim içimden. Dediklerimi&nbsp;bir kerede anlayan birkaç kişi vardı. Onlarla çalışmak, ondan bu kadar güzel olsa gerekti.</p>

  <p class="PAndJustification">Bir arkadaşıma küsüp, dilimden laflar savurdum. En kesici taraflarıyla kanatıp, insana geri dönenlerden. (Ben kelime ustası değilim ama, Murathan Mungan doğru söylemiş, kelime silahı olan, onu asla kullanmamalı. Bir ömür sakat bırakabilir insanı.) Sonra oturup konuştuk. Ben, gerçeğe pek&nbsp;değmediğimden, gerçek bir sorun olduğunda oturup konuşmaz, bağırıp alınmazdım. Ama yok saydığımız şeyler, çoğalarak var ederler kendilerini. Bu sefer, çeke ite düğümü çözmeye çalıştım. Bazı laflarımı geri aldım ve yeni laflar ekledim, Sonunda ikimizin de yüzü güldü. Kelimeler sıfırdı biz&nbsp;bir. Kavga etmek kötü değildi, hatta güzeldi.</p>

  <p class="PAndJustification">Gidip, üzerinde ‘Kadın: Dişiliğin Manevi Gücüyle Temasa Geçmek’ yazan bir kitap aldım. Kitapçının dışında, sular seller gibi yağmur yağıyordu. Kitapçının içinde ben, kitabı tutup tutup, rafa geri bırakıyordum. Bir şeyi neye göre elime&nbsp;alıp, neye göre bırakıyordum? Kendi mekanizmalarıma güldüm. Ben, Osho falan okumazdım ama aldım. İlk on sayfasında okuduğum çoğu şeye katılmadım, anlatımına da bayılmadım. Ama okuyacaktım. Ve bu bile güzeldi. Her yerde gezinen bir rüyagezerdim ben, iyiydi güzeldi. Bugün bir insanı&nbsp;uyandırsam bile, buna değerdi.</p>

  <p class="Ph4AndJustification" id="bookmark7"><b class="calibre15">Kaşlarımda bulutlar toplanmış, sanki ağlıycam ben!</b></p>

  <p class="PAndJustification">iki kaşımın arasında o kadar çok şimşek çaktırdım ki, böyle dikine bir çizgi oldu. Benim gibi çok yağışlı insanlarda olur bu. Şimşek çizgisi. Çat çat çatmaktan. Bi yandan da, herşey&nbsp;komiğime gittiğinden, bunu onu susturacak kadar güçlü bir&nbsp;kahkaha tufanıyla bastırmaya çalışıyorum. Yani yüzümde&nbsp;böyle bir müzik çalıyor, ruh kaynaklı: Çat çata kah kah, çat&nbsp;kihh kih! Dikkatli bakacak olursanız, mimiklerimde ve benden çıkan seslerde bu trajediyi hemen yakalarsınız. Üzer ürpertir, hemen ardından gıdıklar gülümsetirim. Bugünkü bulutların sebebi de, zaman.</p>

  <p class="PAndJustification">Bir şey benim ses ayarlarımla oynadı. Geri geri sayan saat var ya bizim, sesi çok açıldı onun. Sağır olucam sanki. Onun&nbsp;tik tak’ı bütün diğer sesleri, topuğuyla ezer hale geldi. Olayı&nbsp;anlatiym isterseniz, daha çabuk anlarsınız belki. Ceren’le&nbsp;Yeniköy’deki mantıcıda oturup, yola bakakalıyorduk geçen&nbsp;hafta. 10 dakika boyunca geçen her arabaya, en ağır düşüncelerimizi yükledik. Yükledik çünkü, 10 dakika önce Mazhar&nbsp;Abi bize, ‘zamanın nasıl geçip gittiğinin anlaşılmadığını söyledi. O anlamadıysa, biz hiç anlamazdık. Zamansız kalınca,&nbsp;günümüzü görücektik. Demek ki saat hep, bugünü çeyrek ge-çicek, yarma 5 kalıcaktı.</p>

  <p class="PAndJustification">Zaman böyleyken, kimse plan yapamazdı. Şimdi sizi arasam, ‘buluşmamıza 15 dakika geciktin’ ya da ‘5 dakika sonra buluşmamız gerek’ desem naaparsınız? Çaresiz kalakalırsınız. Söz konusu bir kahveyse iptal edersiniz, ertelersiniz. Peki ya söz konusu olan hayatınızsa? işte o zaman,&nbsp;kaşlarınızda benimkiler gibi bulutlar toplanır!</p>

  <p class="PAndJustification">Dünyanın kendi etrafında ve güneş çevresindeki turları sandığımdan daha hızlı çıktı. Ben bunu düşünmezdim. Çünkü insan, bu dönüşleri hissetmemek üzere yere çakılmıştır. Fakat ‘bir durup düşünüldüğünde’, ki bunu yapmayı hiç&nbsp;sevmeyiz, baharların ve akşamüstlerinin çabuk çabuk gelişi&nbsp;dikkat çeker.</p>

  <p class="PAndJustification">Bir keresinde, 16 yaşında bir oğlan çocuğu, çok güneşli yazdığım günler ondan uzaklaştığımı söylemişti. Biliyorum o&nbsp;yaşta insan, perdeleri çok seviyor. Ama bu bahsettiklerimi de&nbsp;anlamayacak o, çünkü o yaşta insan saate, baharlara falan&nbsp;da bakmıyor. Neyse, o da hızla 26 olduğunda bu yazıyı okuturum ona. Olmadı hemencecik 36 olduğunda... Son gülen ben&nbsp;olmak isterdim ama anlaşıldı ki, son gülen zaman olucak.&nbsp;Peki, Mazhar Abi, biz naapalım şimdi?</p>

  <p class="Ph4AndJustification" id="bookmark8"><b class="calibre15">Bir varmış, bir tane daha varmış</b></p>

  <p class="PAndJustification">Biri olmadan, öbürü olmazmış. Bu böylece yazılsınmış. Bir Rus köyünde iki balık yaşarmış. Biri turuncu ve İri. Öbürü&nbsp;korkak ve İnce. Bütün çiftler de böyledir biraz düşününce.</p>

  <p class="PAndJustification">İri sormuş bir gün: ‘Madem bütün bu denizler birbirine bağlı, niye biz seninle sadece bu kıyıdan ötekine yüzüp duruyoruz? Kendimizi bir akıntıya bıraksak, yeni sularda yüzsek,&nbsp;başka balıklar yesek daha mutlu olmaz mıydık?’ Hak verdi&nbsp;İnce. İnceliğinden sırf. Çünkü onun mutluluğu için, İri ve o&nbsp;kıyı yeterlidir. Gerisi hava su değişikliğidir ki, insan bundan&nbsp;beslenemez. Balıklar hiç.</p>

  <p class="PAndJustification">Katıldı yine de, düştü İri’nin peşine. Akıntıya bıraktı kendini. Bunlar beraberce, İstanbul ve Çanakkale boğazlarını geçtiler. Geçerken eğlendiler. Fakat bir balıkçı, akşam yavrularına balık götürmek için suya ağ atmıştı. Ve bizimkiler farkına varmadan bu ağa takıldılar. Daha doğrusu İri takıldı.&nbsp;İri ya. İnce de sıyrılıp çıktı. İnce ya, bırakıp gitmedi. Hem inceydi hem âşık. Kemirip ağlan, kurtardı Iri’yi. ‘E, tabii, ben&nbsp;bu ağlara takılacak kadar güçlü kuvvetli değilim, eriyip gidecek gibiyim’ diyerek, onun gururunu da okşadı. Aşkta, en&nbsp;yanlış şeyler bile mantıklı gelir insana. Tabii balıklara da.&nbsp;Çünkü aşk, suyun içinde de aşktır.</p>

  <p class="PAndJustification">Derken, bizimkiler soğuk denizlere kavuştular. Fakat ince, alışık değildi bu serin sulara ve hastalandı. Pulları dökülüyordu her gün ve gün geçtikçe daha da yavaşladı. Hatta&nbsp;durdu bir gün. Atlantik’in ortasında. Ya döneceklerdi ve İnce&nbsp;kurtulacaktı. Ya da tek bedene düşeceklerdi. Çünkü herkesin Küba’ya kadar yüzecek nefesi kalmayabilir. Hele hastaysa. İri, Küba’ya gitmeyi seçmeden önce, biraz düşündü. O düşündüğü süre kadardı sevgisi, ki o da çok sayılmazdı. En başta sıkılan oydu köyün kıyısından. Demek aslında gitmek istiyordu Ince’sinin yanından. Ama bizimki bu durumu anlamadı. Ve onunla Küba’ya varmak için son çabalarla yüzdü.&nbsp;İnsan, sevdiğiyle geçen zamana doyamadığı kadar âşıktır.&nbsp;Balıklar da.</p>

  <p class="PAndJustification">‘İki dakika daha beraber yüzmek, tek başına sağlığına kavuşmaktan iyidir<span class="calibre18">5</span> bile dedirtir aşk insana. Dedirttiği gibi Ince’ye. İki dakika kadar yüzdü ve öldü. Yukarı doğru çıkarken zayıf gövdesi, kılçıklarına kadar mutluydu ve gülüyordu.&nbsp;Koca bir balina onu yuttu, bunu da biliyordu. İri, tek kaldı&nbsp;ama, suyun ucunda Küba vardı. Var gücüyle yüzdü. İnceyi&nbsp;unuttu. Ince’yi unuttuğu kötü oldu. Çünkü onlar birbirlerine&nbsp;5 saniyede bir, nereye gittiklerini hatırlatıyorlardı ve şimdi&nbsp;10 saniye geçmişti ve katiyen hatırlamıyordu. Ne Ince’yi, ne&nbsp;Küba’yı ne de adının İri olduğunu, insana adını başkaları hatırlatır, balıklara da.</p>

  <p class="PAndJustification">O yüzden kayboldu derin sularında Atlantik’in. Ve koca bir balina onu da yuttu. Fakat mucize bu ya, balinanın midesinde Ince’yi buldu. Meğer onları yutan aynı balinaymış, ince öl-memişmiş, tam tersi midenin sıcaklığında dirilmişmiş. Ama&nbsp;oradan çıkarsa ölücek. İri de oradan giderse, nereye gittiğini ve adını unutucak. O yüzden, artık ikisi de buradalar. Ne&nbsp;fark eder, insana sevdiğinin yanı cennettir. Sevmeden hiçbir&nbsp;şeyin tadı olmadığını, bu hikâyeyi bilen bütün balıklar bilir.&nbsp;Ya insanlar? Onlar bu hikâyeyi bir şarkıyla bilecekler.</p>

  <p class="Ph4AndJustification" id="bookmark9"><b class="calibre15">Bence akıldan kalbe giden bir yol yok</b></p>

  <p class="PAndJustification">Kalpten akla giden bir yol da yok.</p>

  <p class="PAndJustification">Bu Robert Mc Kee denen adam, içimde bu iki şehre bakan, pencere kenarı bir yere alındı. Püfür püfür esen. Onu ömür&nbsp;boyu orada ağırlamaya hazırım. Arada bir hafızama üflemesini istiyorum sadece. Dediklerini unutmamam için, bana o&nbsp;cümlelerden birer küple söylemesini dilerim.</p>

  <p class="PAndJustification">Desin ki: ‘insanlar birbirlerinden nefret ederler.’ Ben bunu doğru kabul ediyorum. Fakat, yanlış anlamayın, bu cümle kesinlikle çok sütlü olmamı engelleyip, kakaomu koyulaş-tıramaz. Ben seziyordum çünkü. Bununla yaşamak eğlenceli bile olmuştu. Korkulacak bir şey değil. Realist bir adamın buz kütlesinin üzerindeyken, böyle bu. Bu o kadar derin katmanda ki, gözle görmeyiz. Derinin alt tabakası gibi düşünün.&nbsp;Bu da ruhun alt tabakası, ilk duyduğumda güldüm. Ben güldüğümde hak veriyor olurum. Hoşuma gitmiyor ama, dediğim gibi, ben bunu doğru kabul ediyorum.</p>

  <p class="PAndJustification">Desin ki: ‘Hayatta ilerleme yoktur.’ Hayat iyiye falan gitmez. Değişir evet. Hızla evet, iyileşme kelimesini kaldırıyoruz bir tek. Onu kaldırmak çok ağır. Fakat, ben bunu da kaldırıyorum. Neden bilmiyorum. Kitaplar tersini söylüyor.&nbsp;Herkes tersini söylüyor. Ama düzü bu. Ve ben unutmamak&nbsp;için, Bay Mc Kee’yi içimde ağırlamak istiyorum. Bunu göz&nbsp;ardı etmemek, şüphesiz yarınların ününe gölge düşürecek...&nbsp;Fakat insan denen benim gibi bir varlığa, bu kötümserlik&nbsp;uçucu gelicektir. Ben, yarınlara ‘gelecek’ adını takmış adamım. Gelecek diyorsam da gelir. Desin ki, desin ki... (düşünüyorum hangisi)... ‘Gerçek karakter, sadece kriz anlarında&nbsp;ortaya çıkar.’ Birini tanımak istiyorsak, hayatı onun için ça-tallandıralım. Hoşuna gitmeyen bir durumda kalıp, tepkisini göstersin. Görelim bakalım, gerçek rengini, teni pembe insanın. Ben bunu duyduğumdan beri unutmuyorum. Kendime&nbsp;kriz anlarında, hep bakıyorum. Tanıyalım Nil Hanım sizi biraz diyorum.</p>

  <p class="PAndJustification">Bu üç şeyi unutmazsanız ve üç arkadaşınıza söylerseniz, geometrik olarak çoğalır. Ve Robert Mc Kee, içimdeki konforlu yerden size seslenmekle kalmaz, büyük bir akşamüstü sevinciyle çayına bisküvi batırır.</p>

  <p class="PAndJustification">(Evet Bay Mc Kee haklısınız, böyle yazmamalıyım. Kesinlikle daha açık konuşmalıyım.)</p>

  <p class="Ph4AndJustification" id="bookmark10"><b class="calibre15">Bir Nil duası</b></p>

  <p class="PAndJustification">Senin için. Şöyle başlıyor: Sevdiğim kim varsa, kendim de dahil, sevebileceğim herkes de dahil...</p>

  <p class="PAndJustification">Sağlığı iyi olsun. Kalbi ritmini çalsın. Yanakları kiraz pembesi, dudakları bal olsun. Teni sıcak kalsın, enerjisi dışına taşsın. Ciğerlerinden nefes, midesinden gurultu, bacaklarından güç eksik olmasın. Kanı bol olsun, damarlarında dönüp dönüp dolaşsın.</p>

  <p class="PAndJustification">Sevdikleriyle birarada olsun. Kolu kollarına değsin, gözü gözlerinin içine baksın. Laflan birbiriyle başlasın. Nesi varsa, bölüşücek biri olsun; nesi yoksa, bulup getiricek biri olsun. Bu birileri az ama öz olsun. Bazılan dünyada tek olsun.&nbsp;Sevgisinin tamamını harcasın. Harcasın ki, ona büyük bir&nbsp;miras kalsın.</p>

  <p class="PAndJustification">Sevmekten bıkıp usanmayacağı biri olsun. Onun yeri ayn olsun. Onu soysun, başucuna koysun ama yalan uydurmasın.&nbsp;O herşeyine, her haline tek tanık olsun. Bir hareketiyle güldüren, bir hareketiyle ağlatan olsun. Duyguların hepsi onda&nbsp;olsun. Kalbi buna teslim olsun. Bütün şarkılar onu anlatsın.&nbsp;Âşık olsun, sırılsıklam olsun. Kurumasın.</p>

  <p class="PAndJustification">Yapmaktan bıkıp usanmayacağı bir işi olsun. Başarının gerçek adının bu olduğunu unutmasın. İbadet eder gibi,&nbsp;bu keşfini her gün yeniden kutlar gibi, onu yapıp dursun.&nbsp;Yaptıkça daha iyi yaptığını görsün. Daha iyi yaptıkça bunu&nbsp;başkaları da görsün. O başkalarının bunu gördüğünü, dış</p>

  <p class="PAndJustification">gözüyle görsün, iç gözüyle işine baksın.</p>

  <p class="PAndJustification">Neşesi bol olsun. Kendini mutlu etsin, durduk yere neşelenmek nedir bilsin. İçinde bir şey durup durup zıplasın. Duydukları, gördükleri onu gıdıklasın, kahkaha attırsın. Gürültü çıkarsın. Saçma şeyler söylesin. Çocuklukta en şımardığı ana, sık sık gidip gelsin. Nereye gidip geldiği bilinmesin.</p>

  <p class="PAndJustification">Değiştirmek istedikleri değişsin, içte ve dışta, iyi günde ve kötü günde tadilat yapsın. Eskilerini atsın, ruhunu havalandırsın. Kapıda hep kamyonu dursun. Dilediği yere taşınsın. Kendinden taşınmak isterse, içindeki güç, dışındaki sevgi ona yardımcı olsun. Bileği, bütün alışkanlıklarıyla, bağım-hlıklanyla güreşsin.</p>

  <p class="PAndJustification">Bir şey ona sürpriz olsun. Günlerinden bir günü, bir pakete sanlı olsun. Açılınca, içinden hiç beklemediği güzel bir haber çıksın. Bu gün üçyüzaltmışbeş’ten herhangi biri olsun.&nbsp;Öylesine bir pazartesi, arkaya kavuşturduğu ellerinde, unutulmaz bir salı saklasın. Öyle tahmini mümkün olmayan bir&nbsp;şey olsun ki bu, hayatın zekâsını anlatsın.</p>

  <p class="PAndJustification">Bir hayali gerçek olsun. Bir hayale gözünü yumsun. Peşinden koşup, onu sobelesin. Hayalini kendinden saklamasın. Bir çizgi filmde olduğunu, herşeyin mümkün olduğunu&nbsp;unutmasın.</p>

  <p class="PAndJustification">Bu duayı okusun. Kendi sesiyle duysun. Duası gerçek olsun.</p>

  <p class="PAndJustification">Her kelimesine şükretsin. Tek satırına nazar değmesin. Amin.</p>

  <p class="Ph4AndJustification" id="bookmark11"><b class="calibre15">Bugün ve sonrası (biraz da dün)</b></p>

  <p class="PAndJustification">Takvim sayfalan, zaman rüzgânnda uçup gidiyordu. Bu, şiirsel olamayacak kadar gerçekti. Günün çorbasını içeme-den, yann sofrayı topluyordu.</p>

  <p class="PAndJustification">Dünya deli deli güneşin etrafında dönüyordu. Tam bir tur yaptı ve biz ‘hah 1 Ocak oldu’ dedik. Şimdi kendimizi ‘re-set’leme zamanıydı. Küssek barışmaktık, yeniksek savaşı-caktık. Umut adında şişman bir balon, göğüs kafesimizin altından bizi yükselticek, ayaklanmızı yerden kesicekti. Yeni&nbsp;bir ajanda alıcaktık. Kalın ince, Picasso’lu Picasso’suz, büyük kutulu küçük kutulu. Geçen senekinden farklı bir şey.&nbsp;Başına, yeni yıl duamızı yapıştırmaktık. İnsanın başına ne&nbsp;gelirse, unutmaktan gelirdi. İnsanın başına ne gelirse hatırlamaktan gelirdi.</p>

  <p class="PAndJustification">Bugün sıfırın içine kıvrılıp, yeniden doğma günüydü. İnsanın ayaklan ne kadar kocaman olursa olsun, bu pozisyonu hatırlar. Bu sefer yazmaktık. Bitirmemiz gerekenleri.&nbsp;Büyük değişiklikler* listesi ve küçük değişiklikler** listesi&nbsp;yapmalıydı. Değişmeyecek olanlan*** da bir kenara yazmalıydı. Dolma kalemle. Diğerlerine kurşun kalemle ateş edili-cekti. Bang bang.</p>

  <p class="PAndJustification">Dünya da bizimle beraber çıldmyordu. 2’yle başlayan yıllarda ‘terrible 2’s -korkunç 2 yaş- sendromuna girmiş bir çocuk gibi huysuz oldu. Biz onu öyle büyüttük. Sıcak bastı.&nbsp;Kutuplardaki buzullar eriyip, kutup ayılannı suya düşürdü.</p>

  <p class="PAndJustification">Bir daha kar yağmadı. Yazlar çok ısındı. Güneş, bir gezegeni sisteminden dışan attı. O cüceymiş. Organik şeylerin peşinde koşmaya başladık. Mandalinalar kokmamaya, çilekler gitgide büyümeye başladı. Çekirdeksiz karpuz bile yapıldı. Ben yemedim. Bilim adamları genetik haritamızı çıkardılar, baktılar. Kalorilerimizi düşürüp, bizi her gün yürüttüler. Ayrıca stres olmasak iyi olurdu. Dünyanın dedikodusu birikti, Shloh’la Suri süperbebekleri doğdu. Saddam Hüseyin geçmişte kaldı, internetten herkes herkesle tanıştı, herkes herkesi izledi ve dinledi. Herkes herkesi puanladı ve yorumladı.&nbsp;Dünyanın üzerine bir wireless battaniye çekildi. Balıklar bile&nbsp;isteseler, internete girebilirdi.</p>

  <p class="PAndJustification">Bir paragraftık zaman bile, çoktu geçmişe. Bugün burda değilsen, yoklamada yok sayılıyordun. Modem zamanlardan&nbsp;atılıyordun. Dünya içli dışlı olunca, başkalarının acısına duyarsız kalamaz oldun. Eğer tanımadığın insanlarla paylaşmıyorsan, ayıplanıyordun. Kapitalizmden atılıyordun. Bu iyi&nbsp;oldu. Kalpler daha yumuşadı sanki, istediğin şarkıyı 2 dakika sonra dinledin. Bu seni hem değer bilmez, hem de değerli&nbsp;yaptı. Artık yeni savaşın, bu ikisi arasında olucaktı.</p>

  <p class="PAndJustification">Bugün 1 Ocak’tı. Dünyayla birlikte herşey, yavaş ve hızlıca yeniden dönüp, arkasında sakladığı yeni resmi göstericek-ti. Bugünden bunlara aklımız ermezdi. Hiçbir falcının dediği de çıkmazdı.</p>

  <p class="PAndJustification">* Büyük değişiklik: Şu andaki bakış açını hızla eskiten şey.</p>

  <p class="PAndJustification">** Küçük değişiklik: Bu hızla başın dönmesin diye, seni tutan şey.</p>

  <p class="PAndJustification">*** Değişmeyecek olan: Senin tuttuğun ve tuttuğunu unuttuğun şey.</p>

  <p class="PAndJustification">1 Ocak’ta olmak yine de güzel şey.</p>

  <p class="Ph4AndJustification" id="bookmark12"><b class="calibre15">Feminist diyorlar bana, desinler değişemem</b></p>

  <p class="PAndJustification">‘Sevdim seni bir kere, başkasını sevemem’ şarkısını, ben hep erkeklere söylerim. Ben onları severim. Hatta kadınları, kadınsever ve erkeksever diye ayınverseler bir gün, erkek-sever kadınlara katılırım. Küçük bir kızken bile, diğer küçük&nbsp;kızlara güvenmezdim. Çünkü hepimiz, elleri ayaklan küçük&nbsp;birer kadın gibiydik taa o yaşta. Arkadaşlık falan da edemezdim. Ben kadınlara sırlanmı vermez, yanlannda ağlamazdım.</p>

  <p class="PAndJustification">Büyüdükçe bu biraz değişti. Ama biraz. Aralarından ba-zılanna güveniyorum şimdi. Şimdi bazı cümlelerimi sadece onlann anlayabildiklerini biliyorum. Düğümlerim varsa kadınlarla, kurdelelerim varsa erkeklerle paylaşıyorum. Yani&nbsp;çözümleme modumdaysam başka, düğümleme modumday-sam başkayım. Ama eğer Madonna gibi imparator olmuş kadınlara, sırf bunu becerdiler diye hayran değilim dersem de,&nbsp;yalancıyım. Bu bağlamda bir anda sertleşip, evet kadın dediğin güçlü olmalı derim. Kadına gücü ve zekâyı hele hele&nbsp;espiritüelliği çok yakıştırırım. Eminim çoğu erkek buna katılmaz. Anlayacağınız kafam kanşık bugün, ne kadar kadıncı ve erkekçi olduğumla ilgili. Galiba yaşım büyüdükçe, düğümlerim artıcak ve cümlelerimin anlaşılması önem kazanı-cak ve kadınlar ağır basıcak gibi duruyor ama... Henüz orda değilim.</p>

  <p class="PAndJustification">Bütün kızlan toplayıp, çocuk ve kariyer yaptınp, tek taş-lannı kendilerine aldırtan ben, aslında ne demek istiyorum?</p>

  <p class="PAndJustification">Sezen Aksu bir keresinde, şarkılarda ne demek istediğini insan, onları yazdıktan çok sonra anlıyor demişti. Belki benim jeton da geç düşücek, bu şarkılarla ilgili. Sivri olmaları, bazılarının sinirlerini bozmaları, sağlıklı olduklarını gösteriyor ama erkeklere yüklenmek istemiyorum. Kadınların herşeye alttan alta hükmettiği bir dünyada, asıl korkulması gerekenin bizler olduğunu düşünüyorum. Hatta biliyorum.&nbsp;Kendimden biliyorum.</p>

  <p class="PAndJustification">Kadınların olaylara birçok açıdan bakan o petekli gözleri, bazen kafamı bulandırıyor. Ayrıca yorumlarının dürüstlüğünden son derece şüpheliyim. Çünkü kadın dediğin, konuşmadan önce konuşmanın sonuna gider. Ne söyliyeceğine ‘varır’. Erkeklerse söyleceğini ‘söyler’. Bu yüzden iş yaparken, erkekleri tercih ederim. Hem uzun süre konsantre olurlar,&nbsp;hem fazla kurcalamadan sonuca giderler. Ha, kadınlar da o&nbsp;işi daha önce yapılmamış bir şekilde akıllarına getirebilirler,&nbsp;o ayn. Çoğumuz net gördüğümüz yeni adreslere, sadece çetrefilli yollardan gitmeyi bilmekten kayboluyoruz.</p>

  <p class="PAndJustification">Beynimin iki lobunun, erkeklerinkinden üç kat daha fazla kabloyla birbirine bağlı olduğunu biliyorum. Kablo çok, fakat net görüntü az. Özne ve yüklemle cümle kurmak varken; ver elini zarf, edat, gizli özne demek, yüklemi yapamaz hale getirebilir. Bu, biz kadınların zayıf noktası. Ama ‘Nil genetik programına uy’, ‘otur yemek yap, çocuk bak’ fişlerini asarsanız da, error veririm. Devir değişti derim. Ayrıca doğaya&nbsp;Discovery Channel’dan bakıldığında, aslanların dişisi gidip&nbsp;avlanıyor. Öbürü sadece yele ve kükreme. Bakın şimdi kadın&nbsp;tarafına kaydım. Hemen öbür tarafa koşayım...</p>

  <p class="PAndJustification">Erkekler, kadınların dediklerini yapıyorlar. Bir yere, arkadaşınız olan bir erkeği çağırmak istediğinizde, kız arkadaşını ya da karısını ararsınız. Karan verecek olan, odur çünkü. Gizli açık bir sürü kararı verdiği gibi. Erkeğin haberinin olmadığı binlerce haber, ‘az sonra’ alt yazısıyla geçmez mi beynimizden? Neredeyse hiçbir zaman da şaşırmayız. Bu kadar sıkıcıyız işte.</p>

  <p class="PAndJustification">Ben kadınlara kolay kolay kollarımı açmam. Onların mutlaka bir bildiği vardır. Benim bilmek istemediğim. Onların benim bilmemi istemediği. ‘Ay yavrum, çocukken başına ne&nbsp;geldiyse’ demeyin, beni annemle babam eşit derecede sevdi.&nbsp;Hayatta en güvendiğim kadın annemdir. Annem olduğu için.&nbsp;Diğer birkaç kişi, onlar kendilerini bilir, benim şıklarımı aza&nbsp;indirmemi, sorularımı doğru sormamı sağlarlar. Onlarla güneş gelen her masada, saatlerce oturup konuşurum... Yine&nbsp;de erkeklerin yeri ayrı benim için. Başka şarkılarımda, onlar için selülit kremi sürer, kek yapar, prensesleri olurum.&nbsp;Nakaratta ne dersem diyim, olurum. Derim ki:</p>

  <p class="PAndJustification"><b class="calibre15">Herşeyimsin dedim ona Ben bir şeyler bulayım sana&nbsp;Olurum ben senin şeyin&nbsp;Olur musun herbişeyim?</b></p>

  <p class="PAndJustification">Neyim var bugün?</p>

  <p class="Ph4AndJustification" id="bookmark13"><b class="calibre15">Her şey -miş gibi yapıyor</b></p>

  <p class="PAndJustification">Bu kış baharmış gibi yapıyor. Biraz daha güneşini gösterir, vücut ısısını düşürmezse, ağaçlar ona kanıp çiçek açıcak. Eldivenler ve atkılar, çekmecelerde nefessizlikten ölücekler.&nbsp;Bunlar kimsenin umurunda değil. Herkes kol kola geziyor.&nbsp;Sanki kışsız olurmuş gibi. Olmaz ama. Bazı kitaplar sadece,&nbsp;belli sıcaklıkların altında anlaşılır. İnsan kendi sıcaklığıyla&nbsp;da ayaklan üşüdüğünde tanışır. Bıraksın bu zoraki ısıyı, eksilere inmek isteyenler var. Benim gibi.</p>

  <p class="PAndJustification">Kadınlar erkekmiş gibi yapıyor. Bu hafta <i class="calibre16">Kadın Beyni</i> diye bir kitap okuyorum. Tuhaflığın bende olmadığını ispat eden&nbsp;bir kitap. Kadınlar bir ay boyunca, her gün, hormonlardan&nbsp;dolayı farklı bir hava çalıyor. Mutlu, tutarlı, endişesiz olmak&nbsp;için, şu östrojenin bir gitmesi gerekiyor, (aman çocuk olmadan nereye?) Şaka yapmıyorum, her gün miksi değişen şarkılar gibiyiz. Her gün ekolayzınyla oynanan teypler gibiyiz.&nbsp;Hormonların biri iniyor, öbürü çıkıyor, biri gidiyor, öbürü geliyor. Kadın kadına savaşların, kadının kendisiyle ve tüm&nbsp;dünyayla savaşlarının temelinde yatan hep bu kimya. Bir&nbsp;de kitapta, internete falan girip modernleştiğimize bakmayın, beyinler ve güdüler Fred Çakmaktaş’la Wilma’dan kalma demez mi! Modern zamanlarda kömürle çalışan şeyler gibiyiz. Eminim erkek çokeşli kadın tekeşli falan da diyecek&nbsp;ileriki sayfalarda! Durumlar böyleyken biz naapıyoruz: para&nbsp;kazanıp, spor yapıp, gezip, yuva kurmayıp naapıyoruz? Size&nbsp;diyorum... (Orda kimse var mı?) Ileriki kuşakların testosteronu artar ve evlilik yüzükleri antikacılara düşerse şaşırmam.&nbsp;Ben de erkekmiş gibi yapıyorum. Öbürü nasıldı ki?</p>

  <p class="PAndJustification">Herkes, herşey yolundaymış gibi yapıyor. Bu âdetten, gelenekten ve nezaketten böyle. Halbuki insan gerçek gülümsemeyle gerçek olmayan gülümsemeyi daha kundaktayken ayırabilir. Gerçek gülümseme miş gibi yapılamıyor. Öyle çok yüz kası devrede ki, egzersiz etseniz beceremezsiniz.&nbsp;Anlaşılıyor demek istiyorum. Genel bir ruh hali düşüklüğü&nbsp;var. Voltaj düşük. Hayatın da, zamanın da kendini iyi hissetmediği günler var belki. O günler, bugünler belki. Hani kabul etsek, rahatlarız diye yazdım. Bir de bazılarımız, ben dış-lanndayım, uçuşuyor... Kafalarında sadece polen varmış gibi.&nbsp;Kendileriyle ilgili tek bir soru sormamaktan, boş kâğıt veriyorlar. Onların gözü düğme gibi. Bir de suratı asık mutlular&nbsp;var. Jim Jarmusch’un ve benim en sevdiğim.</p>

  <p class="PAndJustification">Bazı şarkılar, aklıma gelmemiş gibi yapıyor. Ben onlara bir tuzak hazırlıyorum şimdi. Yakında kendime sürpriz yapıcam.&nbsp;Son gülen ben oliym diye, şimdilik gülümsememi tutuyorum.</p>

  <p class="PAndJustification">Bir önceki paragraftaki ‘oliym’, olayım gibi yapıyor. Buna sinirlenenler olucaktır bu hafta. Beni de biraz sinirlendirdi.&nbsp;Bu kadar da olmaz canım... Bu hafta Nil çınlamıyor. Şükür&nbsp;ki, tınlıyor. Hangi makamı çalıyor bilmiyorum. Bir şeye sıkılmıştır canı. Öyle değilmiş gibi yapın, hemen geçer.</p>
</body>
</html>
