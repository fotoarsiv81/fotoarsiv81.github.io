<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<head>
  <title>R&gt;s,ş,t,u,ü,v,y,z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="PNormal"><br class="calibre2" /></p>

  <p class="Ph4AndJustification" id="bookmark0"><b class="calibre15">Hrant Dink’le aynı balıkçıdan balık almak</b></p>

  <p class="PAndJustification">“Onunla aynı balıkçıdan balık almıştık” dedi babam. Tazesinden vermesini tembihlemiş. Onu bir daha gördüğünde, öldürülmüştü. Bir kaldırımda cansız yatıyordu. O balıkçıya gelemezdi artık.</p>

  <p class="PAndJustification">Kadınlar savaş sevmez biliyorum. Kadınım, ordan biliyorum. Bir elin, haddinden hızlı havaya kalkmasına bile tahammülüm yok. İnsanın insanı öldürmesini anlayamıyorum. Bir böceğin bile, canı gözümün önünde havalanmasın, ışığı sönmesin diye, kartonlarla balkona taşırım. Balık da yi-yemem bu yüzden. Çünkü yüzüyle gözüyle yatar tabakta.&nbsp;İnsan ister istemez, onun belini kıvıra kıvıra gezindiği denizleri düşünür.</p>

  <p class="PAndJustification">Öldürmekten canı yanmayanlara inanmıyorum. Canının yanmasını hissetmeyenlere inanıyorum. Beni korkutan bir&nbsp;şey varsa, bu. Canının yandığını hissetmeyen insan, kafasım&nbsp;çok kötü bir yere çarpmış, bu da geçici bir duyarsızlığa sebep&nbsp;olmuştur, insan, öyle bir anda, eline tutuşturulan bir şeyden&nbsp;dolayı yanıp, kül olabilir. Yakıp, kül edebilir. Kurşun, insanın&nbsp;bulduğu en ağır şey. Hem en ağır, hem en hızlı, hem de sağır!</p>

  <p class="PAndJustification">Hayatımda tanıdığım hiç kimsenin, kendimden farklarını ayıklamaya çalışmadım. Tam tersi, bana benzer çoğunluğuna&nbsp;sığındım. Isı oradadır. Anlayış ve sevgi oradadır. Ondaki ben,&nbsp;orada beni bekler. Hepimiz aynı balıkçıdan gider balık alırız&nbsp;en nihayetinde. Karnımız doyar. Ülkenin birinde, bir bayrak</p>

  <p class="PAndJustification">altında dururuz. Ama en fazla ‘bir insan’ oluruz. Bu her yerde böyledir. Bu yüzden insan, dünyanın herhangi bir dilinde söylenmiş hüzünlü bir şarkının neden bahsettiğini bilip, ağlayabilir. Dil, sadece anlatmak içindir. Bir beyin, bir kalp ve&nbsp;iki göz birbirinden ne kadar farklı olabilir ki? Çoğunluğu ettir, gerisi renktir.</p>

  <p class="PAndJustification">Bunu yazıyorum, çünkü ülkemi son zamanlarda, özellikle de o yürüyüş günü çok beğendim. Bir iki kurşunla onu korkutmaya çalışanların üzerine, yüz binlerce adımla yürüdü.&nbsp;Dev oldu. Kurşundan ağır oldu. Sustu. Ölümden sessiz oldu.&nbsp;Meydanlarda gözü yaşlı çocuklar ve bir sevgili vardı. Onların&nbsp;yüreği yandı... Yanar ona bir şey yapılmaz. Ölümün pansumanı olmaz. Güvercinler ve şiir vardı. Barış, meydana tek&nbsp;geldi. Savaş hakkında tek kelime etmedi.</p>

  <p class="PAndJustification">Hrant Dink’in bize bir kötü, bir de güzel haberi vardı. Kötü haber: Hrant Dink ölmüştü, iyi haber: Hrant Dink ölmemişti.</p>

  <p class="Ph4AndJustification" id="bookmark1"><b class="calibre15">Kendini çalış, sorular hep ordan!</b></p>

  <p class="PAndJustification">Antalya’dayım. Yağmur var. Olur öyle. Otele doğru gelirken, etraf ıslandığında içimdeki kurtçukların da, tıpkı toprakta olduğu gibi çıktığım fark ettim.</p>

  <p class="PAndJustification">Damla damla pencereler, daha net düşünmemi sağlıyor. Bu aralar gece yatmadan, beynime girmesini istediğim bazı güzel cümlelerle dolu kitaplar okuyorum. Çünkü geçenlerde, ben uyurken, kafamın içindeki bir kütüphane memuresi-nin, düşüncelerimi raflara kaldırdığını hissettim. Topuk seslerini, merdiven sesini, sandalye sesini bile duydum. Demek&nbsp;bu, mühim bir zaman. Bazı rafların, bir daha hiç ziyaret edilmediğini düşünürsek, iyice öyle... Ben de uyumadan, hazırlop bazı hayat gerçeklerini bir bardak suyla yutup, öyle uyuyorum. Memure onlan alıp, alakalı başlıklarla beraber grup-layıp, anlamlandırıyor. Ve sabah, başka bir karesinde uyanıyorum bu oyunun. Yoo, delirmedim. Kitap isimleri mühim değil. Herkes duyduğu laflan dinliyor zaten. Şarkılar için de&nbsp;geçerli bu.</p>

  <p class="PAndJustification">Hah, yağmur ve düşünce. Aklıma üniversitedeyken, bahçeden sınıfa yürüdüğüm küçük ama uzun mesafe geldi. Yağmur yağdığında, yere bakarak hızlı hızlı yürürdüm. Yere bakarak, çünkü insanın düşüncesi kafasını eğince, ayağının önüne düşer. Hızlı hızlı, çünkü insan yalnızken gideceği yere hemen varmak, ve orda birileriyle buluşmak ister. Sokaklarda&nbsp;da, yağmur olsun olmasın, yalnızlar hızlı yürür. Ben, bu&nbsp;yürüyüşlerde, kendimi düşünürdüm. İçimin haritasını.&nbsp;Amerikamı, İzlandamı, Guantamelamı. Hiç ayak basmadığım yerleri. Kristof Kolombumu. Titaniğimi. Himalayalanmı&nbsp;ve musonlarımı. Dünyamı işte. Herkes gibi.</p>

  <p class="PAndJustification">Bunun ne kadar güzel bir şey olduğunu insan büyüyüp, tasalarla tanışınca unutuyo mu ne! Çok tasalı olduğumdan değil, his işte. Kendinden çıkıp, başkalarının dünyasına girince, başkalarından doğru kendine bakmaya çalışınca başkalaşıp, kendine bir başkası olabilirsin yani. Sonra da başkalaşım kayaları kadar, katılaşıp, kalabilirsin. İnsanın gözü, sadece içinden dışına bir manzara sunarken ne hazin bir son olur bu.</p>

  <p class="PAndJustification">İnsanın en güzel seyahatleri kendi içinde yaptığı iç hat uçuşları. Dış hat uçmak istediğindeyse, en güzeli kitap.&nbsp;Çünkü insanı kahve sohbetlerinin ötesinde tanıma ve ortaklık kurma ihtimali veriyor. En son Rus....., eve gelince karı</p>

  <p class="PAndJustification">sından çok eski bir arkadaşına rastladığım sakladı. Niye sakladığını anlayabiliyorum. Ve hap lafım da şuydu: study your-self (kendini çalış). Hallacı Mansur’un son sözüymüş bu. Bir bardak suyla yutulsun.</p>

  <p class="PAndJustification">Yağmur yağsın Antalya’da ve Nil düşünsün. işi ne.</p>

  <p class="Ph4AndJustification" id="bookmark2"><b class="calibre15">A’dan İ’ye bir sürü harf</b></p>

  <p class="PAndJustification">A, &nbsp;&nbsp;&nbsp;bir nida. Şaşırtan herşeye duyduğum derin batıl inanç.&nbsp;Beni yola koyan ses. Bu yazıyı, alfabeye uygun bir sesle yazmak istediğimde, en başa gelen harf.</p>

  <p class="PAndJustification">B, &nbsp;&nbsp;&nbsp;Britney Spears’in B’si. Bu kız o kadar harfi varken, kendini niye kaybetti? Harbi mi bitti? Onu şimdi her zamankinden çok seviyoruz. Dizlerinin üzerine indi. İnsanlar, dizüs-tünde yürüyenleri çok sever, övgülere boğarlar. Ben bir gün&nbsp;Rehab’e girer miyim? Büyük konuşmayayım. Daha alfabenin&nbsp;başındayım ama, Amy Winehouse’un dediği gibi: Noo, no, no.</p>

  <p class="PAndJustification">C, &nbsp;&nbsp;&nbsp;bir vitamin. Çocuklara çıkarılan beliriverme sesi.&nbsp;Üçüncü şık. Pek işaretlemeyin.</p>

  <p class="PAndJustification">D, &nbsp;&nbsp;&nbsp;‘duyuanstend?’ hahahaha. İbrahim Tatlıses’in tatlı sorusu. Son bombası. Gayet yerinde bir kullanım. Bir röportajında duydum. Duyduğuma emin olunca, çok sevdim.&nbsp;Duyuanstend?</p>

  <p class="PAndJustification">E, &nbsp;&nbsp;&nbsp;eczane. Geçen hafta, hasta hasta, Mayadrom’daki kitapçıdan kendime ‘hastalık dergi ve DVD’leri alıyordum. Annem&nbsp;de yanımdaydı. Doktorla telefonla konuştum ve bana antibiyotiğe geçmeden önce minoset plus almamı söyledi. Ben de&nbsp;anneme dönüp, hasta şımarıklığımla: anne, burada eczane var mı, minoset plus almamız lazım dedim. Bakarız dedi. Raflara geri döndük. Ben bir dergiye bakarken, arkadan&nbsp;bir kol uzandı ve son derece kibar bir erkek sesi: ‘Buyurun,&nbsp;eczaneden minosetiniz’ demez mi! O sırada dilim tutuldu ve&nbsp;bu güzel jesti gerektiği kadar kutlayamadım. Teşekkür ettim&nbsp;ama azdı. Sonuçta beni tanımayan biri, bir ihtiyacıma kulak&nbsp;misafiri olup, gidip bana ilaç aldı. Kendisine bu köşeden, bu&nbsp;kadar incelerek girdiği kapılardan seslenerek, çok teşekkür&nbsp;ediyorum. Bu şifalar az bulunur, biliyorum.</p>

  <p class="PAndJustification">F, &nbsp;&nbsp;&nbsp;fantastik-komedi. Hayatın türü. Fantastikliği, koca bilinmeyenlerle dolu bir yolculuk olmasından geliyor. Komedisi&nbsp;de bizim o bilinmeyenleri kontrol etme isteğimizdeki gülünç&nbsp;çabalar. Ne episodlar yaşıyoruz değil mi bu uğurda?</p>

  <p class="PAndJustification">G, &nbsp;&nbsp;&nbsp;gargara. Hastayken ondan da yaptım. Amma tuhaf şey.&nbsp;Kim bunu bir dakika boyunca yapabilir? Ancak gırtlaksız ve&nbsp;bademciksiz biri. O halde üzerine yazsınlar: Biliyoruz çok&nbsp;kısa bir süre için yapabiliceksiniz, ama yapabildiğiniz kadar yapın, iyi gelir. Gibi. Niye birbirimizle ilaç paketlerinde&nbsp;ve her yerde bu samimiyette konuşmuyoruz anlamıyorum!&nbsp;Hepimiz aşağı yukarı aynıysak, bu mesafe niye?</p>

  <p class="PAndJustification">G, &nbsp;&nbsp;&nbsp;yumuşağın ğ’si. Demek g, çok sertti. Ayrıca yumuşatmak ve o yumuşak versiyonu da peşi sıra yanma koymak gerekti. Mukayyet olsun diye. Ayrıca sert sessizlerimiz, kesmez&nbsp;bizi o varken...</p>

  <p class="PAndJustification">H, &nbsp;&nbsp;&nbsp;havaalanları. Dünyaya sınırlar çizilmiş. Tamam.&nbsp;Bunlar o ülkelerin kutsal ve değişmez alanlarıdır. Peki.&nbsp;Sınırlarda bu yüzden, kontroller, bekçiler ve evraklar olu-cak. Olsun. Ama ayakkabılarımızı çıkarttırmak, parfümlerimizi bıraktırmak, gitar kutularımızı söküp açmak, çantalarımızı köpeklere koklatmak olmasm. Sanki Nazi kampındaymış gibi oldum. Sıraya dizilip, şüpheli muamelesi görmek beni mutsuz etti. Zaten ışınlanma olunca, bu çok yavaş ve ilkel yöntemler de kalkıcak. Tabii biz o zaman burada olmayabiliriz. İngiltere’den Türkiye’ye girerken oldu bunların çoğu. Seyahatten soğutan şeyler. Korku kokulu havaalanları. Ülkenden çıkmaaaa, ülkemize gelmeeee. Der gibi. Sanki&nbsp;dünya, üzerindeki bütün insanları ağırlamıyormuş gibi.</p>

  <p class="PAndJustification">I, ıssız / ve kirşiz / bir adada / bir hırsız.../ hırssız ama arsız&nbsp;/ buldu bir cımbız / başucunda bir evin, damsız / bir şiir vardı&nbsp;bunu anlatan / kısa ve iddiasız / yazmış Nil diye bir kız.&nbsp;Haftaya devam edicekmiş, î, ile.</p>

  <p class="Ph4AndJustification" id="bookmark3"><b class="calibre15">Jale’nin J’sinden Rize’nin R’sine</b></p>

  <p class="PAndJustification">J, &nbsp;&nbsp;&nbsp;joker. Başlıkta kullandım gitti.</p>

  <p class="PAndJustification">K, &nbsp;&nbsp;&nbsp;kıyafetler. Hoş şeyler. însan kendini onların içine sarıp,&nbsp;nasıl bir dükkânı ve dükkân sahibi olduğunu, ne satıp neyi&nbsp;satmadığını (tamamen metaforun üzerine binmiş durumdayız, takip edin) gösterebilir. Hüseyin Çağlayan gibi bir beden&nbsp;mimarıyla, Londra’da ilk karşılaşmamda, çok normaldi üstü&nbsp;başı. Neyi satmadığını gösteren bir duruş. Severim. Ben de&nbsp;sattığımla dalga geçen duruşu benimseyen bir okuldan gelmeyim. Alışveriş mesaim çok. Tek dezavantajım bu.</p>

  <p class="PAndJustification">L, &nbsp;&nbsp;&nbsp;Lorel ve Hardi. Çocukken babam bütün serilerini almıştı. Çok komikti diye hatırlıyorum. Başlamaya kıyamazdım.&nbsp;İnsanın başlamaya kıyamadığı şeyleri olması ne güzel. O&nbsp;sayfalarda, samanlı bir dünyam vardı. Biri şişko biri zayıf iki&nbsp;adam, bir de ben, sayfalarca saçmalardık. Alıp okusam yine&nbsp;güler iniyim? İnsanın komik bulduğu şeyler de genetik mi?</p>

  <p class="PAndJustification">M, &nbsp;&nbsp;&nbsp;mi mu mı midir mudur mıdır gibi soruların elebaşı.&nbsp;Ben, Terazi burcu olmamla bir alakası var mı bilmiyorum,&nbsp;her cümlenin sonunda hayal meyal bunları görür gibi olurum. Belirir ve kaybolurlar. Beni şaşı yaparlar. Cevaplarımın&nbsp;sonuna nokta koymazlar. Sağlıklıdır da aslında. Bin bilinmeyenli şu hayatta, kim dir dır dur diye d’yle bitirebilir ki cümlelerini? Bakınız:</p>

  <p class="PAndJustification">N, &nbsp;&nbsp;&nbsp;Nil. Bir keresinde, bir medyum bana demişti ki: Ben eski&nbsp;hayatımda Mısır’da yaşarmışım. Kocam beni bir sürü çocukla,</p>

  <p class="PAndJustification">eve kapatmış. Hiç çıkıp özgür olamamışım. Bu yüzden benim bu hayattaki misyonum, özgür olmak ve kendini ifade etmekmiş. Bu güzel bir masal olduğu için inanıyorum. Mısır’a gidersem anlarım, daha önce orada bulunup bulunmadığımı.&nbsp;Adımın Nil olması da hayatın şakacılığı olmuş olur.</p>

  <p class="PAndJustification">O, &nbsp;&nbsp;&nbsp;Okinawa. Hani insanların 100 yaşına kadar falan yaşadığı sağlık dolu, bitki dolu, neşe dolu, stressiz ada. ‘Çabuk&nbsp;içindeki Okinawalıyı bul’ çağında insan, yanında götürmek istediği 3 şeyi sormayan, böyle ıssız yerlerine sığmma-lı. Herkes en derin sularının ortasına, kanaviçe işlemeleriyle bu adadan yapmalı... Ne güzel şey kanaviçe. Ne yazık ki,&nbsp;K’yı geçtik.</p>

  <p class="PAndJustification">Ö, korkmayın ama ölümün bö’sü! Hiç ölmeyecekmişiz gibi yaşıyoruz. Hayatın, koluna, geriye doğru hızla sayan dijital bir saat taktığını bilmiyoruz. Guguklu saatli salonlarımızda, haksız bir yavaşlık içinde, zamansız yaşlanıyoruz. Hepimizin, hemen dolan bir sürede yapılacak bir dolu işi var. Biri yapsak ne ala, doluya vakit kalmayacak çünkü.&nbsp;Alfabenin sonuna gelemeden, ö çıkacak karşımıza çünkü.</p>

  <p class="PAndJustification">P, &nbsp;&nbsp;&nbsp;pilavın, Pelin’in, pırlantanın, perinin, prensesin p’si.&nbsp;Şarkılarımda bu kelimeleri kullanıyorum diye, beni bazen&nbsp;kızlar kadınlar şarkıcısı zannediyorlar. Zannetme diye bir&nbsp;şey yok gerçi. Herkesin baktığı yer, kendi gerçeği. Ben şarkı&nbsp;yazdığım odada, kendimi dinleyince bu kelimelere rastlamışım. Söylemeye gelince, pencereye çıkıp seslenmişim. Geçen&nbsp;herkese. Geçen kadınla adama, kızla oğlana, teyzeyle amcaya. Sadece pembenin p’si değilim yani. Bir şey anlattığımı&nbsp;zannediyorum.</p>

  <p class="PAndJustification">Bir sonraki harf de, R, zannediyorum.</p>

  <p class="Ph3AndJustification" id="bookmark4"><b class="calibre17">R&gt;s,ş,t,u,ü,v,y,z</b></p>

  <p class="PAndJustification">R, &nbsp;&nbsp;&nbsp;rüya... Rüyamda, hayırdır inşallah, lacivert derin bir&nbsp;okyanusun ortasındaki bir gemideyim. Geminin penceresinden, hayatımda bugüne kadar gördüğüm en güzel şeylerden&nbsp;birini görüyorum. Suda giden... Koccaman... Işıl ışıl yanan,&nbsp;plaka dolu bir kamyon! Her plakanın çerçevesi de var ayrıca.&nbsp;Anlatamam çizmem lazım.</p>

  <p class="PAndJustification">S, &nbsp;&nbsp;&nbsp;sineğin s’si. Bir sinek türü var. Böyle bildiğimiz sinek gibi ama ince uzunu. Böyle yapışık bir şey. Uçamıyor. Zıplayıp&nbsp;duruyor. Gıcık bir ses çıkarıyor. O sineğin, nasıl olup da bu&nbsp;fonksiyonsuzlukla türünü devam ettirdiğine inanamıyorum.&nbsp;Silinsin’in s’si olsun o istiyorum yeryüzünden.</p>

  <p class="PAndJustification">Ş, Şov biznıs. Işıklar yüzümüzden, alkışlar kulaklarımızdan, şarkılar ve kelimeler dudaklarımızdan ve boyalar gözümüzden eksik olmasın diye, ne kadar kaynasa da altı kısı-lamayan alev. Güzel anlattım mı? işte bunu hiç bilmiyorum. Şovum devam etsin diye yazıyorum.</p>

  <p class="PAndJustification">T, &nbsp;&nbsp;&nbsp;teessüf ederiz Nil Hanım’la teşekkür ederiz Nil&nbsp;Hanım’ın baş harfi. Aman aman bu ne tesadüf. Geçenlerde&nbsp;biri yazmış: bu alfabe oyunuyla, güya bu yazıyı doldurmaya gayret ediyorsunuz, fakat okurlar sizden daha zeki şeyler bekler. Lütfen dikkat edelim. Hmmm dedim. Kafamda hemen, Tıu doğru olabilir mi?’ sorusu belirdi. Doğru falan değildi ama olsun. Hiçbir cevaba ayıp olmasın. Derken bir sonraki mail şöyleydi: Bu alfabe oyununa bayıldık. R için bir hafta&nbsp;nasıl bekliycez? Buyurun. Daha doğrusu, ikinci kategorideki-ler buyurun, birinci kategoriler... Onlar Allah bilir bekleyeceğiz yerine bekliycez yazmama da teessüf ederler. Bense herkese tesadüf ederim buradan.</p>

  <p class="PAndJustification">U, &nbsp;&nbsp;&nbsp;UYARI: Gezegenimiz zor durumda. Birisi bize teker teker, tane tane, serseri bir apartman sakinine anlatır gibi, neler yapmamız gerektiğini söylesin. Söylesin ki, biz sadece kutup ayılarının değil, kendimizin de zor durumda olduğunu bilelim ve gerekeni yapalım. Şu Kyoto anlaşmasını da imzalayalım. O anlaşma, dünyayla aramızdaki romantik evliliğin sürmesi için, ona yapılacak bakımları sıralıyor. Madem&nbsp;bu yerçekimine yenik düştük, bakınca her gün âşık olduğumuz bu güzel yer için, herşeye değer. Jipleri falan da satalım&nbsp;artık. Ne o kadar omuz kabartmaya ne de o kadar atmosfer&nbsp;kirletmeye hakkımız var. Hayat, çok küçük şeylerden ibaret.&nbsp;Sahi, bunu göremiyor muyuz acaba? Bu konuda da uyarıyorum, hazır uyarmışken...</p>

  <p class="PAndJustification">Ü, ü ürrü üüü, horoz sesi, insana huzur verir. Sabahı erkenden getirir. Sessizliği noktalı harflerle böler. Arkasından keçi çıngırağı da duyarsak, köydeyizdir. Köydeysek, şehri özlemeyiz. Başka şehirdeysek şehri özleriz. Ben, en son&nbsp;Ordu’da, yaylada konser verdiğimde, (orada ne işim olduğunu merak edenler, lütfen arşivlerde geriye dönüp okusun)&nbsp;kaldığım odanın penceresinden bahçesine atlamıştım bu sesi&nbsp;duyunca. Keçi de ordaydı. Dere de ordaydı. İstanbul’u da hiç&nbsp;özlemiyordum o an.</p>

  <p class="PAndJustification">V, &nbsp;&nbsp;&nbsp;ve. Benim için en önemli bağlaç, bir de ya da’nın Tsi.&nbsp;Bunlar olmadan ben tek kelime edemem. ‘Ve’ olmazsa seçenek&nbsp;olmaz, ‘ya da’ olmazsa seçim olmaz. Seçeneksiz, seçimsiz de soru ve iktidar olmaz. Hayatın zevki de, suyu da çıkmaz. Şimdi&nbsp;başa dönelim, rüyalara... Nil, alfabesini tamamlamış, ama daha çok harfi varmış. Onları buraya dizmeye devam edicek-miş... Şimdi biraz, bu masalı dinleyerek uyuyacakmış. Zzzz.</p>

  <p class="Ph4AndJustification" id="bookmark5"><b class="calibre15">Akimın aldığını, kalbin takmaz...</b></p>

  <p class="PAndJustification">Bu da ne demek oluyor şimdi? Bir gün daha, sanki başa sarmış gibi yapmışken. İşler yolundayken ve hayat rutinken. Yuvarlanıp giderken. Somut haberler, dedikodular ve hikâyeler varken. Bu kadar organsal ve soyut olmanın âlemi&nbsp;yokken. Hem niye cümleleri böyle deviriyorum, bazı harfleri&nbsp;kelimelerin sonundan atıyorum... bilmezken. Benim hafta boyu, başımın üzerinde bu bulut var diye, varsayıyorum ki, başkaları da kötü havada. İşte bu yüzden. Kendim yağmur öncesi&nbsp;bir nemlilikte hissedenler, bir sonraki paragrafın salonuna geçelim. Demek istediğimi açayım:</p>

  <p class="PAndJustification">Kendimi akıllı buluyorum. Bunu bir marifet sayıyorum. Dum. Son günlerde, akıl pek bir işime yaramıyor. Muş.&nbsp;Yani, genelde pek işime yaramıyormuş meğer, bunu fark&nbsp;ettim. Beni fazla kontrollü, fazla bilinçli, fazla uyanık yapıyor. Rüyalara dalamıyorum. Uyurgezer olamıyorum.&nbsp;Saçmalayamıyorum. Kendimi kaybedip, bir gün ce e diye&nbsp;bulmak nedir bilmiyorum. Etrafımda, bundan şikâyetçi arkadaşlarım da oldu. Duyuyorum. Daha şiirsel olmak gerekirse:</p>

  <p class="PAndJustification">Bir sabah bir köşeden bir döndüm Kafamın aldıklarım,</p>

  <p class="PAndJustification">Kalbimin bozdurup bozdurup sattığı Arka sokağı gördüm.</p>

  <p class="PAndJustification">Cep telefonumun ekranında, aylardır aynı resim var. Bir koca kaplan ve arkasına tam ters yönde oturmuş, elinde direksiyon tutan, bir küçük maymun. Kaplan, bizi koştura&nbsp;koştura götüren tek hayvan olan duygularımız, içgüdülerimiz ve yeteneklerimiz. Yani evcilleştiremediklerimiz. Küçük&nbsp;maymuncuksa, bin bir dereden su getirerek, değirmenleri&nbsp;döndürdüğünü zanneden aklımız. Direksiyonu oyuncaktan&nbsp;onun. Bizi götüren o kaplan. Bizi süren bir akıl da yok. Bunu&nbsp;kendime hatırlatanın da, o maymun olması ne ironik.</p>

  <p class="PAndJustification">Aklımın aldıklarını, buhardan olan diğer organlarım -ruh gibi, duygu gibi- giysin, taksın takıştırsın istiyorum hemen.&nbsp;Mesela korkmamam gerektiğini öğrendiğim şeylerden, korkmamak istiyorum. Ama yok. ‘Korkma bak, bu askıya asılmış bir ceket’ diyorsun; ‘yok, ben burdan onu cadı gibi görüyorum’ diyip,&nbsp;kaçıyor. Aslında onu da anlıyorum. Hepsi, hayatm çok loş olmasından kaynaklanıyor. Ampul var. Elektrik düğmesi yok.</p>

  <p class="PAndJustification">Kalbim buna gülüyor, aklım şaşıyor.</p>

  <p class="Ph4AndJustification" id="bookmark6"><b class="calibre15">Yanlışlıkla içine girdiğim kareler sergisi</b></p>

  <p class="PAndJustification">Roma’da yürürken aklıma geldi. Japon turist, elinde fotoğraf makinesi, aşk çeşmesinin önünde sevgilisinin fotoğrafını çekiyordu. Ben de, sıkkın bir şekilde, havuza para atıp dilek diliyordum. Ve o karenin içinde, kıyısında ve köşesinde, bu halim sonsuza dek belgelendi. Hiç tanımadığım ve beni hiç tanımayan iki kişinin hayatlarında, dondurup sakladıkları bir anda, ben de vardım artık. Üçümüzdük. Belki de&nbsp;daha kalabalıktık.</p>

  <p class="PAndJustification">O fotoğrafa bakan hiç kimse, bana dikkat etmiycekti. Belki ilgisini tanıdık yüzlerden ayıracak kadar uzun süre resme&nbsp;bakan biri, bir saniye bana bakıp, kim bilir hakkımda hemencecik nasıl bir paragraf yazıcaktı. Muhtemelen, benim&nbsp;sıkkın bir Türk şarkıcısı olduğumu bilemeyecekti. Bunu zaten bir saniye bile umursamayacaktı, insanın ‘hiç kimse değil’ halinde donucaktım. Kendisini ‘birisi’ olarak var etmeye&nbsp;çalışan ‘biri’ için, o kâğıt parçası, egonun yıkılışının portresi&nbsp;olucaktı. Ego onu asla evine asmıycak, başkalarının ona turist kalmasına bir an bile bakamayacaktı.</p>

  <p class="PAndJustification">Kim bilir bugüne kadar kaç yüz bin resimde ben, ben falan değilken, ama aynı zamanda da ta kendimken, başım önde yürüyüp geçmiş, arka masada hamburger yemiş, bir arabanın önünde torbalarla beklemiştim! Esnemiş ve gülmüştüm. Sadece bir gövde ya da paltoluydum. Bu resimleri bir şekilde toplamayı becersem, ne ilginç bir sergi olurdu bu!</p>

  <p class="PAndJustification">Başkalarının hayatlarıyla kesişmiş, kesiştiği belgelenmiş bir sürü ben. Böyle bir sergi yapmanın en kolay yolu, aslında ve&nbsp;belki de, bunu Jeff Wall gibi kurgulayarak yapmak.</p>

  <p class="PAndJustification">Güzel olmaz mı, çok şey söylemez mi? insan, görüp görebileceği en küçük haliyle buluşmaz mı? Hayatta kapladığımızı düşündüğümüz alan, bir anda dapdar olmaz mı? Bakanın, gözünün görmek istediğini gördüğünü kanıtlamış olmaz mıyız? Önem sıralarının en en arkasında bile olmadığımız bir&nbsp;hücreye hapsolur, böylece ilk defa gerçekten özgürleşmez miyiz? Bir âşıktan, bir çeşmeden, bir gökyüzünden bile sonra&nbsp;gelmeyerek en flu halimizi almış olmaz mıyız? Bizi fokusla-mayan her fotoğraf makinesini yerlere atıp, üzerinde tepindiğimiz için kendimizden utanmaz mıyız? Utanıp arlanmaz&nbsp;mıyız?</p>

  <p class="PAndJustification">Ayrıca, böyle bir şeyin flu’su olmak istesem, aranızdan gözü olmak isteyen çıkar mı? Peki bunu böyle yaparak kendimi netlemiş olmaz mıyım?.. Peki benim kendimle derdim ne? Shhh, çok soru sormayalım, sanat bu sanat...</p>

  <p class="Ph4AndJustification" id="bookmark7"><b class="calibre15">Neyin olmasını iple çekiyorsunuz Bay Stevens?</b></p>

  <p class="PAndJustification">Filmde böyle soruverince Emma Thompson, ben de pause’a bastım. Neyin olmasını iple çekiyorsunuz Bayan Nil? Bu soruya verilecek kısa ve noktası kocaman olan bir cümleniz var&nbsp;mı? Sonra, bu cümlenin olmamasının, ölmek demek olduğuna karar verdim. Bir şeyin olmasını iple çekmemek, yaşamamak demekti. Bu soruya soluk almadan cevap verememek,&nbsp;bitkisel hayat demekti. Çoğu insanın hayatı bitkiseldi. Biraz&nbsp;kötü yürekli ama insanı şeytanca sırıttıran bir teoriye göre,&nbsp;dünyada başrol oynayanların sayısı 500’dü. Gerisi yardımcı&nbsp;oyuncu ve figürandı. Onlar bir şeyin olmasını iple çekmeyenler miydi?..</p>

  <p class="PAndJustification">Filmdeki Bay Stevens’ın, bu soruya cevabı hazırdı. Fakat cevabı o kadar içeri atmıştı ki, ses tellerine kadar çıkaramı-yordu... Halbuki biz, seyirci olarak cevabı biliyorduk. Miss&nbsp;Kenton’ı iple çekiyordu. Ama çoğu şey duyulmayınca olmaz.&nbsp;Bu da olmayacaktı. Ben, Bay Stevens gibi olmak istemiyordum. Bayan Kenton’ım her ne ise, onu istediğimi söyleyemediğim ve dolayısıyla yaşayamadığım bir dünyada, kısacık bir&nbsp;ömür geçirmek istemiyordum.</p>

  <p class="PAndJustification">Söz konusu cümlenin geçtiği yer, bir limandı. Gece, sokak lambalarının aniden yandığı bir andı. <i class="calibre16">(Şeker Portakalı</i> diye&nbsp;bir kitap vardı. Tekrar mı okusam? Nedense aklıma geldi...)&nbsp;Floresanlar yanınca, herkes alkışladı. Doğrusunu söylemek&nbsp;gerekirse, ben de gece lambalarının yandığı bir anda sokakta</p>

  <p class="PAndJustification">olursam, içimde bir alkış kopar. Böyle pasta mumu gibi yanar. Hava tam kararmadan yanar ve içine hiç karanlıkta kalmayacağına dair bir umut dolar. Dolmaz mı?</p>

  <p class="PAndJustification">Mr. Stevens gibi bir sürü insan var. Bu soruyu hiç kendine sormamış birinin kendisine bu soruyu sorduğu hiç olamamış&nbsp;insanlar var. Halbuki ne mühim soru. Sormayanın ne hazin&nbsp;olabilir sonu. Kafiyeden demiyorum bunlan.</p>

  <p class="PAndJustification">Tabii hayatın her evresinde, bir şeyin olmasını iple çekmek kolay değil. Yine de hep iple çekilecek bir şey var. ipler elindeyse, ipin ucunda bir ağırlık hissediyorsan, ipini çekince o ağırlık geliyorsa... Burada politik bir parantez açmak isterim. ipin gelecekle ilişkisinin kopmaması için, barış, özgürlük ve huzurun varlığı şart. Cumhuriyet yürüyüşleri, bir kadın olarak benim ipimi elime dolayıp, yola devam etmem için&nbsp;atılmış en güzel adımlardı.</p>

  <p class="PAndJustification">Bazı şeyleri, az çok, arada bir düşünen her insan bilir. Herşey, Mr. Stevens’ın suskunluğu bile, o anki koşullara bağlı olarak değerlendirilir, iple çekilecek şeyler olması için, ipin&nbsp;su gibi aktığı bir zamanda, ona asılacak gücü bulmak gerekir.</p>

  <p class="PAndJustification">Öteki ölüm demektir. Ve yaşarken ölmek ölümlerin en fenasıdır. Öyleyse, huzurlarınızdan çekilmeden önce, müsaadenizle, tekrar sormak isterim: Neyin olmasını iple çekiyorsunuz bayanlar baylar?</p>

  <p class="Ph4AndJustification" id="bookmark8"><b class="calibre15">ÖSS’ye girdim</b></p>

  <p class="PAndJustification">"... Madem öldürdün / akbaba olmasın! / eğer sen yoksan / kimsem olmasın.’ Bu şarkıya akbabanın nasıl girdiği konusunda bir fikri olan varsa, kendine saklasın, asla öğrenmek&nbsp;istemiyorum.”</p>

  <p class="PAndJustification">Parçada yazarın asıl yakındığı aşağıdakilerden hangisidir?</p>

  <p class="PAndJustification">A) &nbsp;&nbsp;&nbsp;Pop müzik parçalarındaki dil ve ritim yanlışlan</p>

  <p class="PAndJustification">B) &nbsp;&nbsp;&nbsp;Pop müzik parçalanmn sözlerindeki anlam tutarsızlığı</p>

  <p class="PAndJustification">C) &nbsp;&nbsp;&nbsp;Ülkemizde sanat kalitesinin düşüklüğü</p>

  <p class="PAndJustification">D) &nbsp;&nbsp;&nbsp;Müzikle uğraşan insanlann eğitim konusundaki duyarsızlığı</p>

  <p class="PAndJustification">E) &nbsp;&nbsp;&nbsp;Halkın müzik alanındaki beğenisinin çok zayıf olması</p>

  <p class="PAndJustification">(Bir dershanenin ÖSS Türkçe soru kitapçığında, paragrafta ana düşünce, soru 2)</p>

  <p class="PAndJustification">Beni ve müziğimi seven, ve anlamlı bulan, Duygu getirdi bu kâğıdı. ÖSS’ye hazırlanırken karşısma bu soru gelince şaşırmış.&nbsp;Kulise girer girmez elime tutuşturdu. Ben okur okumaz bastım kahkahayı. Arada bir, böyle bir kitapçıkta soru olur muyum&nbsp;esprisi yapıp, kendi kendime gülmüşlüğüm var. Dershanenin&nbsp;bir kabahati yok, almış paragrafı ‘ne demek istemiş bu adam’&nbsp;diye bir bakış açışım anlama sorusu soruyor. Fakat benim anlamadığım şu: yazar benimle ilgili neye yakmıyor?</p>

  <p class="PAndJustification">Eğer yakınıp durduğu şeyi ‘asla öğrenmek istemeyip’ gerçekten öğrenmek isteseydi, kafasında inceden bir soru</p>

  <p class="PAndJustification">kitapçığı taşısaydı, şunu kolaylıkla anlardı ki: bu şarkıya akbaba, ölümden de beteri temsil etmek için girmiş. Sonra da uçup gitmiş. İnsan şarkısını asla açıklamamak, ben de açıklamayacağım ama Duygu gibi bunu ‘anlayan’, çünkü dinlediği şeyi ‘öğrenmek isteyen’ bazıları için, komik duruma düştüğünü bilmeli yakınan bu yazarımız. Bazı şarkılarda, bazı&nbsp;cümlelerde, bazı filmlerde, bir şeyi anlamak için atlanması&nbsp;gereken birkaç ufak taşı, üşengeçliğinden anlamayan ve suya&nbsp;düşen insanlar, bizi anlamsızlık içinde boğuluyor zannedebilirler. Oysa buradaki matematik, ilkokul seviyesinde bir basitliğe sahip. Hayatımın bir senesini Boğaziçi Üniversitesi’ne&nbsp;girebilmek için soru kitapçıklarıyla geçirdim. Ta hepsi ya da&nbsp;hiçbiri’ olmak istediğim için, okudum, anlamaya çalıştım her-şeyi. Hâlâ çalışıyorum. Aslında bana da malzeme oldu. Geçen&nbsp;ayki üniversite konserlerinde, bu soruyu okuyup, yaş 18’i&nbsp;söylemeye başlayınca, hem eğlenceli oldu, hem de taşlar daha da yerine oturdu. Zira benim naçizane çabam, kendi hayatıma ve sizinkine, ‘yakınmadan’, anlam katabilmektir. Bu sorunun cevabını b diye işaretleyen, üniversiteye girer ama ya-kınanadama hak veren, hayatın içine giremez. Çünkü yakı-nanadam, kendi yazısında da belirttiği gibi, ‘fikri olan varsa, kendine saklasın’ der. Ben onunla saklambaç oynamak&nbsp;istemediğim için, söyledim ve yazdım. ÖSS’ye girenlere ve&nbsp;Duygu’ya duyurulur: Hayat çoktan seçmelileri doğru bilenlerin değil, kendi hakkında yakınmadan bir paragraf yazabilenlerin... ve iyi ki de öyle.</p>

  <p class="Ph4AndJustification" id="bookmark9"><b class="calibre15">Sakladığımız şeyler yasası</b></p>

  <p class="PAndJustification">Bazen, ben de tıpkı sizin gibi, çok sevdiğim şeyleri kaybetmemek için saklarım. Öyle bir yere saklarım ki, sadece ben biliyorumdur ve mesela siz onu aramaya kalksanız, aklınızın ucundan geçmeyecek bir yerde olur. Böylece, ölene kadar&nbsp;asla okunmayacak bir kitabın arası, bir toka kutusu ya da&nbsp;bir çekmecenin sağ arka köşesi benim için bir hazine haritası olur. Hayatımın bir köşesinde, sanki tatlı bir kedi, kıvrılır&nbsp;uyur. Hiç miyavlamaz.</p>

  <p class="PAndJustification">Buraya kadar tamam da, insan çoğunlukla sakladığı şeylerin yerini unutuyor. Asla hatırlamıyor. O kediyse mesela, nefes seslerini duymak için kulak kesiliyor ama nafile. Orada yok, burada yok... Dünyada senin bilip de diğerlerinin bilmediği her yere bi bakarsm yok. En sakındığın şey, sonsuza dek&nbsp;senden saklanmış. Peki, onunla kim saklambaç oynadı? Sen.</p>

  <p class="PAndJustification">Ben, bu vakadan birkaç tane yaşadım ve şu sonuca vardım: hiçbir şeyi saklamıycam (‘anasım satiym’ de var burada, saklamıyorum, yazıyorum size transparan bir yere). Kimse&nbsp;bulmasın korkusundan sakladığımız şeyler, bize de yar olmuyor çünkü, işte sakladığımız şeyler yasası bunu söyler. Bu&nbsp;yasa, bize sakladığımız şeyi yasaklar. Saklanan şeyi de sonsuz hapse atar.</p>

  <p class="PAndJustification">Yerini unuttuğumuz şeyleri bir düşünelim: somut eşyalardan benim en son, ipod nanom; soyut eşyalardan neler nelerim kayıp! Aslında neden olduğunu da biliyorum, size delice</p>

  <p class="PAndJustification">gelicek ama, eşyalann iradeleri ve kendi kendilerine kaybolma özellikleri var. O kadar eminim ki, aksini çok fazla iddia eden olursa, kuantum fiziğinde böyle bir şeyin var olduğunu&nbsp;çalışır, ispatlarım!</p>

  <p class="PAndJustification">Mesela, hakkında kötü konuştuğunuz bir eşyayı düşünün ya da artık yenisini almayı istediğiniz... Eğer bunu ona belli ederseniz, birisine söylerken falan duyarsa, intihar eder.&nbsp;Kendini yere atar, bir şekilde bir yere takıp parçalar, ocağın&nbsp;falan yanında durup yakar. Kendine bir şey yapar. Bu bana&nbsp;hep oluyor. Sevdiklerimse, ben saklamazsam hiçbir yere gitmiyor. Bu durumda saklanan şeyin neden yok olduğu ortada.&nbsp;O artık onu sakınacak kadar sevdiğimizi düşünüyor. Bu bir&nbsp;nevi sevgisizlik. . O da kendini kaybediyor. Sakladığımız yerde&nbsp;durmayarak. Aslına bakarsanız, kimse saklanmak istemez.&nbsp;Herkes, eşyalar bile, güneşin altında rengini belli etmek ister. Bu durumda, yasalara uyalım derim ben. Saklayarak&nbsp;kaybettiğimiz maddi manevi eşyalarımızdan af dileyelim.&nbsp;Bir daha bir şeyi saklarken, büyük bir ihtimalle ona son defa&nbsp;baktığımızı unutmayalım.</p>

  <p class="Ph4AndJustification" id="bookmark10"><b class="calibre15">Beğenmediğimiz insanı kıskanmayız!</b></p>

  <p class="PAndJustification">Âdettendir, insan, kıskandığı birini kötüler. Beğendiği yerlerine dokunmadan, eve giren hırsız paniğiyle, onun çekmecelerini dağıtır. Tek amacı, birkaç uyduruk şey bulmak ve ışığın altına getirmektir. Bunu yaparken kesinlikle saçmalar. Kesinlikle keskin, edepsiz kelimeler kullanır. Eline aldığı bıçakla girdiği bu yabancının evinde, kendini yapayalnız hisseder. Bu kadar tek ve çaresiz olmak insanı saldırganlaştırır.&nbsp;Aslında, ‘evet, erkek olsaydım/kadm olsaydım ben de onu beğenirdim’ diyemeyeceğimize göre -bunu diyenimiz çıkmamıştır- karşımızdakini seçiminin kötülüğüne ikna etmeye çabalarız. Kıskançlık, bir paragrafla, bu kadar fena bir şey işte,&nbsp;insanı canlıyken kemirir. Kendini kemirtir.</p>

  <p class="PAndJustification">‘O halde dostlarım, gelin kıskanmayalım’a falan bağlamayacağım tabii ki konuyu. Mümkün değil çünkü. Kıskançlık azaltılabilir mi? Peki, bu konuyu araştırmaya çalışayım...&nbsp;Hmmm, eğer insan etrafındaki beğeneceği insan kriterlerini&nbsp;yükseltmeyi başarırsa belki. Bunu başarmanın yolu, kendini daha da iyi hale getirmek. Bunu beğenmedim gerçi. Keskin&nbsp;sirke, küpüne zarar duruyor bu biraz. Bu yarış insanı kepek&nbsp;ekmeklerine, spor salonlarına, estetisyenlere ve terapistlere&nbsp;mahkûm edebilir. Tabii ki fizik önemli ama... Her gün yaşlandığımıza göre, ben bunun üzerine bütün paramı yatırmam.</p>

  <p class="PAndJustification">Buldum! ikinci bir şey buldum. Şu en doğudaki, en yüksek dağlardaki insanların söylediklerini yapalım. Gerçi</p>

  <p class="PAndJustification">onlar günlük hayata uygulanamıyor ama olsun. Deneriz. Kendimizle barışık olarak da, kıskançlığı azaltabiliriz demek&nbsp;istiycektim. Yani o zaman, ‘kendini beğenmiş’ olmadan, kendimizi beğeniyor olucaz. Bu da bizi, beğendiklerimizle mukayesede bir adım ileri götürecek. Götürebilir yani. Savaş daha&nbsp;zor başlar. Yani...</p>

  <p class="PAndJustification">Peki ben, şimdi niye bu konuyu açtım? Bunu, bir gerçek olarak, geçenlerde kıskıvrak yakaladım da ondan. İnanın bu&nbsp;gerçeğin suratına bakmaktan, ben de en az sizin kadar hoşlanmıyorum. Hatta, uyduruk dediğim bütün kadınların hakikaten uyduruk olmasını dilerdim. Ama değiller. Onlar iyiler. Ben kimim ki onları kendimle kıyaslayıp, yakın görüyorum ve bu hoşuma gitmiyor? Bu kıyaslamanın egosu nereden geliyor? Söyleyeyim, hayvanlar âleminden. Insamn zerre&nbsp;kadar sivilleşmiş olduğuna inanmıyorum. Sivil-miş gibi yapıyor. Toplumsallaş-mış gibi, eriyik hale gelmeye çalışıyor. Ben&nbsp;buna inanmayan biri olarak, bunun nedenini de düşündüm&nbsp;ve beni deli hastanesine falan kapatmaya çalışsanız da söyleyip durucam: İnsan, diğerleriyle olan bu koca gen savaşında, sevdiğinin (ki çok beğeniyor), beğendiği biriyle biraraya&nbsp;gelmesinden fosilsi bir ürperti duyuyor. Onların yavrulaması, evrimde bir sonraki halka demek olabilir. İnsan, bu ürpertisinin nedenini anlamak için, çocukluğuna kadar geri gitmemeli. Yetmez. Yüz binlerce yıl geri gitmesi lazım, bu ürpertiyi anlamak için. O kadar geri gidemeyiz. Çünkü aynı zamanda hep ordayız.</p>

  <p class="Ph4AndJustification" id="bookmark11"><b class="calibre15">Ölmeden önce bilmeniz gereken tek şey</b></p>

  <p class="PAndJustification">Okumak istediğin kitapların çoğunun, sayfalarında gezine-meden kapanıcak gözlerin...</p>

  <p class="PAndJustification">Söylemek istediğin bir dolu şey, dökülmeyecek hiç ağzından,</p>

  <p class="PAndJustification">Yerin iki metre üzerinde uzanıyor olucak, o ‘ölmeden önce görmen gereken 1001 yer<span class="calibre18">1</span>,</p>

  <p class="PAndJustification">Babil’in bahçelerini içine ekmek için onca çaban...</p>

  <p class="PAndJustification">Kalbini gümbür gümbür attıran başka kalpler de yanında, artık sessiz...</p>

  <p class="PAndJustification">Elbet torunum yapar diye umut ettiğin, ama onun da kaçamayacağı tek kader,</p>

  <p class="PAndJustification">Budur.</p>

  <p class="PAndJustification">insan dediğin ölür durur.</p>

  <p class="PAndJustification">Tek sayfalık böyle bir kitap çıkarmalı. Kapağında ‘ölmeden önce bilmeniz gereken tek şey’ yazmalı, içini açınca da, sayfanın en ortasında koca koca şu okunmalı: öleceksiniz.</p>

  <p class="PAndJustification">Bu fikir şimdi hepimize, ‘aman ne gerek var bunu kendime hatırlatmama’ kıvamında gelebilir. Fakat bu kıvam, en akışkan olanı. Ağdalı hayatlar yaşamamızın en büyük sebebi, <i class="calibre16">Intervieıv with the Vampire</i> filmindeki Brad Pitt gibi, sonsuza kadar yaşayacağımızı zannetmemiz. Hastalıklar, bir yakının kaybı ya da kırışıklıklar gibi işaretleri görmeden yok&nbsp;saydığımız, tek gerçek hayat gerçeği bu halbuki. ‘Gün geçmiyor ki çürümeyelim sayın seyirciler.’ Evet hatta Digiturk’te</p>

  <p class="PAndJustification">her gün, sadece bu haberi sunan bir spiker olmalı, insanın kafasından ‘dank’ sesi çıkarmak zor biliyorsunuz.</p>

  <p class="PAndJustification">insan bir fıkra ya, geçenlerde 45 yaşında bir kadının ‘büyüyünce’ kelimesini kullandığını duyunca, ağlanacak halimize güldüm. Allahım! O kadar eminim ki benim de bu cümleyi kuracağıma, içindeki çocuk safsatasından bahsetmiyorum. Bu bayağı hayatı bilmemezlik. Ölümü bilmemezlik.</p>

  <p class="PAndJustification">Her gün kendimize onu hatırlatarak, daha nefesli hayatlar yaşayacağımızı düşündüm. Bir gün vericez bir nefes ve gelmiycek gerisi. Araştırmalar yapılmış. Hepimiz bilinç düzeyinde bunu bilip, bilincin dışında çaktırmadan, sonsuza kadar yaşayacağımızı düşünüyormuşuz. Halı altı ettiğimiz şeye&nbsp;bak! Sırf bunu yazan, söyleyen, bağıran yok diye.</p>

  <p class="PAndJustification">Bu aralar diş çıkarır gibi, bunu çıkarıyorum içimden. Rüyamı anlattım mı size? Rüyamda Björk ölüyordu! Asistanı&nbsp;bile buna pek üzülmüyordu. Ben ona, o ölmeden önce, ‘hayvan ve yemi’ takı takımımı hediye ediyordum ve sunduğum&nbsp;hiçbir çayı beğenmiyordu. Bir sefer kucağıma oturdu: “Sen&nbsp;nasıl bir kız arkadaşsındır?” diye sordu. Bi de “caz standartlarını sever misin, söyler misin” diye... Tabiri caizse, rüyam&nbsp;da böyle. Siz son paragrafı boş verin, ilk paragrafı ezber bilin, yeter.</p>

  <p class="Ph4AndJustification" id="bookmark12"><b class="calibre15">Hayatta yalnız yemek yemek kadar kötüsü yoktur</b></p>

  <p class="PAndJustification">Öyle bir cümle ki, insan önce ne var bunda der, sonra aklına tek bir çatalın büyük gürültüsü gelir. Kalabalıklaşma-lı mı, kalabalıklaşmamak mı tekerlemesini söyler içinden. Yüz binlerce yıl önceki atalarını hisseder iliklerinde. Onlar&nbsp;bir hayvanı avlayıp, kabileye sunarlardı; bir çalıya çekilip&nbsp;tek başlarına yemezlerdi diye hisseder. İnsan, dünyalar bencili olabilse de, her zaman bir şeyleri bölmekten çıkan ısıyla&nbsp;ısınmıştı. Sıcak bir ekmeği, bakkal dönüşü köşesinden koparmanın tadı, eve vardığında o köşeden kopmaya devam edicek&nbsp;olmasında değil midir?</p>

  <p class="PAndJustification">Bir şey bana bir kaç kere seslendiğinde, onu dillendirmem gerektiğine dair, batıl bir inancım var. Bu lafı ilk, bir kitabın&nbsp;başlığında gördüm: Asla yalnız yemeyin. Sonra da bir dizide&nbsp;duydum. Meksikalı yaşlı adam söyledi. Demek ki, benim bunu bilmem gerek. Bunu antropolojik olarak açıklamak bilgim&nbsp;dahilinde değil, ama eminim yalnız yemek yediğimizde hayatta kalmak adına iyi bir şey yapmadığımız, DNA’mızm bir&nbsp;köşesine not düşülmüştür.</p>

  <p class="PAndJustification">Hemen, Londra’da birkaç sene önce gittiğim workshop geldi aklıma. Yüz kişi kadardık. Kimseyi tanımıyordum. Öğle vakti gelince, yemek arası verildi. Ben sanıldığının aksine&nbsp;çok utangaç biri olduğumdan, kimseyle dersi tartışmaya kalkışmadım. Hızla çıktım oradan. Yalnız insanlar, acelesi varmış gibi davranır bazen. Sonra gidip, defter aldım. Sonra</p>

  <p class="PAndJustification">Baker sokağında bir şeyler yiyecek yer aradım. Starbucks bana bu durumda ev gibi geldi. Bildiğim biri. Sıraya girip&nbsp;sandviç aldım. Fakat dışarı bakan barda yer yoktu. Yalnız insanlar dışarıya bakar bazen. Ben aşağı kata indim. Cep telefonuma baktım, notlanma baktım, etrafa baktım, kendime&nbsp;baktım. Tuvalete gitsem, eşyalanma bakıcak biri yoktu. Ona&nbsp;baktım... “Gel kahvemizi alalım, yediklerimizi sindirerek&nbsp;derse yürüyelim” diyecek biri yoktu. Yediğim şeyin tadı yoktu. Zaten, birkaç ısırıktan ileri gidemedim tek başıma. Yanlış&nbsp;anlamayın, kendime acımaya ve acındırmaya çalışmıyorum.&nbsp;O, bundan da kötü bir duygudur ve kapısını hiç çalmamalı.&nbsp;Ben oraya bilerek ve isteyerek tek başıma gitmiş, üniversiteden beri ilk defa bu kadar gülerek öğrenmiştim. Bir arkadaşımda kalıyordum ve akşam yemeklerinde yalnız değildim.&nbsp;Ben öğlenleri hesap etmemiştim.</p>

  <p class="PAndJustification">O öğlen yemeklerini hatırlattı bana bu cümle. Geceleri daha zordur kaldırıp bir kaşığı, dudağa taşımak çorbayı.&nbsp;Aklımızda, kalbimizde bulunsun: Karşılıklı lokma yutmak&nbsp;gibisi yoktur.</p>

  <p class="Ph4AndJustification" id="bookmark13"><b class="calibre15">Aynı yerden başka sebeple geçmenin hüznü</b></p>

  <p class="PAndJustification">Size de olur mu? Hani geçmiş bir zamanda, sık sık ya da arada bir gittiğiniz, kokusunu ve huyunu bildiğiniz bir yerden geçerken olur. Eski bir halinizde, asansörünün aynasında saçlarınızı düzeltmişsinizdir. Ya da merdivenlerinden koşarak çıkmışsınızdır. Artık yanmdan geçerken ‘oralı’ olmazsınız, ama size ‘pışt’ yapar. Bir zamanlar ‘buralı’ydın der. Beni hatırladın mı der. Sen de ‘evet’ dersin. Eskiden durak olan&nbsp;bir yerde, artık inmemenin hüznü çöker üstüne. Yanındaki -ne ‘ben burayı biliyorum’ dersin, bazen de demezsin. Duruma&nbsp;göre. Bazen de oradaki de oradan gitmiştir, bina sadece bir&nbsp;kabuk gibidir o zaman.</p>

  <p class="PAndJustification">Binalar ve sokaklar, her zaman ilişkilerin bir parçasıdır. Olayların geçtiği set gibidir. Kayıtsız kalmak imkânsız olur.&nbsp;Duvarlarında bir reklam panosu gibi, o yılların anıları oynar.&nbsp;Geçerken bir tek siz seyredersiniz. Bir tek siz satın alırsınız.&nbsp;Tuhaf bir his. Sanki aynı anda birçok hayatı yaşıyormuş gibi.&nbsp;Zaman yatay değil de, dikeymiş gibi.</p>

  <p class="PAndJustification">Her gün milyonlarca insan, bu tip anıların biriktiği mekânlara duygusal yatırımlar yapar, inandıkları şeylerin&nbsp;mabedi gibi, oraları ziyaret ederler, işlerini yürütür, hastalıklarına çare arar, dertlerini paylaşır, aşklarını çoğaltırlar.&nbsp;Yan yana otururlar. Belli saatlerde oraya gitmenin iyi olacağına dair, derin titreşimler taşırlar. Bu yüzden, taşınacağımız bir eve ya da tanımadığımız bir yere ilk kez girdiğimizde,</p>

  <p class="PAndJustification">oranın bize yüklediği duyguyla barışır ya da savaşırız. Saatlerce orada durur ya da erken kaçarız.</p>

  <p class="PAndJustification">Şey de çok acayip, yeni gözle eskiye bakmak. ‘Yandaki bakkal büyümüş mü, bu apartman sarı mıydı’ falan demek.&nbsp;Orası da eskisi gibi kalmamış. Sokaklar hatta binalar bile bizim kadar hızla değişir. Tabelalar ve atmosfer de taşınabilirdir. Modası geçebilir, kiralan düşebilir... Üzerine kasvet çökebilir. Kafamızı bir an çevirdiğimiz bir yer bile, hal değiştirir&nbsp;tekrar bakana kadar. Güneşin saatte yüz seksen bin kilometreyle, başka bir galaksiye doğru koştuğu bir evrende, bir şeyi&nbsp;sabitleyebileceğinizi mi sandınız yoksa?</p>

  <p class="PAndJustification">Bir yol haritasında gidiyormuş gibi oluyorum böyle anlarda. ‘Artık değiştim ve daha güzel yerlere gidiyorum’ diyorum içimden. Büyüdüm, başka yerler de biliyorum.</p>

  <p class="Ph4AndJustification" id="bookmark14"><b class="calibre15">‘Yesterday’ şarkısı nasıl doğmuş?</b></p>

  <p class="PAndJustification">Eric Clapton’m otobiyografisini okuyorum. Bir sayfaya geldim ki, ayağa fırlayıp inanamıyorum demeye başladım. Geceydi ama herkesi uyandırıp, anlatmam gerekti. Eric Clap-ton, henüz meşhur olmadan, Beatles’ın alt grubu olarak konserlere çıkıyor. Kendisi, benim olduğum sayfalarda, kendi so-und’unu yeni yeni bulan bir beatles-sevmez. Popüler olana duyulan nefret, özellikle, entellerine dantel geçirenlerin pek&nbsp;kimlik kazandığı bir şey malumunuz.</p>

  <p class="PAndJustification">O da onları fazla pop, folk cart curt buluyor. Derken, bir gün Paul Mc Cartney geliyor kulise. Yeni yazdığı bir şarkıyı,&nbsp;müzisyen arkadaşlarıyla paylaşmak istiyor. Ve, şu hepimizi&nbsp;nesiller boyu teslim alacak olan “Yesterday”in ilk küçük me-lodiciğini çalıyor. Henüz o kadarım yazmış. Fakat sözleri bildiğiniz gibi değil, şöyle: Scrambled eggs / everybody calls me&nbsp;scrambled eggs... (Çırpılmış yumurta/ herkes bana çırpılmış&nbsp;yumurta der.) Sizden ricam, şu haliyle bir söyleyip, şarkının&nbsp;ilk halini hissetmeniz.</p>

  <p class="PAndJustification">Evet, ben olsaydım, onu öyle bırakırdım. Nesiller boyu olamamasını da, sağlamış olurdum böylece. Şarkıların ilk hallerine dair, batıl bir inancım var. Dı. Tabii, yıktım onu. Çünkü, “Yesterday” gibi bir şarkı sözü, çırpılmış yumurtanın yerine geçebiliyorsa, bunu ben de yapmalıyım. Şarkı yazarları, ne derlerse desinler, tek istekleri daha çok dinlenmektir. Ve o şarkı,&nbsp;yumurtayla başlasaydı böyle büyük bir çarpana ulaşamazdı.</p>

  <p class="PAndJustification">Hmmmm, yumurtayla başlayan bir diğer şarkı da, “Kek” şarkısı! “Üç yumurtayı kırdım önce” diye başlıyor. Ve öyle kalıyor. O artık hep, öyle başlayacak. Çünkü kulis mırıldanmasından, halka sunulmasına kadar olan süreçte, rafine&nbsp;edilmedi. Acaba edilse, şansı daha mı çok olurdu? Mesela...&nbsp;“Daha dün bütün dertlerim ne uzaktı” olsaydı. Sizden tekrar&nbsp;rica etsem, bu halini test eder misiniz? Öteki gibi bir teslimiyet yaratıyor mu sizde?</p>

  <p class="PAndJustification">Çoğu genç insan, (gençlik çok şapşal bir zaman aynı zamanda. Çünkü bir sürü yanılgıyı, gururla ve büyük bir enerjiyle taşıyorsun) en güzel şarkıların, uzun zamanda acı çekilerek yazıldığını sanır. Bu oldukça romantik görüş, aslında doğru değil. Tam tersi, insan kendini en bıraktığı zamanda, ani bir tulum düşüyor tepeden. Sansürsüz, çoğu zaman saçma, kaba. İşte o çok kısa zamanda gelen şeye, sahip çıkma sanatı bu. Onu bu denli güzel yakalayıp, bir güzel dem-leyenlere hayranım. Çünkü ben, tembelim. Akbaba kelimesinin yerine bile bir şey bakmadım. Onu öyle sokağa saldım.&nbsp;Şunu da öğrenmiş oldum: En olgun duran şey bile, bebekti.&nbsp;Daha dün, her şey yumurtaydı.</p>
</body>
</html>
