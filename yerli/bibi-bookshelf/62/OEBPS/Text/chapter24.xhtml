<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <p>Atatürk’ün “Müşahade Defteri”nden 7 Kasım’ı 8 Kasım’a bağlayan gece:</p>

    <blockquote class="text">
      <p>Gece yarısı etrafındakileri tanımıyor. Saat 02.10’da uyanıyor. Bay Rıdvan’ı çağırıyor, uyuyamadığından şikâyet ediyor, “Hayret Monşer,” diyor. Bir sigara istiyor, içiyor. Daha bu bitmeden ikinci bir sigara daha istiyor. Onun da yarısını içiyor.</p>

      <p>Evvela, “Beni gezdir,” diyor, sonra, “beni sağ tarafıma yatır,” diyor.</p>

      <p>“Ört! Ört!” diye emrediyor. Rıdvan çıkmak istiyor.</p>

      <p>“Nereye gidiyorsun?.. Off!.. beni kaldır, belki bir şey olur,” diyor. Yatırılıyor, uykuya dalıyor. 06.00’da uyanıyor. Süt veriliyor.</p>

      <p>“Denizde bir motor sesi var. Bu nedir?” diye soruyor ve tekrar uyuyor.</p>

      <p>07.40’ta, “Rıdvan!..” diye çağırıyor. Bir şey ister gibi bir jest yapıyor. Lakin istediğini ifade edemiyor. Nihayet çay istiyor. Ördek getiriliyor. O esnada, “Beni kaldır!” diye ısrar ediyor.</p>

      <p>“Ördek var!” deniyor.</p>

      <p>“Off! Off!” diyor, bir şey söylemek istiyor. Lakin kelimeleri bulamıyor. Gözleri açık. Ama dalgın. Derece alınıyor: 36,5 deniyor. Bir şey söylemiyor. 08.20’de Bay Rıdvan giriyor. Sütlü çay getiriyor. İstemediğini anlatmak istiyor. Sözleri bulamıyor. Başka bir şey istiyor, adını bulamıyor. Birçok maddelerin ismi söyleniyor. Nihayet poriçte<a class="si-noteref epub-type_noteref" href="#f6" id="backlink-6">6</a> duruyor. Saat 10.00’da verileceği söyleniyor.</p>
    </blockquote>

    <div class="html5_section">
      <h1 class="subtitle">Hasan Rıza Soyak</h1>

      <p>“O gün gıda olarak saat 06.00’da altı kaşık sütlü kahve, 08.30’da beş kaşık sütlü çay, 11.00’de bir miktar yulaf unundan poriç, 13.00’te altı kaşık süt, 15.10’da biraz çorba ve 17.15’te dört kaşık elma suyu almıştı. Saat 18.35’te telefonla fenalaştığını bildirdiler. Telaşla hususî daireye koştum. Yatak odasının iç içe olan iki kapısı arasındaki boşlukta Kılıç Ali duruyordu. Odaya girdiğim zaman Atatürk, yatağın ortasında oturmuş, iki elini yanlarına dayamış mütemadiyen öğürüyor ve, ‘Allah kahretsin!’ diye söyleniyordu. Ara sıra da hizmetçilerin tuttukları tasa koyu kahverengi pıhtılaşmış kan çıkarıyordu.</p>

      <p>“Nöbetçi Doktor Abravaya ile o sırada yetişen Prof. Neşet Ömer İrdelp kendisine yine bir taraftan bazı ilaçlar enjekte etmeye, bir taraftan da buz parçaları yutturmaya başladılar. Bir aralık sağında bulunan tuvalet masası üzerindeki saate baktı; herhalde iyi göremiyordu ki bana sordu:</p>

      <p>‘Saat kaç?’</p>

      <p>‘07.00 efendim.’</p>

      <p>Aynı suali bir-iki defa daha tekrar etti; aynı cevabı verdim. Biraz sükûnet bulunca yatağa yatırdık. Başucuna sokuldum, ‘Biraz rahat ettiniz, değil mi efendim,’ diye sordum.</p>

      <p>‘Evet...’ dedi. Arkamdan Neşet Ömer İrdelp yanaşıp rica etti:</p>

      <p>‘Dilinizi çıkarır mısınız efendim?’</p>

      <p>Dilini ancak yarısına kadar çıkardı. Dr. İrdelp tekrar seslendi:</p>

      <p>‘Lütfen biraz daha uzatınız.’</p>

      <p>Nafile. Artık söyleneni anlamıyordu. Dilini uzatacağı yerde tekrar tamamen çekti. Başını biraz sağa çevirerek Dr. İrdelp’e dikkatle baktı ve, ‘Aleykümesselam,’ dedi.</p>

      <p>Son sözü bu oldu.”</p>

      <div class="margin-top html5_section">
        <p>8 Kasım Salı akşamı saat 19.00’da, yani dördüncü ponksiyondan tam 30 saat sonra Atatürk son sözünü söyledi ve ikinci ağır komaya girdi.</p>

        <p>Bu komadan bir daha çıkamayacaktı.</p>

        <p>O gece Anadolu Ajansı şu açıklamayı duyurdu:</p>

        <blockquote class="text">
          <p>Bugün saat 18.30’da hastalık birdenbire normal seyrinden çıkarak şiddetlenmiş ve sıhhî vaziyetleri yeniden ciddiyet kesbetmiştir.</p>
        </blockquote>

        <p>Artık bütün ülke, onun son saatlerini yaşadığını biliyordu. Ama ağlamak ve dua etmekten başka kimsenin elinden bir şey gelmiyordu.</p>

        <p>Yalnızca küçük bir grup, bu tanımın dışındaydı. Onlar şimdiden küçük hayaller peşine düşmüştü:</p>
      </div>
    </div>

    <div class="html5_section">
      <h1 class="subtitle">Kılıç Ali</h1>

      <p>“Bu mübarek adamın ölümüne tekaddüm eden günlerde, gelecek günler için tatbiki düşünülen korkunç programın emareleri belirmeye, şuradan buradan sızmaya başlamıştı. Anlaşılıyordu ki onun ölümünü bekleyenler, henüz 58 yaşında, daha genç denebilecek çağda bulunan o büyük adam, amansız bir hastalığın pençesinden kurtulmak için mücadele eder ve ölümle karşı karşıya gelmiş vaziyette pençeleşirken, yarattığı tarihle beraber göçüp gideceğini ve ölümünün memlekete neler getirebileceğini hiç düşünmüyorlardı.</p>

      <p>Atatürk’ün kudreti karşısında yıllardan beri her biri bir tarafa sinerek fırsat bekleyen mürteciler, Atatürk’ün ölümü ile ve işbaşına geleceklerin yardımı ile eski şeriat devrinin tekrar doğacağını ümit ediyor ve bekliyorlardı. Felaket yaklaştıkça hislerine, kinlerine, şahsî menfaat hırslarına mağlup birtakım insanlar vefakârlık, insanlık hasletlerini bir tarafa bırakmışlar; sinsi sinsi, kötü kötü faaliyetlerine başlamış bulunuyorlardı. Bunlar artık bir kin ve intikam devrine yaklaşıldığını sezerek mazide güya uğradıkları zararları, kaybettikleri makamları telafi etmek ümitlerine kapılarak Atatürk’ün ölümünü neredeyse temenni ediyorlardı.</p>

      <p>O günlerin en dikkati çeken ve en ziyade hayrete şayan olan bir ciheti de, bekledikleri meşum ölüm hadisesinden sonra geniş bir nefes alacaklarını tahayyül edenlerin başında ve arasında maalesef Atatürk’ün nimeti ile perverde olanların dahi mevcut olmasıydı. Atatürk’ün hayatında onun bir sözüne, bir iltifatına, bir lütfuna mazhar olmak, bir kere davetine nail olarak bir defa sofrasına oturmak şerefi için günlerce, aylarca, bizlere rica edenlerin, şimdi hırs, kin ve garaz hisleriyle yeni iktidarın etrafında çöreklenmek üzere daha o ölmeden hazırlandıkları duyulup işitiliyordu.</p>

      <p>Atatürk’ün bu son günlerinde, içimiz kan ağlayarak sarayın matem dolu havası içinde, yine de yarınki vaziyetin ne olacağı fark ediliyordu. Sanki bir çiftliğin hasılatı, çiftliğin sahibi ölünce mirasçı tarafından bendegânına atiye olarak dağıtılıyordu. İşte Atatürk ölüm döşeğinde iken Ankara’dan akseden hava ve manzara bu derece hazin, bu mertebe elim idi.”</p>

      <div class="margin-top html5_section">
        <p>Neyse ki, Ankara’da ihanet kadar, vefanın ve sağduyunun da sesi vardı.</p>

        <p>Atatürk’ün son komasına girdiği anlaşılınca Dr. Asım Arar, durumu telefonla Başbakan Celal Bayar’a bildirdi. Bayar, Ankara’da bulunan Arar’ı evine çağırttı. Evde Dışişleri Bakanı Tevfik Rüştü Aras da vardı. Ata’nın durumu hakkında ayrıntılı bilgi istediler. Durumun vahameti anlaşılınca gece yarısı Bakanlar Kurulu acele toplantıya çağrıldı. Çağrılılar arasında Atatürk’ün iki eski silah arkadaşı da vardı:</p>

        <p>Mareşal Fevzi Çakmak ve İsmet İnönü...</p>

        <p>Ankara, Atatürk’ün ölüm döşeğinde eski yaralarını sarıyordu.</p>

        <p>O geceki toplantıda eski kavgalar yerine Atatürk’ün sağlığı konuşuldu. Hazır bulunanlar, Dr. Asım Arar’ın açıklamalarını derin bir sükût içinde dinlediler. Alınacak önlemler konuşuldu ve Başbakan’ın Dr. Arar’la birlikte acilen İstanbul’a gitmesi kararlaştırıldı.</p>

        <p>Bayar, 9 Kasım sabahı Dolmabahçe’ye geldiğinde Atatürk, son 24 saate girmiş bulunuyordu.</p>
      </div>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f6">
      <a class="si-backref" href="#backlink-6">6</a><span class="si-footnote-text">. (İng. <em>porridge</em>) Yulaf lapası. (Y.N.)</span>
    </div>
  </div>
</body>
</html>
