<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="preface epub-type_preface">
  <div class="html5_section">
    <h1 class="other">Yirminci yıla doğru...</h1>

    <p><em>Sarı Zeybek</em>’in televizyon kaydından unutamadığım bir hatıra var:</p>

    <p>Değerli sanatçı Ecder Akışık’tan (Mehmet Atay’la birlikte) belgeseldeki alıntıları seslendirmesini rica etmiştik.</p>

    <p>O da memnuniyetle kabul etmişti.</p>

    <p>Metni okuduktan sonra beni tebrik etmiş, her zamanki titizliğiyle okuyacağı bölümleri dikkatle incelemiş ve seslendirme stüdyosuna girmişti.</p>

    <p>Ancak metnin sonlarına doğru, Atatürk’ün vefatını izleyen dakikalara dair tanıklıkları seslendirirken boğazı düğümlendi, sesi titredi. Su isteme gerekçesiyle ara verdi.</p>

    <p>Onu bir süre stüdyoda duygularıyla baş başa bıraktık.</p>

    <p>O bölümü izleyenler, Ecder Akışık’ın hüzünle titreyen sesini işitebilir.</p>

    <div class="double html5_section">
      <p><em>Sarı Zeybek</em>’in izleyicide nasıl bir karşılık bulacağına dair ilk ipucuydu bu…</p>

      <p>Nitekim belgesel, 1993’ün o 10 Kasım gecesinden itibaren her izleyende benzer duygulara yol açtı.</p>

      <p>İlk yayınlandığında ilkokul çağında olanların, şimdi ilkokul çağında çocukları var. Arada yanıma gelip, “Belgeselinizi okulda gözyaşlarıyla izlemiştim, şimdi çocuğuma izletiyorum,” diyorlar.</p>

      <p><em>Sarı Zeybek</em>, yayınlandıktan 20 yıl sonra, ikinci kuşakla buluşuyor.</p>

      <p>Bir belgeselci için daha büyük mutluluk olabilir mi?</p>

      <p>Belgeselden bir yaş küçük olan kitap, ondan biraz daha geniştir. Ek bilgilerle takviye edilmiş, belgesele sığmayan tanıklıklara yer verilmiştir.</p>

      <p>Benim hayatımda çok önemli yeri olan “ilk kitap”ımın yeni baskısını şimdi Can Yayınları, belgeselin DVD’si ile birlikte sunuyor sizlere…</p>

      <p>Hem de Yapı Kredi arşivinde, Necmettin Özçelik koleksiyonunda yer alan çok özel pozlar ve Muhammet Yüksel’in ortaya çıkardığı 10 Kasım gününe ait yeni fotoğraflar eşliğinde…</p>

      <p><em>Sarı Zeybek</em>’e arşivini açanlara özellikle teşekkür ediyorum.</p>

      <p>Kitap, geçen 20 yıl içinde Çinceden Makedoncaya kadar değişik dünya dillerine çevrildi.</p>

      <p>Türkiye’de de onu, yazıldığından hayli farklı bir konjonktürde yeni(den) okuyacak olanlarda, bambaşka duygular uyandıracağını ve Atatürk’ü yüreklere daha da yaklaştıracağını umuyorum.</p>
    </div>

    <div class="double html5_section">
      <p>Kitabın bu yeni baskısını, 2010 yılında yitirdiğimiz değerli sanatçı, sevgili ağabeyimiz Ecder Akışık’a ithaf etmek istiyorum.</p>

      <p><em>Sarı Zeybek</em>, biraz da onun sesiydi.</p>

      <p>Ölümsüz şimdi…</p>

      <p class="right">CAN DÜNDAR<br />
      Eylül 2012</p>
    </div>
  </div>
</body>
</html>
