<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <p>4 Ocak 1938 akşamı Atatürk, sofrada Türk müziği dinledi. Ve dinlediklerinin etkisiyle olacak, yanındakilere şunları yazdırdı:</p>

    <blockquote class="text">
      <p>Biz, bir Türk bestesini dinlediğimiz zaman, ondan, geçmişin yarına bırakması lazım gelen hikâyesini, kalbimize giren oklar gibi duymak isteriz. Acı olsun, tatlı olsun biz bir beste dinlerken farkında olmaksızın hislerimizin inceldiğini duymak isteriz.</p>
    </blockquote>

    <p>Aynı akşam, saat 16.45’te Ankara’dan Paris’e acele kaydıyla şu telgraf çekiliyordu:</p>

    <blockquote class="telg">
      <p>Vaccın Enterococcıque... stop... 54 Rue Faubourg Saınt Honore... stop... Doktor Cuny mamulatı... stop... 25 kutunun acılen gonderılmesını saygılarımla dılerım... Sureyya Anderıman...</p>
    </blockquote>

    <p>Köşk’ün Özel Kalem Müdür Vekili Anderiman’ın Paris Büyükelçisi Suat Davaz’a çektiği bu telgrafta istenen ilaçlar, Ata’nın ilaçlarıydı.</p>

    <p>Büyükelçi Davaz, telgrafı alınca şaşırdı. O güne dek Atatürk için boyunbağları, golf çorapları, hatta kostümler ısmarlanmasına alışmıştı. Ama ilaçlar, “sipariş listesi”nde yeniydi.</p>

    <p>Bilal Şimşir’in titiz bir araştırmayla ortaya çıkardığı yazışmalardan anlaşıldığına göre bu ilaç siparişleri, 1938 başından itibaren artarak sürdü.</p>

    <p>24 Ocak’ta “Başyaver Celal” imzasıyla çekilen ikinci bir telgrafta yine bazı ilaçlar ile iki sandık Vichy madensuyu ısmarlandı.</p>

    <div class="margin-top html5_section">
      <p>Büyükelçi Davaz, siparişleri hemen temin ediyor ve postaya verir vermez de telgraf başına koşuyordu:</p>

      <blockquote class="telg">
        <p>Ilaclar temın edılmıs ve Ankaraya yollanmıştır... Ilacların bedelı 750 frank, posta masrafı 246 franktır...</p>
      </blockquote>
    </div>
  </div>
</body>
</html>
