<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <p>Artık kritik günlere girilmişti. Her an bir sürpriz bekleniyordu. Bu yüzden Ata’nın her hareketi izleniyor, ateşi, nabzı sürekli ölçülüp kaydediliyor, kapısında nöbet tutuluyor, yakınları başucundan ayrılmıyorlardı.</p>

    <p>Ekim’e girilirken Atatürk, ilk hafif komanın etkisindeydi. Derin uykular uyuyor, sabahları bitkin uyanıyordu. Artık gece inlemelerini, sayıklamalarını, hafıza kayıplarını kendisine söylemiyorlardı.</p>

    <p>Yine bir sabah, derin bir uykunun ardından gözlerini açıp karşısında Celal Bayar’ı görünce şaşırdı:</p>

    <div class="margin-top html5_section">
      <p>“Sen cuma günü gelecektin. Neden daha evvel geldin? Benim sıhhatimde üzülecek bir şey mi var?” diye sordu.</p>

      <p>Kendisinden bir şeyler saklandığından endişe ediyordu.</p>

      <p>Bayar üzgün ve şaşkındı. Yıllardır tanıdığı Atatürk’ü o gün ilk kez tıraşsız, “beyaz sakalları fırça gibi uzamış” halde görüyordu.</p>

      <p>“Vahim bir şey değil,” dedi, “fakat uykunuz her vakitten dört-beş saat fazla sürdü de merak ettik. Doktorlar uykunuzda bir gayritabiilik gördüklerini söylediler.”</p>

      <p>“Neymiş uykumdaki gayritabiilik?”</p>

      <p>“Derin ve fazla miktarda uyumuşsunuz.”</p>

      <p>“Kaç saat uyumuşum?”</p>

      <p>“12 saat kadar uyumuşsunuz.”</p>

      <p>Ata, bunun üzerine üzgün bir edayla, “Doktorlar bana doğruyu söylemiyorlar,” diye yakındı.</p>
    </div>

    <div class="margin-top html5_section">
      <p>Artık çok sıkı kontrol altındaydı. 1 Ekim’den itibaren yapılan her tedavi, bir deftere kaydedilmeye başlandı. O defterdeki kayıtlara göre Atatürk’ün o haftaki programı şöyleydi:</p>

      <div class="letter html5_article">
        <p>1 Ekim, Cumartesi</p>

        <p>İhtiyaç duydukça gliserinli lavman yapıldı. Buz yutturuldu. Ağızdan elma suyu, çilek suyu ve çay verildi.</p>

        <div class="margin-top html5_section">
          <p>2 Ekim, Pazar</p>

          <p>Bazı yatıştırıcı ilaçlara gerek duyularak verildi.</p>
        </div>

        <div class="margin-top html5_section">
          <p>4 Ekim, Salı</p>

          <p>Saat 03.00’te bir fincan çay içirildi. Saat 05.30’da uykusundan hafif bir üşüme ile uyandı. Çeşitli aralarla meyve suları içti. Yakınlarından bazı bayanlar da 40 dakika kadar yanında kaldılar.</p>
        </div>

        <div class="margin-top html5_section">
          <p>5 Ekim, Çarşamba</p>

          <p>İdrarda ürobilin ve ürobilinogen artmaya başladı.</p>
        </div>

        <div class="margin-top html5_section">
          <p>11 Ekim, Salı</p>

          <p>Dr. Neşet Ömer İrdelp, Atatürk’ü 30 dakika muayene etti. Bugünden başlayarak her gün lavmana gerek görüldü ve yapıldı. Afet Hanım on dakika, Sabiha Gökçen beş dakika, Fethi Okyar ile Salih Bozok 45 dakika süre ile ziyarette bulundular.</p>
        </div>
      </div>

      <p>Nihayet 13 Ekim Perşembe günü, yeni bir karından su alma operasyonu kapıya dayandı. Doktorlar toplu olarak muayene ettiler ve ponksiyona karar verdiler.</p>

      <p>Ancak bu operasyon da doktorların tartışmasına sahne oldu. Suyu alacak olan cerrah, M. Kemal Öke’ydi. Tartışma anestezi meselesinden çıktı. Dr. İrdelp, tedavi eden hekim olarak karaciğer yetersizliğinden ötürü hastanın herhangi bir zehirli maddeye dayanamayacağı görüşündeydi. Bu yüzden lokal anestezi yapılmadan az miktarda su alınmasını savunuyordu. Prof.Dr. Mim Kemal Öke ise vaktiyle Atatürk’e başka cerrahi müdahaleler de yaptığını söylüyor, onun ağrıya karşı çok duyarlı olduğunu hatırlatıyor ve lokal anestezide ısrar ediyordu. Öke, “Deri ve deri altını çok ince bir iğne ile uyuşturursak hiçbir sakıncası olmaz, suyu da çok rahat alırız,” diyordu. Sonunda bu görüşe Fissenger de katıldı. Ve lokal anestezi fikri benimsendi.</p>

      <p>Bu tartışmaların sonunda Atatürk’e herkese kullanılan kalın iğne yerine daha ince bir iğneyle şırınga yapıldı ve karnından 10,5 litre kadar su alındı.</p>

      <p>Çekilen su şişelere boşaltıldıkça Atatürk, “Bu kadar su aşağı yukarı bir gaz tenekesi doldurur. Bu, karın içinde taşınabilir mi?” diye soruyordu.</p>

      <p>Operasyon sırasında Dr. İrdelp ve Dr. Belger, nabız ve tansiyonu kontrol altında tutuyorlardı.</p>

      <p>Nihayet operasyon bitince Atatürk derin bir soluk aldı ve, “Ohhh!.. çok rahat ettim,” dedi. “Şimdi bana bir sigarayla bir kahve verin.”</p>

      <p>İşte sağlıklı döneminin bir eski âdetine göz kırpıyordu. Yaşam ile ölüm arasında bir dirhem mutluluk, bir küçük ağız tadı...</p>

      <p>Sigara ve kahve getirildi. Ata, bu iki eski dosta, hasretle sarıldı, keyifle içti.</p>

      <p>Sonra kendisine yapılan iğneyi görmek istedi. Bunun üzerine Mim Kemal Öke, ponksiyon iğnesinden daha ince bir iğne gösterdi. İğneyi görünce, “Aman, bu kazma anestezisiz nasıl batırılır? Birkaç defa anestezi yapılmadan bu yapılamaz. Fakat bir daha icap ederse rica ederim daha incesini seçelim,” dedi.</p>

      <p>Bu operasyondan sonraki bir-iki gün Atatürk rahat etti ve geceleri sakin uyudu. Ama ardından ilk ağır koma geldi.</p>

      <p>16 Ekim Pazar günü öğleden sonra Cumhurbaşkanlığı Genel Sekreteri Hasan Rıza Soyak saraya geldiğinde tablo şöyleydi:</p>
    </div>
  </div>

  <div class="html5_section">
    <h1 class="subtitle">Hasan Rıza Soyak</h1>

    <p>“Hususi dairesine girdiğimde Prof. İrdelp ile Operatör Mim Kemal Öke, koridorda birtakım ilaçlar hazırlamakla meşguldüler. Kendisi yatağının içinde oturmuş, şiddetli bir bulantı ile mütemadiyen öğürmekte, ağzından pek az miktarda sarı bir mayi çıkarmakta idi. Doktorlar kendisine bir enjeksiyon yapmakla beraber, küçük buz parçaları da yutturmaya başladılar. Biraz sonra öğürtü kesilmişti. ‘Beni kaldırınız,’ dedi. Halbuki tam aksine, “Yatırınız,’ demek istiyordu. Yatırdık. Ben, başucuna sokularak, ‘Buz iyi geldi mi efendim?’ diye sordum; ‘Evet,’ cevabını verdi ve akabinde kendisini kaybetti.</p>

    <p>Vücudunda birtakım asabi araz belirmişti. Sık sık başını iki tarafa çeviriyor, mütemadiyen ve ‘aman’ kelimesini uzatarak, ‘Aman dil, aman!’ diye söylenip duruyordu. Acaba bu sözleriyle neyi kastediyordu? Dilinden bir sıkıntı çekiyordu da onu mu ifade etmek istiyordu; yoksa şuuru altındaki dil meselesinden mi bahsediyordu? Bunu ne doktorlar, ne de biz bir türlü anlayamadık.”</p>

    <div class="margin-top html5_section">
      <p>Birkaç hafta önce Dil Bayramı kutlanmıştı ve Atatürk son yıllarını vakfettiği bu konuya yine yakın ilgi göstermiş, hatta bir gece yarısı Dolmabahçe Sarayı’nda kalmakta olan Türk Dil Kurumu ve Türk Tarih Kurumu üyesi Prof.Dr. Hasan Reşit Tankut’u çağırtarak ona, “Arkadaşlara söyle, dil çalışmalarını gevşetmesinler,” demişti.</p>

      <p>İşte o yüzden Atatürk’ün, “Aman dil! Aman dil!” diye sayıklaması yakın çevresinde bilinçaltındaki dil sorununa atfediliyordu. Bu sözcükler, koma süresince Atatürk’ün dilinden düşmedi. Nadiren gözlerini açıp kapatıyor, bu arada da sık sık, “Dil, efendim dil... Aman yarabbi! Aman dil!” diye sayıklıyordu.</p>

      <p>Durum ağırlaşınca hemen yetkililer alarma geçirildi. Dışişleri Bakanı Dr. Tevfik Rüştü Aras bir konsültasyon yapılmasını önerdi. Hemen doktorları saraya çağrıldı. Önce Dr. Neşet Ömer İrdelp, meslektaşlarına hastanın geceyi sıkıntılı ve uykusuz geçirdiğini, bazen hiddet ve şiddet gösterdiğini anlattı. “Sabah yatağından defi hacet için oturağa indiğinde arkaya doğru yatak tarafına düştü. Lakin kendinde değildi. Günü çırpınmayla geçirdi. Birkaç kez kustu. Nihayet akşam 18.50’de tamamen kendinden geçti,” dedi.</p>

      <p>Daha sonra doktorlar, konsültasyon için hastanın odasına girdi. Atatürk yatağında bilinçsiz yatıyordu. Sürekli olarak sağ bacağını çekiyor, kollarını oynatıyor, başının konumunu değiştiriyordu. Gözleri açık ama bakışları manasızdı. Dili kuru ve kırmızıydı. Karnındaki asit çoğalmış, karın damarları genişlemişti. Asit, göğüs altına kadar çıkıyordu. Söylenen şeyleri yapamayacak durumdaydı.</p>

      <p>Bu, tam bir koma haliydi.</p>

      <p>Vaziyet ciddiydi. Ertesi sabah da Atatürk komadan çıkamayınca hükümet, artık milleti Büyük Şef’in durumundan haberdar etmeyi kararlaştırdı ve ilk olarak 17 Ekim günü Anadolu Ajansı aracılığıyla şu bildiri yayımlandı:</p>

      <blockquote class="text">
        <p>Riyaseti Cumhur Umumî Kâtipliği’nden,</p>

        <p>1. Reisicumhur Atatürk’ün sıhhî vaziyeti hakkında müdavi tabipleri, tarafından bugün verilen rapor, ikinci maddededir.</p>

        <p>2. Reisicumhur Atatürk’ün düçar olduğu karaciğer hastalığı normal seyrini takip ederken 16 Birinciteşrin 1938 tarihine tesadüf eden Pazar günü birdenbire aşağıdaki arazı göstermiştir:</p>

        <p>a) Saat 14.30’dan 22.00’ye kadar gittikçe artarak devam eden umumî zaaf ile birlikte hazmî ve asabî araz. Bu saate kadar nabız, dakikada 116 ve teneffüs 22 ve hararet derecesi 36,5 idi.</p>

        <p>b) Saat 22.00’den bu sabah saat 10.00’a kadar yukarıda ismi geçen araz, kısmen hafiflemiş ve nabız dakikada 104 ve teneffüs 20 ve hararet derecesi 37 olmuştur.</p>

        <p>c) Yapılan muayene ve müşavere neticesinde tespit ve tatbik edilen müdavattan sonra umumî ahvalde hafif bir salah görülmekle beraber vaziyet ciddiyetini muhafaza etmektedir.</p>

        <p>3. Müteakip sıhhî vaziyet raporları neşredilecektir.</p>

        <p>Müdavi ve müşavir tabiplerin imzaları...</p>
      </blockquote>

      <p>Bu bildiriyle ülke ayağa kalktı. Endişe içinde radyo başına koşanlar, dinledikleri sözlerden durumun vahametini ve önderin ölüm ânının gelip çattığını sezinlediler. Ülkenin üstüne adeta bir ölü toprağı serpildi. Bütün Türkiye nefesini tutup, değerli hastanın iyiliği için çaresizce dua etmeye başladı. Herkes günü radyo başında yeni bir bildiri bekleyerek tüketti.</p>

      <p>Beklenen yeni haber, akşam yayımlanan ikinci bildiriyle geldi:</p>

      <blockquote class="text">
        <p>Riyaseti Cumhur Umumî Kâtipliği’nden,</p>

        <p>Bugün, dün akşama nispetle daha iyi geçmiştir. Asabî arazlarda bir değişiklik yoktur. Nabız muntazam ve 116, teneffüs 20, hararet derecesi 37’dir.</p>
      </blockquote>

      <p>Atatürk komadayken başucunda doktorların tedavi kavgası sürüyordu. Prof.Dr. Akil Muhtar Özden’in naklettiğine göre son kavga şöyle gelişti:</p>

      <p>Ata, koma halinde uyurken gece İzmir’den bir telgraf geldi. Oradaki bir doktor, komaya karşı bir tedavi yöntemi öneriyordu. Hastanın burnundan bir sonda geçirilerek mideye girilecek ve sonra da bu yoldan 24 saat damla damla serum verilecekti.</p>

      <p>Dr. Özden bu yol üzerine kafa yorarken Doktor Neşet Ömer Bey, Mehmet Kâmil Bey ve Nihat Reşat Bey, bu yöntemi benimseyip uygulama hazırlıklarına girişmişlerdi. Bu arada Akil Muhtar Özden’e görüşü soruldu. Özden, bu yöntemi Atatürk vakası için uygun görmediğini, söyledi. Bu uygulamanın asidi çoğaltacağını öne sürdü. Bu yanıt üzerine Neşet Ömer Bey birden kızarak, “Böyle medrese tartışmaları yapmakta mana yoktur,” diye çıkıştı. Bunun üzerine Akil Muhtar Özden de hiddetlendi ve bunun teknik bir görüş olduğunu, lüzumsuz sözler söylenmemesini ve ertesi gün bu konuda yazılmış makaleler getirebileceğini söyledi.</p>

      <p>Tartışma büyüyünce Fissenger’nin aranması ve görüş sorulması kararlaştırıldı. Gece 23.15’te Fissenger arandı, tavsiyeleri soruldu.</p>
    </div>

    <div class="margin-top html5_section">
      <p>Doktorları tartışadursun, Atatürk komadaydı.</p>
    </div>

    <div class="margin-top html5_section">
      <p>16 Ekim günü girdiği koma hali tam dört gün dört gece sürdü. Artık bütün ülke ayaktaydı. Başbakan Bayar ve bütün bakanlar, Dolmabahçe Sarayı’nda toplanmıştı. Mareşal Fevzi Çakmak da alelacele çağrılmış ve koşup gelmişti. Herkes korkunç finali bekliyordu.</p>

      <p>Ama korkulan olmadı. Dördüncü gün Ata’nın durumunda nispi bir iyileşme gözlendi. 19 Ekim Çarşamba günü, yatmakta olduğu büyük karyola, çarşaflarıyla birlikte, küçük bir karyolayla değiştirildi. Aynı gün öğleden sonra kendisinden istenen bazı hareketleri yapabildiği görüldü. Dilini göstermesi istenince dilini gösterdi. Mucizeydi. Bir doktorunun deyişiyle, “Ölüm, ondan korktu.”</p>

      <p>O akşam kamuoyuna şu açıklama yapıldı:</p>

      <blockquote class="text">
        <p>Asabî arazlarda hafif, fakat aşikâr bir iyilik vardır. Umumî hal daha iyi; nabız muntazam...</p>
      </blockquote>

      <p>Nihayet 21 Ekim sabahı, kız kardeşi Makbule Hanım başucunda Kuran okurken Atatürk, bir pencerenin rüzgârdan gürültüyle kapanması sonucu gözlerini açtı. Karşısında başsofracısı İbrahim Ergüven’i gördü, “İbrahim sen burada mısın? Bu yatağı ne zaman değiştirdiniz?” diye sordu.</p>

      <p>Odada bir sevinç dalgası gezindi. Ergüven, bazı durumlardan dolayı yatağı sık sık değiştirdiklerini söyledi. Bu değiştirme sırasında battaniyeyle taşınırken, yatağın üzerine çıkılması sonucu karyolanın kırıldığını ve bunun üzerine bu küçük karyolayla değiştirildiğini anlattı.</p>

      <p>Atatürk bunları dinledikten sonra, “Ben kaç saat uyudum? Saat kaç? Gazeteler geldi mi?” diye sordu.</p>

      <p>Doktoru Neşet Ömer Bey, bir gün kadar uyuduğunu söyledi. Bu da doktorlar arasında tartışma konusu olmuştu. Kimi doktorlar hastanın moralinin bozulmaması için yalan söylemeyi savunurken, kimileri de her ne olursa olsun işin aslının saklanmaması gerektiği görüşündeydiler. Sonunda “yalan”cılar baskın çıktı ve Atatürk’ten bir haftaya yakın zamandır komada olduğu gizlendi.</p>

      <p>Bu konuşmalar sırasında koşup içeri giren Mim Kemal Öke’yi görünce Ata kuşkulandı:</p>

      <p>“Kemal Bey niçin burada? Burada mı yatıyor?” diye sordu.</p>

      <p>“Vapuru kaçırmış da ondan,” diye yanıtladılar.</p>

      <p>Atatürk yeniden uykuya daldı. Akşam şu bildiri yayımlandı:</p>

      <blockquote class="text">
        <p>Bugünü çok iyi geçirdiler. Umumî ahvaldeki iyilik devam etmektedir.</p>
      </blockquote>

      <p>Ertesi sabah normal vaktinde ve hiçbir şey olmamış gibi uyandı. Yanına ilk giren, Cumhurbaşkanlığı Genel Sekreteri Hasan Rıza Soyak oldu. Atatürk, “Gel bakalım,” dedi. “Biz gittik geldik. Bu doktorlar adeta insana can veriyorlar.”</p>

      <p>Sonra da sorguya başladı:</p>

      <p>“Bana ne oldu?” Önceden bu soruya karşı standart bir yanıt, daha doğrusu tek tip bir yalan hazırlanmıştı:</p>

      <p>“Biraz fazlaca ve derince uyudunuz efendim.”</p>

      <p>“Ya bu karyola niye değiştirilmiş?”</p>

      <p>“Temizlik yapmak lazımdı, aynı zamanda bir değişiklik olur diye de düşündük.”</p>

      <p>Atatürk bu kısa ve kaçamak yanıtlardan neler olup bittiğini tahmin etmişti. Genel Sekreter’i bu sıkıntıdan kurtarmak için, “Ne ise,” dedi,” gerisini sormayacağım.”</p>

      <p>Gerisini herkes gizledi ama “büyük sır”rı, küçük Ülkü ele verdi. Ata’nın yanına girince, bütün tembihlere rağmen gözyaşlarını koyuverdi. Her şeyi, bu küçük gözyaşları anlatmış oldu.</p>
    </div>
  </div>
</body>
</html>
