<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="preface epub-type_preface">
  <div class="html5_section">
    <h1 class="other">Onuncu yıla önsöz</h1>

    <p>İnanması güç:</p>

    <p><em>Sarı Zeybek</em> yazılalı on yıl olmuş.</p>

    <p>Kitabı bitirdiğim günü dün gibi anımsıyorum oysa...</p>

    <p>1994 güzüydü.</p>

    <p>Gece, eşim Dilek’le eğlenceli bir yere davetliydik. Hiç gidecek halde değildim. “Kitap yazarının kahramanla özdeşleşmesi” türünden bir durum yaşıyordum herhalde içdünyamda...</p>

    <p>Kahramanım ölmüştü. Had safhada mutsuzdum.</p>

    <p>Bu, birkaç gün böyle sürdü.</p>

    <p>Sonunda Dilek, kitabı okuyunca anladı halimin nedenini...</p>

    <p>Durulma sırası ona geçti.</p>

    <p>O günden sonra on yıl boyunca nereye gittiysem konuştuğum insanlar, <em>Sarı Zeybek</em>’le nasıl ağladıklarını anlattılar bana... Adeta gözyaşlarıyla teşekkür ederek...</p>

    <p>Kitap çıkmadan önce, 10 Kasım 1993’te belgeseli yayınlanmış ve o gece Show TV’nin santrali kilitlenmişti. Kanalın o zamanki sahibi Erol Aksoy, “Ne oluyor?” diye aradığında karşısına çıkan santral görevlisinin de ağlamakta olduğunu anlatmıştı bana...</p>

    <p>O günden sonra neredeyse her 10 Kasım’da yayınlandı <em>Sarı Zeybek</em>...</p>

    <p>Video kasedi, seslendirilmiş CD’si, müzik kasedi çıktı.</p>

    <p>Kitabı ve kasedi, gazetelerce promosyon olarak dağıtıldı, milyonlarca kişiye ulaştı.</p>

    <p>Kitap, 20 baskı yaptı, promosyonlarla birlikte bir milyondan fazla okura ulaştı.</p>

    <p>Belgesel, Millî Eğitim’in tavsiyesiyle okullara, Genelkurmay’ın talimatıyla kışlalara girdi.</p>

    <p>(Hadi itiraf edeyim: 1995’te askere gittiğimde “talimatla” <em>Sarı Zeybek</em> izlettirilen erat arasında ben de vardım ve o durumda olmaktan biraz utanmıştım.)</p>

    <p>Sonraları belgesel, Anıtkabir’de ziyaretçilere izletilir oldu.</p>

    <p>İstanbul’da bir tiyatro grubu tarafından sahneye konuldu.</p>

    <p>Bir moda defilesine, bir rakı markasına adını verdi.</p>

    <p>Tıp fakültelerinde –çoğuna benim de katıldığım– “Atatürk’ün Hastalığı” konulu konferanslara öncülük etti.</p>

    <p>Fahir Atakoğlu’nun belgesel için yaptığı harikulade müziğin ezgisi, Sezen Aksu’nun unutulmaz şarkısına dönüştü.</p>

    <p>Ve kitap, 2004’te benim için “başka bir ilk”e zemin hazırladı.</p>

    <p>Yabancı bir dile çevrilen ilk kitabım oldu.</p>

    <p>Tayvan’da bir üniversitede okutulmak üzere çevrilen kitap, daha sonra Çinceye tercüme edildi. Ardından Uygur Türkleri için Uygurca basımı yapıldı. İngilizce baskı hazırlığına girişildi.</p>

    <p>Niyeydi ki bunca ilginin nedeni?</p>

    <p>Benim cevabım, aynı zamanda kitapla ilgili olarak övündüğüm en önemli unsura dayanıyor:</p>

    <p>Bu kitapta Atatürk’ün insan yanı öne çıktı.</p>

    <p>“Son düşman”ı ölüme karşı verdiği savaş, onu biraz daha ve çok içten duygularla yaklaştırdı insanlara...</p>

    <p>Ecele karşı dizini yere vura vura zeybek oynaması, evrensel bir direniş göstergesiydi; Çin’de de sevilmesi ondandı.</p>

    <p>80’lerin “Gardırop Atatürkçüleri” tarafından halkından uzaklaştırılan lider, son dönemde, resmî takvimlerde bile çocuksu bir neşeyle salıncağa binerken bir sofrada gülerken hatırlatılmaya başlandı.</p>

    <p>Yasayla koruma altına alınan adam, duyguların koruması altına girdi.</p>

    <p>Sevindik buna... Yasalar bugünden yarına değişebilirdi çünkü...</p>

    <p>Duygular öyle mi ya!..</p>

    <p>Bugün kitabı yeniden yazacak olsam, son on yılda öğrendiğim kimi bilgileri eklemek isterdim:</p>

    <p>Mesela ölüm nedenine ilişkin, tıp çevrelerinde çıkan tartışmayı noktalayan Köşk belgelerini...</p>

    <p>Mesela İnönü’yle tartışmalarının detaylarını...</p>

    <p>Mesela o can çekişirken alevlenen koltuk kavgasının taraflarını...</p>

    <p>Ama kitabın orijinal haline dokunmak istemedim.</p>

    <p>Sadece, kitapta da çok emeği olan Ülkem Özge Sevgilier’in değişik arşivlerden derlediği fotoğraflarla zenginleştirdim.</p>

    <p>Bu baskısıyla, <em>Sarı Zeybek,</em> yazılışından on yıl sonra yeniden buluşuyor okuruyla...</p>

    <p>Ne mutlu bana...</p>

    <p class="right">CAN DÜNDAR<br />
    Ekim 2004, Ankara</p>
  </div>
</body>
</html>
