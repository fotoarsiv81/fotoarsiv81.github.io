<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <p>Aradan on yıl geçti. On koca yıl... Neler sığmadı ki o on yıla?.. Yeni bir cumhuriyetin doğuş sancıları, yerleştirilmeye çalışılan büyük reformlar, çokpartili demokrasi denemeleri, bir “örnek evlilik”in hazin bir finalle yıkılışı...</p>

    <p>Yorulmuştu. Artık 55 yaşındaydı ve güçsüz bedeni, tüm bu savruluşlarla iyiden iyiye yıpranmış durumdaydı. Köşküne kapanmış, kendini dil ve tarih çalışmalarına vermişti.</p>

    <p>Falih Rıfkı Atay, Cumhuriyet’in onuncu yılını coşkuyla kutlamaya hazırlandıkları günlerde Gazi’nin, “Bana gelince... ben hiçbir şey hissetmiyorum,” dediğini anlatır ve ekler: “Çankaya Köşkü’nde yapacak bir iş bulamadığı için iç sıkıntısına tutulduğu vakit, kendisini cangıldan alınarak kafese konulmuş bir aslana benzetirdim.”</p>

    <p>O şimdi dünya çapında bir lider ve yepyeni bir ülkenin tek hâkimiydi ama “küçük” bir sorunu vardı:</p>

    <p>Yalnızdı...</p>

    <p>Günün birinde Genel Sekreter Hasan Rıza Soyak’a içini döktü:</p>

    <div class="html5_section">
      <h1 class="subtitle">Hasan Rıza Soyak</h1>

      <p>“Bunalıyorum çocuk, bunalıyorum... Ben burada bir nevi mahpus hayatı yaşıyorum. Çünkü gündüzleri ekseriya yalnızım. Herkes işinde gücünde... Benim ise çoğu günler, bütün günümü değil, bir saatimi dahi dolduracak işim yok. Şu halde ya uyuyabilirsem uyuyacağım yahut bir şeyler yazacağım. Arada biraz dinlenmek ve hava almak ihtiyacını duyarsam şehir içinde ve dışında ancak otomobiller ile gezintiler yapacağım. Ya sonra? Sonra gene bu hapishaneye döneceğim. Ve kendi kendime bilardo oynayıp sofra zamanını bekleyeceğim. Bari sofrada bir değişiklik olsa... Ne gezer... Bu sofra nerede kurulursa kurulsun karşımda aşağı yukarı hep aynı insanlar, aynı yüzler... Hasılı bıktım, usandım çocuk...”</p>

      <div class="margin-top html5_section">
        <p>Lord Kinross, bu bunaltıcı günlerden birinde Gazi’nin yaptığı bir muzip kaçamağı nakleder. İstanbul’da bir yaz günü Dolmabahçe’nin kasvetinden sıkılmış ve dışarıdaki hayatın delidolu çağrısını duymuştur. Lakin geziye çıksa peşinde sayısız araç, yanında sayısız korumayla ancak arabasının camından görebilecektir dünyayı... Düşünür ve kaçmaya karar verir... Kimseye haber vermez. Sofradan, “Bu gece erken yatacağım,” diyerek kalkar. Nöbetçilerini ve korumalarını atlatır ve gizlice kaçıverir. Korumaları nice sonra fark eder Gazi’nin yokluğunu... İstanbul didik didik aranır. Sonunda Gazi, Boğaz’da bir Rum meyhanesinde bulunur. Trabzonlu bir gemici kemençe çalarken o balıkçılarla kol kola horon tepmektedir. İçeri giren zevatı görünce oyuncağı elinden alınmış bir çocuk edasıyla, “Yakalandık,” diye söylenir. Alıp saraya götürürler...</p>
      </div>

      <div class="margin-top html5_section">
        <p>Yakın çevresinden aktarılan çoğu hatırada bu “yalnızlık” motifi öne çıkar. “Kafesteki aslan”ı “aslan sütü”ne iten nedenlerden biri de belki budur. Doktoru Mim Kemal Öke, bir gün sofrada içkisine müdahale etmeye kalkınca aldığı yanıtı yakınlarına şöyle aktarmıştır:</p>

        <p>“Bir daha söyleme Kemal... Sen benim ne kadar yalnız olduğumu biliyor musun?..”</p>

        <p>Tarihçi Herbert Melzig, <em>Atatürk Dedi ki</em> (Sümer, 1943) kitabında sofradaki Atatürk’ü şöyle tarif ediyor:</p>
      </div>
    </div>

    <div class="html5_section">
      <h1 class="subtitle">Prof. Herbert Melzig (tarihçi)</h1>

      <p>“Sofra başındayken ve içerken kendini daha iyi hissediyordu. Asıl şahsiyeti ve iç âlemi o zaman beliriyordu. İçmeden önce sakin, iddiasız, hatta mahcup bir insanken içkisini aldıktan sonra bambaşka bir insan oluyordu.”</p>

      <div class="margin-top html5_section">
        <p>Sofra onun için bir zevk miydi? Tatmin mi? Kaçış mı?</p>

        <p>Belki hepsi... Falih Rıfkı’nın dediği gibi, “Sanki artık gitmeyen, gitmek istemeyen bir şeyi, eğilmez, bükülmez iradesiyle kendi içinden kendisi itiyordu. Kalıp, onun eşsiz hayatiyetini kaplayıp tutamıyordu.” Nitekim kendisi de bir gün Genel Sekreter Hasan Rıza Soyak’a neden içtiğini şöyle açıklamıştı:</p>

        <p>“İçiyorum. Çünkü bu vücut artık bu kafayı taşımıyor. Kafam, vücudumun çok önünde gidiyor. Beynimi huzura kavuşturmak, biraz dinlendirmek için içiyorum.”</p>

        <p>Ancak bu dinlenme pek de mümkün olmuyordu. Çünkü Atatürk’ün sofrası, sadece yemek yenen ve içki içilen yer değildi.</p>

        <p>Sofra bir “bilgeler meclisi” ya da bir “danışma kurulu”ydu adeta... Ülkenin her meselesi orada gündeme gelir, devlet adamları, düşünce adamları sabahlara dek süren tartışmalar yaparlardı. Sofra, bir sınavın adıydı 1930’lar Ankarası’nda...</p>
      </div>
    </div>

    <div class="html5_section">
      <h1 class="subtitle">Falih Rıfkı Atay (yazar)</h1>

      <p>“Sofrada iken tebeşirli karatahta daima karşısında idi. Bakanlar, profesörler, milletvekilleri hep o tahtaya kalkmışızdır. Türk dili ve Türk tarihi meselelerinin, onun sofrasında tam bir fakültelik zaman tutmuş olduğunu tahmin ediyorum. Ondan başka hepimiz yorulur, doğrusu biraz da usanırdık. İş başından artan ömrü, sofrada geçmiştir. Sofra, dostları ile, hatta düşmanları ile sohbet ve tartışma meclisi idi. Atatürk, hayallerini, tasarılarını, ıstıraplarını, hatıralarını hep sofrasında anlatmıştır. Selanik’te askerî dehasını tanıtan tatbikat oyunlarına sofrasından kalkarak gittiği gibi, her devrim gününün başlangıcı da bir sofra sabahı idi. Eğlence âlemi (ve Ata’nın) aşıp taştığı yer de yine sofra meclisi olmuştur. Bu, ne zaman bir zevk ve eğlence, ne zaman Büyük Taarruz’u hazırlayan bir kumanda heyeti ve ne zaman en çetin devlet işlerini karara bağlayan bir topluluktu, tahmin edemezdik. Fakat misafirlerinin çeşidine göre az çok hangisine hazırlanacağımızı bilirdik. Bazen bir meseleyi daha fazla deşmeye misafir çeşidi elverişli olmadığı zaman, ‘Galiba yorulduk,’ der, Meclis’e son verir, vedalaşmak üzere elini sıkanlardan birtakımına, ‘Teşekkür ederim’ derken birtakımına da usulca, ‘Siz biraz daha kalınız,’ derdi. Nice sırlarını yıllarca vicdanı içinde tutan Atatürk’ün ağzından kaçırmışa benzeyen ‘gevezelik’lerin yüzde 90’ı hesaplı ve tertipli idi. Bir vazifede kullanacağı adamları hiç söylemeksizin, hissettirmeksizin içki âleminin pek elverişli olduğu türlü yönlerden yoklardı.”</p>
    </div>

    <div class="html5_section">
      <h1 class="subtitle">Şevket Süreyya Aydemir (yazar)</h1>

      <p>“Sofrayı, sohbeti, içmeyi elbette ki severdi. Etrafındakilerin de içmelerini isterdi. İçkiye çok genç yaşlarda alışmıştı. İçki alışkanlığını da kimseden saklamadı. Çünkü riyakâr değildi. Sofra adamı olmasaydı, aynı zamanda çalışkan, takipçi bir büro ve hükümet adamı olsaydı daha mı iyi olurdu? Belki... Ama her insanı olduğu gibi almalıdır.”</p>

      <div class="margin-top html5_section">
        <p>Atatürk’ün sofrası genellikle sabahın ilk ışıklarıyla son bulurdu. Gazi, konuklarını birer-ikişer uğurladıktan sonra çoğu zaman yüzünü yıkar, tıraş olur ve yeni güne başlardı. Vücutça ve kafaca güçlülüğü onun en tanınan özelliklerinden biriydi. “10. Yıl Nutku”nu yazdırırken kaç gece sabahladığı ve o dimdik ayaktayken metni dikte ettirdiği gençlerin nasıl uyku için nöbet değiştirdikleri hâlâ anlatılır. Oysa o, uykusuz başladığı günün akşamında yine bir duş alıp sofraya oturmuş ve dostlarına sabaha kadar yazdığı bölümleri okumuştur. Başladığı bir kitabı bitirmeden uyumadığı ve içtikçe adeta hafızasının açıldığı, en yakınındakilerin aktardığı izlenimler arasındadır.</p>

        <p>Tabii bunlar hep 1930’lu yılların ilk yarısına ait anılardı. Özellikle 1936’dan itibaren sofra dostları, masadaki devin mavi gözlerinde yanan ışıkların sönmeye yüz tuttuğunu fark etti. Artık öğleden sonra geç vakit uyanıyor, Ankara’daysa Çankaya çevresinde veya Çiftlik’te, İstanbul’daysa Florya çevresinde küçük gezintiler yapıyor ama çabuk yoruluyordu. Çehresi birkaç yıl öncesine kıyasla müthiş değişmiş, benzi solmuş, hatları keskinleşmişti. Sağ elini ceketinin ilik yerinden çıkarmaz olmuştu. Sanki bir yarayı saklar gibiydi.</p>

        <p>Gezinti sırasında çevresinde olanlara yorulduğunu belli etmemek için ya bir sohbet veya bir incelemeyi bahane ediyor ve böylece bir süre durarak dinleniyordu. Sonra da gün boyunca başka hiçbir şey yapmadan akşamüstü gelip sofraya oturuyordu.</p>

        <p>Sofra, artık tutundukça onu dibe çekecek eski bir dosta dönüşmüştü.</p>
      </div>
    </div>

    <div class="html5_section">
      <h1 class="subtitle">Kılıç Ali (koruması)</h1>

      <p>“O sportmen denilecek kadar zinde, kabına sığmayacak kadar cevval olan Atatürk’te son iki sene içinde, o zamana kadar hiç görülmeyen kırıklıklar, baş ağrıları, birtakım halsizlikler ve yavaş yavaş da düşkünlükler ârız olmaya başlamıştı. O heykel gibi duran, aslan gibi kükreyen güzel adamın mavi gözleri solmaya başlamış, altın sarısı saçlarına kır düşmüştü. Günden güne halsizlikler daha ziyadeleşiyor, benzi geçen senelere nispeten daha ziyade soluyordu.”</p>
    </div>

    <div class="html5_section">
      <h1 class="subtitle">Dr. Asım İsmail Arar (doktoru ve Sağlık Bakanlığı müsteşarı)</h1>

      <p>“Fakat her şeye rağmen 1936 senesi sonlarında Atatürk yine eski hayat ve itiyatlarında devam ediyor, her akşam muntazaman rakı içiyor ve biraz ifrata kaçan içki âlemlerinin ertesi gününde büyük bir yorgunluk hissederek istirahat etmeyi tercih ediyordu.”</p>
    </div>

    <div class="html5_section">
      <h1 class="subtitle">Falih Rıfkı Atay</h1>

      <p>“Bilhassa 1937’den sonra sinir dengesinin gitgide bozulduğunu görüyorduk. Pek alıngan olmuştu. Devamlı bir boşanma ihtiyacı içinde olan sinirlerini güç tuttuğunu hissederdik. 1937 sonbaharında uzun bir Almanya seyahatinden dönmüştüm. Florya’da beni kabul etti. Hal hatır sordu. Bir müddet sonra da misafirler geldi, sofraya geçtik. İçki âleminde sabahlara kadar kalsa hafızasının bulandığına pek az rastladığımız Atatürk, henüz ilk kadehi tamamladıktan biraz sonra, iki gece önce sofrada geçen bir vakayı ele alarak bana döndü. ‘O akşam sen de buradaydın. Haklı mıyım, değil miyim?’ diye sordu. İçim ıstıraptan burkuldu. Yarım saat öncesi bile hafızasından silinip gitmişti... ve nihayet 56 yaşında idi.”</p>
    </div>
  </div>
</body>
</html>
