<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>29.</h2>

  <p><span xml:lang="TR" xmlns:xml="http://www.w3.org/XML/1998/namespace">Kulübenin ortasında gürül gürül yanan teneke sobanın teline iç çamaşırları asılıydı. Satılmış Aga, kürek tutmaktan nasır bağlamış elleriyle bir cıgaralık sardı, yaktı, çekti, Harun'a uzattı. Çamaşırlardan süzülen iki damla su, kızarmış tenekenin üstünde cız cızladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun cıgaralığı aldı, "Narkotik görmesin ama," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne tik?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga cidden sormuştu, Harun üstelemedi. Polisler cıgaralığı döndürüp iade ettiler.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Kimden alıyorsun?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Neyi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bu cıgaralığı."</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "Ha bu cağralığı mı?" dedi. "Bahçede yetiştiriyorum. Kış gelince saksılara ekerim ama bahçe kadar bereketli olmuyor."</span></p>

  <p><span xml:lang="TR" xmlns:xml="http://www.w3.org/XML/1998/namespace">Kapı önüne dizilmiş kenevirli saksılara baktılar. Behzat Ç. rutubetli tahta kulübenin kırık camı poşetle yamanmış penceresinden dışarıyı inceledi. Binlerce taşsız mezar.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Kimsesizler Mezarlığı aha da burası," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga'nın elmacık kemikleri fırlamış, girintili çıkıntılı yüzü de bizatihi bu tümsekli mezarlığa benziyordu. Adamın yeri sağlamdı, Kimsesizler Mezarlığı'nda mezar kazıcılığı; böyle bir işin kolay kolay talibi çıkmazdı. Haliyle, kimsenin istemediği işleri yapanların kendi çaplarında bazı ayrıcalıkları olur.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga cıgaralığa yüklenip, "Aslında normal mezarlıkta başladım da," dedi. "Müdür şarap içerken yakaladı, buraya verdi deyyus. O zaman burada bir Osman Aga vardı, sene '85, büyük mezarcıydı, beş bin mezar açmış, standart. Sırtında kireçlenme olup da eski hızını kaybedince buraya vermişler, bana büyük babalık yaptı, meslek öğretti, onun mezarını açmak da bana nasip oldu, nur içinde yatsın."</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Sen şimdi Osman Aga'yı bırak da," dedi. "Birileri buradan tabut almış. Ne diyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, sardığı ikinci cıgaralığı yakıp-çekip, "Ne diyeyim," dedi. "Dozer geldi, mertlik bozuldu. Dozerin başındaki adam mezarcı oldu."</span></p>

  <p><span xml:lang="TR" xmlns:xml="http://www.w3.org/XML/1998/namespace">Ne sorarsan sor kendi bildiğini okuyan, ama tuhaf bir şekilde dinletmesini de bilen bir adamdı. "Şimdi dozerle elli mezarı birden açıyorlar," dedi. "Aralarına beton döküyorlar, mevta toprağa değil duvara bakıyor. Bunlar kâfir mezarıdır, Ankara'nın yarısı kâfir mezarında yatıyor. Mezarlıklar Müdürü'yle Belediye Reisi Ankara'nın en kâfir iki adamıdır. Ahrette bütün Ankaralı milleti yakalarına yapışacak. Çünkü bu dozer usulünü getirdiler. Kimsesizlere dozer girmez, ben Osman Aga'dan gördüğüm Müslüman mezarı açıyorum."</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Şu tabutları kim aldı, bir onu anlatsana baştan," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "E sana anlattım ya," diye terslendi biraz. "Niye hâlâ soruyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Bak amirle geldik, bir de ona anlat," diyerek Behzat Ç.'yi gösterdi. Behzat Ç. başını öne eğip onayladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "İki kişi geldiler aldılar," dedi. "Beyaz bir kamyonetleri vardı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne zaman?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne bileyim ne zaman? Çok olmadı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Niye aldılar?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Niyesini bilemem. İstediler verdim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Niye verdin?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ama sen de çok soruyorsun ha," dedi Satılmış Aga, Harun'a.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Devlet meselesi, soracağız tabii," deyince Satılmış Aga sobanın yanındaki değneği çekti. "Devlet meselesiyse paşa gelsin," dedi. "Omzu fırfırlı paşa gelsin. Ben inzibata polise konuşmam."</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet araya girdi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "Bak bu ellerin ahım almayın ha!" diye bağırdı. "Bu ellerin ahım alan bir daha iflah olmaz. Tabut verdik diye sen bana hırsız mı diyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Yok Satılmış Aga," dedi. "Sana hırsız diyen yok. Bizim işimiz tabutla değil, adamlarla. Kimlere verdin onu anlat."</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "İki kişi geldiler Düldül Nakliyat'tan," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne nakliyat?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Düldül. Hz. Ali'nin atı olur. Bir babalık yap bize tabut lazım dediler, ben de verdim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nasıl kişilerdi bunlar?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Öyle insan evladıydılar işte. İt uğursuz değil."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kafada leke var mıydı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Birinin vardı. Biri de karı gibi sakız çiğniyordu."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Başka kimse var mıydı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bir de kamyonette oturan vardı, onu görmedim yakından."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Tabut için para verdiler mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga'nın eli tekrar değneğe gitti; "Sen bana hırsız mı diyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Yok Aga! Hiç mi bir şey vermedi bu Düldül Nakliyatçılar?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sevabına biraz şarap bıraktılar."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. pencerenin önünde duran on ikilik Derdalan kolilerine baktı. Üç koli vardı, ikisi boştu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Kaç tabut aldılar?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "On tabutum vardı üçünü verdim," dedi. "İkisiyle de geçen gün damı onardım, kaldı beş tabutum. Burada fazla ihtiyaç olmaz. Belediye tabutuyla getirir mevtayı. Getirmeden haberi gelir zaten, bir mezar iki mezar, artık kaç mevta varsa ona göre kaz diye. Sabahtan kazarım. Terörist oldu mu ta akşamından askeriyeden iki inzibat gönderirler. Sabaha da kontrole gelirler. Askeriye ciddi çalışıyor. Çok terörist gömdük buraya. Polisler sizin gibi son dakikacıdır, mevtayı getirirler, hadi Satılmış Aga kaz bize mezar. Yahu kardeşim bari iki saat önceden haber verin. Terörist de olsa o da bir insan. Ben mezarımı standart açarım, iki metre uzunluk bir on derinlik. Polisler sabredemez, hadi Satılmış Aga, yeter bu kadar aga! E sen mezarı standart derinlikte açmazsan, kış günü aç iti var çakalı var, gelir eşeler, çıkarır mevtayı. Osman Aga derdi ki, mezarı standart derinlikte kazmazsan da iti çakalı gelip mevtayı çıkarırsa, o mevtanın iki eli ahrette yakanda olur."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., "Bugün gelecek var mı?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, "Bugün olmaz artık," dedi. "Ama yarın çok olur."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Neden?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hava bozdu. Evsizler donacak sabaha."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., "Şu senin beş tabuttan ikisi de bize lazım," dedikten sonra Harun ve Hayalet'e dışarı gelmelerini işaret eden bir jest yaptı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun vaziyeti anlayınca, "Amirim olmaz," dedi. "Psikopata mı bağladın?" Behzat Ç. kaşlarını çatarak susturdu onu. Harun botunun ucuyla karları eşeledi, başka bir itiraz noktası arıyordu. Hayalet'e baktı, "Ağbi, mevzuyu kapatmamış mıydık?" dedi. "Bak Tahsin Müdür söz aldı hepimizden. Meganeları verdi. Bir duyarsa geri alır anında, yaya kalırız. Zaten ilk günden yan camı da kırdık."</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Sana ne deniyorsa onu yap," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, Behzat Ç.'ye bakıp, "Tamam amirim eyvallah," dedi. Bir on metre kadar kös kös gittikten sonra durdu, döndü, "Elemanları getireceğim. Sen ne dersen o! Ama demedi deme."</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, Behzat Ç.'den aldığı 216'nın külünü çamurla karışık karlara silkti. Paket taşıyacak kadar tiryaki değildi ama kritik zamanlarda bir iki tane tüttürürdü. Uçsuz bucaksız Kimsesizler Mezarlığı'nda, uzaklaştıkça ufalan Harun'un arkasından baktı. "Üç tabut aldılarsa birini daha gömecek," dedi. "Ama kimi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., ceketinin iç cebinden, Ekrem'den aldığı dosyayı çıkardı. İşaret parmağını bir ismin ve Allah'ın unuttuğu bir adresin üstüne koyup Hayalet'e gösterdi. Hayalet ismi ve adresi inceleyip, "Hııı," dedi. "Ben de bu isimden şüphelenmiştim bir ara. Ama peşine düşecek vakit olmamıştı."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., "Bugün lazım," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Tamam," deyip yarısını içtiği 216'yı cıvık karda ezdi. Biraz uzaklaştıktan sonra durdu, "Bu adamlar dayakla konuşmuyor eyvallah," dedi. "Ama bu yöntem de biraz aşırı olmayacak mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. başını yukarı kaldırarak, 'merak etme olmaz,' demeye çalıştı.</span></p>

  <p class="MsoNormal" style="text-align: center;"><span xml:lang="TR" xmlns:xml="http://www.w3.org/XML/1998/namespace"><img alt="chapter_break" src="../Images/chapter_break.png" /><br /></span></p>

  <p><span xml:lang="TR" xmlns:xml="http://www.w3.org/XML/1998/namespace">Tarihî eser statüsünde bir Anadol kamyonetin arkasına iki tabut yükleyip girintili çıkıntılı yolda ilerlemeye başladılar. Satılmış Aga Kimsesizler Mezarlığı'nın sonuna doğru kamyoneti sağa çekti. Kürekleri alıp tümsekli yola çıktılar.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga "Orlara basma," dedi. "Arkamdan gel. Orlar mezar."</span></p>

  <p><span xml:lang="TR" xmlns:xml="http://www.w3.org/XML/1998/namespace"><span xml:lang="TR">Mezarlığın sonunda durdular. Önce kazacakları yerdeki karları kürediler. Sonra Satılmış Aga, Anadol'dan bir kompresör getirip donmuş toprağı yumuşattı. Ya Bismillah deyip iki standart Müslüman mezarı açmak için küreklere asıldılar. Başkomiser diz derinliğine indikten sonra paltosunu çıkardı.</span></span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga tecrübesiyle daha hızlıydı, beline kadar toprağın içine girmişti. Behzat Ç. de derine inmeye başlamıştı ama kazdıkça topraklar üstüne yıkılıyordu. Satılmış Aga, standart dikdörtgen mezar taşlarıyla geldi. Çökme olan yerlere dayadı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kazdıkça küreğin dışıyla toprağın kenarını düzle, taşla destekle," dedi. "Jilet gibi olsun. Mezarda çökme olursa, o mevta da ahrette senin üstüne çöker. Toprağı örttün mü Fatihanı okuyacaksın. Gerçi bizim duamızın yarardan çok zararı olabilir ama Osman Aga'dan gördüğümüz usul budur. Büyük mezarcıydı, beş bin mezarı vardı. Sene '96, teröristin birini gömmüşüz..."</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, gözlerini kısıp mezarlığın ta öbür ucunda bir yeri gösterdi, "Na şuraya gömmüştük," dedi. "Canlı bomba, kendini patlatmış, zaten görmedim kutuda getirdiler. Standart mezarı açtık gömdük, Fatiha'yı okuyorum, iyya kena'büdü derken biri bana bir tokat attı, ama nasıl bir tokat attı. 'Bu köpeğin mi arkasından Fatiha okuyorsun,' diye bağırdı. Yakasında fırfırlar var, esaslı asker. Ben buna dedim ki, 'paşam çok adam yuttu burası, bir Ankara yaşıyorsa bir Ankara da Karşıyaka'da yatıyor. Bu ellerin iki bin ölüsü var. Usul neyse onu yaparım. Benim ahımı alan adam da bir daha iflah olmaz.' Paşa durdu durdu, 'kusura bakma Satılmış Aga,' dedi, gitti."</span></p>

  <p><span xml:lang="TR" xmlns:xml="http://www.w3.org/XML/1998/namespace">Mezarları açtıktan sonra tabutları getirip kenarda biriken toprağın üstüne koydular. Behzat Ç., Satılmış Aga'nın yardımıyla açtığı mezara baktı, iki metre uzunluk bir on derinlik, ilk tecrübe için fena sayılmazdı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Anadol'a döndüler. Felaket soğuktu. Satılmış Aga frenle debriyaj pedalının arasından, plastik tıpalı bir Derdalan şarabı çıkardı. Tıpayı ön dişleriyle çekip açtı. İlk yudumu çekmesi için başkomisere uzattı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Yaşını belli etmeyen bir adamdı, kırk yaşında da olabilirdi, yüz yaşında da. "Bu Anadol benim elim ayağım," dedi. "Geldiler almaya kalktılar geçen ay."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. 'niye?' gibilerden baktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga, Derdalan'a yüklenip dertli dertli iç çekti. "Avrupalı birliğinden kriter gelmiş," dedi. "Anadolları toplayacaklarmış çevreyi kirletiyor diye. Beş bin lira vereceklermiş sahiplerine. Yoksa gelip zorla alacaklarmış. Alsınlar da göreyim... Osman Aga'nın yadigârıdır bu. On bin de verseler vermem. Yirmi bine belki. Sanki ben Avrupalı'ya gel bunu kullan dedim. Bu mezarlık da Avrupa'ya girmesin."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. telefondan saate baktı, Harun gideli üç saat olmuştu. Satılmış Aga ikinci Derdalan'ın tıpasını çekti, uzattı. "Kimsesizlere geldim de rahat ettim," dedi. "Öbür tarafta insan kılığında gezen it çakal çoktu. 'Satılmış Aga, hangi mezarda altın diş var söyle, sana komisyon verelim.' İstesem Ankara'nın en zengin adamı olurdum. Ama Osman Aga derdi ki, 'her kim ki mevtanın altın dişini söker, ahrette o mevta yakasına yapışır bütün dişlerini kerpetenle söker'."</span></p>

  <p><span xml:lang="TR" xmlns:xml="http://www.w3.org/XML/1998/namespace">Derdalan, ikinci şişenin sonuna kadar sarhoşluktan ziyade sinir yapan bir tat vermişti. Yavaş yavaş güzelleşiyordu. Behzat Ç. dikiz aynasından bakıp Osman Aga olmasaydı bu adam ne yapardı acaba diye düşündü.</span></p>

  <p><span xml:lang="TR" xmlns:xml="http://www.w3.org/XML/1998/namespace">Satılmış Aga'nın gözleri dolmuştu. "Osman Aga ehlikeyif adamdı," dedi. "Şarap içmezdi günah diye, lâkin iyi cağralık çekerdi. O da senin gibi fazla konuşmazdı. Ama ölünce çok yalnız kaldım."</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, Gorbaçov Hasan'la Pembo'yu önüne katmış geliyordu. Behzat Ç. sol cebindeki son elliliği uzatıp Anadol'dan çıktı. 'Hadi sağlıcakla kal,' manasında bir hareket yapıp uzaklaşması için kaportaya vurdu.</span></p>

  <p class="MsoNormal" style="text-align:center"><img alt="chapter_break" src="../Images/chapter_break.png" /><br /></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov, açılmış iki mezarı ve tabutları görünce kaçmaya başladı. Harun arkasından havaya ateş etti.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Dur lan! Dur!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov durdu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ellerini kaldır! Kaldır lan! Başının üstüne koy! Başının üstüne koy lan!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov ellerini kaldırdı, başının üstüne koydu. Harun arkasından yaklaştı, silahın kabzasıyla ensesine vurdu, yere düşünce kafasına bastı. NATO biber gazıyla iyice sersemletti. Elini ayağını koli bandıyla bağladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., Pembo'ya arkasını dönmesini işaret etti. Pembo "Ne diyon lan?" deyince başkomiser 14'lünün kabzasını alnına geçirdi. Yere düşünce kafasına basıp elini ayağını koli bandıyla bağladı. Adamları tabutların içine yerleştirdiler.</span></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov Haşan, "Amirim bir saniye müsaade edin," dedi. "Bir saniye dinleyin. Adamın ismini bilmiyoruz. Geldi bize biner dolar verdi. Biz her zamanki hacılama nakliyat işi zannettik, böyle olacağını bilseydik yapar mıydık? Tabutlar sonradan devreye girdi, insan gömülür mü? Günah bir kere! Haberimiz yoktu."</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Lan amma kodumun çocuğu," dedi. "Mezara girerken bile yalan söylüyorsun. Hâlâ katakulli peşindesin."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. tabutların kapağını kapattı. İçine toprak girmesin diye silahın kabzasıyla bir çivi çaktı, çiviyi eğdi. Tabuttan çukura indirdiler. Mezarın kenarlarında birikmiş toprağı hızla üstüne yığdılar.</span></p>

  <p><span xml:lang="TR" xmlns:xml="http://www.w3.org/XML/1998/namespace">İşlerini bitirdikten sonra Behzat Ç., Gorbaçov Hasan'ın mezarının üstüne oturup bir 216 yaktı. Harun telaşla sağa sola gidip duruyordu. "Arayalım hadi," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. bir şey söylemedi, 216 bitince ekleme usulüyle bir tane daha yaktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "On dakika oldu," dedi. "Arayalım hadi. Toprak altından çeker mi acaba?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. cep telefonunu çıkarıp, "Göreceğiz," dedi. "Her yerden çekiyor diye reklam yapıyor ibneler!" Harun'un uzattığı kâğıttaki numaraya bakıp Gorbaçov Hasan'ı cepten aradı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Üçüncü çalışta açıldı. Gorbaçov soluk soluğaydı, sesi sanki yerin altından geliyormuş gibi boğuktu. "Ağbi söyleyeceğim," dedi. "Ağbi Allah'ınızı peygamberinizi kitabınızı seviyorsanız çıkarın beni. Söyleyeceğim Ağbi. Geldi beş bin dolar verdi. Ağbi söyleyeceğim ağbi. İsmi şu..."</span></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov ismi söyledi, Behzat Ç.'ye tanıdık gelen bir isimdi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Daha yetiştirme yurdundan arkadaşımız. Ağbi beni çıkarın buradan! Allah'ını peygamberini kitabını seviyorsan çıkar! Ağbi niye gömdün beni! Rum muyum, Ermeni miyim, PKK'lı mıyım?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., "Bir sus!" dedi. Ceplerini karıştırmaya başladı. Ceketinin iç cebinden çıkardığı 216 paketinin üstündeki isme baktı, psikologa gittiği gün not almıştı. Oydu. Elini alnına vurdu, o zaman da şüphelenmişti. Gorbaçov'a, "Üçüncü kim?" diye sordu. "Kimi gömecek?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Üçüncü mü? Üçüncü yok. İki kişi! Bize iki kişi dedi. Biz iki kişi için anlaştık. Üçüncü yok, Allah belamı versin ki bilmiyorum! Ağbi Allah'ınızı peygamberinizi kitabınızı seviyorsanız çıkarın beni buradan! Çıkarın!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. telefonu kapattı. Cepten Pembo'yu aradı. "Üçüncü kim?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Pembo "Ananın amı," dedi. "Buradan bir çıkayım senin Allah'ını kitabını sikeceğim. Ne karanlıklar gördüm lan ben, tabuttan mı korkacağım orospunun evladı."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. telefonu kapattı. Gorbaçov arıyordu. Açtı, "Ne var lan?" dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov derin derin nefes alıyor, bir yandan da ağlıyordu. "Ağbi numaranı son arayanlardan buldum," dedi. "Bilsem söylemez miyim? Allah belamı versin bilmiyorum. İki kişi için anlaştık. Ayaşlı diye biri daha vardı yanında, asker arkadaşıymış, hafiften sağır, belki o bilir. Ağbi Allah'ını kitabını peygamberini seviyorsan..."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. telefonu kapattı. Bir 216 yaktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Çıkaralım," dedi. "İsmi aldık, üçüncüyü bilmiyorlar işte. Bilseler söylerler, kendi canlarından kıymetli mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. sus işareti yaptı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Amirim sen manyak mısın?" diye bağırdı. "Psikopat mısın? O esrarkeş Satılmış Aga ne içirdi sana!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun yumruğunu ısırdı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bunların eti ne budu ne ciğeri ne!" dedi. "Ölmüştür lan adamlar!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., Gorbaçov'u aradı. Telefon bir süre açılmadı. Gorbaçov arka arkaya nefes almaya çalışmaktan ve ağlamaktan konuşamıyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Bir çığlık attı. Ardından "Bilmiyorum," diye haykırdı. "Ben bilmiyorum!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. telefonu kapattı. "Galiba bilmiyorlar," dedi. "Red Kit denen herif üçüncüyü bunlara söylememiş."</span></p>

  <p><span xml:lang="TR" xmlns:xml="http://www.w3.org/XML/1998/namespace">Küreklere asıldılar. Gorbaçov'u çıkarıp kürekleri eline verdiler. Gorbaçov biraz soluklandıktan sonra küreklere asılıp Pembo'yu çıkardı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Pembo! Kardeşim benim," diye sarıldı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Pembo'nun yüzü kıpkırmızıydı. Gorbaçov'u göğsünden itti, "Öttün mü lan it," diye bağırdı. "Öttün mü lan!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Gorbaçov, "Lan Salak oğlu salak," dedi. "Lan Allah'ın psikopatı. Ötmeyip de ne yapayım. Adamlar bizi gömdü lan! Ciğerim ağzıma geldi lan!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Pembo üstünü başını silkeledi, "Seni bu kafayla daha çok gömerler," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. ve Harun çoktan Megane'a atlamış son sürat şehre dönüyorlardı.</span></p>
</body>
</html>
