<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>9.</h2>

  <p><span xml:lang="TR" xmlns:xml="http://www.w3.org/XML/1998/namespace">Harun cepten arayıp, "Neredesin Rasim Ağbi?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Platin Ekspres'teyim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"O nerede ağbi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sakarya'daki Öğütler'i biliyor musun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hangisi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Mithat Paşa'daki değil, iç taraftaki. Üstünde Beyin Fırtınası Dershanesi var."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne fırtınası?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ya bu yanında İddaa bayisi olan."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ha biliyorum orayı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"İşte tam onun karşısında."</span></p>

  <p><span xml:lang="TR" xmlns:xml="http://www.w3.org/XML/1998/namespace">Yedi dakika sonra oradaydılar. Harun, Toros'u Akbank'ın önündeki "Park Yasaktır" levhasının tam önüne park etti. Rasim akşam rakısına oturmuştu. Behzat Ç.'ye bakkaldan Tekel Birası aldırmaya karar verdiler.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Ben bir şey almayayım," dedi. Sonra fikir değiştirdi, top sakallı garson çıkmak üzereyken "Gitmişken bana da BELSO'dan portakal suyu al," diye seslendi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Tamam komiserim."</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim, herkesin birşeyler danışma ihtiyacı duyduğu insanlardandı. Yan masadan <i>Tempocu</i> bültenini uzatıp, "Şu üçüncü ayağa iki at yazsana Rasim Ağbi," dediler. Rasim, boynunda duran ipli gözlüğünü burun üstüne aldı. Galopları inceledikten sonra iki at çizip uzattı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sağ ol Rasim Ağbi."</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun durumu açıklayınca, Rasim rakısından ince bir yudum alıp "Sizin aradığınız alet definecilerde olmaz," dedi. Sudan da aynı oranda bir yudum alıp bir çentik beyaz peynir yedi. "Ama şimdi yeni bir alet çıktı. Yüzeyaltı Tomografi Sistemi. Türk icadı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Türk icadı mı? Ağbi dalga geçmiyorsun değil mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim mendiliyle kafasını silip, "Ne dalgası," dedi. "Bu memlekette yeraltı yerüstünden daha karışık. Bu alet, yeraltındaki kabloları, bir ton boku püsürü tespit etmek için. Sağı solu kazıp doğalgaz borularını patlatmasınlar diye TÜBİTAK MAM geliştirdi."</span></p>

  <p><span xml:lang="TR" xmlns:xml="http://www.w3.org/XML/1998/namespace">"TÜBİTAK ne?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"MAM. Marmara Araştırma Merkezi. Ama alet piyasada yok. Arayın, isteyin."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. aletin ismini 216 paketine not etti. Platin Ekspres, toplam dokuz adımlık bir yerdi. Kişi başına düşen oksijen oranı, kızartma siparişlerinin artmasıyla birlikte gitgide azalmıştı. Akşamcıların uğultusu tabak çanak tangırtısıyla yarışıyor, alttan alta, çok dikkatli kulaklar için, Neşet Ertaş çalınıyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Başkomiser, sırtını duvara yaslayıp bir 216 yaktı, sonra da Tekel'e yüklendi. O bitince İkinciye yüklendi. İkinci bitince üçüncüye yüklendi. Üçüncü bitince, top sakallı garson iki Tekel'le döndü geri, git gel zor oluyordu. Nevaleyi masaya koyduktan sonra Rasim'in kulağına eğilip, "O bizim haritaya bakabildin mi ağbi?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Baktım, ondan bir şey çıkmaz."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne yapalım?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"İddaa'ya yüklenin."</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim, garson gittikten sonra, "Rakı içseydin bari," dedi. Kaşları taranacak kadar gürdü, sandalye uzak olmasına rağmen göbeği masaya değiyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun üçüncü portakal suyunu içerken "Bıraktı," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Rakıyı mı? Neden?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kazadan sonra tövbe etti."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. ters ters baktı Harun'a, içki masasında konuşma mezesi olmaktan canı sıkılmıştı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hayrola ne kazası?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bestekâr'da pet shopa daldı bizim Toros'la."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Geçmiş olsun."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. altıncı Tekel'i söyleyip söylememekte kararsızlık yaşıyordu. Neşet Ertaş, Ayaş Yolları'na başlayınca top sakallı garsona boş şişeyi salladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim mavi damarlı ellerini Behzat Ç.'nin elleri üstüne koyup, "Şevket bana uğradı geçen," dedi. "Morali bozuktu biraz, para mı batırmış ne!" Behzat Ç. bakışlarını kaçırdı, işaret parmağıyla camın buğusuna bir çarpı yaptı. Çarpının kenarından, bir damla su, yavaş yavaş pencerenin pervazına süzüldü.</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim elini çekmemişti. "Muhabbeti kesme," dedi. "Ne de olsa ağbindir. Yine senin için araya adam sokmuş, soruşturma işleri falan feşmekân diye birşeyler anlattı, ama kafam iyiydi tam anlamadım. Birini mi vurdun sen?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Sen dert etme Rasim Ağbi," dedi. "Şerefsizin biriydi zaten."</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim terli eliyle Behzat Ç.'nin çenesini kavrayıp, "Bak," dedi. "Bak!" Behzat Ç. ister istemez baktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ben de senin bir baban sayılırım. Bunu biliyorsun değil mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. oralı olmadı. Rasim, Harun'a dönüp "Sen Rahmet Albay'ı bilir misin?" diye sordu. Behzat Ç. Amcasına düşmanca baktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Tanışmadık ama biliyorum," dedi. "Nur içinde yatsın."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bunun babası, benim de ağbimdi. Aksi adamdı. Benim bu gömü işleri falan feşmekân derken küslük girdi araya.</span></p>

  <p><span xml:lang="TR" xmlns:xml="http://www.w3.org/XML/1998/namespace">On yıl konuşmadık. Sonra bir gün telefon geldi, kalpten gitmiş, ver elini Karşıyaka Mezarlığı. İşte o zaman Allah'ım dedim, bir gün daha yaşasaydı da şöyle doya doya muhabbet etseydik, eski günlerdeki gibi."</span></p>

  <p><span xml:lang="TR" xmlns:xml="http://www.w3.org/XML/1998/namespace">Rasim'in gözleri doldu. Behzat Ç. boğulacak gibi oldu.</span> Tuvalete hava tebdiline gitti. Daha beter bir halde döndü geri. Masadaki adisyonu alıp hesabı ödemek için kasaya gitti. Kredi kartıyla verecekti ama bakkaldan aldıkları için, ayıp olmasın diye vazgeçti.</p>

  <p><span xml:lang="TR" xmlns:xml="http://www.w3.org/XML/1998/namespace">Rasim ayrılırken ikisinin de yanaklarından öptü. Behzat Ç.'nin kulağına eğilip, "Bir elli lira çıkabilir misin bana?" dedi. "Aybaşında veririm." Behzat Ç. çaktırmadan uzattı elli lirayı. Bütçesinde onulmaz bir yara daha açılmıştı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Temiz havaya çıkınca Harun, "Seni eve bırakayım mı amirim?" diye sordu. Başkomiser kaşlarını yukarı kaldırmak suretiyle reddetti bu teklifi. Sakarya'nın göbeğine, ışıkların ve gürültünün arasına doğru, yalnız ve gururlu adımlarla yürüdü.</span></p>

  <p class="MsoNormal" style="text-align:center"><img alt="chapter_break" src="../Images/chapter_break.png" /><br /></p>

  <p><span xml:lang="TR" xmlns:xml="http://www.w3.org/XML/1998/namespace">Babacan Çayevi'yle Otlangaç'ın arasında durdu. Dönüp arkasına bakmaktan korkuyordu. Gözlerini o uğursuz çatıya dikmekten, çatının ucundan sarkan O'nu görmekten korkuyordu. Döndü, önce afişleri okudu tek tek: Her Gece Canlı Müzik. Horon Şöleni. Adres Cafe Bar. El titremesi azalmıştı, 14'lüyü kafasına dayayabilirdi, tam O'nun düştüğü yerde. Eli kılıfa gitti.</span></p>

  <p><span xml:lang="TR" xmlns:xml="http://www.w3.org/XML/1998/namespace">Uyuz 3 sarsak adımlarla yanaştı, gelip yanında durdu. Kanlı gözlerini aynı çatıya dikti. Behzat Ç., Uyuz 3'ün başını okşayıp Ziya Gökalp Caddesi'ne doğru yürüdü. Uyuz 3 bir süre takip etti, sonra vazgeçti. Yeni açılan D&amp;R'ın önünde bir kedi gördü. Kovalasam mı diye düşündü, ondan da vazgeçti. Olduğu yere çöküp patisiyle sırtını kaşıdı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., Tavukçu'nun karşısındaki apartmanın bahçe duvarına yaslandı. Paltosunun cebindeki Tekel'i yudumluyordu hafiften. Bahar, salı günleri arkadaşlarıyla buluşuyordu Tavukçu'da. Tam anlayamadığı bir Sah Toplantıları geleneği vardı. Bu bahçe duvarını iyi bulmuştu, durduğu yerden içeriyi görmek mümkündü, ama görülmesine imkân yoktu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Her zaman Bahar'ın yanma oturmaya dikkat eden kırçıl sakallı bir adam vardı; sürekli pipo içiyor, arada gözlüğünü düzeltiyordu. Adamı araştırmış, profesör olduğunu öğrenmişti, bir sürü kitabı vardı. Bu gece de Bahar'ın yanma konuşlanmıştı. Akademik kariyerine saygı duymasa fena benzetecekti adamı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Selpak lazım mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Çocuğun dudağının üstünde kurumuş sümüğe baktı. Ceplerini karıştırdı, bozuklukları verdi, Selpak'ı almadı. "Bira alayım mı büfeden?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Beş lira uzatıp, iki parmağıyla tuttuğu Tekel birasını gösterdi. Bu haliyle, sessiz sinema dönemi bittikten sonra iş bulamayan alkolik aktörlere benziyordu biraz.</span></p>

  <p><span xml:lang="TR" xmlns:xml="http://www.w3.org/XML/1998/namespace">Selpakçı çocuk beş lirayı aldı; "İki Tekel mi? Ha, tamam," diyerek uzaklaştı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Biralar gelene kadar, apartmanın arka bahçesindeki Megane'ın tekerine işedi. Dönüşte kendine engel olamadı, iyice yaklaştı Tavukçuya. Altı aydır ilk defa bu kadar yaklaşıyordu Bahar'a. Dünyaya küsüp, dilini yutup, ölmek için Toros'u pet shopa sürdüğü akşam, iki yüz kalmıştı aklında. Biri O'nun yüzü, biri de Bahar'ın. Ondan sonra başlamıştı takip etmeye. Kapının önüne kadar gitti, camdan içeriye baktı, belki de artık görülmek istediğinden bu kadar yaklaşmıştı. "Hadi hadi hadi," diyordu içinden bir ses. Yeşille kahverengi arasında gidip gelen gözleri gördü önce, oradaydı işte. Göz göze geldiler. Beni gördü. Hayır. Evet. Bahar masadan kalkmıştı. Evet, gördü. Eli ayağına dolaştı. Arkasını dönüp yürümeye başladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Cinayet mahallinde Behzat Ç.'nin yürüyüşü, hafif tempolu bir koşu gibidir derler. Arkasından Bahar'ın seslendiğini duydu, dönüp bakmadı. Kaçıyordu resmen. Ziya Gökalp'e çıktı, karşıdan gelen taksinin önüne atladı, kaportasına vurdu. Ön kapıyı açıp bindi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nereye ağbi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">İleriyi gösterdi. Elini domates dilimler gibi hızla sallayarak. Selpakçı çocuk taksinin yanında koşuyordu. Siyah poşeti açık camdan içeri uzattı "Tekel yoktu," diye bağırdı. "Kırmızı Tuborg aldım."</span></p>

  <p class="MsoNormal" style="text-align:center"><img alt="chapter_break" src="../Images/chapter_break.png" /><br /></p>

  <p><span xml:lang="TR" xmlns:xml="http://www.w3.org/XML/1998/namespace">Taksiden Gönül'ün evinin önünde indi. Gönül'ün oturduğu ev Demetevler'deydi. Artık hangi yaratıcı zihnin ürünüyse, apartmanın adını Demet koymuştu. Dış kapı açıktı. İki kat çıktı. Bir kapı aralandı, sırtında sinsi bir göz hissetti. Dönünce kapı kapandı hemen. Aklına kapı numarasını not etti: 8.</span></p>

  <p><span xml:lang="TR" xmlns:xml="http://www.w3.org/XML/1998/namespace">Aynı anda ışıklar söndü, Behzat Ç. otamatı aradı, bir türlü bulamadı. Gönül bir üst katta oturuyordu. Çakmağının dibindeki feneri yakıp merdivenleri aheste ve tedirgin adımlarla çıktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül'ün zilini çaldı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kim o?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Sessizlik. 'Ne olur aç,' demekti.</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül kapı deliğinden bakıp tanısın diye otomatı yaktı.</span> Kapının demir kilidi kalktı, yavaşça açıldı.</p>

  <p>Gönül, başını biraz geri atıp tanımak ister gibi baktı. Buraya yolu düşmeyeli uzun zaman olmuştu başkomiserin. Tanıyınca, ceketinden nazikçe tutarak içeri çekti. Gönül'ün sırtı duvara yaslıydı. Bir soluk mesafesinde durdular. Saniyeler elle tutulabilirmiş gibi uzadı, hissedilir oldu, yoğunlaştı, hatta birkaçı ansızın donuverdi. Behzat Ç., donmuş saniyeleri kırıp Gönül'ü boynundan öptü, yüzünü ense kıvrımına yasladı, kokusunu uzun uzun çekti içine. Tabutun kapağı açılmış da aylar sonra nefes almış gibi bir his. Eliyle belini kavradı. Diğer el, omuzdan geceliği sıyırdı, dolgun göğsü avuçladı. Soluklar birbirine karıştı, dudaklar birleşti, olaylar gelişti.</p>

  <p><span xml:lang="TR" xmlns:xml="http://www.w3.org/XML/1998/namespace">Sabah...</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül Behzat Ç.'ye, Behzat Ç. tavana bakıyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Uyanıp da Gönül'ün yatak odasının tavanını görünce, eski bir dostu görmüş gibi sevinmişti. Tavanda yelkenli yapmak kolaydır, üç noktayı birleştirmek kâfidir çünkü. Okyanus yapmak kolaydır, alakasız yerlerdeki beş altı noktayı birleştirmek yeter. Bir kalp içinse ciddi hayal gücü gerekir.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Aç mısın, birşeyler hazırlayayım mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül, elini Behzat Ç.'nin alnında gezdiriyordu. "Kimseyle konuşmuyor musun hâlâ?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül iki parmağıyla alındaki çiziği ovaladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kazada mı oldu bu çizik?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Burun kırığına indi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Burayı da yüzbaşı mı kırmıştı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Boynuna indi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Aaa! Bunu yeni gördüm. Cam kırığı mı bu? Bu da mı kazada oldu? Tavşan ne yapıyor?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. vicdan azabı duydu. Hoppa açlıktan koltuklan kemiriyordu herhalde, Şule'ye mesaj çekmeye karar verdi. İşi yoksa, doyursun hayvanı. Allah belanı versin Selami Kartal.</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül'ün eli, yüzde kırk beşi beyazlamış sakala indi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kes şunları artık, çok uzamış."</span></p>

  <p><span xml:lang="TR" xmlns:xml="http://www.w3.org/XML/1998/namespace">Gönül, kulağını Behzat Ç.'nin göğsüne yaslayıp uzaklardan esen bir rüzgârı andıran hırıltıları dinledi. "Şu 216'yı azalt biraz."</span></p>

  <p><span xml:lang="TR" xmlns:xml="http://www.w3.org/XML/1998/namespace">El daha aşağıya indi. Behzat Ç. gözlerini tavandan ayırıp Gönül'e döndü. Olaylar gelişmek üzereyken telefon çaldı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Alo amirim! Ne yapıyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Sessizlik. 'Allah belanı versin,' demekti.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hemen Kuğulu'ya gel, köpeği bulduk."</span></p>

  <p><span xml:lang="TR" xmlns:xml="http://www.w3.org/XML/1998/namespace">Telefonu kapattı. Gönül'e sarıldı, kollarında sıktı biraz, boynuna dökülen saçlarını okşadı. Yataktan kalkıp pantolonunu giydi.</span></p>

  <p class="MsoNormal" style="text-align:center"><img alt="chapter_break" src="../Images/chapter_break.png" /><br /></p>

  <p><span xml:lang="TR" xmlns:xml="http://www.w3.org/XML/1998/namespace">Kuğulupark delik deşikti. Akbaba'nın arkasında, bir kepçe ve irili ufaklı kırk çukur vardı. Harun, "Kepçe operatörü isyan edip gitmiş," dedi. "Akbaba, kavşak inşaatından ışık çekip sabaha kadar kazmış. Bulunca bizi aradı."</span></p>

  <p><span xml:lang="TR" xmlns:xml="http://www.w3.org/XML/1998/namespace">Akbaba, ölü Alman Kurdu'nun yanına çömelmiş sigara içiyordu. Üstü başı çamur içindeydi, kırmızıya çalan korkunç suratında, dünyayı anlamış, huzurlu bir ifade vardı. Bir kulağı telsizdeydi. Behzat Ç., Alman kurdunun yanındaki büyük deterjan kolisine baktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun çubuk kraker paketini açarken "Köpek bu deterjan kolisinin içinden çıktı," dedi. "Şu tahtaları da çökme olmasın diye içine yerleştirmişler. Bir tür ilkel tabut yapmış adamlar."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. deterjan kolisinin başına eğildi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Barkodu yok," dedi. "Yırtmışlar. Ama üretim tarihinden nereye gönderildiğine bakıyoruz." Hüzünlü bir es verdi. "Eda araştırıyor."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç., uzun zaman sonra büroda bir de kadın polis olduğunu hatırladı. Eda'nın, Selim nişanı attıktan sonra aldığı bir aylık izin yeni sona ermişti.</span></p>

  <p><span xml:lang="TR" xmlns:xml="http://www.w3.org/XML/1998/namespace">Akbaba sigara izmaritini ayağının altında ezip, "Ben gidiyorum, dedi. Kalktı, Tunalı Hilmi çıkışma doğru sarsak adımlarla yürümeye başladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, arkasından "Nereye?" diye bağırdı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nereye olacak, Numune'ye."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Neden?</span></p>

  <p><span xml:lang="TR" xmlns:xml="http://www.w3.org/XML/1998/namespace">"Neden olacak, yaralama ihbarı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ölürse haber ver."</span></p>

  <p><span xml:lang="TR" xmlns:xml="http://www.w3.org/XML/1998/namespace">Akbaba, işine karışılmasını sevmediğini belli eden bir tonla "Tamam," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, "Haağğğ," diye bağırdı arkasından. "Buraya bak!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Akbaba döndü.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Öğleden sonra büroya uğra. Müfettişlere ifade vereceksin."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Biraz daha bağır, bütün Ankara duysun."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne dedin!"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Tamam, uğrarım."</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin köpeğin başında durup "Ne oluyor ya?" dedi. "Bu ne biçim iş!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Sustular.</span></p>

  <p><span xml:lang="TR" xmlns:xml="http://www.w3.org/XML/1998/namespace">Eli kolu rahat durmayan adam geldi, punduna getirip Tahsin'in elini sıktı yine. "Merhaba ağbi, ben Ahmet."</span></p>

  <p><span xml:lang="TR" xmlns:xml="http://www.w3.org/XML/1998/namespace">Hasır şapkasını düzeltip elini Harun'a uzattı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Merhaba ağbi, ben Ahmet."</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun adamın eline vurup, "Tamam lan anladık," dedi. "İki gündür ben Ahmet, ben Ahmet! Bir siktir git, işimizi yapalım."</span></p>

  <p><span xml:lang="TR" xmlns:xml="http://www.w3.org/XML/1998/namespace">Adam biraz uzaklaşıp cep telefonuyla bağıra çağıra konuşmaya başladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Alo. Ben Ahmet. Buyurun. Ahmet'im ben, Süleyman yok. Yanlış numara. Yanlış numara dedim kardeşim! Şerefsiz oğlu şerefsiz! Süleyman değilim ben. Ahmet'im." Telefonu kapattı. Kafasını sallayıp "Hayret bir şey ya," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, "Sen bir gel bakayım buraya," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Adam yaklaşıp elini uzattı; "Evet ağbi, ben Ahmet."</span></p>

  <p><span xml:lang="TR" xmlns:xml="http://www.w3.org/XML/1998/namespace">"İndir elini!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Adam elini indirmedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sen her gün burada mısın?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Buradayım ben ağbi, Ahmet."</span></p>

  <p><span xml:lang="TR" xmlns:xml="http://www.w3.org/XML/1998/namespace">Çay bahçesindeki sandalyeleri taşıyan komi, "Ne haber lan Süleyman?" diye bağırdı öteden.</span></p>

  <p><span xml:lang="TR" xmlns:xml="http://www.w3.org/XML/1998/namespace">Adam çıldırdı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ahmet'im ben. Ahmet'im lan ben! Sensin Süleyman, şerefsiz!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Masaları düzelten garson, kominin ensesine bir tokat attı. "Dalga geçmeyin lan şu adamla, günahtır."</span></p>

  <p><span xml:lang="TR" xmlns:xml="http://www.w3.org/XML/1998/namespace">Çıldırmış adam garsona dönüp, "Sen ne karışıyorsun lan!" diye bağırdı. "Ahmet'im ben! Sana diyorum, baksana lan buraya şerefsiz, sensin Süleyman!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Garson, "Hadi lan oradan," diyerek hemen saf değiştirdi. "Herkes biliyor Süleyman olduğunu."</span></p>

  <p><span xml:lang="TR" xmlns:xml="http://www.w3.org/XML/1998/namespace">Adam nüfus cüzdanını çıkarıp sallamaya başladı, bir yandan kafasını kavak ağacına vuruyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ahmet'im lan ben. Ahmet'im lan! Şerefsiz, sensin Süleyman."</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun yaklaştı. Adamın elinden nüfus cüzdanını aldı. Baktı, "Süleyman yazıyor lan burada," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Kendini Ahmet Sanan Süleyman zıplayarak nüfus cüzdanını almaya çalışıyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Bir dur, yersin tokadı," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ahmet'im lan ben!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun nüfus cüzdanım verdi, garsonu çağırdı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nedir bunun olayı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Garson, "Şimdi komiserim bu deli var ya," dedi. "Kendine Ahmet'im deyip duruyor."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Anladık o kadarını."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ama asıl adı Süleyman. 'Ahmet'im ben, Süleyman değilim,' deyip duruyor."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Neden?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bilmiyorum. Ama zararsızdır. Süleyman'sın deyince kafasını ağaçlara falan vuruyor. Ahmet'sin deyince seviniyor. Arada cep telefonuyla konuşuyor yalandan, yine aynı muhabbet. Kendi halinde bir deli işte. Suyuna gitmek lazım."</span></p>

  <p><span xml:lang="TR" xmlns:xml="http://www.w3.org/XML/1998/namespace">Kendini Ahmet Sanan Süleyman kavak ağacına vura vura alnını kanatmıştı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Ahmet," diye bağırdı. "Ahmet kardeş! Bir bak bakalım buraya. Kafa atıp durma, kavağın amma koydun!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Kendini Ahmet Sanan Süleyman, "Buyur ağbi, ben Ahmet," diyerek yaklaştı. Kafa atmak için çıkardığı hasır şapkayı tekrar başına geçirdi. "Evet. Nasıl yardımcı olabilirim ?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sen her gün buralarda mısın?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evet ben Ahmet, her gün buradayım."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Buralarda bir kamyonet gördün mü? Çukur kazan adamlar gördün mü?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ben bir şey görmedim. Ben Ahmet. Bombayı Süleyman attı kaçtı. Kaçarken de, 'katil devlet hesap verecek,' diye bağırdı. Benim olayla bir alakam yok."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne bombası?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Kendini Ahmet Sanan Süleyman koşarak uzaklaştı. Cevdet peşine düştü. Tahsin, "Bırakın Allah'ın delisini," deyince Cevdet kovalamayı bıraktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, Behzat Ç.'ye dönüp, alçak sesle "Deli demişken," dedi. "Senin de bir doktora görünmen lazım. Psikolojik sorunu yoktur diye rapor alacaksın. Yoksa bu müfettişler harcayacak seni!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. bir 216 yaktı, kazağının yakasını sağa sola çekiştirdi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Şevket Ağbin doktoru ayarladı, sen sadece gidip görüneceksin!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. pis pis baktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin "Yan yan bakma öyle!" diye bağırdı. "Sinirimi bozma benim! Gideceksin, doktor seni görecek, imzayı atacak! Konuşmana gerek yok."</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, köpeğin yanına eğilip bağırmaya devam etti, "Hayret bir şey ya! Hangi birinizle uğraşayım ben! İyilik de yaramıyor. Lan benim Şevket gibi ağbim olsa, gider her gün elini öperdim." Behzat Ç., Tahsin'i çukurlardan birine atıp üstünü toprakla örtmeyi düşündü bir an. Harun gerginliği sezip araya girdi. Selim saçlarını savura savura geldi, Tahsin'in başında durdu. Yüzünden düşen bin parçaydı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, "Konuşsana lan," dedi. "Ne oldu?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bu köpek var ya."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Eee?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bizim Çevik Kuvvet'in köpeğiymiş."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne! NE!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, "Bir yanlış olmasın," dedi. "Bu köpek bir deri bir kemik bir şey, neresi Çevik Kuvvet."</span></p>

  <p><span xml:lang="TR" xmlns:xml="http://www.w3.org/XML/1998/namespace">Selim, "Yaşlanınca Moral Eğitim Merkezi'nin bahçesine koymuşlardı ya," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin köpeğin siyah burnuna dokunurken, hepsinin aklından geçen soruyu sordu: "Bu bizim Rin Tin Tin mi yoksa?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evet o."</span></p>

  <p><span xml:lang="TR" xmlns:xml="http://www.w3.org/XML/1998/namespace">Tahsin, "Hay Allah belasını versin," diyerek kalktı. "Ne oluyor lan, ne oluyor! Bu ne biçim iş!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Gömleğini sıyırıp kolunu Cevdet'e gösterdi; "Bu nikotin bandı kaç saatte bir değişiyordu?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne bileyim amirim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Alırken sormadın mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sormadım. Etkisi geçti mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bir etkisini görmedim ki geçtiğini anlayayım."</span></p>
</body>
</html>
