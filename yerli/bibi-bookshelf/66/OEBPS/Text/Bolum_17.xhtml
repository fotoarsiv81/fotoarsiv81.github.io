<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>17.</h2>

  <p><span xml:lang="TR" xmlns:xml="http://www.w3.org/XML/1998/namespace">Barni Moloztaş'a Benzeyen Müfettiş -kısaca BM BM - "Kaç yıldır beraber çalışıyorsunuz?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Amirimle mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evet."</span></p>

  <p><span xml:lang="TR" xmlns:xml="http://www.w3.org/XML/1998/namespace">"On dört."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. ve Harun psikolog karşısında terlerken, Hayalet de müfettişlerin karşısında terliyordu. Betty, Hayalet'i boylu boyunca süzdü. "Şiddet eğilimi var mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bir başkomiserde olması gerektiği kadar."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nedir bu?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Gerektiğinde babacan tokatlar atabilmektir."</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty yüzünü ekşitti, bu tip laubali cevapları hoş görmediğini belli etmeye çalışıyordu. Siyah bir takım giymişti, eteği diz boyundan iki parmak yukarıdaydı. Hayalet, küf yeşili gömleğinin üstünde zevksiz ve eğreti duran gri çizgili kravatla oynuyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty kibarlığı elden bırakmadan, ama sabrının sonunda olduğunu da vurgulamaya dikkat ederek, "Siz olayı gördünüz mü?" diye sordu. Hayalet başıyla onayladı. Kendisinden önce ifade veren Harun ve Akbaba, "Senin olayı gördüğünden şüpheleniyorlar," dedikleri için "Gördüm," dedi. "İki defa dur ihtarında bulunulmasına rağmen şahıs kaçmaya devam etti. Amirimiz gerekeni yaptı."</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty çantasından çıkardığı krokiyi masanın üstüne açıp eliyle Hayalet'i çağırdı. Hayalet şaşırdı, kimse bundan bahsetmemişti; hayat sürprizlerle doluydu işte. Polis müfettişi Barni, Betty'ye pis pis baktı, o da ilk defa görüyordu bu krokiyi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Olay esnasında neredeydiniz? Krokinin üstünde gösterebilir misiniz?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, vurulan adamla SSK'nın en yakın çıkışı arasındaki mesafeyi ölçüp işaret parmağını ikisine en uzak noktaya koydu. Betty gülümsedi, saçını topuz yapmıştı, ya çok anasının gözüydü ya da zarf atıyordu. "Peki," dedi. "İsmet Karasu neredeydi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"O kim ?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Beraber çalıştığınız arkadaşınızı tanımıyor musunuz?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bizim Akbaba'yı mı diyorsunuz?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evet."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Onun adı İsmet miymiş? İnanması güç."</span></p>

  <p><span xml:lang="TR" xmlns:xml="http://www.w3.org/XML/1998/namespace">"O neredeydi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet, "Tam olarak bilmiyorum," dedi. Tahsin'in ilkel krokisinde, Akbaba'ya, "Şuradayım diyeceksin," dediği yerin bu krokide nereye denk geldiğini düşünüyordu. Bulduğuna kanaat getirince, "Tam olarak hatırlamıyorum ama şu civarda olabilir," diyerek işaret parmağını krokinin üstüne koydu. Betty bir açık yakalamış gibi, anlamlı nazarlarla süzdü Hayalet'i.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet tekrar yerine oturdu. Betty, "Bir tanığın ifadesine göre," dedikten sonra gözlüğünü takıp -inanması güç ama gözlük takıyordu- önündeki kâğıtları incelemeye başladı. "Amiriniz ikinci sefer ateş etmeye hazırlanırken, uçarak gelen bir adam son anda üstüne atlamış."</span></p>

  <p><span xml:lang="TR" xmlns:xml="http://www.w3.org/XML/1998/namespace">Gözlüklü kadınlar her zaman çekici gelirdi Hayalet'e. "Eee," dedi muhabbetin korktuğu yere gelmemesini umarak.</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty sessizlikle oynamayı seviyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Böyle bir adam gördünüz mü?" diye sordu hayli bekledikten sonra.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nasıl bir adam?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Uçarak gelen."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ben Süpermen falan görmedim."</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty, "O adamın sen olduğunu biliyoruz," deyince Hayalet'in sırtından soğuk bir ürperti geçti. Gri çizgili kravatı gevşetme ihtiyacı duydu. Gözleri bir an Betty'nin diz kapaklarına takıldı ama hemen kaçırdı bakışlarını. Ne dendiğini anlamamış bir salak gibi, "Hangi adamın ben olduğunu biliyorsunuz?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Uçarak gelen adamın."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Öyle bir yeteneğim olsaydı polis olmazdım."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne olurdun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bilmem... Pilot olurdum belki."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Zaten uçabilen biri neden pilot olmak istesin ki?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Uçak düşerse..."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Zeki biri olduğunu mu düşünüyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Zeki değilim, polisim. Kafam tedbir almaya yönelik çalışır."</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty, "Madem öyle," diyerek gülümsedi, dişleri hayalet kadar beyazdı ve meydanı hazırcevaplığa bırakma niyetinde değildi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kafanız tedbir almaya yönelik çalıştığına göre, bana şunu söyleyebilir misiniz? Amiriniz, şahsı, neden bacağından vurmadı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Tarz meselesi."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nasıl yani?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Amirimiz eski futbolcudur. Bacağa kurşun sıkmaz."</span></p>

  <p><span xml:lang="TR" xmlns:xml="http://www.w3.org/XML/1998/namespace">Betty bunun önceden hazırlanmış bir cevap olduğunu sezdi. Artık açık seçik konuşmanın zamanının geldiğini belli eden bir ses tonuyla, "Bu soruşturmadan sonra amirin meslekten ihraç edilecek," dedi. "Buna kesin gözüyle bakabilirsin. Çünkü amirinin tarzı, Polis Vazife ve Salahiyetleri Kanunu'na aykırı. Silah kullanma yetkisini de hayli aşıyor. Şimdi..." Üç saniye sustu, gözlüklerini çıkardı, dirseklerini masaya koydu, avuç içlerini yanaklarına yaslayarak öne doğru eğildi. "Ya olayı olduğu gibi anlatırsın ya da seni de meslekten ihraç ederiz. Tabii seninle birlikte, bu ekipte ne kadar yalan ifade veren varsa, onlar da ihraç edilecek. Yeterince açık mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet "Açık," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Doğruyu söyleyecek misin? O tuvaletin önünde ne oldu?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Hayalet iki buçuk saniye zarfında, ardında bıraktığı on dört yılı düşündü. "Ben," dedi. "Yalan söylemedim ki..."</span></p>

  <p class="MsoNormal" style="text-align: center;"><span xml:lang="TR" xmlns:xml="http://www.w3.org/XML/1998/namespace"><img alt="chapter_break" src="../Images/chapter_break.png" /><br /></span></p>

  <p><span xml:lang="TR" xmlns:xml="http://www.w3.org/XML/1998/namespace"><span xml:lang="TR">Behzat Ç. ve Harun, Asayiş'in kapalı otoparkında, üçlü kanepelere bakıyordu. Tahsin, "Bir işi de doğru düzgün yapamıyorsunuz," dedi. "Ne arıyor bu koltuklar burada!"</span></span></p>

  <p><span xml:lang="TR">"Ne bileyim, Hayalet getirmiş."</span></p>

  <p><span xml:lang="TR">"O nerede?"</span></p>

  <p><span xml:lang="TR">"Nerede olacak müfettişlere ifade veriyor."</span></p>

  <p><span xml:lang="TR">Behzat Ç. koltuğun başına eğildi. Açılıp açılmadığını kontrol etti. Tahsin başına dikilmişti; "Ne yapıyorsun?"</span></p>

  <p><span xml:lang="TR">Behzat Ç., Tahsin'i yakasından kavrayıp açtığı koltuğun içine sokmak istedi. Hem böylece içine insan sığıp sığmadığını, bunun hacılama nakliyatçıların kullandığı bir yöntem olup olmadığını anlamış olacaktı. Açık koltuğun kalın mukavvadan tabanını kontrol etti. Kapattıktan sonra elini koltuğun kenarıyla kolçak arasındaki boşluğa soktu. Buraya düşürdüğü 216'lar yüzünden, çok sevdiği tekli koltuğu üç sefer yanma tehlikesi geçirmişti. Eline sert bir cisim çarptı. Ne olduğunu anlaması için çıkarıp uzun uzun bakması gerekti. Bir işitme cihazına benziyordu. Çaktırmadan cebine attı.</span></p>

  <p><span xml:lang="TR">Tahsin, Eda'ya, "Cevdet'le Akbaba nerede?" diye sordu.</span></p>

  <p><span xml:lang="TR">Selim, Eda'nın yanıtlamasına fırsat vermeden, "Karayollarına gittiler," dedi. "Beyaz kamyoneti bulmaya."</span></p>

  <p><span xml:lang="TR">"Beyaz kamyonetin karayollarına ait olduğu kesinleşti mi?"</span></p>

  <p><span xml:lang="TR">"Kendini Ahmet Sanan Süleyman'ın verdiği ifadeye göre resmî araçtı, her yeri geziyorlar."</span></p>

  <p><span xml:lang="TR">"Onu ne yaptınız?"</span></p>

  <p><span xml:lang="TR">"Tavuk döner söyledik, büroda oturuyor."</span></p>

  <p><span xml:lang="TR">"İyi, akşama TEM'den elemanlar gelip alacak onu."</span></p>

  <p><span xml:lang="TR">Hava kararıyordu. Hayalet otoparkın ucunda gözüktü, rüzgârda savrulan bir kuş tüyü gibi yaklaştı.</span></p>

  <p><span xml:lang="TR">Tahsin, "Verdin mi ifadeni?" diye sordu.</span></p>

  <p><span xml:lang="TR">"Verdim."</span></p>

  <p><span xml:lang="TR">"Eee, ne diyorsun?"</span></p>

  <p><span xml:lang="TR">Hayalet "Ne diyeyim," dedi. "İfadeleri karşılaştırıp açık yakalamaya çalışıyorlar."</span></p>

  <p><span xml:lang="TR">Hayalet, Behzat Ç. ile Harun'u, görünmez bir jestle otoparkın loş bir bölgesine çekti. "Bakın," dedi. "Müfettişler her şeyi biliyor. Biri konuşmuş. Hem de gereğinden fazla konuşmuş."</span></p>

  <p><span xml:lang="TR">Harun çevreye bir göz attı, gözüne yangın söndürme cihazını kestirip sivri favorileriyle oynayan Selim'e ters ters baktı.</span></p>

  <p><span xml:lang="TR">Hayalet, "Bürodan biri olduğunu zannetmiyorum," dedi. "Ya da öyle umuyorum."</span></p>

  <p><span xml:lang="TR">Harun başını öne arkaya tulumba gibi sallayarak, "Ben kim olduğunu çok iyi biliyorum," dedi. "Benimle gelin." Toros'a bindiler. Tahsin arkalarından "Nereye?" diye seslendi.</span></p>

  <p><span xml:lang="TR">"İşimiz var."</span></p>

  <p><span xml:lang="TR">"Ne işi?"</span></p>

  <p><span xml:lang="TR">"Özel!"</span></p>

  <p><span xml:lang="TR">Tahsin, önünden geçen Toros'u kaportasına vurarak durdurdu. Camdan içeri başını uzatıp, "Ayaş'taki ekiple irtibatı kesmeyin," dedi. "Deterjan kolisinin nereden alındığını bulunca sizi arayacaklar."</span></p>

  <p class="MsoNormal" style="text-align:center"><img alt="chapter_break" src="../Images/chapter_break.png" /><br /></p>

  <p><span xml:lang="TR">SSK İşhanı, kentin küçük bir kopyası gibi, her şeyin iç içe geçtiği kaotik bir harmandı, içinde cami, otopark, umumi tuvalet, sakatatçı, baharatçı, ciğerci, manav, rock bar, türkü bar, pavyon, nüfus müdürlüğü ve çeşitli bakanlıkların saymanlıklarının yan yana durduğu, kapısında porselenciyle dönercinin komşu olduğu bir yer tasavvur edin.</span></p>

  <p><span xml:lang="TR">Üç polis, Toros'u Sakarya girişine bırakıp işhanının kare avlusunda yürüdüler, havuzu geçtiler, amaçlan umumi tuvaletçiyi bulmaktı. Çeşitli barlardan kesik kesik yükselen şarkılar, kafayı bulmuş bir DJ'in yaptığı remiksi andırıyordu.</span></p>

  <p><span xml:lang="TR">Harun, Hayalet'e dönüp, "Olayı dört kişi gördü," dedi. "Sen, ben, Akbaba. Bir de tuvaletçi pezevenk. Biz konuşmadığımıza göre, konuşan o. Gayet açık değil mi?"</span></p>

  <p><span xml:lang="TR">Hayalet, "Öyle ama," dedi. "Sen yine de makul bir dille konuş."</span></p>

  <p><span xml:lang="TR">Harun makul bir dille konuşmaya tuvaletçiyi yakasından kavrayarak başladı. Adamı oturduğu kulübeden çıkararak, erkekler tuvaletinin içine fırlattı. Ayakları yerden kesilen tuvaletçi, aptes alman boşluğa düştü, yattığı yerden "Ben valla bir şey söylemedim komiserim," dedi "Valla söylemedim."</span></p>

  <p><span xml:lang="TR">Harun tuvaletçiyi aptes bölgesinden alıp sürükledi, kafasını pisuvara soktu. Bir eli tuvaletçinin ensesindeyken diğer elini o ara tuvalette işlerini görmekte olan iki gence sallayıp "Çişinizi yaptıktan sonra siktirin gidin," diye bağırdı. "Para falan da bırakmayın."</span></p>

  <p><span xml:lang="TR">Gençler fermuarlarını kapamadan çıktılar. Onlar çıkarken umumi tuvalet mafyasından bir tip, elini kolunu sallayarak geldi, "Hooppp! Hişşşş!" diye bağırdı. "Bir durum mu var!"</span></p>

  <p><span xml:lang="TR">Harun adamın iyice yaklaşmasını bekledikten sonra, "Seni de sikerim, durumunu da," diyerek burun köküne bir kafa attı. Adam kırılan burnunu tutup kaçarken Behzat Ç. bir tekme savurdu arkasından ama yetiştiremedi. Peşinden koşup taban girdi. Adam yüz üstü yere kapaklandı. Elleriyle fayansa abanıp kalktı, ağzı burnu kan içinde kalmıştı, ardına bakmadan uzaklaştı. Hayalet helanın kapısını sakince kapattı, işlerini kavga gürültü çıkarmadan halletmeyi severdi, büroda yeterince kavgacı adam vardı zaten.</span></p>

  <p><span xml:lang="TR">Tuvaletçiye döndüler.</span></p>

  <p><span xml:lang="TR">"Sen mi konuştun lan!"</span></p>

  <p><span xml:lang="TR">"Valla konuşmadım komiserim!"</span></p>

  <p><span xml:lang="TR">Harun, tuvaletçinin kafasını pisuvara vurmaya başladı, bir süre sonra pisuvar yere düşüp kırıldı. Gider borusu yerinden söküldüğü için her tarafa pislik fışkırdı.</span></p>

  <p><span xml:lang="TR">Yüzünden sidik akan tuvaletçi, "Çocuğumun ölüsünü öpeyim ben bir şey söylemedim komiserim," dedi. "Bir şey görmedim dedim. Konuştuysam Allah belamı versin. Savcıya da bir şey söylemedim, sonradan gelen müfettişlere de."</span></p>

  <p><span xml:lang="TR">"Hiç mi konuşmadın lan? Kim konuştu o zaman?"</span></p>

  <p><span xml:lang="TR">"Olay esnasında içerideydim, tuvaletleri temizliyordum dedim. Aynen sizin söyle dediğiniz gibi söyledim ben. Onun dışında bir şey söylemedim."</span></p>

  <p><span xml:lang="TR">Hayalet, Harun'un koluna girip, "Tamam bırak," dedi.</span></p>

  <p><span xml:lang="TR">Polislerin de paçaları pislik olmuştu. Çıkışa doğru yürüdüler. Harun çıkarken döndü, "Bir iki güne kadar işin aslını öğrenip geleceğim," diye bağırdı. "Seni de bu bokun içinde boğacağım."</span></p>
</body>
</html>
