<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>22.<br />
  <span class="alt">müdürün kamplumbağasının ızdırabı</span></h2>

  <p><span xml:lang="TR" xmlns:xml="http://www.w3.org/XML/1998/namespace">Red Kit kot pantolonunun paçalarını kıvırmıştı. Kemeri hafif sola eğikti. Avuç içlerini bacaklarına sürtüyordu. Profesör, "Eee," dedi. "Müdürün kaplumbağasını nereye saklamıştın?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit elindeki Maltepe'yle perdeyi işaret etti, "Kornişin arkasına. Biliyorsun, benim bazı takıntılarım var."</span></p>

  <p class="MsoNormal" style="text-align:center"><img alt="chapter_break" src="../Images/chapter_break.png" /><br /></p>

  <p><span xml:lang="TR" xmlns:xml="http://www.w3.org/XML/1998/namespace">Müdür müdür olalı böyle zulüm görmemişti. Kırk yıl düşünse, en güvendiği mühendislerinden birinin, canından çok sevdiği Donatello'nun hayatına kastedeceği aklına gelmezdi. Sinirden bıyıklarını çekiştiriyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Donatello'yu sakladım diyorsun?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit başıyla onayladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ofisin içinde bir yerde?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Baş onayı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Fazla ömrü kalmadı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Onay.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ben arayıp bulacağım."</span></p>

  <p><span xml:lang="TR" xmlns:xml="http://www.w3.org/XML/1998/namespace">Müdür bıyıklarını bırakıp tombik yanaklarını sıvazlamaya başladı. Gülüyordu ama asabiyetten. "Ne biçim şaka bu?" dedi. Bazı olaylar böyledir, şaka gibi başlar giderek karabasana döner. Fakat müdür bunu takdir edebilecek bir ruh halinde değildi. Telefonun ahizesini kaldırdı, güvenliğe haber verdi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Güvenlik şefi, yanında en güvendiği adamıyla -insan azmanı bir tipti tabii- geldi. Esasen Red Kit'i severdi, sessiz, sakin, mülayim, burnu havada olmayan efendi bir mühendis olarak bilirdi onu. Müdür kapıyı kilitleyip jaluzileri kapattı. Baş başa kaldılar. Güvenlik şefinin olayı idrak etmesi bir beş dakika kadar sürdü. Yanında getirdiği zırhlı aracın olayı idrak etmek gibi bir kaygısı yoktu.</span></p>

  <p><span xml:lang="TR" xmlns:xml="http://www.w3.org/XML/1998/namespace">On dakikalık bir sorgu sual evresinden sonra güvenlik şefi, müdürün ısrarlarına daha fazla dayanamadı. "Kusura bakma ama," dedikten sonra durdu, bir tokat çıkardı. Karşılığında iki yumruk yedi. Red Kit karambolde müdüre, yeşil sahalarda plase olarak tabir edilen sert bir ayak içi çıkarmayı da ihmal etmemişti. Hatta gaza gelmişken, kaptığı demir sandalyeyi de King Kong'un kafasına geçiriverdi. Arada emir komuta zincirinin olmaması iyiydi, nispeten daha adil bir dövüş imkânı sağlıyordu ve Red Kit de gölgesinden hızlı dövüşen bir kardeşimizdi. Ama bire karşı üç, özellikle dar alanda tehlikelidir. Burnuna bir sağ direk yiyince gözleri yaşardı. Güvenlik şefinin yanındaki insan-ı kebir, kafaya sandalye yediğinden olsa gerek, bir hayli kızmıştı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit sustalıyı şırrak diye çekti.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Açın o kapıyı, hepinizin belasını sikerim," dedi. Kapıyı açtılar.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Başka yerde de iş bulamayacaksın," diye bağırdı müdür arkasından. Ofisin her yerine baktılar ama Donatello'nun izine rastlayamadılar. Bir saat sonra orta şiddette bir patlama sesi duyuldu.</span></p>

  <p class="MsoNormal" style="text-align: center;"><span xml:lang="TR" xmlns:xml="http://www.w3.org/XML/1998/namespace"><img alt="chapter_break" src="../Images/chapter_break.png" /><br /></span></p>

  <p><span xml:lang="TR" xmlns:xml="http://www.w3.org/XML/1998/namespace">Profesör, "Nasıl yani?" dedi. "Ne patlaması? Yöntem olarak diğerlerinden farklı."</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit, "Takdir edersin ki," diye açıkladı. "Bir kaplumbağayı öldürmek, söz konusu olan su kaplumbağası da olsa, öyle kolay bir iş değildir. Ama üç tane torpil, biraz barut ve zaman ayarlı bir patlayıcı düzenek bu işi görür."</span></p>

  <p><span xml:lang="TR" xmlns:xml="http://www.w3.org/XML/1998/namespace">Profesörün yüzünden bir bulut geçti, anlayamadığı şeyler vardı, olayın kökenine inmeye karar verdi. "Hadi Hayri Baba'nın balıklarını anladım," dedi. "Yüzbaşının kedisini de anladım. Bu adamlar bir nevi baskı figürü, onların karşısında kendini çaresiz hissettin, saldırıya geçtin diyelim. Ama fabrika müdürü, anlattığın kadarıyla öyle biri değil."</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit, "Ben belki de müdürlere gıcık kapıyorum," dedi. "Nerede bir müdür görsem tokatlayasım gelir."</span></p>

  <p><span xml:lang="TR" xmlns:xml="http://www.w3.org/XML/1998/namespace">Dalga mı geçiyordu, yoksa ciddi miydi? Profesör işte bunu anlayamadı. Red Kit'te en başından beri anlayamadığı şeylerden biri de buydu. Dalga geçen bir adamın söylediklerini ciddiye almak kadar korkunç bir şey yoktur.</span></p>

  <p><span xml:lang="TR" xmlns:xml="http://www.w3.org/XML/1998/namespace">Profesör, "Peki," dedi. "Fabrikadan kovulunca ne yaptın?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Başka yerde iş bulamadım tabii. Müdürün çevresi hayli genişmiş. Heykel işine girdim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Nasıl ya? Sende güzel sanatlara da mı ilgi var?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Öyle değil. Ben Heykel dökümü işine girdim. Zaten teknik bir iştir. Makine mühendisleri yapar."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Bilmiyordum."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sadece döküm değil. Bir heykelde kritik bir çatlak olduğu zaman, aynı alaşımdan mukavemet kaynağı falan yaparsın; teknik bir iştir. Kimisinde model bellidir zaten, sen sadece döküm yaparsın. Okullarda gördüğün standart Atatürk büstleri vardır ya, onları çok iyi yaparım ben. Şimdi de Kültür Bakanlığı'yla anlaştım, önemli bir anıtın tadilatı için çalışıyorum."</span></p>

  <p><span xml:lang="TR" xmlns:xml="http://www.w3.org/XML/1998/namespace">Profesör, "Peki," dedi. "Sen daha en başında neden çamaşır makinesi fabrikasına girdin?" Çok da derine inmeden, yüzeydeki bir takım ayrıntıları düzene sokarak hakikate -en azından bir kısmına- ereceğini zannediyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit, "Sen," dedi. "Merdaneli çamaşır makinelerini bilir misin?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Profesör, "Evet," dedi. "Otomatik çıkmadan önce hangimiz kullanmadık ki merdaneliyi? Hangimiz kan ter içinde saatler geçirmedik onun karşısında?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Profesör de ciddiyetle şakacılık sınırında konuşurdu bazen. Özellikle karşısındaki kendisiyle konuşurken bu taktiği kullanıyorsa. Kayda değer bir kişiliği olmayan adamlar böyledir, karşı tarafın argümanlarını ters yüz edip kullandıklarında yaratıcı bir eylem içine girdiklerini düşünürler.</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit, "Merdaneli çamaşır makinesi senin hayatını kurtardı mı?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne! Hayır."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Benim kurtardı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne! Nasıl?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"İçine saklanabilecek bir yaştaydım."</span></p>

  <p><span xml:lang="TR" xmlns:xml="http://www.w3.org/XML/1998/namespace">"O gün mü?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evet."</span></p>

  <p><span xml:lang="TR" xmlns:xml="http://www.w3.org/XML/1998/namespace">"O günü konuşmanın zamanı gelmedi m i?" diye sordu profesör. "Kendini böyle kapatırsan, ilerleyemeyiz."</span></p>

  <p><span xml:lang="TR" xmlns:xml="http://www.w3.org/XML/1998/namespace">Bu sefer saate bakan Red Kit oldu. "Vaktimiz doldu," dedi. "Öbür randevuyu ne zaman yapalım?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Profesör not defterini açtı. "28 Şubat Çarşamba uygun mu?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Red Kit "Çok güzel," dedi. "Gayet uygun."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hayret, o gün bir işin yok mu?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Var. Ama sana da uğramak istiyorum."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Saat iki iyi mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"İyi."</span></p>
</body>
</html>
