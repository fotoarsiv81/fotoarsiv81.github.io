<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <h2>16.</h2>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. ölünün kimliğine baktı: Hamdullah Özdal, 1932, Ankara. Soyadı yabancı gelmiyordu. Yöntem aynıydı. Koli bandı, biber gazı, tabutlu nakliyat. Beş dakika sonra, tabuttan çıkan şahsın TEM'den emekli Coşkun Ağbi'nin babası olduğu anlaşıldı. On dakika sonra Terörle Mücadele olaya el koydu. Tahsin bu durumu, "Koordineli çalışacaksınız," diye açıkladı. Koordineli çalışmaya, Kurtuluş Parkı'ndan aldıkları, GBT'si kabarık birkaç şüpheliyi tokatlayarak başladılar ama bu aktivitenin stres atma dışında bir faydası olmadı. Bütün gece olay hakkındaki bilgileri, raporları ve ifade tutanaklarını TEM'den gelen meslektaşlarına aktardılar. Omzu kalabalık bir sürü müdür, Cinayet Bürosu'na gelip gitti. Tahsin ezilip büzüldü, Cevdet çay yetiştirmekte zorlandı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hamdullah Özdal, Kore gazisiydi, evi Batıkent'teydi. Harun ve Behzat Ç. ertesi gün öğlene doğru Batıkent'e girdiler. Yan yana yükselen apartmanların arasına serpiştirilmiş, salıncağı yamuk, kaydırağı kıytırık çocuk parklarının önünden geçtiler. Harun ağzını kapamadan esnedi, sonra da elinin tersiyle uykusuzluktan yaşaran gözlerini sildi. Behzat Ç. ufuk çizgisine yakın, tiftik tiftik olmuş ve merdiven basamakları gibi sıralanmış kara bulutlara baktı. Biraz hayal gücü dopingiyle Daltonlara benzetmek pekâlâ mümkündü bu kümülüsleri.</span></p>

  <p><span xml:lang="TR" xmlns:xml="http://www.w3.org/XML/1998/namespace">Hamdullah Özdal'ın oturduğu siteye girerken Harun keskin bir direksiyon hamlesi yapmasa kapağı çalınmış logar kuyusuna giriyorlardı. Behzat Ç. torpido gözünden aspirin kutusunu çıkardı, içi boştu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Kapı önündeki kordonu kaldırıp Hamdullah Özdal'ın evine girdiler. Küf kokusu çarptı burunlarına, yer yer isli duvarlarda, kaldırılmış çerçevelerin çivi izleri seçiliyordu. Ahlak Büro Amiri Ekrem gelip ellerini sıktı. Salona girdiler, boştu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Ekrem, "Ne diyorsunuz?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Aynı mantık," dedi. "Kanepeler yok, büfe yok. Hacılama nakliyat."</span></p>

  <p><span xml:lang="TR" xmlns:xml="http://www.w3.org/XML/1998/namespace">Duvara asılmış dikdörtgen çerçeve içindeki büyütülmüş fotoğrafa baktılar. Vaktinde gazetenin birinde yayımlanmış fotoğrafın üstünde "Kunuri Cephesi" yazıyordu. Çamura batmış sekiz asker, siperde silahlarına yaslanmış, kaygıyla bakıyordu. İçlerinden biri Hamdullah Özdal'dı herhalde.</span></p>

  <p><span xml:lang="TR" xmlns:xml="http://www.w3.org/XML/1998/namespace">Coşkun Ağbi geldi, öfkeden eli kolu titriyordu. Behzat Ç.'nin yakasına yapıştı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Konuşmuyor musun hâlâ!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun araladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ağbi bir dakika, nodülü var."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sıçarım nodülüne!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. yakasındaki ellerden kurtuldu. Coşkun Ağbi'nin yaşına saygı göstermese tokadı yapıştıracaktı. Adam, Behzat Ç.'den otuz santim daha kısaydı, ama Harun'la Ekrem güç zapt ettiler onu. Daltonların Joe'sundan beter öfkelenen Coşkun, "Sen ne biçim cinayetçisin?" diye bağırdı. "Nefret ediyorum senden. Nefret ediyorum! Ben sana sordum o kadar, 'bu Kuğulupark'taki köpek işi ne?' dedim. İki olay arasındaki rabıtayı kurdun ama bize söylemedin."</span></p>

  <p><span xml:lang="TR" xmlns:xml="http://www.w3.org/XML/1998/namespace">TEM'cilerden genç bir polis yanındakine, "Rabıta ne ağbi?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Ondan daha genç olanı, "Ne bileyim lan, sözlük müyüm ben," diye yanıtladı.</span></p>

  <p><span xml:lang="TR" xmlns:xml="http://www.w3.org/XML/1998/namespace">Coşkun Ağbi, kendisini salondan çıkaran polislerin elinden kurtuldu, Harun'a, "Bu iş TEM'in işi, sakın daha fazla karıştırmayın ortalığı," dedi. Behzat Ç.'yle aynı rütbedeki bir TEM amiri gülümseyerek yaklaştı. Elini rütbedaşının omzuna koyup, "Sen Coşkun Ağbi'nin kusuruna bakma ağbi," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. salona göz attı ama dikkatini çeken herhangi bir şey olmadı. Sokak kapısına doğru yürüdü. Harun peşindeydi. Tam çıkarken Ahlakçı Ekrem yaklaştı, Behzat Ç.'yi kolundan tuttu, "Bu akşam bana uğrayın," dedi. "Sakın ha ihmal etme!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Dışarı çıktıklarında nereye gitmeleri gerektiğim düşündüler. Apartmandaki bütün görgü tanıklarını TEM toplamıştı. Behzat Ç. boş aspirin kutusunu gösterince Toros'u sitenin girişindeki bakkalın önüne çektiler. Bakkalın çırağı, saçı beyazlamaya başlayan her kişiyi ihtiyar sanacak bir yaştaydı, alçak kapıdan başını eğerek giren Behzat Ç.'yi görünce "Buyur amca," diye doğruldu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun telsizini tezgâha koyup, "Buranın sahibi nerede?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Sivilceli çırak, "Cumaya gitti," dedi. "Polis misiniz amirim ?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evet."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hep çingeneler çalıyor abi, ben size söyleyeyim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Neyi çalıyorlar?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Logar kapaklarını. Onun için gelmediniz mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Ne logar kapağı lan," dedi. "Buralarda şüpheli bir minibüs gördün mü dün? Nakliyat yapan."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Yok."</span></p>

  <p><span xml:lang="TR" xmlns:xml="http://www.w3.org/XML/1998/namespace">"İyi o zaman. Bir kutu aspirin ver, bir de Tekel birası sar." Behzat Ç. başını olumsuz manada sallayıp Tekel Birası istemediğini belirtti.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun şaşkın nazarlarla amirini süzüp, "İyi o zaman, aspirin ver sadece," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">Ergenlik bunalımındaki çırak eline iki paket alıp, "Normal mi? Suda eriyen mi?" diye sordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun başıyla Behzat Ç.'yi gösterip, "Şu adama bir bak," dedi. "Suda eriyen aspirin içecek tip var mı?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Özür dilerim amirim, ben çeşit açısından sordum."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Sorma! Çokoprensler nerede?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Çokosandviç mi?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Ne sandviçi ya! Bildiğin Çokoprens!"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Onun adı Çokosandviç oldu amirim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Çok konuşma!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun aspirinle beraber üç Çokoprens -üstünde harbiden Çokosandviç yazıyordu-, iki Eti puf, bir Haylayf, ayrıca çubuk, pizza ve balık kraker aldı. Toros'u Batıkent'ten çıkarırken, nereye gideceği konusunda en ufak bir fikri yoktu. OSTİM GİMAT kavşağı civarında Çokoprensleri bitirmişti. İş çığrından çıktığından, meseleyi çözene kadar tam gün çalışacaklardı. Harun titreyen cebinden telefonu çıkarırken, Behzat Ç. de kendi telefonunu kontrol etti. Arayan soran yoktu. Bahar'ın arama ihtimali yüzünden Tekel birasından da olmuştu. Olası bir buluşmada alkollü başkomiser imajı uyandırmak istemiyordu.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Hayalet arıyor," dedikten sonra "Alo. Neredesin?" diye bağırdı telefona.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Mamak Çöplüğü'ndeyim."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Hangi Mamak Çöplüğü?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Kaç tane Mamak Çöplüğü var anasını satayım?"</span></p>

  <p><span xml:lang="TR" xmlns:xml="http://www.w3.org/XML/1998/namespace">"Çöplük mü kaldı, doldurdular orayı."</span></p>

  <p><span xml:lang="TR" xmlns:xml="http://www.w3.org/XML/1998/namespace">"Yahu Allah'ını seversen bir dinle!"</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun sanki muhabbeti uzatan karşı tarafmış gibi, "Ne oldu. Çabuk söyle," dedi.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Evden eksilen eşyaları buldum galiba."</span></p>

  <p><span xml:lang="TR" xmlns:xml="http://www.w3.org/XML/1998/namespace">"İyi, geliyoruz."</span></p>

  <p><span xml:lang="TR" xmlns:xml="http://www.w3.org/XML/1998/namespace">İstanbul Yolu'ndan İvedik'e saptılar. AOÇ'nin önünde, trenin geçmesi için beklediler. Tren yolundaki bariyer kalkmak üzereyken Harun'a mesaj geldi. Dikiz aynasından, çaktırmadan birbirlerini süzdüler. Harun tren yolunu geçtikten sonra Toros'u sağa çekti. "Amirim," dedi ezilip büzülerek. "Seni psikologa götürmem lazım. Tahsin Müdür'ün kesin emri var."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. yeni açtığı paketi dibinden tutup iki parmağıyla yaptığı sete vurdu, çıkan üç 216'dan en öndekini ağzının kenarıyla çekti. On iki yıl önce boşandığı karısı, ayrıldıktan altı ay sonra psikiyatrıyla evlendiğinden, ruhbilim dünyasından nefret etmek için haklı nedenleri olduğunu düşünüyordu. Sıkıysa götür, gibilerden baktı.</span></p>

  <p><span xml:lang="TR" xmlns:xml="http://www.w3.org/XML/1998/namespace">"Öyle bakma amirim. Kesin emir var. Merak etme zaten, yanında ben varım, adam seni görüp imza atacak, konuşma falan olmayacak. Şevket Ağbi her şeyi ayarlamış sağ olsun. Yoksa bu müfettişler harcayacak seni. Şenle beraber bütün ekibi de harcayacaklar."</span></p>

  <p><span xml:lang="TR" xmlns:xml="http://www.w3.org/XML/1998/namespace">Behzat Ç. önce Harun'a, sonra Kayaş istikametine doğru ağır ağır ilerleyen trene baktı. Ceketine düşen 216'nın külünü elinin dışıyla silkeledi. Yanlarından geçen okul servisindeki çocuklar, ortada hiçbir neden yokken başkomisere el sallamaya başladılar. Gözden kaybolana kadar da kimi sırıttı, kimi dil çıkardı. Hatta nah işareti yapan bile oldu. Çocuk milletinde devlet memuruna saygı diye bir şey yoktur zaten.</span></p>

  <p><span xml:lang="TR" xmlns:xml="http://www.w3.org/XML/1998/namespace">Harun, "Bak yanlış anlama," dedi. "Beni harcasınlar mühim değil. Açarım bir büfe, işime de gelir. Ama Akbaba var, Hayalet var. Bunların hayatı cinayet olmuş, bu adamlar başka bir iş yapamaz."</span></p>

  <p class="MsoNormal" style="text-align: center;"><span xml:lang="TR" xmlns:xml="http://www.w3.org/XML/1998/namespace"><img alt="chapter_break" src="../Images/chapter_break.png" /><br /></span></p>

  <p><span xml:lang="TR" xmlns:xml="http://www.w3.org/XML/1998/namespace"><span xml:lang="TR">Harun ve Behzat Ç., 23 Şubat Cuma günü, profesörün bürosuna, randevularına on beş dakika geç kalarak, ikiyi çeyrek geçe girdiler. Randevularına ortalama yirmi dakika önce gelen Red Kit de oradaydı. Onu, sandalyenin üstüne çıkmış, bekleme odasındaki perdeyle oynarken buldular. Polislerle beraber odaya giren Selma, "Ne yapıyorsun orada?" diye sordu.</span></span></p>

  <p><span xml:lang="TR">Red Kit, "Perde kornişten çıkmış da onu düzeltiyordum," dedi. Behzat Ç. bunun önceden hazırlanmış bir cevap olduğunu hissetti. Aynı hisse kapılan Harun, yolun karşısındaki apartmana baktı, Red Kit'in oradan birilerini dikizlediği ihtimali üstünde duruyordu. Selma polislere dönüp, "Profesör sizi birazdan kabul edecek," dedi.</span></p>

  <p><span xml:lang="TR">Üçlü koltuğa, Red Kit'in yanma oturdular. Harun <i>Cosmopolitan</i>'ı alıp "Daha Önce Denemediğiniz 14 Seks Önerisi" isimli makaleyi büyük bir ciddiyetle okumaya başladı. Behzat Ç. yeşil sarı muhabbet kuşunun kulak örseleyen cik ciklerini dinlerken bir 216 yaktı, daha ilk duman ciğerlerine varmadan Selma koşarak geldi. 4207 Sayılı Kanun gibi hatundu, "Burada sigara içilmez!" diye bağırdı.</span></p>

  <p><span xml:lang="TR">Behzat Ç. gözleriyle, ağzının kenarında Maltepe olan Red Kit'i gösterdi.</span></p>

  <p><span xml:lang="TR">Selma, "Onunki yanmıyor ama," dedi.</span></p>

  <p><span xml:lang="TR">İki polis şüpheyle baktı. Red Kit, Maltepe'yi yelek cebine atıp "Ne yapayım?" dedi. "Benim için de çok zor. Buradayken mecbur ağzımın kenarında tutuyorum ara sıra."</span></p>

  <p><span xml:lang="TR">Behzat Ç. 216'yı en yakın begonyanın toprağına basınca Selma'nın gözleri doldu. "İsteseydiniz küllük getirirdim," dedi.</span></p>

  <p><span xml:lang="TR">İfadede çelişki yakaladığını düşünen Harun, "Sigara içilmeyen yerde küllük ne geziyor?" diye sordu.</span></p>

  <p><span xml:lang="TR">Red Kit "Yakan olursa söndürtmek içindir," dedi.</span></p>

  <p><span xml:lang="TR">Harun, Red Kit'e dönüp, "Cin fikirli gördüm seni birader," dedi. "Meslek ne?"</span></p>

  <p><span xml:lang="TR">"Mühendisim."</span></p>

  <p><span xml:lang="TR">"Elektronik mi?"</span></p>

  <p><span xml:lang="TR">"Yok, makine."</span></p>

  <p><span xml:lang="TR">Red Kit, Harun'un elindeki telsize bakıp, "Siz hangi şubedensiniz?" diye sordu.</span></p>

  <p><span xml:lang="TR">"Asayiş."</span></p>

  <p><span xml:lang="TR">"Cinayet mi?"</span></p>

  <p><span xml:lang="TR">"Cinayet."</span></p>

  <p><span xml:lang="TR">Profesör geldi. Behzat Ç.'nin elini sıktı. Eliyle odasını gösterip, "Buyurun geçelim," dedi. Harun da ayağa kalkmıştı. Profesör kapı önünde durup, "Siz?" dedi soru dolu gözlerle.</span></p>

  <p><span xml:lang="TR">Harun "Ben refakat ediyorum," dedi.</span></p>

  <p><span xml:lang="TR">"Refakate gerek yok! Biz hallederiz."</span></p>

  <p><span xml:lang="TR">Harun, Behzat Ç.'ye baktı. Ondan onay alınca, üçlü koltuktaki Red Kit'in yanına döndü.</span></p>

  <p><span xml:lang="TR">Odaya girince profesör masasına geçti. Çekmecelerini karıştırıp bir sigara kutusu çıkardı. "Tütünü çok sevdiğini duydum," dedi. "Bu puroları Havana'ya giden bir arkadaşım gönderdi. Denemek ister misin?"</span></p>

  <p><span xml:lang="TR">Behzat Ç. eski dostunu Küba purosuna değişecek cinsten bir adam değildi. Gözü profesörün yeşil kazağının üstündeki tüye takıldı, uzanıp almak geçti içinden ama vazgeçti. Profesör kutuyu geri çekti, "Şevket bana senden uzun uzun bahsetti," dedi. "Durumunu biliyorum. Seni anlıyorum."</span></p>

  <p><span xml:lang="TR">Behzat Ç. hafiften titremeye başlayan ellerine baktı, adamın tıraşlı suratına bir tokat yapıştırsa, çok net bir çat sesi elde edilebilirdi. Duvardaki diplomaya baktı, taşaklı biriydi. Kapıya baktı, hemen çekip gidebilirdi.</span></p>

  <p><span xml:lang="TR">Profesör "Sesin sana yabancı bir deri gibi geliyor olabilir," diyerek girdi muhabbete. "Konuşmak işkence gibi geliyor olabilir. Ama bu durumu ifade etmenin yolu da, bu sorunu çözmenin yolu da konuşmaktan geçiyor. Eğer bana katılıyorsan başınla onaylayabilirsin."</span></p>

  <p><span xml:lang="TR">Behzat Ç. başını öfkeyle çevirip, senin belanı sikerim, der gibi bakınca -kırk yedi ayrı küfürlü bakış şekli vardı- profesör daha fazla uzatmadan önündeki raporu imzaladı. "Tamam," dedi. "İmza önemli değil. Zaten atacaktım. Sadece diyalog kurmak istemiştim."</span></p>

  <p><span xml:lang="TR">Behzat Ç. çıktıktan sonra Harun, "Bir saniye amirim," diyerek profesörün kapısına yöneldi. Selma, "Nereye," diye seslendi arkasından. "Durun!"</span></p>

  <p><span xml:lang="TR">Harun, "İki dakika bir şey danışacağım," dedi. Selma "Ama yani nasıl," diye çırpınırken çoktan içerideydi. "Doktor bey, iki dakikanız varsa, benim de bir maruzatım olacaktı."</span></p>

  <p><span xml:lang="TR">Profesör saatini kontrol edip, "Buyurun oturun," dedi. "Sorun nedir?"</span></p>

  <p><span xml:lang="TR">Harun, "Benim bir sorunum yok Allah'a şükür," diyerek oturdu. "Gayet normalim."</span></p>

  <p><span xml:lang="TR">Ben o tip ayrımlar yapmıyorum."</span></p>

  <p><span xml:lang="TR">"Nasıl?"</span></p>

  <p><span xml:lang="TR">"Normal-anormal gibi ayrımlar."</span></p>

  <p><span xml:lang="TR">"Şimdi orasını bilemem hocam. Ben bir tanıdığım için danışmak istiyorum. Onun bazı sorunları var."</span></p>

  <p><span xml:lang="TR">"Nedir?"</span></p>

  <p><span xml:lang="TR">"Şimdi şöyle. Bu tanıdığımın kızı geçen sene intihar etti. Adı Berna, yirmi bir yaşındaydı. Tam doğum gününde, intikam alır gibi intihar etti. Tanıdığımı buluşacakları yere çağırdı, apartmanın tepesinden atladı."</span></p>

  <p><span xml:lang="TR">"Anlıyorum. İntiharlarda zaten genel olarak bir intikam hissi vardır."</span></p>

  <p><span xml:lang="TR">"Şimdi orasını bilemem. Bu hadiseden sonra ben bile kendimi uzun süre toplayamadım. Tanıdığım kişi bu hadiseden sonra sessize aldı, hiç kimseyle konuşmuyor. Kendini de alkoliklik derecesinde sarhoşluğa vurdu. Her gün bir büyük içti diyebilirim. İşyerinden idari izinli saydılar falan. Hani bunlar o kadar önemli değil, sonuçta hepimiz içiyoruz üç aşağı beş yukarı. Zaten bu ağbimiz de bir trafik kazasından sonra rakıyı bıraktı biraya döndü. Ama bunun dışında arızalan da var."</span></p>

  <p><span xml:lang="TR">"Ne tip arızalar?"</span></p>

  <p><span xml:lang="TR">"Yani bu ölümü kabul edemedi sanki. Hani cenazeye bile gelmedi zaten. Ben de size bu konuda danışmak istiyorum. Bu hastalığın bir çözümü var mı?"</span></p>

  <p><span xml:lang="TR">Profesör arkasına yaslandı; "Benim uzmanlık alanım bu değil açıkçası," dedi. "Ama şu kadarını söyleyeyim. Bu tip bir kaybı kabul etmek kolay değil. Bu kaybın yarattığı davranışlara bir hastalık gözüyle bakmamak lazım. Yakınlarını kaybetmek herkeste farklı arızalara yol açabilir. Yani bu durumda keder şahsi ve muhteremdir. Kimi onu yolda gördüğünü zanneder. Kimi vurup kırar. Kimi susar."</span></p>

  <p><span xml:lang="TR">Harun, "Valla tanıdığımda saydıklarınızın hepsi var," dedi. "Bunun dışında viyk viykleyen ördeklere de gıcık oluyor."</span></p>

  <p><span xml:lang="TR">"Ama işte bu sadece tanıdığınıza özel bir şey değil. Kimisi de sürekli konuşmaya başlar, viyk viykleyen ördekleri sever. Ya da ne bileyim, kimisi de başkalarına kayıp duygusu yaşatmak ister. Onların evcil hayvanlarını öldürür mesela. Yani dediğim gibi, bu hastalık değil, ya da şöyle söyleyeyim, tedavisi mümkün olan bir şey değil. Hayatın kendisi bu."</span></p>

  <p><span xml:lang="TR">"Anlıyorum hocam, anlıyorum da. Bana yine de bu ölümü kabul etmesi lazımmış gibi geliyor. Yani iki sefer hareket halindeki araçtan atladı kızını gördüğünü zannettiği için. Hayır, bizde Megane da yok. Otomatik kilit sistemi olmadığından, bir gözüm sürekli onda. Ha atladı, ha atlayacak diye sürüyorum Toros'u. Benim size sormak istediğim şu, mezarlığa falan gitse, hani mezarım falan görse, iyi gelir mi? Ha, demek ki ölmüş, benim sağdan soldan atlamama gerek yok, der mi?"</span></p>

  <p><span xml:lang="TR">"Bunu bilemem."</span></p>

  <p><span xml:lang="TR">"Peki kötü gelir mi? Mezarını görürse falan, kafayı daha beter mi sıyırır? Onu söyleyin en azından."</span></p>

  <p><span xml:lang="TR">"Kötü geleceğini zannetmiyorum. Söylediğin gibi bir sıyırma durumu olmaz."</span></p>

  <p><span xml:lang="TR">"Sağ olun doktor bey. Çok teşekkür ederim."</span></p>

  <p><span xml:lang="TR">Harun profesörün elini sıktı, çıkmak için doğruldu. Kapının önündeyken Profesör, "Ben de sana bir şey sormak istiyorum," dedi. "Amirin hiç konuşamadan nasıl yürütüyor bu cinayet işlerini?"</span></p>

  <p><span xml:lang="TR">Harun önce şüpheyle, sonra da tehditkâr bir ifadeyle baktı.</span></p>

  <p><span xml:lang="TR">"Amirim için danıştığımı biliyorsan bu durum aramızda kalacak değil mi?"</span></p>

  <p><span xml:lang="TR">"Evet."</span></p>

  <p><span xml:lang="TR">"Rapora falan yansımayacak yani."</span></p>

  <p><span xml:lang="TR">"Merak etme. Ben zaten bütün bu hadiseyi tafsilatıyla biliyorum."</span></p>

  <p><span xml:lang="TR">"Nereden?"</span></p>

  <p><span xml:lang="TR">"Şevket anlatmıştı."</span></p>

  <p><span xml:lang="TR">Harun, "Doğru ya," dedi.</span></p>

  <p><span xml:lang="TR">"Soruma cevap vermedin?"</span></p>

  <p><span xml:lang="TR">"Ha ona mı? Bizim cinayetlerde fazla konuşmaya gerek yoktur."</span></p>
</body>
</html>
