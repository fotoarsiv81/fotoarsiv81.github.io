<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>On Bir</h1>

  <p>O akşam Tadım’a gittik, akasya ağaçlarının altında, sahile bakan masalardan birine oturduk. Her çeşit dondurmanın bulunabileceği güzel bir yerdi orası, parça çikolatalı-damla sakızlı-kavunlu, vaktiniz varsa bir gün gidin de görün, sonbahara kadar açık. Garson sipariş almaya gelince, “Ne istersin?”<span>&#160;diye sordum kız kardeşime, cevap vermedi. Sol avucundaki adisyon koçanına tükenmez kalemle not almaya hazırlanan garsona, “Hepsinden karışık koy işte,” dedim. “Altışar top olsun. Üstüne duble çikolata ve fıstık. Yani... Anlarsın...”</span></p>

  <p>‘Çok mutsuzuz lan,’&#160;diyesim de geldi ama tuttum kendimi, sosyoloji bunu gerektirir, duyguların sessizliği. Sessizce yedik dondurmalarımızı, dedem öldükten sonra helvasını da öyle yemiştik. Kız kardeşim o zaman daha beş yaşındaydı ama hadisenin ciddiyetini kavramıştı hemen. Çok yönlü ve karmaşık bir kişiliğe doğru evrilmekte olduğunu da ilk o zaman fark etmiştim. Dondurmaların üstüne ikişer bardak su içtik, hesabı ödeyip para üstünü aldıktan sonra da hayatta ölümü bekle<span>mekten başka yapacak işimiz kalmamış gibi cılız, kasvetli adımlarla Fetih Caddesi</span><span>’</span><span>ne çıkıp eve yürümeye başladık</span></p>

  <p>Eve yaklaşmak üzereyken çevreden takır tukur sesler yükselmeye başladı. Ne olduğunu anlamak için kaldırımın ortasında durduk, balkonlardaki üç-dört teyze tencere tava çalmaya başlamıştı. Sesleri duyup balkonlarına çıkanlar da onlara katıldı, kimisi alkışladı, kimisi bayrak salladı, kimisi içeri girip kendi tenceresiyle geri döndü. Bir-iki dakika içinde otuz-kırk balkonda birden tencere tava çalınmaya başladı. Evlerin ışıkları yanıp sönüyordu. Dörtlülerini yakmış usta bir şoför, bir eliyle aralıksız korna çalarken diğeriyle zafer işareti yaparak geçti caddenin ortasından ve bayağı alkış topladı. Onu gören diğer şoförler de kornaya basmaya başladılar. Fetih<span>&#160;Caddesi</span><span>’</span><span>ne ahenksiz bir senfoni hâkim olmuştu bir anda. Seslerdeki ahenksizliği sezen bir amca, elleriyle orkestra yönetiyormuş gibi hareketler yapmaya başladı, yüzündeki gayriciddi tebessümle bir düzen arayışı içindeydi.</span></p>

  <p>O ara bizim yedinci sınıftaki Vatandaşlık öğretmenini gördüm. Fidanlar Market’in üst balkonda, göbek atıyordu, notu bol bir tipti zaten, goygoyu da severdi, yadırgamadım. Bir amca pencereden rakı kadehini kaldırıp “Hükümet istifa.” diye bağırdı. Hepimiz dönüp amcaya baktık, “Ne bakıyorsunuz?” diye bağırdı. Yanımda duran ihtiyar. “Hasbinallah.” çekti. Amcanın karısı,&#160;“Seyfi gir içeri,” dedi. Amca karısına baktı, sonra kendine bakanlara baktı. O anda hepimiz bakacak doğru yerin neresi olduğunu anlamaya çalışır gibi birbirimize bakıyorduk aslında.</p>

  <p>Kız kardeşimin elinden tuttum korkmasın diye. “Ne oluyor Çağlar?” diye sordu.</p>

  <p>“Olaylar Kıyıdere’ye de sıçradı sanırım,” dedim, “ilk izlenimim bu.”</p>

  <p>Tempolu adımlarla eve yürümeye başladık. Bizim sokağın köşesinde kirli sarı köpeği fark eltim, batmağa gitmemişt<span>i. Gözlerini kız kardeşimle bana dikmiş, hem gücenik hem de tehditkâr bir ifadeyle havlıyordu. Köpeğin on beş-yirmi adım ötesinden hızla geçip eve attık kendimizi. Tencere tava sesleri bizim sokakta da başlamıştı, bir türlü bitmek bilmiyordu. Sesler arttıkça kız kardeşim tırnaklarını kemirip durmaya başladı, sonra iki avucunu kulaklarına bastırdı sıkıca, baktı olacak gibi değil kanepelerin üstündeki küçük yastıkları ısırdı. Bir türlü sakinleştiremiyordum onu. Bir yastığı elinden alsam diğerini kapıyordu, kıyamet kadar kanepe yastığı vardı salonda, bunu da işte o zaman fark ettim.</span></p>

  <p>En sonunda balkona çıktım, söz ister gibi parmağımı kaldırdım, bizim karşı apartmanda tencere tava vuran Ayla Teyze’ye,&#160;“Bir saniye bakar mısınız Ayla Teyze!” diye seslendim. “Niye vuruyorsunuz tencerelere tavalara şimdi?”</p>

  <p>Ayla Teyze elini çenesinin altına paralel koyup “Buramıza geldi,” dedi.</p>

  <p>“Ne oranıza geldi?”</p>

  <p>“Senelerdir susuyoruz, yeter artık, sen de vur.”</p>

  <p>“Ben niye vurayım Ayla Teyze? Ben senelerdir susmuyorum sizin gibi. Bir şey söylemek istesem yine söylerim.”</p>

  <p>“Hani nerede, ne söylüyorsun? Neye karşı çıkıyorsun öyle evde oturarak?”</p>

  <p>Tencereyi tavaya vurabildiği için bana muhalefet dersi vermeye kalkıyordu ama ciddiye almadım, pis pis bakmakla yetindim. Çünkü muhalefet benim için bir varoluş tarzıdır. Öyle ki bir şeye karşı çıkmam gerektiğinde sessiz kalırsam eğer, sessiz kalmamışım da yok olmuşum gibi bir hisse kapılırım. Ayla Teyze ile muhabbeti kesip sokağa yoğunlaştım. Sokağımızın sakinleri tencerelere tavalara bütün gayretleriyle vuruyorlardı, bir filmi hızlı çekimde seyreder gibi bir his uyandırıyorlardı bende, tabii ses de vardı. Onlardaki bu gayreti görünce biraz alttan alıp yol yordam göstermek maksadıyla bizim yan komşulara döndüm, “Twitter’ı takip etmiyor musunuz acaba?”&#160;diye sordum.&#160;“Kıyıdere’de de destek eylemi var bu gece. Vapur<span>’</span><span>un oraya gidin, orada çalın tencerenizi tavanızı bence. Daha etkili olur.”</span></p>

  <p>“Biz burada yapıyoruz eylemi, Twitter’da değil.”</p>

  <p>“Lan ben size Twitter’da eylem mi var dedim? Eylemin yeri saati yazıyor orada.”</p>

  <p>Kız kardeşim de o ara, elinde salladığı oklavayla deli gibi koşarak çıktı balkona, “Hepinizi bölge vekilimiz Götüm Bey’e şikâyet edeceğim,”&#160;diye bağırdı tencere tava çalanlara. Kız kardeşimi güç belâ içeri soktum. Tam balkon kapısını kapatıyordum ki karşı apartmandaki bir kadının diğerine, “Vah vah,” diye seslendiğini duydum. “Çocukları da dinci yapmışlar.”</p>

  <p>Başımdan aşağı kaynar sular döküldü bu söz üzerine, “Ne!”&#160;diye bağırdım ellerimi iki yana açıp “Biz mi dinciyiz? Allah aşkına bizim neremiz dinci?”</p>

  <p>Dayımı, Dedemi Kanser Eden Parti’ye geçtiği için dinci zannediyorlardıysa şunu bilmeliydiler ki, gençliğinde teravihe gidiyorum diye evden çıkıp bilardoya kaçan, rahmetli dedemin bu sebeple kafasında isteka kırdığı biriydi. Bundan bahsetmedim onlara, dayım hakkında ne düşündükleri pek de umurumda değildi.</p>

  <p>Bir elimi kız kardeşimin omzuna koyup “Biz dinci değiliz,”&#160;dedim. “Kız kardeşimle ben agnostiğiz!”</p>

  <p>“Ne gostiz?”</p>

  <p>“Ya kapat kapıyı gir içeri cahil! Seninle tartıştığım hata!”</p>

  <p>Tam dönüp içeri girecektim ki annem balkona attı kendini, çok derin bir sudan yüzeye çıkmış gibi şaşkın bir ifade vardı yüzünde, panik içindeydi, “Çağlar ne oluyor?” diye bağırdı. “Çağlar Çağlar Çağlar ne oluyor!<span>”</span></p>

  <p>“Yok bir şey,” dedim. “Sakin ol.”</p>

  <p>Tencere tava seslerini duyunca iyice kendinden geçti, “Bizi öldürecekler,” diye bagırmaya başladı.</p>

  <p>Omuzlarından sıkıca tutup&#160;“Saçmalama,”&#160;dedim.</p>

  <p>“Silah var ellerinde.<span>”</span></p>

  <p>“Silah falan yok, sadece tencere. Sakin ol.<span>”</span></p>

  <p>“Kapıya vuruyorlar. Kapıya geldiler.”</p>

  <p>“Kapıya falan vurduğu yok kimsenin. İlaçlardan öyle geliyor sana, sakın ol. Gel içeri.<span>”</span></p>

  <p>Annemi içeri sokup mutfak masasına oturttum. Kız kardeşim de mutfak kapısından bize bakıyordu.&#160;“Sen salona git şekerim,” dedim. Annemi o halde görmesini istemiyordum, üstünde benim mavi eşofman altım vardı, ters giymişti. Saçı başı dağınıktı, yüzünde uykudan kalkmış gibi değil de günlerdir uykusuz kalmış gibi bir ifade vardı. Bir bardak su içirmeye çalıştım. Kolonyayla bileklerini, alnını ovdum. Korkuyla bakıyordu, “Bizi öldürecekler,” dedi yine.</p>

  <p>“Bizi niye öldürsünler? O kadar önemli insanlar değiliz ki biz.”</p>

  <p>“Sana niye bağırıyorlardı?”</p>

  <p>“Dinci zannettiler bizi. Küçük bir yanlış anlama, ufak bir tartışma sadece.”</p>

  <p>Yerinden fırladı yine, “Kapıya vuruyorlar!”</p>

  <p>“Hayır, kimsenin kapıya vurduğu yok, dışarıdan geliyor sesler, balkonlardan.”</p>

  <p>Balkon kapısını araladım, “Bak dinle,” dedim. Dışarıdan gelen sesleri duyunca gözleri dehşetli bir anlatıma büründü, kapattım hemen balkon kapısını. Onu sakinleştirmek için başka bir yöntem düşünmeye çalıştım.</p>

  <p>“Sokak kapısına vurdular,” dedi yine. Takmıştı sokak kapısına.</p>

  <p>“Kimse kapıya vurmadı,” diye bağırdım.</p>

  <p>“Vurdular.”</p>

  <p>“Gel o zaman, bakalım kapıya.”</p>

  <p>“Gelmem ben.”</p>

  <p>“Gel!”</p>

  <p>Dirseğinden tutup kaldudun, sokak kapımu götürmek isledim Mutlaklan çıkmıyordu, acayip bu kuvvet gelmişti USıune Omuzlarından sertçe çekmeme rağmen mudağuı içinde kalmak için direniyordu. Mutlak kapısının kenarına iki eliyle tutunup ayaklarım yere sımsıkı basmışu Tişörtünün yakası yırtıldı onu mutlaktan çıkarmaya çalışırken Eo sonunda iki büklüm olup beline sarıldım ve butun gücümü omzuma vererek ittirdim, ikimiz birden mutlak kapısının önüne düştük. Ben altta kalmıştım, annem üstüme düşmüştü, hemen kalkıp mutlağa kaçmak istedi, kolundan çektim, yanıma düştü. “Bak şu sokak kapısına,” diye bağırdım Başını çevirip sokak kapısını görmesini sağlamaya çalışüm, yüzümü tırmaladı. Can havliyle kendini savunan bir kediden urmık yemişim gibi hissettim sağ yanağımdaki o beş tırnağı. Mutlağa kaçu yine.</p>

  <p>Elimi yanağıma bastırıp “Buraya gel ve şu kapıya bu bak lütfen,” diye bağırdım. Annem mutfak tezgâhının önüne oturmuş, dizlerini kamına çekmiş, sıktığı yumruklarım da gardım almış bir boksör gibi yüzünün önünde kavuşturmuştu. Sokak kapısını söküp getirmeyi düşündüm bir an Anneme yaklaştım, korkudan büyümüş gözlerle bana bakıyordu, “Üstüme gelme,” diye bağırdı. “Üstüme gelme!” Bana sadece korkuyla da değil, tanımayan gözlerle batağını gördüm. Tanımaya çalışan gözlerden bahsetmiyorum, o güne kadar annemde görmediğim, bambaşka bir bakıştı o. “Anne ne oluyor,” dedim. “Ne oluyor sana?”</p>

  <p>“Sen kimsin?”</p>

  <p>“Ben kim miyim? Ben benim. Benim lan! Ben!”</p>

  <p>Beni tanımadığını görünce annemin o an delirdiğini zannettim. Öyle zannedince de kendimi o kadar çaresiz hissettim ki mutfak dolabına bir yumruk attım. Kız kardeşim kolumdan tutup “Çağlar yapma,” diye bağırdı.</p>

  <p>“Sen televizyon seyret şekerim,” dedim. “Lütfen televizyon seyret.”</p>

  <p>Yatak odasına yürüdüm, komodinin üstünden annemin siyah deri çantasını alıp mutfağa geldim, Çantayı açıp içindeki her şeyi mutfak masasına döktüm. Bir sürü ıvınn zıvınn arasındaki Xanax ve Prozac kutularını ayırdım, bir tanesini alıp anneme salladım.</p>

  <p>“Sen bu ilaçları beni tanımamak için mi içiyorsun?" diye sordum. ‘‘Ha! Beni tanımamak için mi? İyi, güzel! Ben de içmek istiyorum o zaman bu ilaçlardan.”</p>

  <p>İlaç kutusunu açarken kız kardeşim koluma yapıştı, “Çağlar lütfen lütfen lütfen,” dedi. “O ilaçlardan içme!” İlaç kutusu elimden düştü, içindeki mavi haplar yerlere saçıldı. Kız kardeşim yerdeki hapları toplayıp ceplerine tıkıştırmaya başladı.</p>

  <p>Telefonumun çaldığını çok sonra fark etim, Mikrop arıyordu, “Ne yapıyorsun?" diye sordu.</p>

  <p>“Deliriyorum.”</p>

  <p>“Yapma reis. Vapur’a gel.”</p>

  <p>“Sen de mi eyleme gittin Mikrop?”</p>

  <p>“Hayır. Mervenaz ile Ecem burada, Efekan meselesinde önemli gelişmeler var.”</p>
</body>
</html>
