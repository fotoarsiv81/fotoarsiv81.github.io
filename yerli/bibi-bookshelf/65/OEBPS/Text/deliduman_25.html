<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi Beş</h1>

  <p>Tuvaletten çıkıp otelin lobisindeki göz yormayan ışıltıda yürüdüm, upuzun kadife koltuklardan birinin köşesine gömülüp kadınlar tuvaletinin önündeki kuyruğa bakmaya başladım ve ‘Daha önce niye aklıma gelmedi ki’ diye düşündüm, kız kardeşimi orada da bulabileceğim.’ Her geçen an binleri daha katılıyordu kıvrılarak uzayıp giden kuyruğa. Sarı baretler takmış beş kişilik bir grup hızla önümden geçti o sırada, otelin girişindeki yan kapıdan çıkıp gittiler, telaşlı bir halleri vardı. Onların gidişiyle birlikte müşterek bir tedirginlik hâkim oldu lobiye. İnsanlar sağda solda küme olup bir şeyler konuşmaya başladı. Tuvalet kuyruğundan ayrılanlar oldu, birinin telefonda, “Polis müdahalesi mi başladı?’’ diye sorduğunu duydum. Otelin oval camlarından dışarı baktım ister istemez, polis göremedim. Resepsiyonun karşısındaki gruplardan birine yaklaştım Resepsiyona sırtımı yaslayıp kollarımı göğsümde kavuşturdum, gözlerimi kadınlar tuvaletinden ayırmadan kulak kabarttım. Onları dinlediğimi anlayınca sustular, dönüp bana baktılar, umursamadım, cebimden Haribo paketini çıkarıp yavaşça açtım, onlar bana tek tek bakarken ben de o altın ayıcıkların hepsini tek tek yedim.</p>

  <p>En sonunda bir arkadaşları geldi yanlarına, “Ne oluyor?" diye sordu tiz sesiyle.</p>

  <p>"TOMA'lar geliyormuş.”</p>

  <p>“E dün akşam da öyle deniyordu. Dedikodu olmasın yine.” "Hayır. Bizim çocuklarla konuştum şimdi. Beşiktaş'tan 21 TOMA yola çıkmış, geliyormuş.” içimi bir burukluk kapladı çünkü Beşiktaş bu tarafta. Gittim, telefonla sigarayı şarjdan aldım. Prizin hemen yanında, kalın halıya dirseklerini yaslayıp yüzüstü yatmış, önündeki laptopta sereserpe haber yazan yabancı kadına, “TelI your rtevvs agency please," dedim. “Twenty one TOMA coming to Taksim.”</p>

  <p>"What?”</p>

  <p>Otelin bahçesine çıkarken arkamdan bir şeyler söyledi, bir bok anlamadım, kollarımı iki yana açtım, “I'am doing you a fa\or honey,” dedim. “Certainly info.”</p>

  <p>Döner kapıdan geçtim, otelin girişi boyunca simetrik kubbelerle kıvrılıp giden cam saçağın altında durdum, denizde bata çıka ilerleyen bir yunusu andırıyordu, sarı sıcak ışıklar saçıyordu otelin bahçesine, gerçekten çalışmıştı herifler o saçağa. Sırtımı silindir kolonlardan birine yaslayıp elektronik sigaramı tüttürmeye başladım. Bahçenin sol tarafındaki kafede oturanlar yerlerinden kalkmış, büyük bez şemsiyelerin altında ellerini kollarını sallayarak hararetli bir tartışmanın içine girmişlerdi. Kulaktan kulağa yayılan ‘TOMA'lar gelmiş' fısıltısı en sonunda bana kadar ulaştı. Bunu duyunca sevindim açıkçası, TOMA’lar geldiyse kız kardeşim de kesin orada bir yerlerde olurdu. Siyah takım elbise giymiş otel güvenliğine, “İyi akşamlar ağbi,” dedim. “TOMA’lar gelmiş diyorlar. Nereye gelmiş acaba, bir bilginiz var mı?”</p>

  <p>"Bilmiyorum,” dedi. “Geldiyse barikatlara gelmiştir.”</p>

  <p>Bahçedeki herkes neyi varsa takmaya başlamıştı. Tam gaz maskesi, yarım gaz maskesi, baret, spor görünümlü korumalı şapka, deniz gözlüğü, kar gözlüğü. Onları öyle tam teçhizat görünce kendimi bir anda çıplak hissettim. Sonsuzluk karşısında çıplak kalmış kadar çıplak. Çantamın ön gözünde kız kardeşimin aldığı toz maskesi vardı, ‘Onu takayım bari,’ dedim, utanıp çıkardım sonra, modası geçmiş bir teknolojiydi. Parkın yan merdivenlerine gidip bekledim biraz, önlüklü adamlar dolaşıyordu yukarıda, girmeye çekindim, Meti’yi aradım, “Meticim,” dedim. “Bana gaz maskesiyle baret getirebilir misin acaba?”</p>

  <p>“Ne yapacaksın?”</p>

  <p>“Ne bileyim, burada herkes takıp takıştırdı. Sen markette değil misin? Yeşil kameriydi depoda bir sürü gaz maskesiyle baret vardı.”</p>

  <p>“Hayır, Gümüşsuyu’ndayım ben.”</p>

  <p>“Ne yapıyorsun Gümüşsuyu’nda?”</p>

  <p>“Barikattayım.”</p>

  <p>“Hadi ya. TOMA var mı peki?”</p>

  <p>“Yok.”</p>

  <p>“Gelir mi dersin?”</p>

  <p>“Bilmiyorum, bekliyoruz.”</p>

  <p>“E ben de geleyim mi o zaman?”</p>

  <p>“Gel.”</p>

  <p>“Hangi barikattasın?”</p>

  <p>“En aşağıda, ilk barikat.”</p>

  <p>O ara arkamdan, “Burada neyi bekliyoruz arkadaşlar? Barikatlara inelim,” diye bağıran bir grup geçti. Peşlerine takıldım. Meydandan geçtik, kıvrılarak denize inen karanlık caddede, birbirine karışan uzun gölgelerimizle yürümeye başladık. On bir barikat geçip deniz manzaralı on ikinci barikata vardık. Meti’yi gördüm, barikatın üstündeki büyükçe kaldırım taşma oturmuş, düşünceli gözlerle aşağıya bakıyordu.</p>

  <p>Zemindeki parke taşlara basıp yan çevrilmiş çöp konteynırına atladım, oradan plastik doğrama kulübeye çıktım, barikatın tepesindeki ISPARK levhalarının arasından yürüyüp Meti nin yanına oturdum, "Naber Meti?” dedim, cevap vermedi. Elindeki parke taşı tartıp duruyordu, taşın üstüne siyah noktalarla gülen yüz sembolü çiziliydi.</p>

  <p>“Sen niye parkta değilsin?” diye sordum.</p>

  <p>“Tartıştık. Parktan ayrıldım.”</p>

  <p>“Neden?”</p>

  <p>“Ben klasik solcuymuşum.”</p>

  <p>“Klasik derken.”</p>

  <p>“Ortodoks Marksist.”</p>

  <p>“Ermeni misin?”</p>

  <p>“Öyle değil, sekter manada.”</p>

  <p>“Sekter?”</p>

  <p>“Goşist.”</p>

  <p>Sonu yoktu bunun, “Allah aşkına Meti,” dedim. “Senin neren bunlar?”</p>

  <p>Taşı ayaklarının dibine bıraka, “Hata ettim,” dedim. “Baştan gitmeyecektim. Orada başka bir dünya var, bizi içlerine almıyorlar.”</p>

  <p>Eski İnönü Stadyumu’na bakıp biraz düşündüm. Sık sık yaparım bunu. Eski İnönü Stadyumu’na bakıp düşünürüm, “Amaç nedir,” derim kendime. “Gaye nedir? Varmak istediğimiz yer neresidir? Mesafe nedir ve nasıl gidilir? Ayrıca kafamız niçin bu kadar karışık?”</p>

  <p>“Niye seni içlerine almasınlar ki Meti?” dedim. “Herkesi alıyorlar, beni bile aldılar. Tepelerinin attığı belli şeyler var, onlara uyunca sorun çıkmıyor.”</p>

  <p>“Onlar bizi dışlıyor.”</p>

  <p>“Niye?”</p>

  <p>“Bilmiyorum. Bizi dışlamak çok havalı duruyor bugünlerde.”</p>

  <p>“Melicim bir şey soracağım ama yanlış anlama, siz kimsiniz?”</p>

  <p>“Ara Sıra Sıkan Silahlı Örgüt.”</p>

  <p>Heyecan yaptım, çevremdekileri süzüp “Vay,” dedim sessizce, “Onlar siz miydiniz ya? Ben daha yaşlı bekliyordum açıkçası. Silah var mı yanınızda?”</p>

  <p>Yokmuş, yasal kanada mensuplarmış.</p>

  <p>“Hadi ben neyse de Çağlar,” dedi. “Sen o kadar su taşımıştın, yazık oldu.”</p>

  <p>“Benim taşıdığım sudan ne olacak? Ben Ragıp Baysal ın torunuyum.”</p>

  <p>“O kim?”</p>

  <p>“Eski Kıyıdere Belediye Başkanı. Gökçe Barajı nı bilir misin? 37 hidrometreküp kapasitemiz vardı onun döneminde. Senelerce İstanbul’a su verdik o barajdan, kendimiz içmedik İstanbul’a verdik, İstanbul’da yazın su krizi olmasın diye. Dedem son günlerinde, başhekim arkadaşını İSKİ müdürü zannetmeye başlamıştı.”</p>

  <p>Elini sırtıma koyup gülümsedi, “Boş ver," dedi. İlk defa gülümserken görüyordum onu.</p>

  <p>“Eyvallah kardeşim," dedim.</p>

  <p>Öne eğildi, barikatın önündeki demir bariyerleri sallayıp sağlamlığını kontrol etti, “ilk gördüğümde kendini beğenmiş biri zannetmiştim seni,” dedi. “Ama hiç de öyle değilmişsin.”</p>

  <p>Doğrudur, tam bir insan sarrafıydı bu Meti, kendini beğenmemiş biriydim ben. Yani bir insan kendini ne kadar beğenemezse, çok da abartmadan. Aşağı baktım. ıssızdı, donmuş bir video gibiydi, tek kıpırtı yoktu. Kaldırımlarda yanan variller, barikatın tepesindeki çinko levhalarda parlıyordu. Elimi Meti’nin omzuna attım. İçimi bir burukluk kapladı çünkü keşke daha önce tanışsaydık. Bazen çabuk gelişen bir arkadaşlık ne denli yalnız olduğumuzu hatırlatır bize.</p>

  <p>O ara aşağıdaki ışıklar söndü, deniz kenarındaki caminin önüne park etmiş. Çevik Kuvvet otobüsleri karanlığa gömüldü, hiçbir şey görünmez oldu. “Saldırı hazırlığı başladı,” dedi barikatın arkasında duran biri. “Karanlığın iyinden gelecekler.” Midemden göğsüme yükselen o korku hissini duydum yine. “Sakin ol oğlum,” dedim kendime. “Şimdi polisler gelir de dizlerin titrerse yine, ağlamaya başlarsan rezil olursun, kız kardeşini aramaya geldin sen buraya. Bu amacını unutma hiçbir zaman.” Barikatın arkasındaki adama baktım, otuz beş yaşlarında vardı, tecrübeli birine benziyordu, sağa sola gidip gelmeye başlamıştı, “Ne yapacağız, ne yapacağız,” deyip duruyordu yanındakilere. “Agbi bir sakin ol,” dediler, dinlemedi. “Ne yapacağız biz,” deyip ortalığı velveleye vermeye devam etti. Deniz gözlüğünü alnına kaldırmıştı, birbirine karışmış saçları alnından açılmaya başlamıştı. 1975 doğumluydu, darbe çocuğuydu. Her sabah gün ağarırken pencereden sokağın köşesine bakmıştı. “Asker mi lan o!” diye. Rahat diye bağırmanız gerekiyordu rahatlaması için. Tecrübelerini genç kuşaklara aktarmak için barikatlara gelmişti. Tedirginlikten başka tecrübesi yoktu, genç kuşakları tedirgin ediyordu. “Harbiden ne yapacağız lan Meti,” diye sordum tedirginlikle. Meti bana cevap vermedi, adama döndü, “Bir sus agbi ya!” dedi. Adam kırıldı, derinden kırıldı, neye kırıldığını tam olarak bilemeden. Kabuğundan çıktığına pişman oldu. Anlamıyorlardı. Anlayamazlardı. Neyi mi? Ne bileyim ben! Benimle ne alakası var şimdi!</p>

  <p>Aradan bir saat geçti, kimsenin geldiği gittiği yoktu. Biraz sakinleştim. Barikatın arkasındaki kalabalık yavaş yavaş dağılmaya başladı. Belki kız kardeşimi görürüm diye yukarıdaki barikatları tekrar kontrol etmeye karar verdim. Meti, “Ben de seninle geleyim," dedi. Yukarıdaki on bir barikatın arkasında duran beşer-onar kişilik nöbetçi gruplara baktık ama hiçbirinde kız kardeşimle Cengiz’i göremedik. Meti yelek cebinden sprey boya kutusunu çıkarıp salladı, “Dibinde biraz kaldı,” dedi. “Al sen yaz?”</p>

  <p>Düşündüm, aklıma bir şey gelmedi, “Ne yazayım simdi?” dedim. "Bilemiyorum ben bu slogan dalgalarını.”</p>

  <p>Sprey boya kutusunu uzattım, geri almadı, “Sözcük oyunları bakımından zengin olsun ama düşünce bakımından da zayıf kalmasın,” dedi.</p>

  <p>Biraz daha düşündüm, “Kırılan bütün kalplerin hesabını soracağız,” yazdım asfalta. Yazının yanına oturdum sonra, Meti fotoğrafımı çekti, Tvvitter’a koydum, on sekiz lav aldım, ilk barikata vardık tekrar, yasal kanattan çocuklar barikatın önüne kale direği çizmiş top oynuyordu. Barikatın solundaki Allah’ını Seven Defansa Gelsin Jamiryo merdiveninin döner basamak duvarlarından birine sırtımızı yaslayıp uzandık karşılıklı. Yarım saat yine gelen giden olmadı. TOMA'ların sesini duyduk sonra. Hemen kalktık. “TOMA’lar geldi TOMA’lar geldi,” diye bağırdık yukarıdakilere. Beş-on kişi TOMA’ların önüne koşup ellerini iki yana açtı. Meti’yi kolundan tuttum, “Bırak,” dedi, o da koştu. TOMA’nın önüne koşanlara baktım, kız kardeşimi göremedim. TOMA’lar hızla yaklaşıyordu. Merdivenin tepesine çıktım. Öndeki TOMA barikatın üstündeki çinko levhaları paletleriyle ezmeye, her şeyi dümdüz etmeye başladı. TOMA’nın paletleri büyük bir gacırtı gucurtu çıkarıyordu, boğuk bir çığlığı andırıyorlardı. Yeşil kırmızı farları yanıp sönüyordu. O ara uyanmışım. TOMA paletleri zannettiğim şeyler, tepemizde dönüp duran martıların çığlıklarıymış. TOMA’da palet mi olur zaten? Yattığım yerden yumruğumu sallayarak “Allah kahretsin!” diye bağırdım martılara. “Burada da mı siz! Bırakın artık yakamı! Nedir sizden çektiğim.” Bağırmaya devam ettiler. “Ötün bakalım ötün,” dedim. Martılara da kızmıyordum artık, İsviçreli bilim insanlarına kızıyordum! Ne bok yiyorlardı o İsviçre’de? Ötmeyen martı yapsalardı ya. İnsanların duygularına saygı gösteren martılar yapsalardı ya. İnsanla tam uyumlu martılar yapsalardı ya. Meti de uyandı benim sesime, bacaklarını indirdi dizlerimin üstünden, “Ne oldu," diye sordu.</p>

  <p>“Yok bir şey,” dedim. “Kişisel bir mesele.”</p>

  <p>İslık sesleri ve yuhalamalar duyduk o ara. Aşağıdaki yoldan koşarak gelenler vardı. Bir çocuk barikatın üstüne çıkıp kollarını iki yana açtı, zafer işareti yapmaya başladı. Yukarıdaki barikatlardan aşağı koşanlar oldu, ellerine taş aldılar. Barikata yaklaşan ilk TOMA’yı gördüm, muazzam bir makineydi, pırıl pırıldı, sade ve kusursuz, kafası atmadıkça dağ gölleri kadar sakin, alkışlamaya başladım.</p>

  <p>“Neyi alkışlıyorsun lan?" diye bağırdı biri barikatın arkasından.</p>

  <p>Cevap veremedim. İlk defa canlı TOMA görüyordum, söyleyemedim, tüylerim diken diken olmuştu heyecandan, neler hissettiğimi bilemezdi. Ben de herkesle beraber yuhalamaya başladım güzelim TOMA’yı. Barikatın yirmi-otuz metre ötesinde durmuş, öylece bekliyordu, su sıktığı falan yoktu.</p>

  <p>“Gençler! Arkadaşlar!” diye bir anons başladı. “Lütfen barikatların arkasından çekilin. Amacımız kesinlikle parka girmek değil. Parka kesinlikle müdahalemiz olmayacak. Kültür Merkezi'nin önünde ve meydanda güvenlik önlemi alacağız sadece. Hepinizin güvenliği için buradayız arkadaşlar. Lütfen taş atmayın, parka kesinlikle müdahalemiz olmayacak. Lütfen barikatların arkasından çekilin.”</p>

  <p>Üç TOMA daha geldi. Onların arkasında kepçeler ve sarı hafriyat kamyonları vardı, onların arkasında da dört-beş milyon kadar Çevik Kuvvet polisi. Barikatın önüne otuz yaşlarında üç-beş adam geçip yüzlerini bize döndüler, “Taş atmayın arkadaşlar, taş atmayın,” diye bağırmaya başladılar. “Parka çekiliyoruz, pasif direneceğiz.”</p>

  <p>Bana uyardı açıkçası, o güne kadar her gün aktif direndiğim için 11 Haziran 2013 Salı günü pasif direnmeye karar verdim, yukarı çıkanların peşine takıldım. Meti’yi göremedim yanımda. Barikatın önündeki adamlardan birinin yakasına yapışmış, sinir krizi geçiriyordu. Koşup araladım, “Meti gel lan böyle,” dedim. “Bir sakin ol.” Eli kolu titriyordu Metinin. Kepçe öne arkaya manevra yaparak barikatı dağıtmaya başladı, kenara çekildi sonra, TOMA yerdeki çinko levhaları çatır çutur ezerek ilk barikatı aştı. Meti salya sümük ağlamaya başladı.</p>

  <p>“Niye ağlıyorsun oğlum,” dedim. “Parka girmeyeceğiz diyorlar işte.”</p>

  <p>“Parkı alacaklar,” dedi.</p>

  <p>“Çocuk gibi davranma lütfen," dedim. “Biraz olgunlaş. Şimdi polis yalan mı söylüyor yani? Hadi polis yalan söylüyor diyelim, buradaki adamlar da mı yalan söylüyor? Girmeyecekler işte parka.”</p>

  <p>“Bugün girmeseler yarın girerler. Bu barikatlar giderse park da gider.”</p>

  <p>İki omzundan sıkı sıkı tuttum, “Saçmalama oğlum," dedim. “O kadar insan Taksim de toplanmış bekliyor, bütün dünyanın gözü bizim üzerimizde, böyle bir şeye cesaret edemezler. Ben senelerdir aktif siyasetin içindeyim, halkın da politikacıların da nabzını tutmasını iyi bilirim, bana güven.”</p>

  <p>Koluna girip yukarı götürdüm onu, “Ayrıca,” dedim. “Bizim yeni anayasal haklarımız var. O yoksa Kıyıdere İlçe Emniyet Müdürü’nün cebi var bende. Son çare olarak da Ayı Tufan Ağbi var. Kimse giremez parka. Gül biraz.”</p>

  <p>Meydandaki koskocaman aydınlatma direğinin önünde beklemeye başladık. Güneş bulutların arkasındaydı, son barikatı aşan TOMA’ların farlarını gördük kurşuni havada, Pankart Kültür Merkezi’nin önünde durdular. “Faşizme karşı omuz omuza,” sloganı yükseldi çevremizden, toplumsal ahengin dışında kalıp dikkat çekmemek için ben de eşlik ettim çok öne çıkmadan.</p>

  <p>“Arkadaşlar, gençler! Lütfen meydandan çekilin. Amacımız kesinlikle parka girmek değil, güvenliği sağlamak için buradayız. Parka müdahalemiz olmayacak. Sizin güvenliğiniz için buradayız. Lütfen taş atmayın. Sadece güvenlik önlemi almak için buradayız. Parka müdahalemiz olmayacak. Lütfen meydandan çekilin.”</p>

  <p>“Parka girmeyecekseniz orada bekleyin,” diye bağırdı biri. Ama beklemiyorlardı. Dört-beş milyon Çevik Kuvvet polisi meydana doğru yürümeye başladı. Sağdaki soldaki afişleri yırtıp, kameriyeleri sökmeye, taburelerle dergi-kitap balyalarını tekmelemeye başladılar. Bir polis önümüzdeki bez kameriyeyi söktü, botuyla basıp çıtalarını kırdı, kucaklayıp atmaya çalıştı, başaramadı, tekrar botla girişti, cidden deli ediyordu onu o kameriye.</p>

  <p>Üstümüze gelen Çeviklerden biri, “Dağılın lan! Dağılın!” diye bağırdı.</p>

  <p>“Ben de dağılayım mı?” diye sordum.</p>

  <p>Copunu beysbol sopası gibi tutarak üstüme koştu, “Siktir git lan,” dedi, anıta doğru topukladım. Meti, üç arkadaşıyla birlikte çinko levhalardan birini kalkan yapmıştı, arkasında durduk, polisler yaklaşmaya devam ediyordu.</p>

  <p>“Meti ne yapacağız lan!” dedim.</p>

  <p>“Sakin ol. Bekle.”</p>

  <p>“Nasıl sakin olayım Meti, ödüm bokuma karışmış durumda şu an.”</p>

  <p>Parkın önünde insan zinciri oluşturulmaya başlanmıştı, Herkes parka gelsin, herkes parka gelsin,” diye bağırıyorlardı.</p>

  <p>“Meti gel parka gidelim," dedim. “Sen git.”</p>

  <p>"Gel oğlum gidelim. Sen de gel. Gidelim ya!”</p>

  <p>Çinko levhanın arkasında duranlardan biri, “Bir sus lan," dedi. “Yeter! Gideceksen git çabuk! Bir de senle uğraşmayalım.”</p>

  <p>Parka doğru koştum, “Herkes parka gelsin,” diye bağıranlara “Ben de gelebilir miyim acaba?" diye sordum.</p>

  <p>“Gel böyle gel!” dediler.</p>

  <p>“Ama beni kovmuştunuz.”</p>

  <p>“Gel lan buraya şapşik.”</p>

  <p>İnsan zincirindeki iki kolun altından geçip parkın merdivenlerine çıktım. Polis meydanda kalanlara gaz atmaya başladı. Parkın önündeki beton parmaklığa çıkıp Metilerin çinko kalkana baktım, üstünde gaz fişekleri patlıyordu, kıvılcımlar saçılıyordu sağa sola. Çinko levha yamuldu. O taraftaki direnişçilerden bir-iki sapan atışı oldu ama hepsi ıskaydı. Polisler anıta doğru ilerlemeye başladı, o ara dumanların içinden çıkan iki polisin Meti’yi kollarından tutup götürdüklerini gördüm. “Allah kahretsin lan,” diye bağırdım. “Ne yapıyorsunuz siz! İngiltere mi burası?”</p>

  <p>Market’te tanışıp kartını aldığım avukatlardan birini aradım hemen, “Günaydın agbi ben Çağlar,” dedim.</p>

  <p>“Hangi Çağlar?”</p>

  <p>“Ezogelin, Boşnak böreği, kulüp sandviç.”</p>

  <p>“Vay Çağlar, nasılsın?”</p>

  <p>“Kötüyüm agbi, çok kötüyüm. Bizim bir arkadaşı gözaltına aldılar şimdi.”</p>

  <p>“Kimi?”</p>

  <p>“Ara Sıra Sıkan Silahlı Örgüt’ten Meti.”</p>

  <p>“Telefonda böyle konuşma.”</p>

  <p>“Allah kahretsin, nasıl konuşayım. Şu hayatta bir arkadaşım kalmıştı, onu da gözaltına aldılar. Mükemmel bir şekilde acilen serbest bırakılmasını sağlayabilir misin acaba? Tutuksuz yargılanma da olur.”</p>

  <p>“Merak etme Çağlar, gözaltına alınan herkesle ilgileniyoruz zaten şu an.”</p>

  <p>“Güzel, ilgilenin lütfen. Sonuçta senelerce ben okumadım o hukuk fakültelerinde. O kadar vaktim olmadı hiç.”</p>

  <p>Polis meydandakileri Istiklâl’e sürdükten sonra parkın önündeki insan zincirine gaz attı. Zincir otuz altı yerinden sağa sola dağıldı, ortada toplanıp parka koşmaya başladılar. Polis parkın merdivenlerini çıkmaya başlayınca yeni angajman kuralları gereği barikat kurulup taş atılmaya başlandı. Birbirine paralel duran iki sıra kalkanın üstünde dolu sağanağı gibi patara kütere sesler çıkarıyordu atılan taşlar. Elime orta boy bir taş alıp atacak duyarlı bir Çevik Kuvvet memuru aradım, amirlerinin baskısı yüzünden yaptığı işten bunalmış, toplumsal çatışmaları kişiselleştirmeyecek kadar özgüven sahibi, komün ruhunu derinlemesine anlamaya yatkın, doğru düzgün muhabbet edebileceğim biri, bulamadım, sonra bıraktım taşı, bu taş atma dalgaları bana göre değildi zaten, yumruk yumruğa kavgaların insanıydım ben. Parkın içini gazladıktan sonra polis de geri çekildi.</p>

  <p>Bulvarda süren çatışmayı izlemek için parkın sol tarafındaki tribüne gittim, çok kalabalıktı, yer bulamadım. Demir konteynırlardan birinin üstüne çıktım, V maskemi yüzüme indirdim, ayaklarımı aşağı sarkıtıp kollarımı göğsümde kavuşturdum. Mücadele ortada geçiyordu. Yolun karşısındaki ara sokaklar bir-iki sefer el değiştirdi. Gaz ekibinde iyi nişancılar vardı ama tutucuları vuramıyorlardı, bulvardaki inşaat nedeniyle her taraf doğal sipere dönüşmüştü. Gaz fişeğini geri atan tutucu saklanacak bir iş makinesi, çukur, levha ya da bariyer buluyordu hemen. İnşaat nedeniyle TOMA'lar da fazla yaklaşamıyordu kalabalığa. Paintball ekibini devreye sokup yirmi kadar direnişçiyi vurdular, Twitter’ı kontrol ettim, revirden gelen bilgilere göre üç kafa travması, iki burun kınğı ve bir göz kaybı vardı. Direniş ciddi yara almıştı. Karşı sokaklardan, ortadan ve park tarafından üç sapan ekibi girdi devreye, yerinde bir hamleydi, polisler gaz atarak geri çekildiler, yaralı vermek istemiyorlardı. Direnişçiler parkın yanındaki iş makinelerinden birini bulvarın ortasına çekip yaktılar. Arıza imdat ekibi kamyonla geldi o ara, onu da yaktılar. Yanan iş makinesi ve kamyonun simsiyah dumanıyla atılan gazların bembeyaz dumanı ve sağda solda yakılmış küçük ateşlerin alevi birbirine kanştı, göz gözü görmüyordu. Polis meydana çekildi, mücadeleye ara verildi.</p>

  <p>Karnım acıkmıştı, gideyim bir şeyler atıştırayım dedim, parktaki bütün büyük çadırlarının önüne seyyar yiyecek içecek masaları kurulmuştu, ton balıklı sandviçle Niğde Gazozu aldım. Sabahki kargaşada Tuğla Halk Kütüphanesi yıkılmıştı, gönüllü yazılıp on iki rafın düzenlenmesine yardım ettim. Çokbilmiş biri geldi, küstü bana, “Ben sana böyle mi dedim,” dedi. “Bütün kitapları karman çorman etmişsin.” “Hayır.” dedim. “Gayet basit bir düzenleme yaptım ben. İkiye böldüm kütüphaneyi, büyük yazarlar bir yanda, diğerleri diğer yanda.”</p>

  <p>“Sen mi karar vereceksin büyük yazarların kim olduğuna? Sen kimsin?”</p>

  <p>Anlaşmamıza imkân yoktu, tekrar demir konteynırdaki yerime döndüm, akşama kadar başka çatışma olmadı. İki taraf da dinlenip güç toplamaya çalışıyordu sanırım. Arkamızdan beşer-onar kişilik gruplar geçmeye, ellerindeki megafonlarla, “Herkes meydanda toplanacak, yedide basın açıklaması yapılacak,” diye anons yapmaya başladılar, “İyi gidelim bakalım,” dedim ben de. Çok önlere geçmedim, ne olur ne olmaz diye park merdivenlerinde kaldım. Basın açıklaması başlamak üzereyken TOMA’ların karşısındaki ritim ekibi dikkatimi çekti. Dans edenler vardı çevresinde. Kız kardeşim de aralarında olabilirdi, oraya yürüdüm. Polis anonsa başladı yolun yarısındayken, şu an ne dediklerini hatırlamıyorum ama anons biter bitmez gaz bombalarını gördüm havada. Herkes geri dönüp parka koşmaya başlamıştı. Aralarından geçemıyordum bir türlü, insanlar geçip gittikten sonra bir gaz bulutunun arasında kaldım. Bu gaz bombasına methiye düzme akımını başlatan ilk kimse onun özellikle Allah bin belasını versin! Bu yüzden insanlar ölüyor lan hayvanogluhayvan herif seni, duyarsız şerefsiz! Ciğerlerim ağzımdan çıkıyordu, gözüm kararmıştı, bir bok göremiyordum, havada bir gram oksijen kalmamıştı. Kayalıklardaki yosunlardan, arıtma tesislerindeki bok havuzlarından ve sikip atılmış hayallerimizden bile kötü kokuyordu o gaz, kokladıkça yakıyordu insanı. Kadının birinin, 'İmdat imdat,” diye bağırdığım duydum. "Bana yardım edin,” diye yalvanyordu. Nerede olduğunu göremiyordum, sesin geldiği yere gittim güç belâ, yere yığılıp kalmışa, ayağa kalkamıyordu, kollarından çekerek sürükledim parka doğru. Merdivenlerin önünde ikimiz de yığıldık, kollarımıza girip çıkardılar yukarı. Plastik su şişelerini kapaklarından delip talcidsıkara dönüştürmüşlerdi, yüzümüzü gözümü yıkadılar.</p>

  <p>“Trampet trampet,” diye bağırmaya çalışıyordum iki öksürük arasında.</p>

  <p>“Ne diyorsun, ne trampeti?”</p>

  <p>“Ritim ekibi vardı bir tane? Trampet çalıyorlardı, onlar nerede!”</p>

  <p>Ritim ekibini buldum sonunda, kendilerini sahnenin kenarına atmışlardı. Hepsine gösterdim kız kardeşimin fotoğrafını, hiçbiri görmemişti.</p>

  <p>Polisler meydanı tekrar ele geçirip İstiklâl Caddesi ne ve bulvara girdiler, ikinci yarının ilkinden daha sert geçeceği anlaşıldı böylece. Demir konteynırdaki yerime gittim, başka biri oturuyordu, iki yan konteynırın tepesinde başka bir yer bulup oraya oturdum.</p>

  <p>Polisler, dağılan grupların bulvarda toplanmasına uzun süre izin vermedi. Sokaklardan ve parktan batını uzatan olursa sıkıyorlardı boyalı mermiyi yahut gaz fişeğini Bu polisin bana baktığını gördüm, ayaklarımı topladım, biraz geri çekildim konteynırda. Bir saat kadar sonra küçük küçük barikatların arkasında toplananlar birleşti, belli bir noktaya kadar bulvara hâkim oldular. Meydana doğru metre metre ilerlemeye başladılar.</p>

  <p>Sonra da işte o efsane polis çıktı sahneye. Gaz bombası tüfeği omzunda, kendinden emin adımlarla ilerledi, arka arkaya iki tane sıktı, karanlık bulvan tüfeğinin namlusundan çıkan kıvılcımlar aydınlattı. Hafif geri çekilip havada dümdüz ilerleyen gaz bombalarını izlerken tüfeği ortasından kırdı, boş kapsüller yere düştü tıpır tıpır. Yelek cebinden yedek kapsülleri koydu tüfeğe. O ara gaz kapsülünün birini geri attılar. Koştu, sol ayağım öne basıp diğer ayağının dibiyle vurdu kapsüle, kapsül havalandı, ilk attığı bölgeye geri indi. Bir tane daha sıktı sonra, kapsülü geri atanı vurdu bacağından, bir tane daha sıktı, bacağından vurulara taşıyanı kolundan vurdu. Gözlerine yeşil cep lazerleri tuttular dört bir yandan, bana mısın demedi, attı mı indiriyordu bu herif, kask numarasını alayım dedim, belki Emniyet’ten araştırır kim olduğunu bulurdum, ileride kız kardeşim meşhur olduğunda yalan koruması yapardık. Kask numarasında sadece 10 yazıyordu, diğer rakamları silmişti, hakkıydı, takımın 10 numarasıydı çünkü, üniformanın hakkını sonuna kadar veriyordu, masum vatandaşların ödediği vergilerle aldığı maaşı son kuruşuna kadar hak ediyordu, hiç kimse karışamıyordu ona, telsizini omzundaki yıldızlara asmış Çevik Kuvvet amiri, diğer polislere elini kolunu sallayarak bağırırken onun karşısında sus pus oluyordu, büyük yetenekti, büyük yeteneklere sesinizi yükseltemezsiniz, emir veremezsiniz, dünya basını canlı yayınlamaya başlamışa icraatlarını, Alabama’ya kadar yayılmıştı ünü. Yarım saatte otuz sekiz atış, on dört tam isabet, dört kafa travması, iki göz kaybı, muhtelif yerlerden sekiz fişek yaralanması artı solunum güçlüğü çeken yüz seksen altı hafif yaralı. Revirde yer kalmamıştı onun yüzünden. Talcid stokları tükenmişti, ne Batikon bırakmıştı, ne oksijen tüpü, ne agrı kesici, ne pansuman bezi, gönüllü doktorlar sinir krizi geçiriyordu yeni gelen yaratılan gördükçe, umurunda değildi, acıması yoktu, hükümeti ayakta tutuyordu Taksim’de, tek başına, karanlığın içinden çıkıp geldiği gaz bombası tüfeğiyle. Elini kaldırdı, arkasına bakmadan gelin işareti yaptı, kalkanlı Çevik Kuvvet ekibi iki yandan gaz sıkanlarla ilerlemeye başladı, böylece güvenlik güçleri Harbiye girişine hâkim oldular. 11 Haziran 2013 gecesi saat 23.40'a kadar da girişteki hâkimiyetlerini yitirmediler.</p>

  <p>Sonra bulvarda tüten gaz kapsüllerinin birbirine karışan dumanları arasından yeşil eldivenli iki kardeş çıktı ortaya. Yerden iki gaz kapsülü alıp öne doğru koşmaya başladılar, yirmi adım sonra aynı anda durdular, öndeki ayakları ve elleri havada, arkadaki ayaklarından destek alıp fırlattılar. Gaz kapsülleri havada uzun yaylar çizdi, arkasından beyaz dumanlar çıkaran uçaklar gibi ilerliyorlardı, kalkanlı polislerin tam ortasına düştüler. İkinci fişekleri de attılar aynı şekilde, yeni bir spor dalı geliştirmişlerdi, senkronize gaz fişeği sallama. Ne varsa toplayıp attılar, geri attıklan yirmi sekiz gaz kapsülü saydım, aman Allah’ım, takımın en iyisiydi bu herifler, güvenlik güçlerinin korkulu rüyasıydılar, geç de olsa çıkmışlardı sahneye, onlar gibi iki kardeş daha olsa gaz bombası kullanımı yasaklanırdı.</p>

  <p>Polislerin on numarası onları görmekte gecikmedi, temkinli adımlarla yaklaştı, işaret parmağını onlara doğrultup yürürken ateş etti, gaz kapsülü kardeşlerden birinin başının bir karış üstünden geçti. Kardeşler sağa gidecekmiş gibi yaptılar, dönüp sola gittiler, tam önümdeki ekskavatörün lastiğini siper aldılar. Gazın etkisi azalınca on kişilik bir taş atma ekibi geldi, efsane polis onlarla muhalap olmadı. Yere doğru bir gaz kapsülü sıktı, seke seke ilerledi kapsül, taş alanların arasında dönmeye başladı, onları dagıttı, hiçbiri umurunda değildi, yeşil eldivenli kardeşlerleydi onun derdi. İş makinesinin tekerine bir gaz bombası sıktı, sekti yolun karşısına gitti bomba. Polis, kardeşlerle bir şeyler konuştu, gürültüden ne dediklerini duyamadım. Birbirlerini tanıyorlardı sanırım, yadırgamadım, büyük yetenekler birbirini tanır “Çıksanıza lan dışarı," diye bağırdığını duydum iyice yaklaşınca.</p>

  <p>“Gel gel, burada bekliyoruz," diye cevap verdiler.</p>

  <p>Taş atma ekibinin ardından dört kişilik sapanlı bir tim gelmişti polisi ekarte etmek için, polis onlarla da muhatap olmadı, arkasındaki paintball ekibini yönlendirdi. Temkinli adımlarla iş makinesine yaklaşmaya devam etti. Kardeşlerden büyük olanı sırt çantasının yan gözünden su şişesini çıkarıp içti biraz, sonra küçüğe ikram etti. Soğukkanlı bir şekilde beklemeye devam ettiler. Allah kahretsin, ne yapıyordu bu herifler, büyük yeteneklerin egosantrik yönleri vardır, ona mı kapılmışlardı, on metreden gaz kapsülüyle vurulup kahraman mı olmaya çalışıyorlardı, yeniden dirilttikleri direnişi şimdi tehlikeye mi atıyorlardı? Kardeşlerden küçüğü sırt çantasının fermuarını açtı, dikdörtgen iki kutuyla çıktılar lastiğin arkasından.</p>

  <p>Efsane polis, kardeşlerin elindeki dikdörtgen kutulan görünce kalkanlı polislere doğru topuklamaya başladı, bacaktan kıçına değiyordu kaçarken, ne olduğunu anlayamadım, sağda solda patlayan havai fişekleri gördüm sonra, şov yeni başlamıştı, polis kalkanlarının ortasında iki havai fişek patladı, kalkanın biri havaya uçtu, iki tane daha patladı aynı yerde, üç kalkan daha havaya uçtu, bütün polisler meydan girişindeki TOMA’ların arkasına doğru koşmaya başladı. Kardeşler bulvarın ortasında ilerlediler, ellerindeki havai fişek kutulanyla sağa sola gidip dans etmeye başladılar, arka arkaya patlıyordu havai fişekler, görsel bir şölene çevirmişlerdi meseleyi. Arka taraftan büyük bir alkış koptu, polislerin kaçtığını gören yüzlerce kişi öne koşmaya başladı, herkes eline ne geçerse fırlatıyordu, taşınabilecek büyükçe şeyleri de taşıyorlardı ortada barikat kurmak için, meydana kadar çekildi polisler. Uzun süre de orada kaldılar.</p>

  <p>Dokuz yaralı polis vardı, servise gitmesi gereken iki TOMA, kullanılmaz hale gelmiş yirmi kalkan, kargaşada kaybolmuş bir tabanca, altı cop, dört kask, iki gaz maskesi, Emniyet te kalkan izinler, on dört bin lira maddi hasar, Borsa İstanbul'da güne kayıpla başlayacak hisse senetleri, üstlerinden ana bacı küfür yiyen iki Bakan, bir Vali, bir İl Emniyet Müdürü, iki 11 Emniyet Müdür Yardımcısı, bir Güvenlik Şube Müdürü, bir Çevik Kuvvet Şube Müdürü, sayısız Özel Kalem Müdürü, iki bin sekiz yüz lira telefon faturası, Çevik Kuvvet amiri ağlamak üzereydi TOMA'nın arkasında. Çalan telefonunu açmaya çekiniyordu. Çevik Kuvvet Şube Müdür Yardımcısı arıyordu, küfür yeme sırası ona gelmişti. Umurlarında değildi yeşil eldivenli kardeşlerin, havai fişekleri sallamaya devam ediyorlardı, şakaları yoktu, direniş geri dönmüştü. Eminönü'nden 150 liraya aldıkları iki kutu havai fişekle başarmışlardı bunu, 20 lira da yanmaz iş eldivenlerine yazsak, bütün ekonomiyi sarsmışlardı 170 liraya. Hükümeti silkelemişlerdi gaz bulutlarının arasından çıkıp geldikleri o iki yeşil eldivenle. Parkın kenarından seyredenler elleri patlarcasına alkışlıyorlardı yeşil eldivenli kardeşleri, ben de eşlik ettim, umut vaat eden bir ülkede yaşıyorduk, sportif insanlarımız vardı yediden yetmişe.</p>

  <p>Çevik Kuvvet amiri telefonunu kapattı, park tribününde alkışlayanları görünce kendinden geçti, işaret parmağıyla parkı gösterdi, parka gaz kapsülleri yağmaya başladı. Havada gelişlerini gördüm, araba farına kilitlenmiş sincap gibi bakıyordum onlara, konteynırdan park tarafına atlayacaktım ama aşağıda koşan onlarca kişi vardı, düşersem ezilebilirdim, stratejik bir karar verip parkın ön tarafına atladım, oradan da kaçanlar vardı, peşlerine takıldım. Ayağım arkamdakine takılınca yere düştüm, çukura yuvarlandım, kenardaki su borusunu tuttum, üstüm başım çamur olmuştu. Tekrar yukarı çıktım, parkın içine gaz bombaları gelmişti ama parkın önü sakindi, kenardaki bir taşa olurdum soluklanmak için.</p>

  <p>Bir-iki dakika sonra sarışın bir kız gelip başımda durdu, iki gündür gördüğüm en güzel kızdı, ne kadar güzel olduğunu tahayyül edin artık, yüz ve vücut betimlemesi yapacak vaktim yok şu an, üstünde beyaz bir önlük vardı, “Yaralı mısın?” diye sordu.</p>

  <p>“Hayır,” dedim.</p>

  <p>Başparmağıyla çeneme bastırıp diğer elinin iki parmağını başıma koydu, “Alnına ne oldu?”</p>

  <p>Elimi alnıma götürdüm, kan vardı.</p>

  <p>“Dokunma,” dedi. “Ne oldu?”</p>

  <p>“Kaçarken ayağım takıldı düştüm,” diyemedim, “Bilmiyorum,” dedim.</p>

  <p>İki-üç beyaz önlüklü genç daha geldi o ara, “Yaralı yaralı yaralı!” diye bağırmaya başladılar. Sırtımı arkama yaslayıp oturttular beni.</p>

  <p>Gençlerden daha kıdemli gözükeni bir şeyler sordu, o telaşla anlayamadım.</p>

  <p>Elleriyle dört yapıp “Bu kaç?” diye sordu.</p>

  <p>“Ne alaka şimdi?” dedim.</p>

  <p>“Bilinci yerinde bilinci yerinde değil,” diye bağırmaya başladılar. “Acil Acil Acil...”</p>

  <p>Seyyar bir sedye geldi. Sedyenin önünde megafon taşıyan biri vardı, ambulans sireni sesi çıkarıyordu megafon, ışıkları yanıp sönüyordu. Sedyeye uzandım, seyyar ambulansla seyahatim başladı. Herkes iki yana çekiliyordu geçerken. Otel tarafından dolaşıp tekrar parka girdik. İnsan zincirinden koridor yapmışlardı revire giden yaralı yolunda. “Ne olmuş ne olmuş!” efeye sorduklarını duyuyordum geçtikçe. “Başına gaz bombası gelmiş. Adi!” İnsanlar alkışladı ben geçerken. Zafer işareti yaptım yattığım yerden, daha beter alkışladılar. “Taksim halkındır.” diye bağırdım. Sakallarından solüsyon damlayan bir amca beni görünce ağlamaya başladı.</p>

  <p>Revirde başka bir sedyeye aktarıldım. Revirin başhekimi olduğunu düşündüğüm beyaz saçlı bir doktor geldi hemen başıma. Alnımdaki yarayı incelemeye başladı, “Ne oldu?” diye sordu.</p>

  <p>Elimle yaklaşmasını işaret ettim, “Polisleri kovalarken düştüm,” diye fısıldadım. “Aramızda kalsın.” Yarayı temizleyip biraz daha inceledikten sonra elinin dışını yanağıma yasladı. Kulağıma soktuğu bir aletle ateşimi ölçtü.</p>

  <p>“Bir hastalığın var mı?” diye sordu.</p>

  <p>“Yok.”</p>

  <p>“Ateşin 39.”</p>

  <p>“Bende normali zaten 37,5 ama biraz yükselmiş olabilir tabii heyecandan.”</p>

  <p>Hafif yaralıların olduğu bir yere aldılar beni, fakülte talebeleri üstümde çalışmaya başladı, alnıma pansuman yaptılar. başhekimin talimatları doğrultusunda serum bağladılar. Beklemeye başladım. Polis ses bombalan atarak bulvarda ilerlemeye başlamıştı. Onlar ilerledikçe revir mahşer yerine dönüyordu.</p>

  <p><span>Bir kadın geldi, yaralanmamı kayda aldı, siyah bir dosya vardı dizinin üstünde, tükenmez kalemle gerekli bilgileri yazıyordu. Kayda geçtiğime sevindim açıkçası. Tabipler Birliği verilerine göre 2013 yazındaki direnişte toplam 8163 sivil yaralı var, biri Çağlar İyice, 17 yaşında, halkla ilişkiler uzmanı, Harbiye barikatlarında yaralandı, kız kardeşini ararken. Vergisini ödeyen dürüst bir vatandaş, hiçbir örgütle bağlantısı yok, tamamen masum bir vatandaş</span> <a href="mailto:gecenmsabirlisesi@gmail.com">geceninsabirlisesi@ginail.com</a> <span>adresinde ikamet eder</span></p>

  <p>Kadın gittikten sonra üstüme gelen adamı gördüm, sırtımı döndüm. Yan sedyedeki yaralıya dikiş atan başhekime “Lütfen şu adamı dışarı çıkarır mısınız hocam?' diye seslendim. “Yaralı değil, reviri işgal ediyor.”</p>

  <p>Başhekim adama baktı, gülümsedi, “Sabahattin naber ya?” dedi. “Senin oğlan bu mu?”</p>

  <p>“Allah kahretsin!” dedim. “Hiçbir boku değilim ben onun. Direnişçi sıfatımla buradayım ”</p>

  <p>Babamı omzundan ittim, “Sen giremezsin buraya!” dedim. “Yaralanan benim! Yaralılar için bu revir! Acı çekenler için! Buraya da mı sen geleceksin! Çık dışarı! Ailemizin yüz karası! Seni damat aldığımız güne lanet olsun! Benim anne tarafım Arnavutluk’ta hükümet düşürdü sen burada iki tane barikatı ayakta tutamadın. Barikatları kaldırın bir şey olmaz dedin, aha işte geldiler, parka da girdiler. Show is över Mister İyice! Show is över!”</p>

  <p>Başımda durup serumu havaya kaldırdı, “Kız kardeşini bulduk," dedi.</p>

  <p>“Harbi mi? Nerede?”</p>

  <p>“Ankara’da.”</p>

  <p>“Ankara’da mı? Ankara’ya niye gitmişler ki?” “Bilmiyorum. Bulunmamak için galiba. Şimdi geldiler, annenin yanındalar, seni de bekliyorlar.”</p>

  <p>Babama sarıldım. Göğsümde bir sıcaklık hissettim sarılır sarılmaz, boğazıma bir yumruk oturdu, gözlerim yaşardı, ağlamaya başladım, öksürdüm sonra, ciğerlerim ağzımdan çıkacakmış gibi öksürdüm, revire gaz bombası isabet etmişti çünkü, arka arkaya, iki tane, bombaların isabet ettiği yerler tutuşmuştu, üstlerine yanan tente parçalan düşenler telaşla sağa sola koşturmaya başlamıştı. Halbuki korkulacak hiçbir şey yoktu ortalıkta, çadırlar naylondandı o kadar.</p>
</body>
</html>
