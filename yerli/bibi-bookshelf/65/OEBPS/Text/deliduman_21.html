<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi Bir</h1>

  <p>Göğün mavi karanlığında, uçtan tiftik tiftik kırpılmış beyaz bulutlar asılıydı. Bulutların arasından, uzaklardaki yüksek bir binanın son katlarını ve tepesinde yanıp sönen kırmızı ışığı görebiliyordum. Otuz-kırk adım ötemdeki agaçların sol taraftan, bulvardan vuran ışıklar altında sonbahardaymışız gibi sararmışa. Camları kırık otobüs durağının tepesindeki bombeli tavanda oturan iki çocuk, kollarını birbirlerinin omzuna atmış, ayaklarını aşağı sallandırmış, yüzlerindeki yorgun ve muzip gülümseyişle etrafı seyrediyorlardı. Yanımdan içi karpuz dilimleriyle dolu bir seyyar sana arabası geçti, şoförü tuhaf bir şapka takmış başına, siperliği kıvrımlı, gövdesi uzun, siyah, sihirbazların taktığı türden bir şey. Belinde buruş buruş olmuş, ıslak, gri pazarcı önlüğü bağlıydı, insan kalabalığının arasında kendine yol aça aça ilerledi ve o kalabalığın parçası olup kayboldu en sonunda. Göremediğim yerlerde arka arkaya küçük şimşekler çaktı, fotoğraf flaşlarıydı sanırım. Etrafımdaki derin uğultuyu dinledim, yüksek tavanlı okul yemekhanelerini andıran, azalıp yükselen ama asla bitmeyen ve tam olarak anlaşılamayan sesleri. Önümdeki geniş merdivenleri çaprazlamasına çıkan gölgem boyumdan üç kat uzundu. Merdivenlerin tepesinde, uzun plastik borulara tutturulmuş yüzlerce bayrak, havada kısa yaylar çizmiş halde, hafif hafif dalgalanıyordu. Derin bir nefes alıp V maskemi yüzüme indirdim. 9 Haziran 2013 Pazar akşamı. Taksim Gezi Parkı'ndaydım.</p>

  <p>Sizin hiç en iyi arkadaşınız kız kardeşinizi kaçırdı mı? Direnişe götürmek için, dedenizden yadigâr Broadway'le. Sonra o Broadway'i Tepebaşı dedikleri bir yerdeki açık otoparkta terk edilmiş halde buldunuz mu? Kız kardeşinizi araması için başvurduğunuz Emniyet birimleri, ifadenizi üstünkörü aldıktan sonra, yani şimdi bir siz eksiktiniz tavrı takındılar mı? Vergisini ödeyen dürüst vatandaşlar olarak hadisenin peşini bırakmayacağınızı söylediğinizde, Taksim ve çevresindeki on kilometrekarelik bir alanda günlerdir polis hâkimiyeti olmadığını itiraf ettiler mi sessizce? Çocuğunuza niye sahip çıkmadınız diye bağırdılar mı sonra? Anneniz kalan aklım da yitirdi mi böylece? Halk eğitim merkezi birinci dönem kişisel yağlı boya delilik atölyesinde baştan aşağı boyadı mı kendini? Çırılçıplak atlamaya kalktı mı sokaklara Kızımı verin beni alın’ diye? Hayır. O zaman gerçek hayat hakkında henüz hiçbir şey bilmiyorsunuz demektir. Ama üzülmeyin. Birazdan Çağlar iyice size her şeyi anlatacak. Elinizden tutup saçınızı okşar gibi, yıllardır gizlenen bir sırrı verir gibi, her sözcüğün üstünde tane tane durarak, kimi zaman fısıldayarak kimi zaman bağırarak ama her zaman gerçeklere sadık kalarak anlatacak. Dramatik hadiseleri daha da dramatik hale getirmek için fırsat kollayan kolpacının biri yok çünkü burada. Gerçek hayat tecrübelerinin son temsilcisi var. Modası geçmiş bir teknolojinin son bayisi var. içinde bozguna uğramış her şey adına konuşuyor şimdi sizinle. Sert düşüncelerin paramparça ettiği hisler adına konuşuyor. Gecenin içinde harap ediyor kendini. Belki işinize yarar diye bir gün, belki işinize yarar diye dostum.</p>

  <p>Evet, ne diyordum, öyle işte, iş başa düştü mü her yere gider insan, yangına gider gibi, sevdiğinin peşinden. Önümdeki basamakları yavaş yavaş çıkmaya başladım. Tepedeki geniş sahanlığa gelmeden evvel yanıma yöreme dikkatle baktım, birisi yaklaşıp bir şey diyecek mi, sırt çantamı falan kontrol edip kimliğimi soracak mı diye bekledim, kimsenin geldiği yoktu. Yanımdan el ele tutuşmuş iki sevgili geçince peşlerine takıldım, parka çıkan basamakları usul usul tırmanmaya devam ettim. Ters çevrilmiş polis aracının yanından geçerken yirmi beş yaşlarında, kırmızı kareli gömlek giymiş, sağlam pazılı, kirli sakallı biri, “Genç!” diye seslendi bana. “Bir saniye bakar mısın?” Durdum, adamın sinirli bir tipi vardı keskin bıçakları andıran ince dudakları sımsıkı kapalıydı, gözleri iki çelik nokta gibi yüzüme dikilmişti, kolumdan tutup “Ne işin var burada?” diyecek, geri gönderecek zannettim. Heyecan yaptım, sesim titremesin diye öksürdüm, “İyi akşamlar/ dedim, olması gerekenden yüksek, utanç verici tizlikte çıkmıştı sesim, “Evet,” diye devam ettim sonra. “Evet! Buyurun.” Telefonunu uzatıp “Bir fotoğrafımızı çekebilir misin?” diye sordu. “Tabii,” dedim. Polis arabasının önünde bekleyen arkadaşının yanına döndü. Kollarını göğüslerinde kavuşturup gülümsediler, o arabayı beş dakika önce ters çevirip parça pınçık eden, yakıp söndüren, her tarafını sprey boyayla boyadıktan sonra da arka teker aksına kızıl bayrak diken onlardı sanırım. Bir tane de yedek çektim ne olur ne olmaz diye, kontrol ettim sonra, harbiden çok sağlam çıkmışlardı, kafalarını bozmaya devam ederseniz Emniyet teşkilatının envanterinden buna benzer beş-on aracı daha memnuniyetle silmeye ant içmiş gibiydiler o fotoğraflarda. Telefonu geri verdim, teşekkür ettiler. “Bir şey değil ağbi,” dedim, maskemi yüzüme indirdim, derin bir soluk alıp yoluma devam ettim.</p>

  <p>Ağaç gövdelerine dört köşelerinden iplerle bağlanmış beş pankartların altından geçerek parkın içine girdim. Geri döndüm sonra, pankartları okudum, kız kardeşimle alakalı bir şey yoktu. Karşıma bir vakitler polis minibüsü olduğunu düşündüğüm bir eğlence merkezi çıkınca çevresinde bir-iki tur atıp oyalandım biraz. Rengârenk boyanmıştı, her tarafı bayraklarla ve balonlarla doluydu. Kapısında bekledim, içeriden çıkan insanların yüzlerindeki çocuksu mutluluk ifadelerini seyrettim.</p>

  <p>Karşıda, parkın içine uzanan taş yolda yan yana sıralanmış sahra çadırları başlıyordu. Bildiri ve broşürlerle dolu masaların üstündeki küçük hoparlörlerle müzik yayını yapıyorlardı gelip geçenlere. Her çadırın girişinde ve çevresinde, taburelerin ve dergi-kitap balyalannın üstüne oturmuş, keyifle çay içen tekinsiz tipler vardı. Çadırların her tarafından okuması bir milyon yıl sürecek yazılar sarkıyordu. Kimisi yukarıdan asılmış, kimisi bantla yapıştırılmış, kimisi de iplerin üstüne mandalla tutturulmuştu. Ağaçların gövdelerine de bel hizasından başlayıp iki-ûç metreye kadar yükselen kartonlar, kâğıtlar, afişler yapıştırılmıştı. Ağaçların arasına gerilen kablolar havada hafif kavisler çiziyor, san sıcak ampuller yanıyordu ortalarında. Belli aralıklarla yanan ampullerin arasına da renkli kartonlara yazılmış sloganlar mandallanmıştı. Başlangıç sayfasını asla bulamayacağınız, devasa, şekilsiz bir kitap gibiydi park. Solunan havadan başka yazısız yer kalmamıştı. Havaya yazma teknolojisi olsa muhtemelen oraya da yazarlardı bir şeyler.</p>

  <p>Dümdüz devam ettim yoluma, çocuk oyun alanını ve duvar diplerine kurulmuş bezden kameriyeleri geçip rengârenk, küçük çadırlarla dolu bir alana çıktım. Çadır aralarındaki boşluklarda küme küme olmuş insanlar vardı. O kümelerin hafif gölgede kalanlarından birine yaklaştım, çit”' lere battaniye serip üstüne çorapla oturmuş beş kişiydilerEllerindeki sigaraların külünü karton bardaklara silkip bir şeyler konuşuyorlardı hızlı hızlı, birbirlerini onayladıklarını belli etmek için başlarını hafifçe öne arkaya sallıyorlardı arada. Avucumu yanımdaki ağacın üstüne yapıştırılmış bildiriye yasladım. Bildiri saman kâğıttandı, bir şiirle başlıyor, orasına doğru okuyanları çorba yapıp içmeye davet ediyor, en sonunda da Taksim Komünü imzası görünüyordu. Gözlerimi kıstım, bildiriyi komünist bir ciddiyetle okuyormuş gibi dikildim orada, gençlerin ne konuştuklarım anlamak için de kulak kabartmıştım tabii. Takip etmek imkânsızdı, birinin sustuğu yerden diğeri devam ediyordu, neyi tartıştıklarını tam olarak anlayabilmek için üç yıl önce falan başlamak gerekirdi dinlemeye. Kümenin bana dönük tarafında oturan, bol yakalı pembe beyaz tişört giymiş, saçlarını kırmızı bir tokayla üstünkörü topuz yapmış sarışın kız fark etti önce bir süredir tepelerinde dikildiğimi. Başını kaldırıp bakınca diğerleri de bana döndü. Acaba diye düşündüm, ‘Kız kardeşimi gördünüz mü?’ diye sorsam mı? Vazgeçtim sonra, belki de önemli bir şey konuşuyorlardı, rahatsız edilmek istemiyorlardı, tek polis yoktu zaten ortalıkta, silmişlerdi hepsini piyasadan, tepelerinin neye atacağı belli olmazdı, bir kıvılcım yeter, ayıkla sonra pirincin taşını, şakaya gelmez, bilemezsin. Yavaş yavaş uzadım. Arkamdan baktıklarını görünce hızlandım. Onlan gizlice dinlediğimi fark etmişlerdi, belki de ajan zannetmişlerdi beni. Güvenli bir mesafeye kadar uzaklaştıktan sonra takip edilip edilmediğimi anlamak için çaktırmadan dönüp kontrol edeyim dedim. Hepsi aynı yerde oturmuş bana bakıyordu hâlâ. Onlara baktığımı görünce yüksek sesle güldüler. Çadır komşuları neden güldüklerini sorunca beni gösterip açıklamaya çalıştılar. Hemen topukladım.</p>

  <p>Apar topar uzaklaşırken kendimi bir itiş kakışın ortasında buldum, sağdan soldan geçecek boşluk aradım, bulamadım, dört yanımı sarmışlardı. Yerlerinde zıplayıp duruyor, "Zıpla! Zıpla!" diye de bastırıyorlardı sürekli, sözlü ve fiziki bir goy goyun merkezinde mahsur kalmıştım Biri zıplarken omzumdan kavrayıp aşağı yukarı çekmeye başladı gömleğimden, zıplamazsam Dedemi kanser Eden Parti'ırin başkanı oluyordum, Allah kahretsin, o hastane kokusu geldi yine aklıma, ben de zıplamaya başladım, zıplayınca nerede olduğumuzu anladım, parkın ortasındaki büyükçe bir alanın arka tarafmdaydık, ön tarafta, iki yanında ayaklı hoparlörler bulunan yüksek, portatif bir sahne kurulmuştu. Sahneye sansasyonel bir müzik grubu çıktı, büyük alkış aldılar, çok güzel çıkmışlardı sahneye çünkü. Grubun solisti ayaklı mikrofonu iki eliyle tuttu, yiyecekmiş gibi yaklaştı, genizden gelen tok sesiyle güzel bir konuşma yaptı, şu an ne dediğini hatırlamıyorum, zıplayanların arasından çaktırmadan uzaklaşmakla meşguldüm o arada. Yandan dolaşıp sahneye bakan duvarın üstünde küçük bir yer buldum kendime.</p>

  <p>Parkın küçük kanalları andıran yollarında kanrıca sürüsü gibi dolaşan ne kadar insan varsa sahnenin çevresine akın etmeye başlamıştı. Müzik grubu şarkıya başlayınca onlarca cep telefonu bir ışık denizi halinde havaya kalktı, o şarkıyı kaydetmezlerse ellerinden uçup gidecekmiş gibi bir korkuyla kayda geçtiler. Sahnenin önünden başlayarak herkesi soldan sağa gözden geçirmeye çalıştım, başaramadım. Dalgalanan kalabalığın ortasında kız kardeşimi bulmam imkânsızdı. Herkesi öylece dondurup aralarında dolaşabilseydim keşke. Maskemi kaldırıp arka arkaya dört-beş fotoğraf çektim, bu da bir şeydir. Şarkı nakarat bölümüne gelince seyirciler alkış tutmaya başladı, toplumsal ahengin dışında kalıp dikkatleri üzerime çekmemek için ben de eşlik ettim alkış tutanlara. Sanki oraya kız kardeşimi aramaya değil de herkesle birlikte eğlenmeye, sarı sıcak ışıkların altında neşeli şarkılar söylemeye gelmiştim.</p>

  <p>Oyalanacak vaktim yoktu, kalabalıktan ayrılıp yukarı yürümeye devam ettim. Bulvara yakın ağaçların arasında, cılız, romantik bir ışık kümesi görünce o tarafa yöneldim Oraya varınca, az önceki cümbüşten sonra bir anda ruhani bir âleme geçtim. Yere harf biçiminde tahtalar çakmışlardı, üstlerinde küçük yuvarlak mumlar yanıyordu inleyerek Sol başla bir yıldız vardı, yanında TAKSİM yazıyordu, alt satırda da HALKINDIR. Mumların bazısı bitmek üzereydi, bazıları da sönmüştü, yıldızın üst tarafındaki üçgenin bir köşesi mesela komple sönmüştü, çevreye baktım, kimse farkında değil miydi bu ihmalin? Gideyim bari şu mumlardan birkaç tanesini insaniyet namına yakayım diye düşündüm, sonra vazgeçtim, kırmızı beyaz naylondan ince bir şerit çekmişlerdi çevresine, yasak bölgeye girdin falan derlerdi şimdi, neme lazım, Taksim’in direnişçisi bizim Kıyıdere’nin direnişçisine benzemezdi. Mumların yanındaki alçak betonda saçı sakalı birbirine karışmış bir ağbi oturuyordu, yetkili birine benziyordu, dirseklerini dizlerine yaslamış, elindeki telefona bakıyordu. Göz göze gelmeye çalıştım, başaramadım. Önemli bir şey olmalıydı o telefonda, yüz hatlarından anlayabiliyordum bunu. Ayaklarını öne uzatıp telefonu cebine koydu en sonunda. Gözlerini boşluğa dikip iç çekti, yüzünde tuhaf bir tılsım dolaştı. Telefona bakıp cebine koymuş insan Gördüğü telefon ona bir şeyler yapmış. Bir-iki adım yaklaşıp öksürdüm, bana mısın demedi. Kopmuştu dünyadan. Kız kardeşimi görmüş olsaydı bile unutmuştu çoktan Böyle olmayacaktı, kalabalığın arasında bir o yana bir bu yana savrularak kız kardeşimi bulamazdım. Müthiş zorlukta ama kesin çözüm sağlayacak bir teori geliştirdim, parkın üst sınırından başlayıp meydana doğru ilerleyerek bütün çadırları tek tek kontrol edecektim. Kaçarken dayımın garajından kamp malzemelerini de götürmüşlerdi, bizim çift kişilik çadın görünce tanırdım zaten. Parkın üst sınırındaki çadırlar daha sakindi, biraz dikkatli bakınca çevredeki herkesi tek tek ayırt etmeye imkân vardı. Uç taraftaki bütün çadırları kontrol ettikten sonra taş döşeli yolda ilerlemeye başladım, beş on adımda bir duruyor, telefonuma mesaj gelmiş gibi yapıyor, o arada da sağdaki soldaki çadırlara bakıyordum. Çok geçmeden bizim yeşil çadırı gördüm, parkın sol sınırındaki duvarın dibinde, yüksek bir binaya bakan çimlerin kuytulugundaydı.</p>

  <p>Biraz inceledim etrafı, o taraftaki çadırlar sınırlarını iplerle belirleyip kendilerine bir isim koymuşlardı, Ne Dersen Oyuz Sitesi, özerkliklerini ilan etmeye çalışıyorlardı sanırım. Sitenin önündeki beton çıkıntıda oturan iki samimi arkadaş vardı, arkadaşlardan oğlan olanı, elini kız olanın beline atmış, kulağına bir şeyler fısıldıyordu, gülümsüyordu kız, sevgi sözcükleriydi sanırım kulağına fısıldanan. Pek çok site sakini agaçların dibine muşambalar sermiş, yaz akşamları bütün yazlık site sakinlerinin yaptığı gibi okey oynuyorlardı. Çimlerin üstündeki ince taş yoldan bizim çadıra yürüdüm. Çadır girişlerindeki kartonlarda, o çadırda kimin kaldığına yahut kalanın kafasının neye bozuk olduğuna dair ibareler yazılıydı. Kimi çadırların da üstüne sprey boyayla yazılmıştı benzer sözler. Tek tek okudum hepsini, kapı zillerine benziyorlardı.</p>

  <p>Bizim çadırın üstünde yazı yoktu, içinde ışık da yoktu, herhangi bir kıpırtı da. Muhtemelen yol yorgunuydular, uyuyorlardı, böyle teferruatlara vakit bulamamışlardı henüz. Çadırın fermuarını yavaşça açıp başımı içeri uzattım, karanlıkta bir şey göremedim, kız kardeşimi uyandırmamak için, “Cengiz,” diye fısıldadım yavaşça. Biri koluma girdi aniden. Korkuyla geri çekildim. Yirmi yaşlarında, kıvırcık saçlı bir elemandı, “Ne yapıyorsun burada?” diye bağırdı, iki-üç kişi daha vardı yanında, “Kimsin sen?” dediler. Maskemi yüzümden çekip aldılar, kolumdan tuttular, “Bir saniye ” dedim, kendimi kurtarmaya çalıştım, daha sıkı tuttular. ‘Bizim çadır bu," dedim. Kızın biri, “Nereden senin çadırın oluyormuş, benim çadırım,” diye bağırdı, herkesin duyabileceği tizlikteydi sesi. “Hırsız mıymış?” diye sordu biri. Kafamdan aşağı kaynar sular döküldü, “Ne hırsızı ya!” dedim. Çevremi sarmış kalabalık dehşetle ve öfkeyle bana bakıyordu, kalabalığın göremediğim bölümlerinden ‘Hırsız mıymış hırsız mıymış' soruları yükseliyor, havada radyo dalgaları gibi ilerleyen o sorular Hırsız varmış hırsız varmış a dönüşüyor ve sonra bütün parka yayılıyordu. Kıvırcık saçlı eleman kolumdakilere, “Siz tutun öyle bırakmayın," dedi. “Ben gideyim de Ağaç Diye Geldik Az Kaldı Devrim Yapıyorduk Dayanışmasına haber vereyim. Gelsinler.”</p>

  <p>Öbür taraftan koşarak yaklaşan biri, “Boş ver şimdi dayanışmasını falan," dedi. “Arıza lmdat’a şikâyet ettim ben. Böylelerinin hakkından en iyi onlar gelir.”</p>

  <p>“Bir saniye lütfen!" dedim. “Büyük bir yanlış anlaşılma var,” diye açıklamaya çalıştım. Sesimi duyuramadım, nafileydi. En sonunda biri, “Geliyorlar,” diye bağırdı. Anza İmdat ekibi yolun ucunda görünmüştü. Çevreye güven veriyorlardı yaklaştıkça, fotoğraf çekip alkışlayanlar bile oldu onlan görünce. Hiç kimseye aldırmadan hızlı adımlarla yürümeye devam ettiler, hedefe kilitlenmişlerdi, yani bana. Giydikleri siyah beyaz formaların gerçekliğini tam anlamıyla idrak edince, bunun bir oyun olmadığını, tatsız bir şaka olmadığını, sosyal medyadaki hayaller âlemine benzemediğini, hayatın ta kendisi olduğunu bütün benliğimle hissedince elim ayağım buz kesti. Midemden yükselen korku göğsümü sıkıca sardı, öyle bir sarıştı ki bu, içimde kalan bütün cesareti vakumlayıp nefesimi kesmişti. Göğüs kafesimin sıkıştığını hissediyordum. Kendimi savunamayacak kadar korkmuştum. Sadece kaçmak geliyordu aklıma, dünyanın sonuna kadar, Taksim’den başlayıp Hindistan'daki ormanlara kadar kaçma arzusuyla doldum bir anda, o ormanlardaki fillere sığınmak istedim, içimde kalan son güdüydü bu. En saf haliyle yaşama güdüsü, çırpınmaya başladım. Beni tutanların ellerinden kurulamıyordum bir türlü. Kapana kısılmıştım, tükendim o noktada Sırtımdan soğuk bir ürperti geçti, dizlerimin bağı çözüldü, dudaklarım titredi, ağlamaya başladım.</p>

  <p>Arıza İmdat Başkanı olduğunu tahmin ettiğim kişi çenemden kavradı, gözlerini gözlerimin içine dikip “Ne çaldın?” diye sordu. Yüzüme kırbaç yemiş gibi sarsıldım o soruyu duyunca, daha beter ağlamaya başladım, “Zırlama,” dedi. “Ne çaldın onu söyle? Delikanlı gibi söyle ihtiyaçtan mı çaldın?”</p>

  <p>Yakamdan sıkıca kavradı, bulanık görüyordum onu, atkısını çene hizasından bağlamıştı, iki kaşının arasında derin, dikey bir kırışıklık vardı, “Bir şey çalmadım agbi,” dedim o kırışıklığın ortasına doğru. Yakamı bırakıp yanımdakilere döndü, “Neyiniz çalınık?" diye sordu.</p>

  <p>“Bilmiyoruz.”</p>

  <p>“Nasıl bilmiyorsunuz lan! Hırsız var dediniz geldik. Herif değilim diyor. Ne çalınmış o da belli değil.”</p>

  <p>Başkanın arkasındaki anza memurlarından biri, “Bu herif hırsız değil başkan,” dedi. “Bildiğin apaçi.”</p>

  <p>Çadırın sahibi olduğunu iddia eden kız, “Çadırımın içinde ne yapıyordu o zaman?” diye sordu.</p>

  <p>Çevredekiler hep bir ağızdan güldüler, kahkahalar birbirine eklenip uzadı. Sadece soruyu soran kızla ben gülemiyorduk bu yanlış anlaşılmanın mağdurlan olarak.</p>

  <p>“Aynı çadırdan bizde de var,” diye açıklamaya çalıştım yana yakıla. “KİPA’dan aldık 78,90’a. Yabana gideriz diye bu yaz, başka hayallerimiz vardı.”</p>

  <p>“Çantasına bakın çantasına,” diye akıl verdi başka biri. “Çantanı aç bakayım,” dedi başkan.</p>

  <p>Sırt çantamı kucağıma alıp fermuannı açtım, “Hırsız degilim ben!” dedim “Delilim! Kız kardeşimi arıyordum sadece. Kız kardeşimi benden çalan sizin direnişiniz. Kim hırsızlık yapıyormuş bakalım şimdi burada?”</p>

  <p>Çantamın içindeki ilânları gösterdim. Kız kardeşimle Cengiz’in fotoğrafları vardı ilânların ust taralında "Kız Kardeşim Çiğdem İyice’yi ve En İyi Arkadaşım Cengiz Altınel'i Gören insaniyet Namına Beni Arasın" yazıp cep telefonumu eklemiştim altına. Başkan uzattığım ilâna dikkatle baktı, yanındakilere de gösterdi, kaderim iki dudağın arasındaydı ama kafası karışmıştı, hüküm vermekte zorlandığını anlayabiliyordum.</p>

  <p>“Hangi takımı tutuyorsun?” diye sordu en sonunda.</p>

  <p>“Kıyıderespor,” dedim hafif çekingen. “Ama yanlış anlaşılmasın, Kıyçolardan değilim”</p>

  <p>“Kıyçolar ne?”</p>

  <p>“Bizim ateşli taraftar grubumuz. Kıyıdere Çocukları manasında.”</p>

  <p>Başkan arkasına dönüp “Duydunuz mu?" diye sordu.</p>

  <p>“Yok," dediler.</p>

  <p>“Temel problemleri Gölcükspor’la zaten." dedim. “Sizinle hiç maçımız olmadı.”</p>

  <p>O ara, bütün olanlardan habersiz başka biri geldi telaşla, avuç içini aralıksız yumruklayarak “Agbiagbiagbiagbıagbı.' diye bağırmaya başladı.</p>

  <p>Başkan onu omuzlarından sıkıca tutup sarsmaya başladı. “Ne oluyor lan Mali!” diye sordu. “Ne oluyor lan!”</p>

  <p>“Bizim Hoca’yı bıçakladılar ağbi.”</p>

  <p>Başkan elemanı yakasından tutup yumruğunu ağzına vuracakmış gibi kaldırdı, “Kime bıçaklattınız lan Hocayı!" dedi. “Kime bıçaklattınız Hocayı!”</p>

  <p>“Ağbi valla bizim bir suçumuz yok, görmedik Biz seyyar biracıları tuttuk attık parktan, tam birini patates ederken öbürü gelmiş arkadan bıçaklamış sinsice.”</p>

  <p>Arıza İmdatçılar koşarak uzaklaştılar. Onlar gidince kalabalık da yavaş yavaş dağıldı, beni hırsız diye suçlayan site sakinleri kaldı bir tek çevremde, “Kız kardeşin mı kayıp?" diye sordular</p>

  <p>“Evet,” dedim. , “Ama kayıp demeyelim. Kısa sürelisine birbirimizi kaybettik diyelim, daha doğru olur.”</p>

  <p>Çevremdeki bakışların yumuşadığını gördüm, yine de ağlamamı bir türlü durduramıyordum. Günlerin gerginliği vardı üstümde. İnsanların ortasında aşağılanıp rezil rüsva olmamın gerginliği de eklenmişti buna. 31 Mayıs'tan beri ne çektiğimi bir ben bilirdim zaten. Çağlar İyice'yi sarsan on gün. Pantolonumda bir sıcaklık hissettim, yokladım elimle, farkında olmadan altıma işemiştim o korku esnasında. Kulaklarım yanmaya başladı, yanaklarım yanmava başladı, burnum, gözlerim, alnım yandı. Yüzüm baştan aşağı kızarmıştı utançtan. Bir tabure getirip oturttular beni. Hiç altıma işememişim gibi davrandılar Soğuk su verdiler, yanan boğazımdan aşağı inen suyun serinliğini duydum. Bütün bu hadiselerden önce, sitenin önünde kulağına sevgi sözcükleri fısıldanan kız, elimi avuçlarının arasına aldı, “Üzülme,” dedi. “Kız kardeşini buluruz şimdi. Gel seninle gidelim, Dayanışmacın büyük çadırı var şurada, oraya başvuralım.”</p>

  <p>Burnumu çektim, iki avucumla yüzümü sıkı sıkı sildim, bana duydukları öfkenin birdenbire merhamete dönüşmesinden ürkmüş, biraz da sinirlenmiştim, “Hayır,” dedim. “Ben kız kardeşimi kendim bulurum, kimsenin dayanışmasına ihtiyacım yok” Birer ilân verdim çevremde toplananlara, sonra da sessizce uzaklaştım. "Maskeni unuttun,” diye bağırdılar arkamdan, utançtan geri dönemedim, duymamış gibi yaptım. Biri peşimden koşup getirdi maskemi, yüzüne bakmadan aldım. Maskemi tekrar yüzüme indirip insanlardan uzağa yürüdüm, müşterek önyargıların ve örgütlü dışlamaların aksi istikametine, parkın karanlığına, bütün karanlıklarla kardeş olan o karanlığa. Utandırılmışların herkesten çok ihtiyaç duyduğu o karanlığa yürüdüm. Bulvara bakan demir konteynırlarının oraya vardım. İki konteynırın arasında, ters duran tahta bir kasanın üstüne oturdum. Kimseye o halde görünmek istemiyordum. Konteynırın parka bakan tarafında biri saz çalıyordu Çevresinde dört-beş kişi toplanmış, bira içip söylenen şarkıya eşlik ediyorlardı. Çimenlik alan olmadığından çadırlarını toprak zemine kurmuştu oradakiler Kuytu bir çadıra baktım. Yere uzanmış bir genç vardı orada, ayakları çadırın içinde, başı dışarıdaydı, katladığı bataniyeyi başının altına yastık yapmış, çift karpuzlu yeşil park lambasından vuran ışıkla tek eliyle tuttuğu kitabı okuyordu. Diğer elini alnına yaslamıştı okuduğu kitap ateşini çıkarmıştı sanki. Bekledim öyle. Bayağı bekledim. Aklım bomboşlu. Hiçbir düşünce kırıntısı yoktu. Farkında olmadan ağlamava başladım yine yumrukları mı sıkıp kafama yasladım sonra. “Çağlar,” dedim kendime “Canım benim.”</p>
</body>
</html>
