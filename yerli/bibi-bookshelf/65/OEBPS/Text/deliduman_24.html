<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi Dört</h1>

  <p>Dayım gözlerini yere dikmiş, ellerini saçları arasında gezdirip duruyordu. Yüzünün rengi çekilmişti, çatal çatal olmuş kısık sesiyle, “İstanbul 11. Başkanımız," dedi, yan tuttuğu yumruğuna öksürdü, “sağ olsun, devreye girdi dün akşam, gerekli yerleri aradı, Çigdem’i bulmak için dört kişilik özel ekip kurdular Vatan’da “Vatanda nerede?” diye sordum. “Ben kız kardeşimi arayan özel ekip falan göremiyorum bu vatanda.”</p>

  <p>Yanımızdan gelip geçenleri tedirgince süzüp “Vatan Caddesi’nde,” dedi fısıldayarak, “Emniyet’te.” One eğilip elinin içiyle yaklaşmamı işaret etti, “Parkta da var,” diye ekledi.</p>

  <p>“Ne var?”</p>

  <p>“Sivil. Koordineli çalışıyorlar. Ama ‘Günde iki milyona yakın kişinin girip çıktığı bir alandan bahsediyoruz, kolay değil' dediler ”</p>

  <p>Market'in çaprazında, yaprakların üstünden vuran güneşin parçalı gölgesinde, beyaz taburelere oturuyorduk karşılıklı. Ayı Tufan Agbi, tepemizde dikiliyordu ikinci bir ağaç gibi, uzattığım tabureye oturmamıştı, verdiğim ezogelini yavaşça kaşıklarken çevredeki hiçbir ayrıntıyı kaçırmamak için her yere dikkatle bakıyordu. Dayım gömlek cebinden Kırmızı Marlboro paketini çıkardı, dudağının kenarına bir sigara koyup yaktı. Gözlerini bana dikmiş, şüpheyle bakmaya başlamıştı.</p>

  <p>"Baban nerede?" diye sordu.</p>

  <p>“Bilmiyorum,”</p>

  <p>“Görüşmediniz mi?”</p>

  <p>Cevap vermedim, “Sen onu bırak da," dedim. 'Polis başka ne dedi? Onu söyle.”</p>

  <p>Önüne bakmaya başladı yine, bas ve orta parmaklarıyla filtresinden sıktığı sigaradan iki neles aldı, “Kötü bir ihtimalden bahsettiler,” dedi.</p>

  <p>“Ne kötü ihtimali?”</p>

  <p>“Baban olsaydı da onunla konuşsaydık.”</p>

  <p>“Başlatma şimdi babamdan! Ne kötü ihtimali?”</p>

  <p>“Üç sefer aradım başkasıyla görüşüyordu. Sen hiç görüşmedin mi?”</p>

  <p>“Sikicem şimdi görüşmeni ya! Ben onunla ne görüşeyim' Kötü ihtimal neymiş, onu söyle sen!”</p>

  <p>“Kaçırılmış olabilir dediler.”</p>

  <p>“Kim kaçıracak kız kardeşimi?”</p>

  <p>“Örgütler,”</p>

  <p>“Hangi örgütler?”</p>

  <p>“Terör.”</p>

  <p>“Niçin?”</p>

  <p>Cevap vermedi. Ayı Tufan Agbi, çorba kâsesini boş tabureye koydu, işaret parmağıyla omzuma dokunup “Çağlar," dedi.</p>

  <p>“Bir saniye Ayı Tufan Agbi," dedim. “Bir saniye! Niye kaçıracakmış örgütler kız kardeşimi?”</p>

  <p>Dayım sigaranın külünü yere silkti, “Propaganda için," dedi. “Çocuklara zarar verip suçu devletin üstüne atmaya çalışacaklar bundan sonra dediler. Halk iyice galeyana gelsin diye Hükümetin üstüne atacaklarmış suçu Hükümeti ancak öyle yıkarız diye duşünüyorlarmış.”</p>

  <p>Ayı Tufan Ağbi parmağıyla tekrar omzuma dokunup "Çağlar," dedi. Elektrik çarpmış gibi sarsıldım bir an, “Ne var!" dedim ona bakıp işaret parmağıyla on adım ötemizdeki adamı gösterdi, gözleri hayretten ayılmış halde ona bakıyordu Dar bir siyah pantolon giymişti adam, beyaz gömleğinin omuzlarında kırmızı pantolon askıları bağlıydı. Önündeki merdiveni iki yanından tuttu, basamakları tek tek yoklayarak çıkmaya başladı, merdivenin tepesine varınca yerdeki halatı çekerek ilerledi girdiği koridorda. Bir kapının önüne geldi, içeriden birinin seslendiğini duyuyordu, kapı kilitliydi, paspasın altında bir anahtar buldu, kilidi açıp içeri girdi.</p>

  <p>"Pantomim yapıyor Ayı Tufan Agbi,” dedim.</p>

  <p>“Pantomim ne?”</p>

  <p>"Tiyatro gibi düşün, sanat.”</p>

  <p>“Yardıma ihtiyacı var mı?”</p>

  <p>"Hayır. Tek kişilik bir oyun.”</p>

  <p>Pantomimci, girdiği odanın içinde kimseyi göremedi, çok şaşkındı, ne olup bittiğini anlamaya çalışıyordu, küçük bir odaydı orası, avuç içleriyle duvarları yoklamaya başlamıştı. Dayıma döndüm, “Cengiz var yanında,” dedim. “Hiçbir örgüt kaçıramaz kız kardeşimi. Öyle bir şeye müsaade etmez Cengiz!”</p>

  <p>Dayım kolumdan tutup sarsmaya başladı, bağırmak isteyip de kendini tuttuğu bir fısıltıyla, “Başlatma şimdi Cengiz'ine de!” dedi. “Kaçıramazmış! Çoktan kaçırdı bile kız kardeşini o Cengiz! Sen ne kadar tanıyorsun bu Cengiz’i! Ha! Ne kadar tanıyorsun!”</p>

  <p>Kolumu kurtardım, “Kendimi ne kadar tanıyorsam o kadar,” dedim.</p>

  <p>“Bir örgüte mensup mu?”</p>

  <p>“Yoo... Ne örgütü?”</p>

  <p>“Doğruyu söyle. Otuz Yıldır Silah Kullanmayan Silahlı Örgüt'e mensupmuş.”</p>

  <p>“O ne biçim örgüt lan!”</p>

  <p>“Ne bileyim lan ben! Emniyet’te söylediler işte. Yasal kanadına mensupmuş o örgütün. Sen de mensupmuşsun. Sempatizanmışsınız ikiniz de.”</p>

  <p>İki elimle yüzümü sıvazlayıp “Yemin ediyorum siz gerizekâlısınız lan,” dedim. “O örgütün bugüne kadar Kıyıdere’de bir eylemini mi gördük ki sempati besleyelim mal! Bu mu kuracağınız özel ekip!”</p>

  <p>“Ne varmış ekipte. Adamların her şeyden haberi var işte, hepsi bir bir çıktı Emniyet’te. Eyüp diye bir bölge sorumluları varmış. Belediyenin imkânlarını kullandırıyormuşsun onlara. Oğlum sen ne işlere girdin lan böyle. Beni de zan altında bıraktın. Kim bu Eyüp?”</p>

  <p>“Eyüp Ağbi mi?”</p>

  <p>“Ne bileyim lan.”</p>

  <p>“Cengizlerin alt komşusu o.”</p>

  <p>Başımı ileri geri sallayıp “Haaaa,” dedim. “Şimdi anlaşıldı mesele. Tane tane anlatıyorum o zaman, beni iyi dinle halk düşmanı, yoksa sikerim senin belânı! Cengiz’in babasının tazminatı vermediler Pirelli’den, Eyüp Ağbi de İzmit’te bir avukat ayarladı, avukat bir buçuk sene ugraştı, meseleyi halletti, ücret de istemedi. Ben de dedim ki, böyle olmaz Eyüp Ağbi, biz de bir güzellik yapalım belediyeden, imkânlarımız çok net, sen bir sor. O da dedi ki İzmit Yolu ndaki karoser fabrikasında direnişe gitti arkadaşlar, atölyede yatıyorlar, avukat onların da avukatı, karoser direnişine yapsınlar güzellik dedi. Ben de bizim Komünist Numan Amca yok mu, İmar İskânda, hiçbir şeye imza atmayan kıl, kadrolu diye kovamadıgımız, ona söyledim gidelim mi diye, çocuk gibi sevindi. Halk konserlerinde çay çorba dağıttığımız kamyoneti aldık, gittik fabrikaya, catering hizmetleri bağlamında.”</p>

  <p>"Benim niye haberim yok?”</p>

  <p>"Söyledim ya kamyonet lazım, pikniğe gideceğiz diye.” "Pikniğe mi gidiyorsun lan yalancı! Fabrika işgalinde belediyenin kamyonetinin ne işi var?”</p>

  <p>"Senin fabrikan mı lan! Sana ne!”</p>

  <p>“Kamyonet benim!”</p>

  <p>"Nah senin! O da belediyenin! Ulan kırk yılda bir şu belediyenin parasını yemeyelim, bir hayır işi yapalım dedik, o da başımıza belâ oldu.”</p>

  <p>Mavi eşofmanımın yan cep fermuarını açıp iPhone’umu çıkardım, “Kimi arıyorsun?” diye sorunca, “Hakkı Müdürü,” dedim. "Bu Kıyıdere Emniyeti’nin işi gücü yok, benim sosyal sorumluluk projelerimi mi mercek altına alıyorlar? Bizi mi takip ediyorlar dayı? İstinat duvarlarını kim yaptı onların, Fatih Nalbur’dan maviye bile boyattık yeni belediyeler kanununda öyle bir madde olmamasına rağmen.” “Hakkı Müdür’le alakası yok,” dedi dayım. “Ben konuştum. Öyle bir şeyden haberim olsa, hiç araştırma falan yapmadan Çağlar’ın kulağını çekerdim zaten dedi. İzmit polisi takip etmiş sizi.”</p>

  <p>Dayım sigarayı önüne attı, üstüne basıp söndürdü. Yanaklarını iki elinin arasına aldı, “Oğlum siz ne işlere girdiniz böyle," dedi. “Sizin daha yaşınız ne başınız ne! O örgütler Cengiz’i de etkisiz hale getirmiştir şimdi. Kız kardeşini kaçırmışlardır. Ne bok yiyeceğiz şimdi biz? Taksim’de bütün MOBESE’ler kırıkmış, hiçbir yeri göremiyoruz dediler. Ne bok yiyeceğiz şimdi biz?”</p>

  <p>İçimi bir burukluk kapladı çünkü bütün MOBESE’ler kırıkmış. Ayrıca terör örgütlerinden bahsediyoruz burada, şakaya gelmez, terör örgütünün direnişçisi de bizim Taksim in direnişçisine benzemez, havada uçar MOBESE çekiçler, daha neler neler, bilemezsin, düşüncesi bile kötü. Ben de önüme bakmaya başladım. Bir süre sonra, “Tufan nerede lan?” diye sordu dayım.</p>

  <p>Dayımın sorusuyla birlikte bir bağırış çağırış sesi geldi az öteden. Başımı kaldırıp baktım, Ayı Tufan Ağbi, pantomimciyi iki bacağından sıkı sıkı tutup omzuna atmıştı, yumruğunu sıkıp önüne uzatmış, hiç kimseyi yaklaştırmıyordu yanına. Kalkıp koştuk, çevredekilere, “Sakin olun lütfen,” dedik, Ayı Tufan Ağbi’ye de, “Ne yapıyorsun lan! Bir dur!” diye bağırdık. Bizi görünce biraz sakinleşti, yumruğunu indirdi. Pantomimci, Ayı Tufan Ağbi’nin sırtına vurup duruyor, kurtulmaya çalışıyordu. Dayım, Ayı Tufan Agbi’ye kaldırdı elini tokat atacakmış gibi, “Tufan bırak lan adamı,” dedi. Ayı Tufan Ağbi, pantomimciyi bıraktı, adam korkudan iyice beyazlaşmış yüzüyle beş-on metre öteye kaçtı.</p>

  <p>“Ne yapıyorsun sen Ayı Tufan Ağbi?” diye sordum.</p>

  <p>“Duvarların arasına sıkışmıştı Çağlar,” dedi. “Duvarlara sıkışmıştı.”</p>

  <p>“Hayali duvarlar onlar. Oyun bu, sanat.”</p>

  <p>“Hayır Çağlar! Sıkışmıştı, eziliyordu, ağlıyordu.”</p>

  <p>Ayıplayarak bize bakan kalabalıktan bin türlü özür dileyip yerimize döndük. Dayım, “Otur şuraya Tufan,” dedi. Taburelere oturduk. Dayım bir sigara daha yaktı, Ayı Tufan Agbi’nin omzuna bir yumruk attı, sonra döndü bana da bir yumruk attı. “Şimdi ben ne yapayım?” diye sordu. “Annenle mi uğraşayım, Tufan’la mı uğraşayım, senle mi uğraşayım! Yoksa kız kardeşini mi bulayım! Bir tane akıllı adam yok mu lan bu ailede? Baban nerede?”</p>

  <p>Elektronik sigaramı çıkarıp önüme baktım.</p>

  <p>“Tiran’da,” dedi Ayı Tufan Ağbi. “Babam dedi ki bana, annenizde yüzde yirmi sekiz Boşnaklık var, o yüzden böyle evhamlı oldunuz siz. Keşke annenizle hiç evlenmesevdim, tamamen Arnavut kalsaydı sülalemiz.”</p>

  <p>“Tufan sus! Baban nerede dedim!”</p>

  <p>Karşıyı gösterip “Şuradaki büyük çadırdadır,” dedim. “Hangisi?”</p>

  <p>“Ağaç Diye Geldik diye sor,”</p>

  <p>Dayım kalktı, buruş buruş olmuş pantolonunu silkeledi, hızlı ve öfkeli adımlarla yürümeye başladı gösterdiğim yöne doğru.</p>

  <p>“Duvarlara sıkışmıştı Çağlar, duvarlara sıkışmıştı." "Tamam Ayı Tufan Agbi,” dedim. “Tamam. Artık kurtuldu adam, sorun kalmadı, düşünme bunu.”</p>

  <p>Ayı Tufan Agbi yanağını kaşıyıp gülümsedi. Rengârenk giyinmiş bir grup trampet çalarak geçti önümüzden. Çevredekileri Istiklâl’de yapılacak bir eyleme davet ediyorlardı, ne eylemi olduğunu anlayamadım, eylem içinde eylem vardı zaten, hangi birini takip edeceğimi şaşırmıştım. Ayı Tufan Agbi yerinden kalktı, dirseğinden tuttum iki elimle, trampetli grubun peşine takılıp gidecekti yoksa.</p>

  <p>“Bir otur şuraya Ayı Tufan Agbi,” dedim. “Lütfen otur.” Ayı Tufan Agbi oturdu, yüzüme bakmaya başladı. “Cengiz’in babası ne oldu?" diye sordum.</p>

  <p>“Ben onu taşıdım.”</p>

  <p>“Nereye taşıdın?”</p>

  <p>“Aşağı taşıdım.”</p>

  <p>“Aşağı nereye?”</p>

  <p>“Bilmiyorum. Alıp gittiler.”</p>

  <p>“Kim aldı?”</p>

  <p>“Ambulans.”</p>

  <p>“Hastaneye mi yatırdılar?”</p>

  <p>“Evet. Sedye merdivenden dönmemiş.”</p>

  <p>Dayım, uyuşuk adımlarla geri döndü, tabureye oturdu, durup dururken ağlamaya başladı. Bir şey diyemedim. Şu an adını bile anmak istemediğim kötü ihtimaller üşüşüyordu aklıma, “Ne oldu?" diye sordum en sonunda.</p>

  <p>“Yokmuş,” dedi.</p>

  <p>"N erdeymiş?”</p>

  <p>“Alarlı Sendikalar Konfederasyonuna gitmiş Şişli’ye. Akşam gelir dediler.”</p>

  <p>“Karşıya mı geçmiş?”</p>

  <p>“Ne karşısı lan, Şişli şurası.”</p>

  <p>“Niye ağlıyorsun o zaman?”</p>

  <p>İki eliyle boynuma sarılıp alnını omzuma yasladı, “Yoruldum Çağlar,” dedi. “Yoruldum. Sinirlerim bozuldu artık, dayanamıyorum.”</p>

  <p>Bir sûre öyle oturduk, dün gece ben ağlarken elimi tutan kız geçti önümüzden, gülümsedim ona. Durdu, bana baktı. Dudak okuma yöntemiyle anlayabileceğim şekilde, “O kim?” diye sordu.</p>

  <p>“Dayım,” dedim. “Biz ailecek böyleyiz, komün kurun ağlayalım.”</p>

  <p>Dayım kendini toparlayıp kalktı, akşam dönmek üzere gittiler. Ben de marketin mutfağına geçtim. Cengiz zannettiğim sokak çocuğu geldi, bariyerin öbür tarafından, “Çağlar Ağbi,” diye seslendi, “Bana bir kulüp sandviç daha verebilir misin?”</p>

  <p>“Tabii,” dedim. Hazırda beklettiğim sandviçlerden birini plastik tabağa koyup salata ve patates takviyesi yapaktan sonra götürdüm, “Afiyet olsun,” dedim.</p>

  <p>“Sağ ol Çağlar Agbi.”</p>

  <p>“Kola da ister misin?”</p>

  <p>“İyi olur.”</p>

  <p>Sandviçten büyük bir ısırık alıp lokmaları çiğnerken gözü kız kardeşimin ilânına takıldı, uzun uzun baktı ona.</p>

  <p>“Ne baktın?” diye sordum karton bardağa kolasını koyarken.</p>

  <p>Dolu ağzıyla, “Ben bu kızı gördüm ağbi,” diye homurdandı. “Nerede gördün!”</p>

  <p>İşaret parmağıyla parkın girişini gösterip “Orada," dedi. “Orada nerede?”</p>

  <p>“Gel göstereyim.”</p>

  <p>Marketten çıkıp gösterdiği yöne yürüdük. Bir süre sonra durdu, işaret parmağını dikti yine, “İşte şu girişteki çadırda,” dedi.</p>

  <p>Gösterdiği çadıra baktım, Senegal bayrakları dalgalanıyordu önünde.</p>

  <p>“Saçmalama oğlum," dedim. “Kız kardeşimin orada ne işi olsun?”</p>

  <p>“Gördüm agbi, oradaydı, standın arkasında oynuyordu."?”</p>

  <p>“Nasıl oynuyordu?”</p>

  <p>“Böyle koşturup duruyordu.”</p>

  <p>“Dans eder gibi mi?”</p>

  <p>“Evet.”</p>

  <p>Olduğum yerde çakılıp kaldım, göğsüme bir ağırlık çöktü, heyecanla karışık bunalıma girdim.</p>

  <p>“Sen markete git kolanı iç, ben geliyorum," dedim.</p>

  <p>Yavaş yavaş yürüdüm o çadıra doğru. Önünden yavaşça geçip içeri göz attım, kız kardeşimi göremedim. Çadırın arkasında dolaştım biraz, oralarda da yoktu. Yandaki biriki komşu standı, kameriyeleri falan kontrol ettikten sonra, şüpheli çadırın çaprazındaki bir ağaca dirseğimi dayayıp içeri bakmaya başladım. Tekinsiz tipler oturuyordu masaların arkasında, çadıra giren çıkan ve önünde bekleyen herkesi gözden geçirdim, kız kardeşim yoktu.</p>

  <p>Geri döndüm hızla. Çocuğu omuzlarından tutup silkeledim, “Bana doğruyu söyle," dedim. “Kız kardeşimi gördün mü sahiden o çadırda? Doğruyu söyle bana. Benim başımı belaya sokma durduk yere.”</p>

  <p>Ciddiyetimi anlayınca, “O kadar emin değilim Çağlar Agbi.' dedi "Öyle bir kız gördüm, benziyordu. Belki değildir, ben karıştırdım ”</p>

  <p>“Senin ne işin vardı peki orada?”</p>

  <p>“Ben bütün çadırlara ugruyorum Çağlar Agbi, bir şey dağıtıyorlar mı diye.”</p>

  <p>Tekrar gittim çadırın karşısına, içeri girip çıkan tiplere yoğunlaştım, yaptıkları müzik yayınını dinledim, kız kardeşime göre değildi, karıştırmıştı herhalde, mutfağa geri döndüm. İlık suya un eleyip azar azar tuz ilave ederek hamur hazırlarken aklımdan çıkardım hadiseyi, olur olmaz laflardan şüpheye kapıldığım için kendimi suçladım hatta. Yumuşak ve pürüzsüz olana kadar yoğurdum hamuru, yarım saat dinlenmeye bıraktım. Hamur dinlenirken ben de biraz dinleneyim bari diyerek güneşlikteki su kolilerine sırtımı yaslayıp ayaklarımı öne uzattım. Ne zaman uyuduğumu fark etmeden uyumuşum. Çevredeki gürültünün de etkisiyle saçma sapan bir rüyanın ortasında buldum kendimi. Dedemle beraber uçak kaçırmaya çalışıyorduk rüyada. Daha doğrusu görevimiz uçağı rotasından çıkarmakmış. “Ankara’ya gitmemiz lazım Çağlar," deyip duruyordu dedem. “Ankara’ya gitmemiz lazım. Başkente gitmemiz lazım! Reçkolar Arnavutluk'ta hükümeti öyle düşürdüler, Tiran'a gittiler." Havaalanı pistine benzeyen bir yere bizim Broadway’le girdik. Yetkililer, polisler yahut her kimse işte çekindiklerimiz, siyah camlı bir otobüsün içindeydiler. Karşılarından geçtik arabayla. “Korkma," dedi dedem. “Onlar bizi görmüyor, biz onları görüyoruz." Uçak yakıtlarının doldurulduğu bir yere geldik. Sonra dedem kaybolup gitti rüyadan. Tankerlerin kasası havaya kalkmıştı, kasaları tepeden aşağı doldurma görevi verilmişti bana da Nasıl yapılacağını bilemiyordum, önümde birtakım düğmeler vardı. Onlara basınca tankerleri dolduracak pompalar çalışacaktı. Düğmeler tanıdık geldi bir an, benzincilerdeki lastik şişirme makinesinin düğmeleriydi. Patlak lastik şişirme düğmesine bastım, hiçbir şey olmadı. Uyandım o ara Beş dakika uyudum zannediyordum ama akşam olmuştu, battaniyeyle üstümü bile Örtmüşlerdi.</p>

  <p>Uyku ile uyanıklık arasındaki yarı karanlık bilinçle merdaneyi aldım, fazla dinlenmiş hamuru bol yağla yumuşatıp açtım, beş parçaya böldüm, inceltip rulo yaptım. Kavrulmuş ıspanak soğan harcının üstüne beyaz peynir serptim. Harcı hamura yedirip fırına sürdüm, "Fırında Boşnak Böreği var,” diye seslendim Orsaya. "Ben çıkıyorum, bir işim var, dönerim birazdan.”</p>

  <p>Arkamdan bir şeyler söyledi ama dinlemedim. Parkın otele bakan tarafına gittim, dün gece yarım kilo bisküvi yiyen çocuklardan birini buldum.</p>

  <p>"Biraz konuşabilir miyiz?” diye sordum. “Bir şey danışmak istiyorum.”</p>

  <p>“Buyur.”</p>

  <p>"Dün gece birkaç kişi geldiniz ya Market’in önüne, Her Şeye Başka Bir Şey Diyen Parti’yi dövüp parktan atmamız lazım dediniz, niye öyle dediniz ki?”</p>

  <p>“Çünkü her şeye başka bir şey diyorlar, Uludere'ye Roboski, Diyarbakır’a Amed, Ahmet'e Mehmet, yeter artık.”</p>

  <p>“Ne var ki bunda, ben de hayatım boyunca her şeye başka bir şey dedim.”</p>

  <p>“Olabilir. Herkesin her şeye başka bir şey demeye hakkı var Ama daha kötü şeyler de var.”</p>

  <p>"Neymiş?”</p>

  <p>“Kendi çadırlarına kendi başkanlarının posterini asmışlar.”</p>

  <p>Pis pis bakışmaya başladık. Sonuçta kendi başkanlarının posterinden bahsediyorduk. Aklıma Şehit Üsteğmen Necati Karapınar geldi, Kıyıdere Şehitligi’nde yatıyordu, bizim yedideki Türkçeci Şenol Hoca’nın oğluydu, küçükken kaybolmaktan kurtarmıştı beni. Severdim onu, kolamız fantamız vardı.</p>

  <p>"Hassasiyetlerinizi anlıyorum,” dedim. “Ama benim durumum farklı. Ben bu parka kız kardeşimi aramak için geldim Siyasi tanışmalara girmeye gelmedim ”</p>

  <p>“O zaman niye soruyorsun ya bana bunları?”</p>

  <p>Alt dudağımı ısırdım biraz, kararsızdım, “Acaba kız kardeşimi onlar kaçırmış olabilir mi?” diye sordum Avucuna bir yumruk alıp “Tabii ya,” dedi. “Tabii. Aklıma da gelmişti biliyor musun?”</p>

  <p>“Niye kaçırsınlar ki kız kardeşimi?”</p>

  <p>“Ev hapsinde tutmak için. En son ev hapsi istiyorlardı.” "Saçmalama lan! Ev hapsi öyle bir şey mi?”</p>

  <p>“Sen burada bekle, ben geliyorum hemen,” deyip gitti. Kendisinden üç-beş yaş büyük biriyle geldi. Meseleyi ona da anlattık. Başını öne arkaya salladı her şeyi anlamış gibi, bir elini omzuma koyup “Gel böyle,” dedi Parkın otele bakan köşesindeki patikada bir boşluk bulup oturduk, sigara tuttu, istemedim, sesi duman gibiydi, havada asılı duruyordu sanki söylediği bazı sözcükler, belki de uyku mahmurluğundan öyle geliyordu, yorgunluktan, stresten, gerilimden, bilemiyorum işte.</p>

  <p>“Bu tarz sansasyonel bir eylemi yapabilecek tek örgüt var Türkiye’de,” dedi. “Kesin onlar kaçırmıştır ”</p>

  <p>Önüme baktım, “İyi de neden?” diye sordum.</p>

  <p>“Çünkü adamlar terörde dünya markası. Her şeyi yapabilirler. Öldürülmüş bebekleri düşün. Bebekleri öldürenler senin kız kardeşine neler yapmaz.”</p>

  <p>“Allah kahretsin!" dedim. “Allah kahretsin. Barış sürecinde değil miyiz?”</p>

  <p>Omzumu iyice sıkıp “Sakin ol,” dedi. “Bir düşün. Barış sürecindeyiz ama Amerika barış istiyor mu bakalım? Ayrıca Ortadoğu ne âlemde? Her gün çocuklar ön saflara sürülmüyor mu? Her gün çocuklar kaçırılıp dağa götürülmüyor mu? Her gün çocuklar öldürülmüyor mu? Sen yine de sakin ol. Bizden haber bekle. Sakın tek başına hareket edeyim deme. Bu işin şakası olmaz.”</p>

  <p>Ayağa kalkıp uzaklaştı. Ben de yürüdüm, tam markete girecekken birden tepemin tası attı. Ne demek lan, ‘Sen sakin ol bizden haber bekle!’ Ya kız kardeşim ellerindeyse? Yürüdüm girişteki çadıra. Hiç kimseye bakmadan dosdoğru girdim içeri, iki elimi masanın üstüne yaslayıp karşımdaki adama yaklaştım iyice, gözlerimi gözlerinin içine dikip baktım bir süre, adam gülümsemeye başladı, ciddiyetimi bozmadan, “Buraya kavga etmeye gelmedim,” dedim.</p>

  <p>“E hoş geldin o zaman.”</p>

  <p>“Silahlı örgütünüzün sözde bölge sorumlusuyla görüşmek istiyorum.”</p>

  <p>Adamın yüzü değişti. Çevremdeki soğuk bakışları hissettim.</p>

  <p>“Ne oldu,” dedim. “Sözde lafı mı koydu? Nerdeyse o sorumlu çıksın gelsin karşıma.”</p>

  <p>Genç bir tip, “Yürü git lan,” deyip üstüme yürüdü.</p>

  <p>Kadının biri araya girdi, herkese başka bir şeyler deyip dışarı çıkardı beni.</p>

  <p>“Kız kardeşimi nereye sakladınız lan!” diye bağırıp girişteki masaya bir tekme salladım. Masanın üstündeki broşürler, flamalar yere saçıldı. Çadırın içinden beş-on kişi üstüme yürüdü, ilk bağıran genç standlarının tepesine çıkıp üstüme uçmaya hazırlandı. Kadınlar araya girdi, havada tuttular üstüme uçan çocuğu. Hâlâ bana ulaşmaya çalışıyordu havada. Onun peşinden bir çocuk daha atladı, onu da havada tuttular. Havadakileri alkışlayıp “Çok korktum şimdi,” dedim. “Kurdish Airlines, Globally Yours... istediğiniz kadar uçun! Kız kardeşimi almadan şuradan şuraya gitmem.”</p>

  <p>Yandan dolaşan biri tekme salladı o esnada. Ona döneyim derken başka biri ağzıma vurdu. Ondan sonra da ortalık karıştı, bana vurmalarına kızan beş-on kişi ellerindeki bayrak sopalarıyla kavgaya mûdahil oldu. Bütün bu kargaşayı önlemek için de bir sürü önlüklü görevli koştu sağdan soldan. Beş-on adım geri çekildim kendimi toparlamak için, üç-dört kişi peşimi bırakmamıştı, yakalayıp tekme tokat daldılar bana Gözlerim karardı. Vuranları göremiyordum. İşte böyle olur, her zaman böyle olur. Bütün devrimler çocuklarını yer, Taksim de de Çağlar İyice’yi yiyorlardı.</p>

  <p>Telaşlı bir ses, “Bırakın bırakın," diye bağırdı, araya girip Üstümde tepinenleri itti, bileğimden tutup kaldırdı beni, iki koluyla üstüme kapandı, çekip çıkardı kalabalığın içinden. Kavga gürültüden uzakta bir yerde durduk. Ağzım burnum kan içindeydi, karşımdakini tam göremiyordum.</p>

  <p>“İyi misin?" diye sordu.</p>

  <p>“Siktir lan!” deyip yürüdüm. Hâlâ peşimden geliyordu. Dönüp baktım.</p>

  <p>“İyi misin? Gel revire gidelim.”</p>

  <p>“Siktir lan,” dedim yine. Gerginliği uzatmak istemeyen duyarlı bir insan olduğum için parktan çıktım, bulvardaki derin inşaat çukuruna inmeye başladım. Hâlâ peşimdeydi. Çukurun dibine kadar gelmişti, karşımda durdu. Yumruklarımı sıktım. Koyu renk kanvas bir pantolon ve siyah çizgili gömlek vardı üstünde. Griye çalan soğuk gözleriyle bana bakıyordu.</p>

  <p>“Ne işin vardı senin o kavgada?” diye sordu.</p>

  <p>Cevap vermedim.</p>

  <p>“Sana soruyorum," dedi. “Ne işin vardı senin o kavgada?”</p>

  <p>“Hangi kavgaya gireceğimi sana mı soracağım?”</p>

  <p>Çukurun tepesinde iki genç belirdi, “Sabahattin Agbi ne oldu?” diye seslendiler aşağı.</p>

  <p>“Sabahattin Agbi’nize sokayım sizin," diye bağırdım çukurun dibinden.</p>

  <p>“Siz gidin ben gelirim," dedi, bana döndü, “Sen parkta miydin?”</p>

  <p>Cevap vermedim.</p>

  <p>“Dayın aradı şimdi, parkta yatmışsın dün gece. Bana niye haber vermedin?”</p>

  <p>"Sana niye haber verevim! Parkın tapusu sana mı ait? iki tane basın açıklaması yaptın diye üstüne mi geçirdiler parkı? Hayret bir şey ya! Kendini bir şey mi zannediyorsun lan Taksimde komün kurdunuz diye!”</p>

  <p>Yumruğumu çenesine vuracakken bileğimi tuttu.</p>

  <p>“Kız kardeşim nerede lan!” dedim.</p>

  <p>Elimi aşağı indirdi, bir sûre daha tuttu sıkıca, sonra bıraktı, bileğimi ovuşturdum.</p>

  <p>“Taksimde komün kurdunuz da ne oldu sanki!” dedim. “Devlet yok. polis yok, jandarma yok. bir tane zabıta bile yok. kim bulacak şimdi kız kardeşimi! Beni dışlayan sivil toplum örgütleri mi? Kız kardeşim nerede lan benim!” “Bütün bileşenlerimiz çalışıyor.”</p>

  <p>“Senin bütün bileşenlerini sikeyim! Kız kardeşim daha dokuz yaşında.”</p>

  <p>“Düzgün konuş!”</p>

  <p>“Siktir lan! Örgüt kaçırmış kız kardeşimi.”</p>

  <p>“Öyle bir şey yok! Dayın saçmalıyor. Sendikanın lokalinde kalmışlar dün gece.”</p>

  <p>“Harbi mi?”</p>

  <p>“Evet.”</p>

  <p>“Hani nerede o zaman kız kardeşim? Getirin buraya." “Birkaç saate kadar bulacağız.”</p>

  <p>“Ne demek lan birkaç saate kadar bulacağız. Hani nerede kız kardeşim? Örgüt kaçırmadıysa nerede!”</p>

  <p>“Dayını Emniyet te kandırmışlar. Örgüt niye kaçırsın kız kardeşini? Salak mı bu adam? Dayının laflarına niye inanıyorsun sen?”</p>

  <p>“İnanırım lan inanırım, niye inanmayayım! Senin dayımın aleyhinde ileri geri konuşmaya ne hakkın var! Nedir sendeki bu aile düşmanlığı! Nedir bu evlat sevgisizliği! Nedir bu Fyodor Pavloviç Karamazovluk! Dayım olmasaydı ne yapardım ben! Sen yokken beni Çınarcık'a Esenköy'e götürüp gezdiren kimdi? Dondurma alan kimdi! Deniz yatağımı şişiren kimdi! Şapkamı kaybedince başıma güneş geçmesin diye gazetenin ekinden kûlâh yapan kimdi! Politik olarak her şeyin doğrusunu biliyorsun diye dayımdan daha iyi bir insan olduğunu mu zannettin! Doğum günlerimde dikilmiş fidan sertifikası göndermekten başka ne yaptın benim için!</p>

  <p>Kız kardeşim de senin yüzünden evden kaçtı zaten. Kız kardeşimi neden getirmedin İstanbul’a? O da biraz çatışma görseydi ne olurdu?”</p>

  <p>“Kız kardeşini çatışmaya mı getirseydim?”</p>

  <p>“Getirseydin! Evet! Getirseydin! Böyle daha mı iyi oldu sanki? Siz Taksim’de gazdan boğulurken biz de Kıyıdere’de sizin hürriyetinizden boğulduk. Bizimle paylaşmadığınız hürriyetinizden. O yüzden kaçtı işte kız kardeşim. Ne olurdu kız kardeşimi de getirseydin İstanbul’a. O da baksaydı biraz barikatların arasından. Çevresinde güvenlik önlemi alsaydınız da TOMA'nın önünde moonwalk yapsaydı.</p>

  <p>O ilk günlerde kız kardeşim TOMA’nın önünde moonwalk yapsaydı, hükümet düşmese bile en azından Bakanlar Kurulu’ndan birkaç önemli isim istifa etmez miydi? Bir düşün! Sadece bir düşün kız kardeşimin halini. Beni de düşünme, hadi ben biliyorum yine biraz, ben büyüğüm, kız kardeşim senelerce baba nedir bilmedi, baba deyince öyle baktı. 404 notfound.”</p>

  <p>“Her zaman beraberdim ben kız kardeşinle.”</p>

  <p>“Bir aydır neredeydin?”</p>

  <p>“Biliyorsun.”</p>

  <p>“Hiçbir şey bilmiyorum. Dokuz yaşında çocuk için bir ay ne demek, sen onu biliyor musun, onu söyle. Bizim için üç yıl ne demekse o. Ne üç vah, otuz yıl demek. Kız kardeşimin durumunu düşünürsen otuz yıl demek en az. Ulan seni Allah kahretsin! Kız kardeşimde bir resmin var yüzüne bakmıyor.”</p>

  <p>“Kız kardeşin çekti o resmi. Bakma dedi çekerken.”</p>

  <p>“Olsun. Gizli gizli baksaydın. Kız çocuğu bu, babaya düşkün olur. Her gece başucundaki fotoğrafına bakıp iç çekiyor. Hiç Freud okumadın mı Allah aşkına! Bu ne sıg bir Marksistlik! Bu ne taş yürekli bir materyalistlik! Bu ne Allahsız bir ateistlik! Ama şimdi hiç kusura bakma, seninkisi ne masum çevreci eylem, ne marjinallik, seninkisi bildiğin şerefsizlik!”</p>

  <p>Gülmeye başladı. Yakasına yapıştmı.</p>

  <p>“Burada ciddi bir şey söylüyorum lan ne sırıtıyorsun," dedim. ‘Konuşmayı bir tek sen mi biliyorsun! Bütün önemli lafları sen mi söyleyeceksin! Hayat senin basın açıklamalarından mı ibaret. Hâlâ neye gülüyorsun lan! Çağlar İyice’nin şakacı kişiliğini şaka mı zannettin sen! Gerçeğin ta kendisiyim ben! Gerçekten daha gerçek bir şakayım. Senin yakana yapışan şakayım. Senin sonunu getirecek şakayım. Sana söyleyecek sözler biriktirdim geceler boyu, tek başıma kavgalar ettim seninle sabaha kadar. Hepsini dinleyeceksin şimdi bu çukurda. Arkadaşlarının içinde rezil olma diye sığındım bu çukura. Ne kadar duyarlı bir insan olduğumu belki anlarsın diye.”</p>

  <p>Gömlek cebinden Camel paketini çıkardı, bir sigara yaktı.</p>

  <p>“Bana da ver bir tane,” dedim.</p>

  <p>“Sigaraya mı başladın?”</p>

  <p>“Evet.”</p>

  <p>Uzattığı sigarayı yaktı. Çakmağın parıltısında birbirimize baktık. Uzun uzun çektim içime dumanı iç çeker gibi, alt dudağımdan yukarı doğru verdim sonra sıkıntıyla.</p>

  <p>“Benim tweet’lerimi niye RT’lemedin?” diye sordum.</p>

  <p>“Hangi tweet’lerini?”</p>

  <p>“Dünden beri kız kardeşimle alakalı bir sürü tweet attım ben de. Herkesi RT'ledin, beni niye RT’lemedin?”</p>

  <p>“Görmedim ben onları.”</p>

  <p>“Face’in de niye ekli değilim?”</p>

  <p>-Facebook kullanmıyorum kaç yıldır.</p>

  <p>-Olsun, hesabın var sonuçta. Beni unuttuğun günü hatırlıyor musun? Eski TlGEM’in bahçesinde. Arkadaşlarınla bira içerken. Beni unutup gittin.”</p>

  <p>“Evet. Ama hemen geri dönmedim mi?”</p>

  <p>Güldüm.</p>

  <p>“Beş dakika sonra dönmedim mi?”</p>

  <p>"Beş dakika değil, yarım saat. Beni unutup gitmek çok komik bir şeymiş gibi gülüp eğlendin sonra. Bir bira daha içtin masada. Eski TlGEM’in müdürü vardı, müdürün karısı vardı, hatırlıyor musun?”</p>

  <p>“Evet.”</p>

  <p>“Beni niye İstanbul’a getirmedin?”</p>

  <p>“Niye getirmeyeyim seni İstanbul’a? Her zaman gel diyorum.”</p>

  <p>“Şimdi değil. Boşandığınızda niye getirmedin?" “Küçüktün. Annen istemedi ”</p>

  <p>“Bana sordun mu istiyor musun diye?”</p>

  <p>“Nasıl sorayım, velayetin annende.”</p>

  <p>“Allah kahretsin lan!” diye bağırdım. “Çağlar İyice nin velayeti Çağlar İyice’nindir! Bugün de böyle bu, dün de böyleydi. Mahkemelerin verdiği kararlan tanımıyorum.”</p>

  <p>Önüne bakmaya başladı.</p>

  <p>“Senin yüzünden en isyankâr çağımda sağa kaydım.” dedim. “Ancı oldum Anlar yokken. Oy odaklı siyasi yaklaşımlar içine girdim. Yeni anayasaya bile karşı çıkamadım senin yüzünden, bütün hayırları içime attım. İstanbul’da yaşasaydım böyle mi olurdum? Bambaşka biri olurdum İstanbul'da yaşasaydım. Ben de herkes gibi direnişçi olurdum. Belediyeci kimliğimle gelmezdim parka.”</p>

  <p>“Kaç sefer söyledim. Gene gel, yaşa İstanbul’da.” “İstemiyorum artık, yedi yıl önce söyleyecektin onu. Masada başka kim vardı?”</p>

  <p>“Hangi masada?”</p>

  <p>“Beni unuttuğun gün, Eski TIGEM’in bahçesindeki masada. Hatırlıyorum dedin, söyle o zaman, başka kim vardı masada?”</p>

  <p>Önüne bakıyordu.</p>

  <p>“Ben söyleyeyim o zaman,” dedim. “Sonradan tam bir Marquez hayranı olduğunu öğrendiğim kütüphane memuresi Nermin Hanım vardı. Sonradan benim Türkçe öğretmenim olacak Şenol Hoca vardı. Sonradan Marmara Hukuk’u kazanıp avukat olacak Şenol Hoca’nın kızı Asuman Karapınar vardı. Sonradan Şehit Üsteğmen Necati Karapınar olacak askeri lise öğrencisi Necati Ağbi vardı. Sonradan eski kız arkadaşım olacak, Eski TİGEM müdürünün benle yaşıt kızı, Çisem Trinity vardı. Sokakta çocuk mu unutulur lan, İngiliz misin sen! Bu ne soğukkanlılık böyle! Bunun nesi komik! Hepsinin yanında niye gülüp durdun, beni unutmak çok komik bir şeymiş gibi niye gülüp durdun? Ne söylediğini hatırlıyor musun? Beni unutmanla alakalı ne söyledin o gün, hatırlıyor musun?”</p>

  <p>Yüzünü dikkade inceledim. Belki hatırlar diye ne söylediğini. Hatırlayamıyordu. Hatırlayamazdı.</p>

  <p>“Ne söyledim?” diye sordu.</p>

  <p>Birden sıkıntılı bir sessizlik ihtiyacı kapladı içimi, bütün bu kavga çok anlamsız gelmeye başlamıştı, “Boş ver,” dedim. “Artık ne önemi var ki ne söylediğinin. Senin teleskopla baktığın günlere ben mikroskopla baktım. Senin hatırlayamadıklarını ben unutamayacağım. Bütün bunları konuşmak neye yarar o zaman, acıları daha da büyütmekten başka neye yarar, neye yarar dostum.”</p>

  <p>Kolumu tutmak istedi, elini ittim, çektim gittim. Öyle kaldı arkamda. İnşaat çukurunun tepesine varınca iki elimi açıp aşağı baktım, “Seni mimar yapan okulun damını sikeyim,” diye bağırdım. “Hayatımızı çökerttin!”</p>

  <p>Parka geri döndüm, markete yürüdüm, içeri almadılar. Bariyerlerin arkasında tanımadığım bir adam vardı, “Bir daha buraya gelme,” dedi.</p>

  <p>“Ne saçmalıyorsun sen,” dedim. “Aç şu kapıyı. Börek var fırında.”</p>

  <p>“Bekle orada,” dedi. İki dakika sonra Orsa’yla beraber döndü.</p>

  <p>Orsa, “Sen az önceki kavgaya karıştın mı?” diye sordu.</p>

  <p>“Hayır,” dedim.</p>

  <p>“Doğruyu söyle.”</p>

  <p>“Oradan geçiyordum sadece.”</p>

  <p>Önlüklü gençlerden biri, “Buydu işte ya,” dedi. “Ne kavgaya karışması, kavgayı başlatan buydu! Gitti masalarına tekme attı, ondan sonra karıştı ortalık.”</p>

  <p>“Tamam, öyle. Ama kız kardeşini kaçırmışlar dendi.”</p>

  <p>“Çağlar böyle bir şeyi nasıl yaparsın!”</p>

  <p>“Tamam Orsacım, tamam o zaman, çok özür dilerim. Hepinizden özür dilerim. Sonra gideriz o çadıra, onlardan da özür dilerim. Gelebilir miyim şimdi?”</p>

  <p>“Hayır.”</p>

  <p>“Ama benim burada olmam lazım.”</p>

  <p>“Olmaz Çağlar. Dün akşam o çocuklarla da konuşuyordunuz saçma sapan, böyle döveriz, şöyle yaparız falan diye. Ben ne dedim size, sakın öyle bir şeye kalkışmayın demedim mi? Bunlar nefret söylemleridir demedim mi, anlatmadım mı sana uzun uzun?”</p>

  <p>“Sadece o değil,” diye bağırdı içeriden bir kadın. “Cinsiyetçi bu!”</p>

  <p>Başımdan aşağı kaynar sular döküldü, iki avucumla ağzımı kapayıp “Ne!” diye bağırdım. “Allah aşkına benim nerem cinsiyetçi! Kime ne cinsi bir şeyim olmuş bugüne kadar? Sen söyle Orsa, çok yakındık, oldu mu hiç cinsi bir şeyim?”</p>

  <p>“Öyle değil. Dünden beri cinsiyetçi küfürler ediyorsun. Homofobik sözler söylüyorsun.”</p>

  <p>“Tamam, bir daha küfür etmem o zaman. İsterseniz hiç konuşmam. Ama benim burada olmam lazım.”</p>

  <p>“Kusura bakma Çağlar. Seni içeri alamayız, ilke kararlarımıza aykırı.”</p>

  <p>Bariyerleri tekmelemeye başladım. Önlük giymiş üç-beş kişi koştu, elimi kolumu tuttular, ağzımı kapattılar. Parkın yandaki çıkışma doğru sürüklediler. Merdivenlerden indirdiler, sırt çantamı göğsüme çarpıp ittiler. “Bir daha seni parkın içinde görmeyelim," dediler. Geri dönmek istedim, biri elindeki süpürgeyi kaldırdı. Bekledim öyle biraz. Çevreden birkaç kişi beni itip kakanlara sinirlendi, “Ne oluyor," diye bağırmaya başladılar. “Ne yapmış bu çocuk? Niye parktan atıyorsunuz?”</p>

  <p>Az evvel yönelttikleri suçlamaları tek tek anlattılar onlara. Çevredekiler, bunları duyunca utançtan yerin dibine geçmem gerekirmiş gibi bakmaya başladılar bana. O bakışları görünce fena oldum. Yırtık çorapla misafirliğe gitmişim de salonun ortasında başparmağım gözükmüş gibi utandım. O utançla infilak edip bütün parçalarım dört yana savrulsun istedim. Sonra da çektim gittim, kuyruğuna teneke bağlanmış bir köpek gibi, istiklâl'in ara sokaklarında bir markete girdim. Dört bira, sarı leblebi, Haribo Altın Ayıcık, yara bandı ve ıslak mendil aldım. İslak mendille ağzımı yüzümü sildim, yara bandını açılan kaşımın üstüne yapıştırdım.</p>

  <p>Meydana döndüm, Pankart Kültür Merkezi nin çatısına çıktım. Ne zamandır aklımdaydı zaten, oraya çıkıp genel manzaraya bakmak istiyordum. En uca oturdum, Taksim Meydanı nı seyretmeye başladım. Hakikaten güzel yerdi o çatı, vaktiniz varsa bir gün gidin de çıkın, ‘Yıkılma tehlikesi var fazla oyalanmayın,' diyor kapıdaki görevliler ama yıkılmadık neyimiz kaldı ki? Bir bira açtım, “Çağlar," dedim kendime. “Tartışmadığın herhangi bir aile bireyi, sivil toplum örgütü, siyasi parti, örgüt ya da fraksiyon kaldı mı oğlum? İnsana dair her şeyle kavgalısın. Köpeklerden korkmasaydın bari.”</p>

  <p>Arkamdan bir kedi geçti, çatının kedisiydi galiba, döndüm, ‘pisi pisi,’ dedim, gelmedi, tip tip baktı. İşte bunlar üst düzeyde yalnızlıklardır. “Olsun,” dedim yine de kendime. “Olsun. Tek başıma da kalsam, dünyanın bütün hükümetleri ve onlara oy verenler bana karşı da olsa, dünyanın bütün hükümetlerine karşı ayaklananlar ve onlara destek verenler bana karşı da olsa; bütün dünya, yedi milyar küsur insan tek tek bana karşı da olsa, yedi milyar küsur insan tek tek bana gıcık da olsa, Hindistan ormanlarındaki filler bile bana gıcık olsa, bir tek kız kardeşim hak versin bana. Çiğdem İyice, daha dokuz yaşında, Evliya Çelebi İlköğretim Okulu na gider, 3-A sınıfında, dünyanın en iyi moonwalker’ı, bir tek o agbisi Çağlar İyice’nin yanındadır desinler, bu avutur beni, bu yeter bana, bütün acılarımı dindirir! Ama neredeydi şimdi benim kız kardeşim. Neredeydi benim bebeğim, neredeydi benim hayatımın ışığı, neredeydi benim geceler boyu yıldızlara bakıp lafladığım sevgilim. Kendimi tutamadım, ayağa kalktım, kollarımı iki yana açtım, “Neredesin aşkım!” diye bağırdım meydana doğru. “Neredesin aşkım!”</p>

  <p>“Buradayım aşkım! ”</p>

  <p>Aşağı baktım, kimdi cevap veren, kız kardeşim miydi yoksa? Bulunmuş muydu yoksa? Beni mi izliyordu şaka olsun diye aşağıdan? Göremiyordum kimseyi.</p>

  <p>“Neredesin aşkım,” diye bağırdım tekrar.</p>

  <p>“Buradayım aşkım!”</p>

  <p>Aşağıda beni alkışlayan bir grup gördüm, sekiz-on kişi vardılar.</p>

  <p>“Pardon,” diye bağırdım. “Sahiden beni mi alkışlıyorsunuz şimdi?”</p>

  <p>“Evet.”</p>

  <p>“İyi de neden? Siz hangi örgüttensiniz?”</p>

  <p>Erkek Erkeğe Kadın Kadına Her Çeşit Öpüşme Hakkı Derneği nden bir grup ablaagbiymiş, öpücük gönderdiler bana. Elimi öpüp onlara salladım ben de.</p>

  <p>“Gelsene aşkım aşağı," dedi biri. “Parkta oturalım Ne yapıyorsun o çatıda?”</p>

  <p>“Beni parktan kovdular.”</p>

  <p>“Neden?”</p>

  <p>“Cinsiyetçilik, homofobi ve belli başlı nefret söylemleri. Hepsinin temelinde içine sıçılmış bir çocukluk var tabii. Ağır sevgisizlikler var. Bilirsiniz.”</p>
</body>
</html>
