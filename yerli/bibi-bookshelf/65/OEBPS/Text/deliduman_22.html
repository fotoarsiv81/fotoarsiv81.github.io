<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi İki</h1>

  <p>İnsanın hayatında öyle bir an gelir ki önünde uzayıp giden karanlık yolda ilerlemekten başka çaresi kalmaz, geri adım atamayacak kadar yorgundur çünkü ve yerinde duramayacak kadar da yıkkın. Hayatta çoğu zaman asıl ihtiyacımız olan şey de budur işte, sağlam kalan parçalarımızı toplayıp kör bir kararlılıkla yolumuza devam etmek. Nihayet, dedim kendime, bulvara bakan karanlık konteynırların kuytuluğunda oturmuş ağlarken, asıl konumuza gelmiş bulunuyoruz evlâdım, insana, yani o büyük acıya. Misal, bütün şartlar eşit olduğunda, bu şehirdeki en üzgün insan kim acaba? Sen misin? Neden olmasın. Peki o zaman üzgün insan, şimdi, bu akşam, burada, kendine acıma duygusunu daha fazla körüklemenin ne âlemi var? Hayatında ters giden her şeyi birbirine bağlayıp moralini daha da bozmanın ne âlemi var? Kendine gel deyip bir yumruk salladım kafama Tek yumrukta felsefe tarihi. Yani... Aklını çalıştırmalısın oğlum, yüreğini çalıştırmalısın, çeneni çalıştırmalısın, gerekirse dâhice dokunuşlarını devreye sokmalısın yeniden. Ne yaparsan yapmalısın ama kız kardeşini de bulmalısın bu arada. Kız kardeşini bulmak zorundasın. En iyi arkadaşın Cengiz’i bulmak zorundasırı. Onları da kaybedersen elinde ne kalır? Koca bir sevgisizlik cehennemi ve sidikli bir pantolon. İstedikleri kadar dalga geçsinler seninle, ıy desinler, pis desinler, kokuyor desinler, hırsız desinler, apaçi desinler, ne derlerse desinler. Haysiyetin de dahil olmak üzere her şeyini yitirmedin mi zaten? İnsanın her şeyini yitirdiğini anladığı o büyülü anlardan birinin tam ortasındasın Boşlukta süzülüyorsun ve hiçlik damlıyor paçalarından, sidik damlamış, lafı mı olur? Ha! Sen kendi tarzında yürümeye devam et oğlum, ayağa kalk ve nereye varacağı belli olmayan bu yolda, kendi tarzında yürümeye devam et.</p>

  <p>Ayağa kalktım ve demir konteynırlar arasındaki alacakaranlık bölgeden geçip bulvarın ortasındaki derin inşaat çukuruna doğru kontrollü adımlarla inmeye başladım. İnşaat çukurunun dibinde, bütünüyle gecenin doldurduğu o kör noktada, pantolonumu çıkarıp attım. Sırt çantamdaki yedek eşofman altını giydim. İzmit Outlet Centerdan aldığım o açık mavi eşofman altını giyince kendimi birdenbire yepyeni, mental anlamda gıcır gıcır, sıfır kilometre bir insan gibi hissettim. İşte böyleyimdir ben, yeri geldi mi duygusallaşmayan çekinmemekle birlikte, yeri geldi mi de tam bir kendini toparlama uzmanıyımdır. Tam bir kendini küllerinden update etme uzmanıyımdır açıkçası. Seri adımlarla çıktını çukuru, ıslık öttürerek parkı turlamaya başladım ve on beş dakika sonra temel atom fiziği yasalarından birini keşfettim. Herkesin hareket halinde olduğu bir yerde kız kardeşini arıyorsan hareketin en yoğun olduğu noktada durup bekleyeceksin. İyice Yasası denir buna. TÜBİTAK onayladı, NASA’nın onayı da yakındır.</p>

  <p>Sağdan Al Soldan Ver Market’in önünden geçerken yapmıştım bu keşfi. Arı kovanı gibiydi orası, sürekli birileri gelip gidiyordu. Sınırlan bir vakitler polis bariyerleri olduğunu düşündüğüm alçak demirlerle çevrilmişti Önündeki uzun kuyruk göründüğünden hızlı ilerliyordu. Yaklaştım biraz, iç tarafta, mavi tentelerin altında yoğun bir hareketlilik vardı. Yeni gelen malzemeler dikdörtgen masaların üstünde hızla tasnif ediliyordu. Tüketicilere sunulan ürün çeşitliliğini görünce, kız kardeşimi orada bulabileceğim konusundaki ümitlerim de tavan yaptı. Yan yana dizilmiş masaların üstünde, karton kutulara konulmuş gofret, çikolata, bisküvi ve her türlü abur cuburu bulmak mümkündü. Plastik tabaklarda servis edilen börekler, çörekler, çay ocağından verilen çaylar, nescafeler, karton bardaklarda sunulan kolalar. fantalar ve kesmece karpur dilimleri de cabası. Ne ararsan vardı, sıraya girmen yeterliydi. Kız kardeşimin böyle bir etkinliği kaçırmayacağına emindim. Geçen sene Kıyıdere Yardımseverler Demeği'nin -KIYYAR- kermesinde, kız kardeşim herkesten çok yiyip en büyük yardımı yapmıştı gerekli yerlere. Bayılırdı böyle dayanışma hadiselerine. TOMA'nın karşısında moonwalk yapıp direnişin sembolü olma amacını bü yana bırakalım, sırf oranın yaşaması için bile bu mücadeleye destek vereceğinden emindim.</p>

  <p>Diğer ihtiyaç sahipleriyle birlikte sıraya girdim. Gözüm içerideki çalışanlardaydı. İçlerinde uysal bir tip aradım, dış görünüme fazla prim vermeyen, kamuoyunun dayattığı önyargılardan annmış, üzgün insanların halini derinlemesine anlamaya yatkın, doğru düzgün muhabbet edebileceğim biri. Bandana takmış bir kızcağızı gözüme kestirdim, bileğinde küçük bir kelebek dövmesi vardı, bir şeyler soran herkesle tek tek ilgileniyordu. İçinden şarkı söyler gibi bir halle problem çözmeye odaklanmıştı. Acımasız yaşam enerjisini dinlediği problemlere borçluydu sanırım. Saçları kumraldı. elmacık kemikleri belirgindi, gülümsediğinde derinleşen gamzeleri, hafif dişlek bir ağzı ve mavi gözlerinde bir öpüş kadar etkili sıcak bakışları vardı, tam benim tipim. Önüne gelince durdum, “İyi akşamlar abla.” dedim. “Her şey parasız mı şimdi?”</p>

  <p>“Parasız.”</p>

  <p>“Yüz tane gofret yesem de parasız mı?”</p>

  <p>Ellerini iki yana açtı, o espri daha evvel bin sefer yapılmıştı sanırım, yine de bozmadı. “Yüz tane yiyebilirsen parasız,” dedi.</p>

  <p>“Ben değil de kız kardeşim yer.” dedim “Böyle on iki-on üç yaşlarında gösteren dokuz yaşında bir çocuk gördünüz mü acaba buralarda? Michael Jackson kostümü giymiş”. “Görmedim,” dedi. “Ama Çombalak Atölyesi var şurada resim yapıyor bütün çocuklar, oraya bak istersen “Oraya baktım da kız kardeşim öyle boyamalı dalgalara gelemez. Başka hedefleri var.”</p>

  <p>İlânı uzattım, ince kemikli parmaklarıyla tutup baktı biraz, bana kaldırdı sonra gözlerini. “Bu çocuk senin kız kardeşin mi?” diye sordu.</p>

  <p>“Evet,” dedim. “Gördünüz mü acaba?”</p>

  <p>“Gördüm tabii.”</p>

  <p>“Hadi ya, nerede?”</p>

  <p>“Twitter’da. Akşamüstü bulundu diye biliyorum ama ben onu.”</p>

  <p>“Hayır. Kız kardeşimin bulunduğu iddiası sosyal medyada hızla yayılan yanlış bilgilerden biri. O başka bir çocuk sadece isim benzerliği var aralarında. Mitingde on dakikalığına geçici olarak kaybolmuş başka bir Çiğdem o.”</p>

  <p>“Valla benim bildiğim. Dayanışma dünden beri her yerde arıyor bu kızı. Onlarla konuşlun mu peki?”</p>

  <p>“Onlarla konuşmuyonım.”</p>

  <p>“Neden?”</p>

  <p>“Siyaseten çok sıg insanlar ”</p>

  <p>Randanasının önüne düşen saçlarını geriye atıp gözlerini kıstı, ağzının kenarıyla hafiften gülümsedi. Yorumum karşısında tedirgin olduğunu, açıklama bekleyen bir suskunluğa büründüğünü anlayınca, "Her şeyden evvel çok kaba insanlar,” diye devam ettim. “Yani içlerinde öyle tipler var ki, ailelerini yıkıp gittikleri yetmiyormuş gibi bir de üstüne devleti yıkmaya çalışıyorlar. Hiçbir duyguya saygıları yok. Neyse geçelim bunlan isterseniz. Başka bir şey soracağım. Acaba elemana ihtiyacınız var mı? Burada çalışabilir miyim?” Gözlerini kısıp baştan aşağı süzdü beni, boyumu, tipimi, kilomu, genel ruh halimi, küçük sapıklıklarımı ve güvenilirlik derecemi ölçtü. Yüzünde belli belirsiz bir onaylama ifadesiyle başını hafifçe öne arkaya salladı sonra, “Gel,” deyip sag taraftaki giriş kapısını gösterdi. Kuyruktan ayrılıp kalabalığın çevresinde bir yay çizdim, giriş kapısında buluştuk. İki uzun polis bariyerinin arasına gerilmiş naylon şeridi açtı, bir süpermarket arabasını ittirdi bana.</p>

  <p>“Al bu arabayı,” dedi. “Parkın çıkışına git. Tuvalet-ŞarjGazdan Kaç Otel’in karşısında, kolunda kırmızı bant olan birini göreceksin, adı Metin Ali, ondan malzemeleri al gel.” “Ama ben içeride çalışmak için başvurmuştum,” dedim. “Şu çikolata gofret masalarının falan arkasında durmam mümkün değil mi?”</p>

  <p>“Önce malzemeleri getir de, bakarız.”</p>

  <p>Biraz düşünüp “Peki,” dedim. “Nerede bu otel?”</p>

  <p>Gözleri büyüyüp dudakları büküldü, dünyanın en cahil insanıyla karşı karşıya gelmenin dehşetini yaşadı bir süre. Yavaş yavaş toparlandı sonra, dirseğimden tuttu beni, eksenim etrafında çevirdi, kollarını omuzlarımın üstüne koydu, sert göğüsleri sırtıma değdi, meme uçlarını hissettim, sutyen takmıyordu sanırım, sıcak nefesi kulağımın dibindeydi, işte bunlar hep gelir beni bulur, her yerde gelir beni bulur bunlar, ne yaptığını anlayamıyordum, megersem işaret parmaklarıyla tam karşıyı gösteriyormuş, otelin olduğu yeri.</p>

  <p>Boş süpermarket arabasını, gösterdiği yöne doğru, küçük r kare taşlar döşenmiş zeminde titrele titrele sürdüm. İşlerin biraz yoluna girdiğini hissettim. Dünyada en çok hissedilen şey de budur. Hayatın geneli bombok gittiği için, insan yüreği zamanla nasır tutar, bir şey hissedemez olur. İşler biraz yoluna girince de yeniden küt küt. Bok varmış gibi.</p>

  <p>Patika yokuştan aşağı inerken arabanın hâkimiyetini yitirdim, sağa sola yalpalayarak paldır küldür çıktım parktan, kaldırım düzlüğüne varınca yeniden dengemi sağladım ama bu sefer de bir duman deryasının arasında kalmıştım, göz gözü görmüyordu. O hoş, kendine özgü mentollü aromasıyla direnişlerin vazgeçilmez içeceği biber gazı atıldı zannettim, heyecan yaptım bayağı, sevindim de biraz, oysaki sadece köfteci dumanlarıymış. Çevrede benimkine benzer süpermarket arabalarında bira satanlar vardı, tip tip bakıyorlardı bana. Bütün biralarını satmış geri dönen biri izlenimi vermiştim belki de onlara. Bulaşmadım, aralarından sessizce geçip ana caddeye çıktım, otelin karşısında bekleyen kolu bantlı eleman, beni görür görmez, sitemkâr bir tavırla, “Nerede kaldın!” diye bağırmaya başladı. Benim yaşlarımdaydı ama bu direniş işlerinde çok daha tecrübeli görünüyordu tabii, bunu hemen hissettiriyordu karşısındakine.</p>

  <p>“Anca gelebildik,” dedim. “Yoksa ilk günden beri takip ediyoruz olayları.”</p>

  <p>“Diğerleri nerede?”</p>

  <p>“Kim nerede?”</p>

  <p>“Bir tek seni mi gönderdiler?”</p>

  <p>“Öyle gözüküyor.”</p>

  <p>“Gel,” deyip sağ tarafa yürüdü koşar adım, tamamen masum vatandaşların ödediği vergilerle, kamu mallan kullanılarak inşa edilmiş orta boy bir barikatın kenarındaki dar boşluktan geçtik. Taksi durağına dönmüştü barikatın öbür tarafı, gelen giden çoktu. Panelvan bir aracın yanında durduk, arka kapılarını açıp içine zıpladı. Arabanın içi, ağzına kadar 24'lük küçük su kolileriyle doluydu. Kolinin birini aniden attı kucağıma, beklemiyordum ama reflekslerim iyidir, düşürmedim. "Yalnız bir saniye,” dedim. "Beni buraya malzeme almaya gönderdiler, su değil. ”</p>

  <p>“Malzeme bu.”</p>

  <p>“Alla Alla,” dedim. Malzeme denince tıbbi malzeme falan olur diye hayal etmiştim en azından. Yaralan sarmaya gelmiş gibi olurdum o zaman parka. Şeklim bin beş yüz olurdu, ama ne yapalım, hayat bu, eldekiyle yetinmesini bileceksin, ayrıca hayatın temeli de sudur. Ve Çağlar'a su verildi. Süpermarket arabasını ağzına kadar su kolileriyle doldurduk, parka çıkan patikanın başında durdum. Açıkçası araba, pek o yokuştan çıkacakmış gibi gözükmüyordu, yine de var gücümle yüklenip denedim. Bir-iki metre çıkardım, sonra yürütemedim, üstteki koliler aşağı düştü. Önce kolileri yukarı çıkarıp sonra arabayı götürmeye karar verdim. Kolileri yukarı birer birer çıkardım, sonra boş arabayı kavradım, boşken bile zor çıkıyordu o yokuştan, ilk seferi tamamladım.</p>

  <p>Kolileri taşırken bir yandan da sağa sola dikkatle bakıyordum belki kız kardeşimi görürüm diye. İkinci seferin kolilerini yukarı taşırken yakınlardaki bir çadırın önünde kâğıt oynayanlardan biriyle göz göze geldim, “Ne taşıdın be!” diye laf attı. Muhatap olmadım. Üçüncü sefer için boş arabayla giderken az evvel laf atılan çadırın önünde alkışladılar beni. iPad’iyle oynayan kızın biri, alkışlayanlardan birinin ensesine çoraplı ayağıyla yarım vole attı, “Alkışlayacağınıza yardım etsenize lan,” dedi. Süpermarket arabasıyla döndüğüm zaman çadırın çevresindeki elemanların yokuşa sıra olduklarını gördüm, kolileri elden ele atıp yukarı taşıdılar. O arada da bir tanesini düşürüp patlattılar, su şişeleri sağa sola savruldu, müthiş eğlendiler koli patlayınca. Özellikle, koliyi tutamayıp yere düşüren gerizekâlı, çığlığı andıran kahkahalar atıyordu arka arkaya. Acayip sinirim bozuldu ama çaktırmadım. Dediğim gibi, inşaat çukurunun dibindeyken kimsenin beni kızdıramayacagı kadar enerji yüklemiştim kendime, dünyadan kopmuştum bir bakıma, kendi ruhani krallığımı ilan etmiştim. Ama yine de biraz düşünceli olmak lazım, insanlardaki hoşgörü stoklarım fütursuzca tüketmemek lazım, yani şimdi ben mesela, hayvan herif, Sağdan Al Soldan Ver Market te yeni işe girmişim, maaş yok, sigorta yok, belki kız kardeşim gelir diye, gelir de gofretlerden yemek ister, böylece kavuşuruz diye, maloglumal seni, koliyi patlattığın yetmedi, bir de üstüne makara kukara. İşte bunlar hep dünya sikime minare götüme yaşamaktan kaynaklanan hasletlerdir. Parmak izi gibi ele verirler insanı hayatın bütün kritik dönemeçlerinde. Bizim kuşakta değil de bir üst kuşakta, özellikle ’91 ve öncesi doğumlularda çok vardır böylesi sorumsuz tiplerden, hatta o kadar çokturlar ki komple öyledirler desek bile fazla kişinin kalbini kırmış sayılmayız. 28 Şubat 1991 son sınırdır, Birinci Körfez Savaşı'nın bitişi, ondan evvel derinlemesine duyarlılık sahibi bir insan doğmadı bu memlekette.</p>

  <p>Bir saat boyunca panelvanla park arasında mekik dokudum, patikaya dizilmiş sorumsuz tiplerin de katkılarıyla bütün suları taşıdım, bir ton kadar vardılar sanırım. Son partiyi getirip depo olarak kullanılan güneşliğe koydum ve sırtımı sulara yaslayıp çöktüm yere, soluklandım. Vaktinden erken düşüp kurumuş yapraklarla oynadım biraz. İşverenim yanıma gelip saçlarımı karıştırdı tebrik babında. Gayretlerimin boşa gitmemesinin sevincini yaşadım böylece çok abartmadan. Elektronik sigaramı çıkarıp bir-iki fırt çektim, ikram ettim sonra, bataryayı parmakları arasında evirip çevirdi biraz, uzay mekiğinden düşmüş bir parça gibi dikkatle inceledi onu, sonra bir fırt çekti, bataryaya-mavi eşofman altıma ve yüzüme bakıp duruyordu, üç parça arasındaki derin bağlantıyı kurmaya çalışıyordu. Sonra biri, "Orsa,” diye seslenince koşar adım gitti. Arkasından dikkatle baktım, kızı güzel doğan ilk iş olarak cins bir isim aramaya başlıyor, medeni kanunun yazılı olmayan maddelerinden biri buymuş gibi, buluyor sonra o ismi, gidiyor nüfus dairesine, nüfus memuru anlamamış gibi bakıyor yüzüne, nasıl anlamazsın diyor, yok basit, alıyor nüfus kâğıdını, sıkıntısını biz çekiyoruz senelerce, umurunda değil adamın, çok mutlu o, kızını herkes seviyor, ismi yüzünden zannediyor.</p>

  <p>Gözlerim marketin önündeki, yeni yeni insanların katıldığı, sürekli ilerleyen kuyruktaydı. Kalktım, çikolata gofret masalarının başına gittim, azalmışlardı. “Bunların yedeği var mı?” diye sordum yetkililere, “Buzdolabının arkasına bak," dediler. Buzdolabının arkasında dört kişilik bir aileye yüz yıl yetecek kadar abur cubur vardı. Üçer dörder koli açıp masada boşalan yerleri doldurdum, renk uyumu ve simetri üstüne ayrı bir çalışma yürüttüm sonra. Elimden geldiğince şenlikli hale getirmeye, bir ruh katmaya çalıştım o abur cubur masasına. Bütün bunları yaparken marketten alışveriş yapan hiç kimseyi de gözden kaçırmıyordum.</p>

  <p>O ara ihtiyar bir adam geldi, kuyruğun karşısına dikilip yüklü faturalardan yakınmaya, ortalığı velveleye vermeye başladı. Kot pantolonu belinin bir kanş üstündeydi, kocaman düğmeli küf yeşili hırkasının önü açıktı, eflatun bir gömlek giymişti içine, şu an gözlerim sağlam olduğu için adını bilmediğim renkli camlı gözlüklerden takmıştı, siperliği havaya kalkık beyaz bir şapka vardı başında, elindeki plastik saplı orta boy Türk bayrağını, otobüsün tutamacını ayakta giderken tutar gibi sıkı sıkı kavramıştı, “Kombinin derecesini birden ikiye getirmeye korkuyoruz!” diye bağırdı. Dalgasına alkışlayanlar oldu, alkışları duyunca elindeki bayrağı öne arkaya sallayıp iyice coştu. 73 yaşındaydı, memur emeklisiydi, lGDAŞ’ın bir nolu düşmanıydı. Avusturya’da yaşayan bir kızı ve iki torunu vardı. Karısı geçen yıl mide kanserinden ölmüştü. Koşuyolu Durak Şilesi'nde oturuyordu, yöneticiyle ve bulun komşularla kavga etmişti aidat yüzünden Allah kahretsin, çok yalnızdı lan bu adam Karısı hastayken 350 lira fatura gelmişti, doğalgazı kesmişlerdi. Kızı onu suçlamıştı, annem senin cimriliğin yüzünden öldü demişti. Torunlarıyla konuşturmuyordu şimdi. Damadını aramıştı, ben bütün maaşımı ilaçlara yatırdım demişti, ben cimrilik yapmadım demişti, ben karışmam baba, Bahar a sor demişti damadı, bu yaz da gelmeyeceklerdi, onun suçu neydi? Bizim suçumuz neydi? Ne yapacaktık şimdi biz? Karşıdan buraya sırf bunları söylemek için geçmişti Kuşsevenler Derneği’nin yürüyüşüne gitmişti geçen ay, korudaki ağaçları da kesmek istemişlerdi çünkü. “Hangi koru amca?’’ diye seslendim. Sorunun nereden geldiğini anlamak için başını sağa sola çevirdi, elimi kaldırdım. Baştan dalga geçerek dinleyenler de sonradan ciddiyetle dinlemeye başlamışlardı, yerinde bir soru sorduğumu düşündüklerinden olsa gerek, ‘Kim bu duyarlı insan acaba’ diye göz ucuyla bana baktılar, kendimi iyi hissettim. “Hangi koru olacak,” diye bağırdı amca hepimize birden. “Bizim evin karşısındaki koru. Gazeteler bile yazdı. Hababam Sınıfı çekildi orada. O zaman da gitmiştik, fotoğraf imzalatmıştık Adile Naşit’le Münir Özkul’a. Güzel günlerdi, geçti gitti. Ne yapacağız şimdi biz! Ne yapacağız!” Kimse cevap veremedi, amca da daha fazla üstelemedi. Kaldırdığı bayrağı omzuna indirdi. Çay verdiler, istemedi. Tabure uzattılar, oturmadı. Onu dinleyenler başka şeylerle ilgilenmeye başladılar yavaş yavaş. Böyle biraz kederli bakmayı sürdürdü çevreye, kendime çok yakın hissettim o an amcayı. Tekdüze emeklilik hayatından sıkılınca siyasi muhalefet ihtirasına kapılan biri zannetmiştim oysaki ilk gördüğümde, yanılmıştım, her zamanki gibi yine yanılmıştım dostum. Gözlerimi ayıramıyordum ondan, bir şeyler daha söylemek istiyordu belki, küçük kraterleri andıran gözaltı torbalan vardı, göktaşları düşmüştü sanki yüzüne, çektiği acıların hepsi ayrı bir çizgiye, buruşuğa, lekeye dönüşmüştü yüzünde. Bana baktı, başını iki yana salladı boş ver der gibi, parkın çıkışına doğru, birbirine dolanan küçük, küskün adımlarla uzaklaştı sonra.</p>

  <p>Vakit ilerledikçe marketin önündeki insanlar azaldı, yoldan geçenler de. Son sevgililer el ele tutuşup çıkıp gittiler parktan. Geride kalanlar da çadırlarına çekilmeye başladılar. Kız kardeşim bir türlü gelmiyordu, oysaki yatmadan önce mutlaka bir şeyler atıştırdı, hiçbir şey yemese de en azından bir bardak ılık süt içerdi. Şimdi neredeydi acaba, ne yapıyordu? Delirecek gibi oluyordum onun yokluğunda, sürekli kendimi sakinleştirmek zorunda kalıyordum, bu da çok yorucu oluyordu, hiç hesaba katmadığım bir şeydi çünkü bu, o güne kadar aklımın ucundan bile geçmemişti kız kardeşimsiz yaşamak.</p>

  <p>Büyük mavi torbalarla çöp avına çıkanlar yayıldı sonra ortalığa. Ellerinde beyaz naylon eldivenler, ağızlarında toz maskeleri vardı. Süpürge ve faraşlarla bir saat boyunca süpürmedik yer bırakmadılar, her tarafı köşe bucak yokladılar, sigara izmariderine kadar topladılar yerlerde ne kaldıysa. Tek sıra oldular sonra, mavi çöp poşetlerini elden ele aktarıp çıkardılar parktan. Capri pantolon giymiş küpeli bir çocuk elindeki boş poşetle ısrarla dolaşmaya devam etti biraz daha, hazine arar gibi çöp arıyordu etrafta. En sonunda plastik bir şişe bulup torbasına koydu, yüzü parladı sevinçten. Boşuna seviniyordu oysa. Beş yüz yıl yaşayacaktı o plastik şişe, torunlarımızın torunlarının torunlarını bile gömecekti ve en sonunda benden bu kadar diyecekti bize, Gezi Parkı nda bir ağacın dibinden alıp attınız beni, yedi sülalenizi gömdüm sonra, sekizinci kusur kalsın.</p>

  <p>Mutfak tarafında bir gerginlik olduğunu hissedince oraya gittim İşverenim, yani Orsa, samimiyeti ilerletmiştik, sandalyeye oturmuş, ellerini alnına yaslamış, sessiz sedasız sinir krizi geçiriyordu.</p>

  <p>En sonunda kendini tutamadı, “Duvarlara küfür yazarlar biz sileriz," diye bağırdı ortaya. “Sabaha çorba yapılacak biz yaparız.” Ellerini burnuna götürdü sonra, “Şu ellerimdeki sarımsak kokusuna bak ya!” dedi “Biz her yerde böyle ikili mücadele vermek zorunda mıyız?”</p>

  <p>Gittim karşısına oturdum, “Sakin ol Orsa,” dedim kibarca. “Hayatı boyunca ikili ve üçlü mücadeleler vermiş biri olarak seni çok iyi anlıyorum. Lütfen müsaade et, çorbayı ben yapayım.”</p>

  <p>Bana tip tip bakarken yüzü bir parça yumuşadı, hafiften gülmeye başladı. Böyle insanlar çok nadir bulunur, hemen gülmeye hazır olanlar. Yirmi üç saatlik bir tartışmanın ardından kaldıkları yerden eğlenmeye devam edebilenler, yüreklerinin derininde asla kin besleyemeyenler, yürekleri kin tutmayanlar, isteseler bile, şaka gibi olanlar, çizgi film gibi.</p>

  <p>“Sen hayatında hiç çorba yaptın mı?” diye sordu.</p>

  <p>Yarım saattir göz ucuyla onun mutfak tezgâhındaki çalışmasını seyrediyordum. Ezogelin çorbası yapmaya çalışıyordu ama ilk etapta tespit edebildiğim üç temel yanlışı vardı. Birincisi, ezogelin sadece domates salçasıyla yapılmaz, makul miktarda acı biber salçası da eklemek gerekir. İkincisi bulgur, pirinçten yarım ölçü fazla kullanılmalıdır, ezogeline temel dokusunu veren şey bulgurdur çünkü. Üçüncü ve en temel yanlışı ise salça ve baharatların çorbanın meyanesi olduğunu bilmemekti. Hatta korkarım ki çorbanın bütün yardımcı enstrümanlarına meyane dendiğini bile bilmiyordu. Ezogelinin meyanesi doğrudan ana malzemenin üstüne eklenmez. Ayrı bir tencerede unla kavrulur ve topak topak olmaması için de en iyi arkadaşınız Cengiz’in ara ara üstüne su eklemesi gerekir.</p>

  <p>Bütün bunları çokbilmiş gözükmeye çalışmadan, kalbini kırmadan, tane tane anlattım ona, “Simdi bana ellerini ver ’’ diye ekledim sonra. Tezgâhın üstünden paslanmaz çelik bıçağı aldım, "Lütfen bana ellerini ver,” dedim yine. Şaşkın şaşkın bakarken ellerini tuttum, bıçağı parmaklarının üstünde gezdirmeye başladım, yavaşça, okşar gibi, bütün parmaklarının arasında dolaştırdım o bıçağı, “Sarımsak kokusunun çıkmasını istiyorsan,” dedim sonra, "paslanmaz çelik bıçağı parmaklarına sürtüp akan suyun altına tutman gerekir.”</p>

  <p>O eline su tutmaya giderken ben de onun önlüğünü giyip çorbanın başına geçtim.</p>

  <p>"Sen bunları nerede öğrendin?” diye sordu.</p>

  <p>“Kıyıdere'de Uygulama Oteli’ni bilir misin?” diye sordum. "Ruh hastası bir şefin öncülüğünde, Marmara Bölgesi’nin en yaman aşçılarının yetiştiği yer. Oranın mutfağından geliyorum ben.”</p>

  <p>Kaynayan çorbanın kaderini değiştirmek için başka bir tencerede çeşitli hamleler yapmaya başladım. O da sırtını bir arkadaşının sırtına yaslayıp topuklarını yere koyarak, ayaklarını araba sileceği gibi sağ sola hareket ettirerek beni seyretmeye, bir yandan da yorgunluk sigarası içmeye başladı. Muhabbetimiz bayağı iyi gidiyordu açıkçası. 28 Şubat 1991 doğumluydu, gazetecilik okumuştu, sosyolojide yandal yapmıştı, işsizdi, biber gazı müptelasıydı, Çüklülerin Söylediği Hiçbir Şeyi Yapmak Zorunda Değiliz Şekerim Kolektifinin Beyoğlu İkinci Başkanı'ydı, boş zamanlarında çorba yapan erkekleri seyretmekten hoşlanırdı, seksi bulurdu onları. Allah kahretsin, çok güzeldi lan bu kız. Dönüp göz kırptım ona, tip tip baktı. İki elimi göğsüme götürüp kalp işareti yaptım, dayanamadı, eriyip gitti, bütün dişlerini göstererek gülümsedi, ya ne yapacaktı, anlarım kadın ruhundan.</p>
</body>
</html>
