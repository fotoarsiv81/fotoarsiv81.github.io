<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi Altı</h1>

  <p>Kız kardeşim gururlu, inatçı ve hayalperesttir; korkusuz, yasaklardan muaf, uçlara eğilimli ve uzlaşmaz. Meclis bahçesinde moonwalk yapıp hükümeti sarsmak için Ankara’ya gitmelerini de yadırgamamıştım bu yüzden. Yerinde duramıyordu yine o akşam, iki yanında ayaklı hoparlörlerin durduğu portatif sahnenin kenarında, omzuna masaj yapıyordum rahatlaması için. Parkın ortasındaki taş meydanda büyük bir kalabalık toplanmıştı, bütün gün süren forumlar parkta kalma kararı aldıkları toplantılarını bitirmiş, sıra biraz müziğe gelmişti, dansa ve ruha gelmişti sıra. O akşamki programda son sanatçı olarak çıkacaktı sahneye kız kardeşim, Her Şeye Başka Türlü Bir Şey Diyen Grup’tan bile sonra. Sahnedekilerin oturmuş bir sound’u vardı, güzel de bir şarkı söylüyorlardı ama o an tabii heyecandan ve bekleme geriliminden ötürü farkında değildim bunun, kemençe ve tulumla ortalığı velveleye veriyorlarmış gibi geliyordu.</p>

  <p>Kız kardeşim, omzuna masaj yaptığım elimi tuttu, bana döndü, “Çağlar,” diye seslendi. “Dansa başlamadan önce gözlerimi kapatmasam da açık mı tutsam?”</p>

  <p>"Bildiğin gibi yap aşkım,” dedim. “Kendini nasıl iyi hissediyorsan öyle yap. Bu senin gecen.”</p>

  <p>“Sağ ol Cağlar.”</p>

  <p>Nihayet sahnedeki tantana bitti, ses mikserinin yanındaki adam bize döndü, “Sıra sende,” dedi kız kardeşime. Cengiz, sahnenin yanındaki ince uzun bayrakların asılı durduğu demir çubuğa çıkmıştı, iPhone’u video moduna alıp tamam işareti yaptı. Sahneye çıkmadan önce özel selamlaşmamızı yaptık kız kardeşimle. Aynı selamlaşmayı döndü babamla da yaptı sonra. Tamamen Freudyen bir zaaf.</p>

  <p>Ellerini iki yana araba sileceği gibi sallayıp zafer işareti yaparak çıktı sahneye kız kardeşim. Ben olsam mesela şimdi öyle çıkamazmışım gibi geliyor. Yüzlerce cep telefonu aynı anda ışık seli halinde havaya kalktı, bir alkış tufanı koptu. Meydanda piyano çalan Alman’ı bile unutturacak kadar güzel çıkmıştı sahneye. Direnişin görsel hafızasında kendine kalıcı bir yer edineceğinin sinyallerini vermişti daha ilk adımlarında.</p>

  <p>They Don’t Care About Us çalmaya başladı, şarkının başlamasıyla birlikte hiç tereddüt etmeden şapkasının siperliğini kaldırıp gülümsedi kalabalığa. Sonra da kollarını iki yana açıp kendi ekseni etrafında bir sefer döndü. Bacaklarını iki yana kırıp ayaklarını öne arkaya hareket ettirmeye başladı. Bir eli ensesinde diğer eli kemerinin tokasında, belini ileri geri hareket ettirdi iki sefer. Sonra da sağa sola dirsekler atıp karşısına çıkan hayali canavarları ısırıyormuş gibi yaparak sahnenin ön tarafına ilerlemeye başladı. Direnişin ruhuna uygun serbest bir kompozisyon geliştirmişti. Seyirciler çıldırmıştı, alkışlamaktan elleri patlıyordu. Sahnenin önündeki ritim grubu da trampetleriyle, zilleriyle, davullarıyla eşlik etmeye başlamıştı şarkıya. Kız kardeşim sahnenin önünde birden durdu, kendi ekseni etrafında bir kez daha dönüp şapkasını fırlattı seyircilere. Rahmetli dedemin havada dönerek ilerleyen şapkasını izledim. Başıboş bir ruh gibi kaygıyla, tereddütler içinde, amaçsızca dolaşırken, çektiğimiz anlamsız çilelere boş yere anlamlar yüklemeye çalışırken, her şeyin kendimize karşı olduğunu hissettiğimiz zamanlardan sonra, kupkuru günlerden ve kopkoyu karamsarlıklardan sonra, birdenbire umuda geçtiğimiz an da o andır işte, geri döndürülemez biçimde o andır. İnsan zihni böyle şeyleri kabul etmekte güçlük çekiyor başta, hayatındaki olağanüstü anların da son kertede sadece bir an olduğunu düşünmek istiyor. Ama o an da zaman kırılıyor, zamanın sinir uçları oluşuyor böylece, her şey oradan geçmeye başlıyor, geçmiş ve gelecek, yaşanmış ve yaşanamamış her şey, yaşanacak ve yaşanamayacak her şey o noktalardan geçiyor.</p>

  <p>Sıra moonvvalk’lara gelmişti, ilk moonvvalk’un ardından sıkıntılı bir sessizlik kapladı etrafı, sağdan soldan ıslık sesleri yükseldi, ne oluyordu, anlayamıyordum, az evvel elleri patlarcasına alkışlarken birdenbire sıkılmışlar mıydı kız kardeşimden? O ara müziği kestiler. “Ne yapıyorsun ne yapıyorsun!" diye yakasına yapıştım ses mikserinin başındaki adamın. Anlamamış gibi bakıyordu suratıma, uzaklardan boğuk boğuk yükselen anonsu duydum.</p>

  <p>“Polis parka saldırıyor,” dedi. Birtakım düzenlemeler yaptı mikserde, sonra mikrofonu bir kadına uzattı. Kız kardeşim müziğin kesilmesine rağmen hiç istifini bozmamıştı, moonwalk’larına devam ediyordu. Kadın sahnenin önüne yürüdü, “Sakin olun arkadaşlar, sakin olun!” dedi. “Gaz geldiğinde kontrollü şekilde geri çekileceğiz, sonra yerimize döneceğiz. Parkı terk etmeyeceğiz. Sahneyi terk etmeyeceğiz. Gezi Parkı’nı asla terk etmeyeceğiz! Sakin olun! Bu daha başlangıç mücadeleye devam!”</p>

  <p>Herkes, “Bu daha başlangıç mücadeleye devam!” diye slogan atmaya başladı. Arka taraftaki yoldan koşarak geçenleri gördüm. Havada iki gaz bombası uçtu peşlerinden. Sahneye koştuk babamla, Cengiz de ön taraftan tırmandı, sırt çantasından tam gaz maskesiyle baret çıkarıp taktı kız kardeşime. Sahneden inip parkın otel tarafındaki çıkışına yürümeye başladık. Ağacın biri tutuşmuştu, yangın tüpüyle söndürmeye çalışanlar vardı.</p>

  <p>Arkama dönüp baktım, polisler çadırları söküp sağda solda ne varsa tekmeleyerek ilerliyorlardı. Peşimizden atılan boyalı mermiler ağaçların gövdesinde patlıyordu, elle atılan gaz bombaları, taş yolda sekerek geliyor, döne döne duruyor, korkunç bir fıslama çıkarıyordu.</p>

  <p>Patikadan inip parkın önüne çıktık, babamı dirseğinden tuttum, “Hani bu akşam parka müdahale olmayacaktı," dedim. “Uçakta yer yok dediniz, beni almadınız Ankara’ya giderken! Bunu mu görüştünüz hükümetle? Hani bu akşam parka müdahale olmayacaktı?”</p>

  <p>Babam yanımıza iki arkadaşını verdi, “Kız kardeşini alın çabuk gidin,” dedi.</p>

  <p>“Nereye?”</p>

  <p>“Yukarıda bizim ofis var. Çabuk gidin.”</p>

  <p>“Sen de gel.”</p>

  <p>“Ben sonra geleceğim.”</p>

  <p>Kolundan sıkıca tuttum, “Sen de gel,” dedim.</p>

  <p>Elimden kurtuldu, “Çabuk gidin,” dedi, sonra da parka çıktı.</p>

  <p>Biraz yürüdük. Geri dönüp baktım. Parkın otel tarafındaki girişinde çok ince, belli belirsiz bir sis tabakası vardı, tül perde gibi. Maskeli polislerin, omuzlarında tuttukları gaz tüfekleriyle parkın girişine kadar geldiklerini gördüm. Polisleri parkın sınırında görünce caddede bekleyenler ıslıklamaya, alkışlamaya, slogan atmaya başladılar. Ağlayanlar da vardı bekleyenlerin arasında, gazdan değil, doğal gözyaşı. Parka bakıyorduk ama elimizden bir şey gelmıyordu. Bazı şeylerin hem melankolik hem de umut dolu oluşu gibi, insanların da en çok mutluluk ihtimali ufukta belirdiği zaman mutsuz olduklarını anladım böylece, 15 Haziran 2013 Cumartesi akşamı, saat 20.50 de, Gezi Parkı'nın otel tarafındaki girişinde. Sislerin arasındaki ağaçlara baktım, gövdeleri çatallanarak yukarı uzuyor, sonra tekrar çatallanıyordu tepelerde; söğüt, akasya, kestane, ceviz, her çeşit ağacı bulabileceğiniz havadar bir yerdi orası, vaktiniz varsa bir gün gidin de görün, muhtemelen hala oradadır.</p>

  <p>Annem aradı o ara, “Çağlar Çağlar Çağlar," dedi. “İyi misiniz? Polis parka girmiş, iyi misiniz?”</p>

  <p>“Sakın ol lütfen," dedim. "Polisin parka girdiği falan yok. Tamamen yandaş medyanın uydurması. Çok mutluyuz burada, eğleniyoruz.”</p>

  <p>"Baban nerede! Baban nerede! Babam ver bana!”</p>

  <p>Yukarı baktım, kalkanlı bir polis grubu babamla birlikte beş-on kişiyi daha kalkanlarıyla iterek dışarı çıkarıyordu.</p>

  <p>"Babamın çok selamı var,” dedim. "Ben seni sonra arayacağım.”</p>

  <p>O ara babama tüple gaz sıktılar, elleriyle yüzünü kapattı, bir polis kalkanıyla itince düştü, tekmeleyip üstünde tepinmeye başladılar.</p>

  <p>Kız kardeşimi Cengiz’e teslim ettim, “Otel’e gidin çabuk,” dedim. “Ben babamı alıp geliyorum.”</p>

  <p>Sağdaki soldaki polisleri itip babamın üstüne atladım, “Bi durun lan bi durun lan bi durun,” diye bağırmaya başladım. Bir süre sonra vurmayı kestiler, amirlerine bağırıp çağıran birini görüp onun üstüne yürüdüler. “Ben milletvekiliyim,” diye bağırdığını duydum en son adamın, burnuna yumruğu yiyince sustu. Bileğinden tutup götürdüm babamı. Otelin döner kapısından geçtik, Cengiz’le kız kardeşimin yanına gittik. Babam, gözüne gelen gazdan ötürü beni göremiyordu, “Ne işin vardı senin polislerin arasında,” dedim. “Kaç yaşına geldin hala götünü ben topluyorum Çeviklerin elinden. Şimdi otele de saldırır bu dallamalar, yürü gidelim, ofisinize mi gideceğiz gizli komuta merkezinize mi gideceğiz, nereye gideceksek gidelim.”</p>

  <p>"Tamam," dedi.</p>

  <p>Dişlerimi gösterip yumruğumu vuracakmış gibi kaldırdım, vurmadım, “Sorumsuz herif,” dedim “Ya kız kardeşimin tam gaz maskesi olmasaydı, ne yapardık biz?”</p>

  <p>Hahamın tep ıclelonu yaldı, elini alnına siper edip baktı, göremedi, elinden alıp aylım, Direnişle Birlikle İzlenme Rekorları Kırmaya Başlayan Kanal dan arıyorlardı canlı yayma bağlamak için, “Kendisi şu an halil yaralı," dedim “islerseniz beni bağlayın, bütün yaşananları anlatayım.”</p>

  <p>“Siz Sabahattin Bey’in nesi oluyorsunuz?” diye sordular.</p>

  <p>“Kıyıdere’den komşusuyum,” dedim. “Eski evlerinden.”</p>

  <p>“Tamam biz sonra gene ararız," deyip kapattılar.</p>

  <p>Otelden çıktık, Elmadağ dedikleri yerdeki sokaklardan birindeki gizli komuta ofislerine gittik. Herkes koşturup duruyordu ofisin içinde, telefonlar susmuyordu. Kız kardeşimi boş masalardan birine oturttuk, önünde kavuşturduğu ellerine bakıyordu sürekli. Cengiz’in o akşam çektiği videoyu, Dokuz Yaşındaki Kızdan Taksim Gezi Parkında Muhteşem Moonvvalh ve Daha Fazlası diye yükledik Youtube’a, kimse seyretmedi. Video’yu sildik, Gezi Parkı’na Polis Müdahalesi Esnasında Dokuz Yaşındaki Kızdan Muhteşem Moonvvalh diye yükledik. Bir anda beş yüz kişi seyretti, kız kardeşim başını yerden kaldırdı, yorumları okudu, seksen sekiz kişi, Hani nerede lan polis müdahalesi,’ diye başlayıp küfürle devam eden yorumlar yazmıştı. Kimsenin moonwalk falan istediği yoktu o akşam, herkes polis müdahalesi seyretmek istiyordu. O videoyu da sildik, ofiste sağa sola koşturup duranlara, bağıra çağıra konuşanlara bakmaya başladık, neyi beklediğimizi kendimiz de bilmeden bekledik orada Kız kardeşim önüne bakmaya başladı yine, bileğine gözyaşı damlaları düşüyordu iri iri, daha önce onda hiç görmediğim bir sakinlikle, çıt çıkarmadan ağlıyordu.</p>

  <p>Önünde eğildim, çenesinden tutup yanağından bir makas aldım, “Sen hiç merak etme şekerim,” dedim. "Birazdan her şeyi yoluna koyacağız.”</p>

  <p>“Nasıl?”</p>

  <p>“Cengiz Ağbi'nle beraber gidip parkı geri alacağız bu gece. Sen de yarın akşam sahneye çıkacaksın. Yeniden doğan direnişin yıldızı olacaksın böylece.”</p>

  <p>“Ama bu çok zor Çağlar.”</p>

  <p>“Ben sana hiçbir zaman kolay zaferler vaat etmedim bebeğim.”</p>

  <p>“Ama bu bir çılgınlık.”</p>

  <p>“Bu bir çılgınlıksa onu başarabilecek kadar çıldırdık zaten aşkım, sen merak etme.”</p>

  <p>Kız kardeşim, “O zaman gel böyle,” deyip beni bir köşeye çekti. Ellerinin tersiyle gözyaşlarını sildi, “Cengiz’e dikkat et lütfen,” dedi.</p>

  <p>Soru dolu gözlerimle baktım ona.</p>

  <p>“Cengiz i seviyorum,” dedi. “İleride onunla evleneceğim. Senden başka beni gerçekten seven tek insan o.”</p>

  <p>Şaşkınlıktan cevap veremedim. Saçlarını okşayıp başımı öne arkaya salladım. Ofisin çıkışındaki koridora yürüdük. Babam bir köşede telefonla konuşuyordu, ofisten çıktığımızı görünce peşimizden koştu, telefona, “Bir saniye,” deyip kotumdan tuttu, “Nereye?" diye sordu.</p>

  <p>“Dışarı," dedim.</p>

  <p>“Hayır! Çıkmayın.”</p>

  <p>Elini kolumdan ayırdım, “Bırak,” dedim.</p>

  <p>Telefonu kapatıp bileğimden tuttu, “Oğlum,” dedi. “Gözünü seveyim gitme. Bir dur. Tamam, ben hata ettim. Sana karşı çok hata ettim bugüne kadar. Ama oturur bütün bunları konuşuruz. Şu geceyi bir allatalım, hemen yarın konuşuruz, Bir çay kahve içeriz ”</p>

  <p>“Ne çay kahve içeceğim lan ben senle ”</p>

  <p>“Oğlum beni bir dinle. Her yere saldırıyorlar şu an. Ne yapacakları belli değil Ne kadar ileri gidecekleri belli değil Öleceksin, kalacaksın. Hadi beni düşünmüyorsun, kız kar deşini düşün, anneni düşün.”</p>

  <p>Elini bileğimden ayırdım, “Ben kız kardeşimle annemi her gün düşünüyorum zaten,” dedim. “Senin gibi başım sıkıştığında değil.”</p>

  <p>Ofisten çıkıp döner merdivenleri inmeye başladık Cengiz, sırt çantasından iki tam gaz maskesi çıkarıp birini bana uzattı. “Sendeki bu tam gaz maskesi stoku niye bir türlü tükenmiyor kardeşim?” diye sordum.</p>

  <p>“Erkut gönderdi bunları Wisconsin’den,” dedi “Erkut kimdi ya?”</p>

  <p>“Ya bu bizim yedinci sınıftaki limondan elektrik üreten sivri zekâlı yok muydu? TÜBİTAK’ta dereceye girmişti, sonra Amerika’ya göndermişlerdi dâhi diye.”</p>

  <p>“Haa,” dedim. “İznik Gölü gezisinde karpuz yiyemeyen mal.”</p>

  <p>“Aynen, o dallama işte. İlk günlerde Twitter'dan yazdı bana bir ihtiyacınız var mı diye. Ben de varsa tam gaz maskesi gönder dedim. On tane göndermiş, geçen gün geldi.”</p>

  <p>“Helal olsun, adam hâlâ bizi düşünüyormuş.” Maskelerimizi takıp karanlık sokakta ilerlemeye başladık, bir süre sonra hiçbir şey görünmez oldu, sis yutmuştu sanki sokağın geri kalanını, yan sokağa saptık, o sokak da hiçbir yere çıkmayacakmış izlenimi veriyordu, bir an durup birbirimize baktık, slogan seslerini duyduk sonra, seslere doğru ilerledik, gecenin içinde yürümesini öğrenmek gerek. Cebimdeki telefon titremeye başladı, çıkarıp hafiften buğulanmış maskeme yaklaştırdım, annem arıyordu, tekrar cebime koydum. Otuz kişilik bir grup vardı girdiğimiz sokakta, onların peşine takıldık. Sokağın ana caddeye açılan köşesinde iki üç kişi gördük, ellerini sallayarak "Koşun koşun koşun,” diye bağırdılar, koşmaya başladık.</p>

  <p>Ana caddede barikat kuranlar vardı, herkes sağda solda ne bulursa ortaya taşıyordu. Cengiz’le beraber kaldırımdaki ISPARK levhasını sallamaya başladık, yerinden çıkacak gibi değildi, var gücümüzle tekmeler attık iki yandan, yerinden oynadı biraz, sallaya sallaya söktük sonunda, taşıdık, barikatın üstüne attık. Yan sokaktan çöp konteynırları taşıyanlar vardı, belki bir çöp konteynırı da biz buluruz diye o sokağa girdik ama bulamadık. Sokağın elli metre ilerisinde kazılmış bir yer vardı, oraya yürüdük. TEDAŞ’ın büyük silindir kablo rulosunu gördük orada, yuvarlaya yuvarlaya ana caddeye götürdük, bizi onunla gören dört-beş kişi daha katıldı yanımıza, “Açılın açılın,” diye bağırarak ittirdiler silindiri, yan çevirip barikatın ortasına yerleştirdiler.</p>

  <p>Karşıda iki TOMA belirdi, herkes elindeki sopalarla barikatlara ve yolun kenarındaki refüj demirlerine vurmaya başladı, çıkan seslerin ritmiyle kalbimin atışı birbirine karışıyordu. Barikatın önünde büyük bir ateş yakılmıştı. Ses bombaları patladı havada, TOMA'lar yaklaşmaya başladı. Barikatın üstüne çıkmak istedim, biri kolumdan tutup “Çıkma,” dedi. “Bırak,” dedim. “Bana karışmayın.”</p>

  <p>Cengiz de peşimden çıktı. TOMA’nın farlarından vuran ışık, barikatın önündeki ateşte parlıyordu. iPhone’u Cengiz’e verip işaret parmağımı karşıya doğrulttum, “Kralın dönüşünü hak etmediniz,” diye bağırdım polislere. “Onun yerine Çağlar İyice çıkacak bu gece sahneye, idare edin.” Barikatın önüne atladım. Tazyikli suyun düz bir çizgi halinde üstüme gelişini gördüm, yere düşmemek için yan dönüp bekledim, sarsıldım durduğum yerde ama düşmedim, su kesilince yüzümü döndüm TOMA’lara, alkışladım, “Çok ıslandım şimdi," diye bağırdım “Kurutma servisiniz yok mu acaba?" İşaret parmağımı yere dikip sağa sola salladım, “Şuralara da sıkın biraz," dedim dans edeceğim bölgeyi göstererek. Caddedeki taşları süpürerek gelen suyu gördüm, geriye koştum, su kesilince birden dönüp tişörtümün önünü yırttım, Mayki’nin pek çok klibinde de böyledir, tişörtünün önü yırtıktır beline kadar. Kollarımı iki yana açtım, öne koşup dizlerimin üstünde kaydım ıslak asfaltta, ayağa kalkar kalkmaz da klasik bir moonwalk yapmaya başladım. Barikatın tepesinden ve arkasından büyük bir alkış koptu, ellerindeki sopaları yaptığım moonwalk’ların ritmine göre vurmaya başlamışlardı. Sağımdan solumdan iki gaz bombası geçti. “Boşuna uğraşmayın," diye bağırdım. “Michael Jackson'ı gaz bombasıyla vuramazsınız!” Yana doğru moonwalk yapmava başladım, omzumdan tazyikli su yiyince yere düştüm, yattığım yerden barikatın tepesindeki Cengiz’e baktım. “Çekiyor musun?" diye bağırdım.</p>

  <p>“Devam et reis,” dedi. “Psikolojik üstünlük bizim elimizde.”</p>

  <p>Kendimi toparlayıp diz üstünde moonwalk yapmaya başladım, Türkiye’de bu hareketi kaç kişi yapabilir bilmiyorum, Hindistan’da bile zor bulunur. TOMA’nın biri hızla üstüme geliyordu, kalkıp yana kaçtım, sonra barikata koşmaya başladım, TOMA barikatı dümdüz yarmaya çalıştı, ilk seferde başaramadı, geri vitese takıp tekrar denedi. Cengiz koluma girdi, yan sokağa girenlerin peşine takılıp sokağın girişindeki kaldırım taşlarını sökmeye başladık. Taşları söküp söküp atıyorduk, sokağın ortasında yan yana dizilmiş grup söktüğümüz taşları elden ele taşıyor, sokağın girişine barikat kuruyordu. Barikat diz hizasını geçince TELEKOM trafosuna sırtımızı yaslayıp soluklanmaya başladık.</p>

  <p>“Cengiz şu videoyu bir göstersene,” dedim. “Nasıl çıkmış?” iPhone’u karıştırmaya başladı ama videoyu açamadı bir türlü, en sonunda önüne bakıp “Yok," dedi.</p>

  <p>“Nasıl yok?”</p>

  <p>“Video moduna almayı unutmuşum, fotoğrafta kalmış.” Çektiği bulanık fotoğrafa baktım, arka cebime koydum sonra iPhone'u. Cengız'ı yakasından tutup kaldırdım, yandaki apartmanın sahanlığına götürüp sırtını giriş kapısına çarptım.</p>

  <p>“Kız kardeşime ne yaptın lan," dedim. “Kız kardeşime ne yapatın!”</p>

  <p>“Saçmalama reis. Ne yapayım ben Çiğdem'e?”</p>

  <p>“Niye çekmedin o zaman videoyu?”</p>

  <p>“Tazyikli su gelince panik yaptım, video moduna almayı unuttum.”</p>

  <p>“Yalan söyleme lan yalan söyleme! Senin cenazen bile o telefonu video moduna alır.”</p>

  <p>Ellerinin dışıyla ellerimi itti, “Tamam lan o zaman tamam,” dedi. “Senin hakkın değildi o video. Çiğdem’in hakkıydı. Seviyorum ben onu. Rahatladın mı şimdi?”</p>

  <p>Çenesine bir yumruk attım, sendeledi, kendini toparlayıp boğazımdan tuttu, tekme atmak istedi, ayağından tuttum, taşsız kaldırıma düştü, üstüne çıkıp kollarından tuttum, “Senin Allah belanı versin!” dedim. “Sapık! Geberteceğim lan seni! Kız kardeşim daha dokuz yaşında. Bir şey mi yapatın lan kız kardeşime! Bir şey mi yaptın!”</p>

  <p>“Hayır! Hayır! Seviyorum ben onu! Seviyorum.”</p>

  <p>“Kız kardeşim daha dokuz yaşında lan!”</p>

  <p>“Olsun. Ruh var onda.”</p>

  <p>“Allah seni kahretsin! Sapık! Geberteceğim seni.” Kafasına vuracak bir kaldırım taşı aradım, bulamadım, hepsini sökmüştük.</p>

  <p>“Sapık falan değilim ben,” dedi. “Düşündüm reis, bir dinle, çok düşündüm. Bir bak çevremize, kimde ruh var bugün. Kim o kadar korkusuz, kim o kadar gözü kara, kim o kadar içten seviniyor sevineceğinde, kim o kadar üzülüyor üzülmesi gerektiğinde, kim bir boka kafayı taktığı zaman sonuna kadar gitmeyi göze alıyor. Benim hiçbir şeyim yok reis, beni seven başka kimse yok, olmayacak da. Şimdi değil şimdi değil. On sene sonrasını düşün, ne var ki bunda Seviyorum ben onu.”</p>

  <p>"On sene sonrasını düşünmek ne demek lan! Sapıksın sen! Öldüreceğim lan seni! Hak ettin bunu Mikrop!”</p>

  <p>“Sen de âşıksın kız kardeşine! O yüzden böyle tepki veriyorsun!”</p>

  <p>Bileklerini bıraktım, ayağa kalktı, bir tekme salladım bacağına yandan, cevap vermedi, “Ben öyle mi âşığım lan kız kardeşime ben öyle mi âşığım.” dedim.</p>

  <p>Yarım kafa kola alıp yere yıktı beni, üstüme çıktı, bileklerimden tuttu, “Öyle âşıksın tabii,” diye bağırdı yüzüme “Deden öldükten sonra başka kimin kaldı senin. Kendi odanı niye dayına verdin hiç kavga çıkarmadan, niye kız kardeşinin odasında yatmaya devam ettin dayın gittikten sonra da. Konuşturma beni şimdi reis. Konuşturma! Kafan yanmış senin, ne bok yediğinin farkında değilsin. Her şeyi başka bir şey zannedip duruyorsun. Gırgır geçeyim derken uydurduğun şeyleri gerçek zannetmeye başladın. Hayal âleminde yaşıyorsun. Vaktini bunlara harcayacağına gerçekleri görmeye harcasaydın böyle mi olurdun!”</p>

  <p>Kollarımı bıraktı. Yattığım yerden sokağın caddeyle kesiştiği köşedeki yamuk trafik lambasına baktım, tozun dumanın arasında yanıp sönmeye devam ediyordu tepedeki kırmızı ışık. O kırmızı ışığa bakmaktan alamıyordum kendimi, o ana kadar ruhumun derinlerine gömülmüş, sesi sedası çıkmayan ne kadar duygu varsa, büyük bir gürültüyle çatır çutur kırılıyordu. İnsanın bambaşka biri olmaya isteyeceği bir an gelir, gerçekten bambaşka biri olmaya isteyeceği bir an gelir. Sokağın girişinde bekleyenler, köşedeki duvarlarda patlayan iki-ûç gaz bombasının ardından bana doğru koşmaya başladılar. Avuçlarımı asfalta yaslayıp ayağa kalktım, boynumdaki gaz maskesini çıkarıp yanımızdaki apartmanın gıpgri uzanan duvarına fırlattım. Cengiz koluma girip “Gel böyle,” dedi.</p>

  <p>“Bırak, ” dedim.</p>

  <p>Polisler gaz bombası tüfekleriyle sokağın girişindeki barikatın üstüne çıktılar, yanlarında amirleri olduğunu düşündüğüm bir sivil polis vardı, korumalı spor şapkasını çıkardı, maskesini alnına kaldırıp “Dağılın lan,” diye bağırdı. "Dağılın!”</p>

  <p>Sokağın ortasında durdum, kollarımı iki yana açtım, “Taksim de iki tane sokağı dağıttınız diye kendinizi FBI mı zannettiniz lan,” dedim. “Zaten Gazi den on bin kişi yola çıkmış geliyormuş, buraya bir gelsinler, o gaz tüfeklerim kapsüllerini götünüze takar öyle gezersiniz artık.”</p>

  <p>Yüzünde şapşalca bir öfke ifadesiyle üstüme koşmaya başladı, bacaklarımı iki yana açıp başımı hafif sağa eğdim, gülümsedim, “Gel gel,” dedim. Gelir gelmez bir sağ ekledim karnına, iki büklüm oldu, kendini toparlayıp avuç içiyle bir sağ vurdu kulağıma, sonra burnuma bir sol çıktı, beynime kadar hissettim acısını. Cengiz araya girmeye çalıştı, arkadan gelenler ona girişti tekme tokat, gaz maskesini aldılar yüzünden. Bana girişen sivil polis, gözüme bir sağ direkt indirip çeneme sol çıktı, karnıma diz girdi sonra, derin üzüntülerle, ruhsal karmaşalarla, kapalı pencerelerle, cebimizde titreyen telefonlarla ve boğuk boğuk çığlık atan martılarla dolu bir dünyada yaşıyorduk. Durmak bilmiyordu, acıdan nefesim kesilmişti. Ömrümüzü yaptığımız yanlışlardan geri dönmekle harcamıştık ama hayatı hâlâ derlenecek bir şey olarak görüyorduk, insandık çünkü biz, budalaca zaferlerimiz vardı hiçbir işe yaramayan ve bilgece yenilgilerimiz vardı bizi birbirimize daha sıkı bağlayan, umutsuzca, kederle bağlayan bizi birbirimize. Kendi içimizde sessiz ve korkunç mücadeleler vermiştik, kendi iç savaşlarımızın gazisiydik hepimiz, kendimize yenilip kabul etmiştik kendimizi ve kendimize boyun eğmiştik ve şimdi hiç kimseye boyun eğmeyecektik! Düştüğüm yerden elimle kaldırıma yaslanıp doğruldum, kırık dişimi tükürdüm bana vuran polisin yüzüne, “Kız kardeşimin gözyaşlarının hesabını senin yedi sülalenden sormazsam bana da bu Taksim de Çağlar İyice demesinler bundan sonra,” dedim. “Selamı sabahı kessinler, biramı rakımı içmesinler.” Yerden metal bir levha alıp kafama vurmaya başladı, gardımı alıp bekledim yattığım yerde, çevreyi bulanık görüyordum, karşıdaki apartmanın penceresini açan bir kadının sinir krizi geçirdiğini gördüm o ara, “Yeter artık yeter,” diye bağırıyordu, “Vurmayın bu çocuklara! Ne istiyorsunuz! Yeter artık!” Başka pencereler de açıldı, “Vurmayın lan vurmayın,” diye bağırdılar. “Katiller! Defolun gidin buradan!”</p>

  <p>Bir adam gelip tepemdeki polisi omzundan itti, “Yürü git lan,” dedi, “Yürü!” Sonra gitti, Cengiz’in tepesinde tepinenleri tekmeledi, “Yürüyün lan,” dedi, “Yürüyün! Durmayın her yerde!” Omzunda yıldızlar vardı, amirleriydi sanırım. Başka bir adam kolumdan tutup kaldırdı beni, sürükledi, sonra Cengiz’i tuttu, omzu yıldızlı adama gösterip “Amirim bunları alalım mı?" diye sordu.</p>

  <p>“Onların nesini alacaksınız lan,” dedi amir. “Analarını sikmişler zaten. Elimizde mi kalsınlar! Yürüyün! Kurtuluş’a kadar durmayın.”</p>

  <p>Kaldırımın kenarına oturduk, sokakta ilerleyen omzu yıldızlı adama, “Amir,” diye seslendim. “Lan amir! Baksana bi!” Yüzünde büyük bir şaşkınlık ifadesiyle bana döndü. “Kurtuluş ne tarafta?" diye sordum.</p>

  <p>Geri dönüp ayağının dışıyla bir tekme salladı bana, taşsız kaldırımın kumlarına düştüm, “Siktir git lan,” dedi. “Siktir git! Gebertmeyeyim şimdi seni burada!”</p>

  <p>Yanındaki birkaç polis daha üstüme yürümek istedi, onları omuzlarından itti, ‘Yürüyün lan,' dedi, 'Yürüyün! Durmayın!' Uzaklaşmaya başladılar sokakta. İçimi bu burukluk kapladı çünkü Kurtuluşun ne tarafta olduğunu bilmiyordum. Kaldırıma sırt üstü uzanıp gökyüzüne baktım. Sarhoşun biri bütün yıldızları toplamıştı.</p>

  <p>Cengiz koluma girip kaldırdı beni, sağa sola toslayıp öksüre öksüre yürüdük, öksürmekten kulaklarım ağrımaya başlamışa, göğüs kafesim sıkışmıştı, kaburgalarım çatlamış gibiydi, bu apartmanın giriş kapısına süpürge konmuştu. kocaman ila öksürük yığını gibi içeri altık kendimizi Sokağa derin bir sessizlik çökmüştü. O derin sessizlik zamanla ağır bir uğultu halini alıp kafamın içinde zonklamaya başladı.</p>

  <p>Kapının kenarına, talcidsıkara dönüştürülmüş bir Camsil kutusu koymuştu apartman sakinleri, onunla elimizi yüzümüzü yıkadık. Caddede atılan ses bombalarını duyduk yine. sokağın ucunda bir gaz bulutu görünüyordu, yavaş yavaş kapladı tekrar sokağı. Boğuk boğuk bir ses duydum dışarıdan. ne olduğunu anlayamadım, kapının köşesinden baktım. sokağın karşısında bir martı vardı, kanatlarını telaşla çırparak havalanmaya çalışıyordu. Havalandı, apartmanların arasında iki kat yükseldi, sonra bir balkon demirine çarpıp aşağı düştü. Sağına soluna şaşkınca bakarak yerde birkaç adım yürüdü, tekrar kanat çırpıp yükseldi, görünmez oldu. sonra karşıdaki İGDAŞ trafosunun üstüne düştü küt diye. Ayağa kalkıp yürümeye çalıştı yine, üç adım atıp yıkıldı. Apartmandan çıkıp koştum, martıyı kucaklayıp içeri aldım.</p>

  <p>Apartmanın taşlarına yatırdık, Cengiz'le bana bakıyordu ürkek ürkek. Elimi maltının boynunda ve göğsünde gezdirdim, zayıf kalbinin düzensiz atışlarını duyuyordum. Havada baygınlık verici bir buğu, ağırlık vardı. Apartmanın içine kadar girmişti gaz.</p>

  <p>Martı kafasındaki düşüncelerden kurtulmak ister gibi iki yana sallayıp duruyordu, turuncu gagasını apartman taşlarına vuruyordu. Elime Talcid sıkıp yavaşça gözlerine sürdüm. “Sakin ol martıcık." dedim. "Lütfen biraz sakin ol. Birazdan her şey düzelecek.. Gökyüzünü derin maviliğini düşün sen bu arada. evrenin sonsuzluğunu düşün, düşünme şimdi bu gaz içinde sıkışıp kaldığımız şu daracık sokakları. Her şey düzelecek.”</p>

  <p>Martı gözlerime bakıp çırpınmaya devam ediyordu. kanatlarını apartman taşlarına vuruyordu. Cengiz koluma girmek istedi, “Bırak.” dedim Elime biraz daha Talcid sıktım martı kaçıyordu benden. Sıkıca tuttum kanatlarından biraz daha Talcid sürdüm gözlerine ve gagasına Sakinleşir gibi oldu, sonra yine çırpınmaya haşladı. Allah kahretsin Martılara ilk yardım yapacak insan mıydım ben? Bu nasıl memleketti böyle. Kimse görmüyor muydu şimdi o martıyıı acılar içinde yapayalnız debelenirken. Tükenmiş mudi insanlardaki şefkat stokları çoktan, ona hiç kalmamış mıydı?</p>

  <p>İnce uzun boynunu okşadım yavaşça. “Şimdi her şeyden çok seni anlayacak üzgün bir insana ihtiyacın var martıcık,” dedim. “O zaman bir bak bana, son kez bak Merak etme, hiçbir şeyi geri getiremeyecek pişmanlıklardan ve acıları dindiremeyecek sözlerden bir demet sunmayacağım şimdi sana. Bizi düşünme zaten, boş ver. O kadar da kara bir günümüzde değiliz, belki biraz yalnızız biraz da buruğuz, şimdi bizim hayallerimiz çalınık. olsun, olsun, idare ediyoruz martıcık. alışıyoruz, dünyaya alışıyoruz Yağmurun altında çıplak ayakla koştuğumuz günler gelecek, güneşte neşeli şarkılar söylediğimiz günler gelecek Bir yerden sonra insan umursamamaya başlar. Dertlerini anlatanlarınsa hâlâ bir umudu var demektir. Hadi sen de anlat martıcık.”</p>

  <p>Kanat çarpışları azalıyordu, kaldıramıyordu artık kanatlarını, matlaşmış gözleri yavaş yavaş uzaklaşıyordu bizden, batıyordu şarkısı Küçük, perdeli ayaklarını bir-iki sefer daha vurdu taşlara. Gözleri artık o acıyı aşamayacağını anladığı bir ifadeyle dondu, gövdesi kasıldı. Gecenin içinde iki kanat, ıkı parıltı kaldı ondan. Kalp masajı yapmayı düşündüm ama bir martıya nasıl kalp masajı yapılır ki?</p>

  <p>Cengiz kollarımın altından tutup var gücüyle çekü beni, “Bırak reis ’ dedi. “Bırak! Öldü. Öldü o martı!”</p>

  <p>Cengiz den kurtulmaya çalıştım, iyice geriye çekti, kurtulamazım sakinleştim bir süre sonra, kollarımı bıraktı. Döndüm, Cengiz'e sarıldım, “Özür dilerim kardeşim,” dedim. “Özür dilerim. Her şey için özür dilerim.”</p>

  <p>Sırtıma ve omzuma avuç içleriyle vurup, “Tamam reis," dedi. “Tamam, sorun değil.”</p>

  <p>“Sinem için de suçladım seni yok yere. Onun için de özür dilerim.”</p>

  <p>“Tamam reis, tamam, düşünme artık bunları. Unutalım, Arkadaşız biz.”</p>

  <p>Merdivenlere oturduk. Yerde yatan martının saydamlaşmış gözlerine, gazdan kararmış boz tüylerine, kasılıp kalmış kanatlarına baktım. O eski, tasasız günlerinde, hiç bilebilir miydi, belirsiz bir geleceğin belirsiz bir anında, yani tam o anda, yitip gideceğini böyle, sonsuza kadar. Yanaklarımı ellerimin arasına alıp bakmayı sürdürdüm ona. Geniş bulvarların üstünde, denizin enginliğinde ve gökyüzünün sonsuzluğunda ve eve giden yollarda yaşamak varken gazla dolu bu daracık sokaklarda ne işi vardı ki?</p>

  <p>En büyük aşklar bitiyor, bir pet şişe beş yüz yıl yaşıyor. peki sen şimdi niye öldün ki martıcık? Elektrik gelince mumları kim üfleyecek şimdi? Sabah olunca sinek ilacını fişten kim çekecek? Kim kapatacak ruhlanmızdaki o derin çatlağı? Yaralanan gururlanmızın acısını kim hafifletecek? Sıra ne zaman mutluluğa gelecek ya da iyiliğe ve adalete?</p>

  <p>Apartman kapısındaki camın yansımasından Cengiz’le kendime baktım. Sanki içimizdeki karanlık bizi yutmuş bambaşka bir biz küsmüştü onun yerine. İşte hep böyle olur hep böyle olur, gün başlarken alevlenen pencereler birer birer söner, gölgelenir ve karanlığa bırakır yerini Gecenin içinde iki iyi arkadaş kalır orada, bir ölü martı kalır, bir ruh kalır, kendileriyle baş başa, çekip gidenlerin bıraktığı boşluğa sarılarak. Olsun, ama olsun. Varsın perde kapanırken mutlu insan kalmasın bu sahnede. Gerçekler tüm çıplaklığıyla ortaya çıktığında her yer kararmış olsun! En sonunda hakikat onu en çok hak edenin olur. Üstümüze kapanan gecede en uzağa gidenin olur.</p>

  <p>Olsun, varsın olsun. Rahmetli dedemin her yeri ağrır da bir yeri hep daha fazla ağrırdı hastayken, benim hatıralarım da öyle olsun artık, o martının matlaşmış gözleri hep daha fazla acıtsın, İnsan sadece öğrenmek zorunda olduğu şeyleri öğrenir oğlum. Sadece acıyla öğrenilenler unutulmaz Ve ne vakit çekilirse çekilsin, insanın yüreğinin en derinlerinde hissettiği acı, o saf acı, bir imbikten süzülürcesine gelip insanın içine akan o katıksız acı, tüm zamanların acısıdır.</p>

  <p>Elektronik sigaramı çıkardım arka cebimden, poşete sarmıştım sıkıca, açtım poşeti, ölmüş martıya bakıp içmeye başladım. Keşke yaşarken tanışmış olsaydık. Yazık. Çok yazık, Gerçekten bana hitap eden bir martıydı. O martıyla arkadaş olmak isterdim. O martıyla uçmak isterdim. O martıyla vapurların peşine takılıp dans eder gibi sağa sola süzülmek isterdim. O martıyla sırf insanlar birazcık mutlu olsun diye, karnımız tok olduğu halde atılan simit parçalarını yemek isterdim. O martıyla çatılara tüneyip gün ağarırken ortalığı velveleye vermek isterdim. O martıvla gökvüzünün mavi sessizliğinde bir metronom çubuğu gibi alçahp yükselmek isterdim. O martıyla deniz fenerlerinin üstünde döne döne uçmak isterdim. O martıyla köpüren dalgaların arasında evimizdeymiş gibi rahat ve telaşsız gezinmek isterdim. O martıyla akşamüstleri dalgakıranlara konmak ve geçip giden günleri düşünmek isterdim. O martıyla yağmurlara bakmak ve hayatımızdan sessiz sedasız çıkıp giden insanları özlemek isterdim. O martıyı öpmek isterdim, o martıyı öpmek isterdim dostum.</p>
</body>
</html>
