<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>On Sekiz</h1>

  <p>Çektim gittim. Bizim eski evin oralarda dolaştım biraz, kaybolan ruhumu aramak için. Apartmanın arka bahçesindeki yapraksız, elektrik direklerini andıran kuru ağaçlara, hafif bir rampayla inilen demir kapılı kömürlüğe, balkonlardaki boş çamaşır iplerine göz gezdirdim. Apartmanın girişinde bir mobilyacı dükkânı vardı, eve gidip gelirken vitrinindeki koltuklara, yemek masalarına, sehpalara, sarı sıcak ışıklarla yanan ayaklı abajurlara bakardık, güven verirdi insana o dükkân, onu da kapatmışlar. Camında güneşten solmuş gazete sayfalan kalmış. Filler ve Gergedanlar Kötü Bir Yıl Geçirdi. 30 bin fil ve 950 gergedan kaçak av kurbanı. Yaklaştım vitrine, ellerimi yüzümün iki yanına siper edip burnumu cama yasladım, gazete sayfalarının arasından baktım içeriye, bir şey göremedim. Karşı kaldırıma geçtim sonra, yanmayan sokak lambasına sırtımı yaslayıp ellerimi cebime soktum, üçüncü kattaki eski evimizin pencerelerine baktım. Salonun ışığı yanıyordu, arka oda karanlıktı. 'Bizim eski evde şimdi kim yaşıyor acaba?’ diye merak etmemiştim hiç, bu kadarı da fazlaydı, ne önemi vardı ki, neyi değiştirirdi ki? Bekledim orada, neyi beklediğimi bilmeden. Biriyle buluşacakmışım gibi bekledim. Biz bir aile değildik, birbirine acı çektirmek için bir araya gelmiş insan topluluğuyduk. Yoktu çaresi çaresi yoktu dostum.</p>

  <p>Sahile yürüdüm, mendirek tarafına. Depremde yıkdan binlerce binanın molozunu denize dökmüşler, sonra da kocaman bir park yapmışlardı o doldurulmuş alanda, ölülerin ruhlarıyla dolu bir park, sessiz, sakin, karanlık. Dedem hasta olduğu zaman, "Bursa Tıp Fakültesi’ne götürelim seni,” dediler, istemedi. “Fakülte talebeleri üstümde çalışsın diye hasta olmadım ben,” dedi. “Devlet hastanesine götürelim o zaman,” dediler. “Devlete güvenmiyorum,” dedi. “Özele gidelim.” “Özele hiç güvenmiyorum. Bana Doktor Sami'yi bulun.” Kendisini iyileştirirse bir tek Doktor Sami’nin iyileştireceğine inanıyordu. Istranca Daglan’nda zatürre olduğunda Doktor Sami hayata döndürmüş onu. “Doktor Sami mesleği bıraktı, alkolik oldu,” dediler, dinlemedi. “Benim derdimden bir tek Doktor Sami anlar,” diye tutturdu. Dayımla Ayı Tufan Ağbi, Kırklareli’ne gittiler Doktor Sami’yi getirmeye. Üç gün sonra döndüler, Doktor Sami yolda kaçmış.</p>

  <p>Deprem anıtının oralarda gezdim biraz. Zihnim kopuk kopuk izlenimlerle doluydu, hiçbir düşüncenin üzerinde uzun uzadıya duramayacak kadar yorgundum. Büyük mermer sütunları üst üste koyup depremde ölen herkesin ismini kazımışlardı üstlerine. O kadar çok isim vardı ki hepsini okuması bir gün sürebilirdi. Duygulardan uzak, teknik bir okuma yapmak kaydıyla tabii. Ölen ismin sahibini düşünmeye, acaba nasıl bir insandı diye merak etmeye başladığın an bitiremezdin okumayı. Muhtemelen hiç kimse baştan sona okumamıştı o anıtı, okumayacaktı da. Bu nasıl bir anıttı lan! Ayrıldım oradan, denize paralel yürümeye başladım. Arkamdan pır pır ederek yaklaşan teknenin sesini duydum, geçti beni, dümdüz devam etti yoluna, küçük bir baİlkçi teknesiydi, üstünde kırmızı bir lamba vardı, açıklara kırdı dümeni, gitgide ufaldı, titreyen kırmızı bir nokta oldu en sonunda.</p>

  <p>Başhekim arkadaşı uzun uzun konuşup hastaneye gitmeye razı etmişti dedemi. O güne kadar göz doktoruna bile gitmemişti. Dostlar Kıraathanesi ne, elinde bond çantayla gelen bir amca vardı, çeşitli numaralarda gözlükler olurdu çantasında deneme yanılma yoluyla bulup alırdı gözlüklerini. Dedeme pankreas kanseri teşhisi koydular, Steve Jobs'un hastalığı dâhilerin çilesi. Teşhisi koydukları akşam bir büyük rakıyla geldi eve, yalnız başına içti biraz. Salonun kapısına gittim ayakuçlarıma basarak, kirpiklerinde kalmış iki damla gözyaşı gördüm, ona baktığımı fark edince gülümsedi, eliyle çağırdı yanma, karşısına oturdum, “Dede lütfen üzülme,” dedim. “Ben geçen sene apandisit ameliyatı olduğumda herkes hediye almıştı bana. Sana da her istediğini alırız. Evimizi satıp Porsche alalım mı sana?” Kederle gülümseyip başımı okşadı, “Ölüyorum Çağlar,” dedi. “Porsche’yi ne yapayım, bana biraz beyaz peynir alın Migros’tan.”</p>

  <p>Çok az insanla görüştü hastayken. Onu görenler gülümsemeye başlıyordu hemen, dedemi öyle bitkin ve çaresiz görünce o kadar üzülüyorlardı ki belli etmemek için gülümsüyorlardı mecburen. Her ziyaretçiden sonra daha beter oluyordu. Zamanla saçları döküldü, kaşları bile döküldü, kimseyle de görüşmedi bir daha. Benimle bile çok az konuştu. Bir gece dedi ki bana, “Çağlar,” dedi. “Sonunda bu da oldu evlâdım." “Ne oldu dede?” dedim. Cevap vermedi.</p>

  <p>Kıyıdere Anadolu Lisesi’nin bahçesindeydik o sabah. Dedemi Kanser Eden Parti’nin müşahitleri yirmi oy farkla kaybettikleri ilk sayıma itiraz etmişlerdi, ikinci defa sayılıyordu oylar. Annem aradı, 'Deden fenalaştı gelin hemen,’ dedi, dayımla gittik hastaneye, kendinde değildi. Sonra biri koştu geldi dayıma, “Sandık Başkanı’na baskı yapıyorlar, bizim oylarımızı geçersiz saydırıyorlar," dedi. Dayım, “Çağlar sen lüd,” deyip gitti. İki saat sonra annemi arayıp, “35 oy farkla kazandık," dedi. “Kesin sonuç.” Dedem de o zaman açtı gözlerini, “Ayfer ne oldu?” diye sordu anneme. “Seçimi Altan kazanmış," dedi annem. Dedemin son sözü de o an çıktı ağzından. Annemle ben vardık bir tek odada. Şimdi ne söylediğini yazmayacağım. Bütün vücudunu saran yaraları nedeniyle çok savunmasız görünüyordu. Derin bir umutsuzluk içindeydi, maddi manevi acılar içindeydi, öyle bir durumdayken de ne söylediğinin ne önemi vardı ki? Ölmeden önce söylenen son sözlere gösterilen bu ilgiyi de anlamıyorum zaten. Çevremiz yaşayan ölülerle dolu, paketlenmiş, etiketlenmiş, bir kenara atılıp unutulmuş, hatırlandığı zaman da lanetle hatırlanmaya mahkûm edilmiş insanlar. Onların sosyal ölülere dönüşmeden evvel sarf ettikleri son sözlere ilgi gösterilse, o zaman bir anlamı olurdu belki bu merakın.</p>

  <p>Herkesin yakasında dedemin fotokopiyle çoğaltılmış fotoğrafları vardı cenazede. Merkez Camisi nin avlusu dolup taşmıştı, sokak da doluydu, cami avlusuna bakan apartmanların balkonları da. Daha iyi görebilmek için agaçların üstüne çıkanlar bile vardı. Herkes dedemin tabutuna bakıyordu. Musalla taşının mermeri güneş ışığında parlıyordu. Dedemin Alcatel’i cebimdeydi, titreşime almıştım, dedem severdi telefonunu titreşimde tutmayı. Bazen kendini aratırdı durup dururken “Çağlar,” derdi, “bu alet gerçekten bir mucize. Şuna bak, nasıl da titriyor." Cebimde sürekli titriyordu telefon, öldüğünü duyan arıyordu dedemi, sanki öbür dünyadan konuşabilirmiş gibi. Salondaki vitrinin alt gözünde Arıların küçük bir bayrağı vardı, onu kovmuştum tabutun üstüne. Kimsenin İplemediği Atların İlçe Başkanı geldi o ara yanıma, “Çağlar.” dedi. “Arılar bize katıldı çoktan, o bayrağın orada durması doğru değil. Dayına söyledim, sana sormamı söyledi. Bizim bayrağı mı koysak acaba?” “Sen lütfen sus,” dedim. “Sus ve saygı göster. Siyaset konuşulacak yer değil burası.”</p>

  <p>Cenaze namazı öncesi caminin müezzini, cübbesinin kenarına iliştirdiği yaka mikrofonunu iki parmağıyla tutarak güzel bir konuşma yaptı. Ne dediğini hatırlamıyorum şimdi. Söylediği hiçbir şeye gıcık olmadığımı hatırlıyorum sadece. O kadar çok insan toplanmışken fiyakalı birkaç laf edip kendimi öne çıkarayım dememişti. Namaz kılındıktan sonra tabut omuzlarda cenaze arabasına taşındı. Dayım, ben ve müezzin öne bindik. Arkamızdaki konvoyla beraber mezarlığa doğru yola çıktık. Fetih Caddesi’ne çıkınca kaldırımların iki yanının ve apartman balkonlarının insanlarla dolu olduğunu gördük. Bir alkış tufanı başladı, saygıyla uğurluyorlardı dedemi, el sallayarak, ağlayarak, alkışlayarak, o caddeyi dedemin yaptığını unutmamışlardı. Kesme çiçekler atıyorlardı cenaze arabasına, Kıyıdere'de kesme çiçekçiliği dedemin geliştirdiğini unutmamışlardı.</p>

  <p>Parkın sonuna kadar yürüyüp Eski TlGEM’in içindeki şantiyeden geçtim. Mendireğin beton yoluna çıktım. Deniz kokusu vurdu burnuma, arıtma tesisi lağım pompalamaya ara vermişti. Martılar tepemde dönüp duruyordu. Biri çığlık atmaya başlayınca diğerleri de katıldı ona. Beni beklemişlerdi sanki. Yumruğumu salladım martılara, “Hitchcock reis biliyordu,” diye bağırdım. “Ne mal olduğunuzu Hitchcock reis biliyordu. Bize saldıracağınız günü bekliyorsunuz. Hiçbir zaman benim güvenimi kazanamayacaksınız. Acımıyorum size! Acımayacağım hiçbir zaman! Defolun gidin buradan! Gidin İstanbul’daki vapurların arkasından simit dilenin!”</p>

  <p>Kefen mezara indirilene kadar çok sakindim. Kendi soğukkanlılığıma kendim de şaşırmıştım aslında. Dayımla Ayı Tufan Ağbi inmişlerdi boş mezara, dayım kefenin baş kısmından Ayı Tufan Ağbi de ayaklarından tuttu, çok zayıflamıştı dedem, bir deri bir kemik kalmıştı son aylarında, müminin talimatları doğrultusunda kıbleye çevirdiler. Toprak atıldığında kefenin üstüne gelmesin diye beton çubuklar yerleştirip mezar duvarında bir üçgen oluşturdular. Küreklerle toprak atılmaya başlandı. Dua eden müezzinin yanında diz çökmüş mezara bakıyordum. Karşıdan vuran ikindi güneşi el değiştiren küreklerin üstünde parlıyordu, ölünecek hava değildi, çok güzeldi hava. Orada beni seven dürüst bir insan yatıyordu. Mezar toprakla doldukça hayattaki son desteğim olan o insanı da yitirdiğimi anladım. “Ne olurdu Tanrım,” dedim. “Ne olurdu dedem elli sene daha yaşasaydı. Şu kaç milyon yıllık dünyada, elli sene daha yaşasa eline mi yapışırdı benim güzel dedem? Elli sene çok mu? Yirmi beş sene o zaman. O da mı çok? Ne cimri bir Tanrı’ymışsın. Azıcık adaletin kaldıysa, dünyaya o büyük merhametin yeniden hâkim olmasını istiyorsan dedemi on beş sene daha yaşatırsın. Hadi on olsun! Beş olsun! O da mı çok? Duyamıyorum seni Tanrım. Ha! Ne dedin? Duyamıyorum. Bir sene de mı olmaz? Bir ay da mı olmaz? Bir hafta? Bir gün? Bir akşam? Bir kadeh rakı daha içsin bari! Bir hoşça kalın desin, gözüm arkada kalmayacak desin. Ona da mı hayır!” Hâlâ özlüyorum dedemi, yağmurlara bakıp özlüyorum. Kimsenin kullanmadığı telefon kulübelerine, unutulmuş yan yollara, kurmalı kol saatlerine, tüplü televizyonlara, dandik antenlere, o antenlerin yükselticilerine, VHS kasetlere, işporta gözlüklere, ilk cep telefonlarına, geçmişten kalan ne varsa, en saçma sapan şeyler bile olsa onlara bakıp özlüyorum dedemi. Dedemi özlediğimde de sadece onu değil, hatta ondan da çok o andaki ruh halimi özlüyorum. Dedemle birlikteykenki kendimi özlüyorum.</p>

  <p>Mendireğin ucunda, biri yeşil biri kırmızı yanan deniz fenerlerinin arasında durdum. Karanlık kayalara vuran karanlık dalgaların sesini dinledim. Karşıya diktim sonra gözlerimi, İstanbul’a, Adalara baktım, ışıl ışıldı. Gözlerimi alamıyordum o ışıklardan. Hava açıktı, tek bulut yoktu aramızda, elimi uzatsam dokunabilirmişim gibi yakın gözüküyordu o ışıklar. Ne zaman böyle karşıda, İstanbul'da ışıklar patlasa, benim içimde bir şeyler kararır. “Ingilizler,” diye bağırdım karşıya doğru. “Hepiniz Ingilizsiniz! Gidin Manehester’da yaşayın!”</p>
</body>
</html>
