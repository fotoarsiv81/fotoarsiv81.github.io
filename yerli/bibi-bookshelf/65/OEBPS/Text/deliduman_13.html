<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>On Üç</h1>

  <p>2 Haziran Pazar, Adalar Iskelesi’ndeki İDO Kale’nin bahçe tarafında oturmuş, çay içip profiterol yiyorduk kız kardeşimle. Denizin üstü güneşte pul pul parlıyordu. İskelenin biraz ötesinde balık tutan beyaz saçlı bir adam vardı. Küçük bir iskemleye oturmuş, sırtını elektrik trafosuna yaslamıştı. Oltasını, içine çimento döktüğü orta boy bir teneke kutunun içine sabitlemişti. İlk defa öyle bir olta görüyordum. Kız kardeşim profiterolünü bitirdikten sonra, “Çağlar,” dedi ama devamım getirmedi. Bir şey söylemek isteyip çekindiği belliydi. Minik burnunun ucuna dokundum parmağımla, “Söyle bebeğim,” dedim.</p>

  <p>“Annemle babam neden ayrıldı?”</p>

  <p>Kaşığımı profiterolün içinde gezdirip düşündüm biraz, “Bilmiyorum," dedim. “İnsanlar çok çabuk ayrılıyor artık.”</p>

  <p>“Anneme sordum, geçinemedik dedi. Ama daha ciddi bir sebebi olmalı bence...”</p>

  <p>“Haklısın," dedim. “Ontolojik sebepler lazım ayrılmak için.”</p>

  <p>“O nasıl oluyor?”</p>

  <p>"Birini mutlu eden şeyler diğerini mutsuz edince.”</p>

  <p>“Neden öyle oldular ki?”</p>

  <p>“Kim bilir?”</p>

  <p>Garson geldi, elindeki tepsiyi masanın üstüne koyup boş tabaklan bardaktan aldı.</p>

  <p>“Bir profiterol daha ister misin?” diye sordum kız kardeşime.</p>

  <p>“Evet ama hayır.”</p>

  <p>“Nasıl?”</p>

  <p>“İstiyorum ama yemeyeceğim.”</p>

  <p>Ellerimi masanın üstünde kavuşturdum, başparmaktanım birbirinin çevresinde döndürmeye başladım, “Hazır konu açılmışken,” dedim. “Sana bir şey söyleyeyim o zaman. Ama sakın seni eleştirmek için söylediğimi zannetme.”</p>

  <p>“Tamam.”</p>

  <p>“Annemin yanında bu güzellik konularını açmazsan iyi olur, hassas bir dönemde zaten, biliyorsun.”</p>

  <p>“Biliyorum Çağlar, dün çok kızgındım, üzgündüm. O yüzden öyle konuştum. Selülitlerini söylemedim zaten, tuttum kendimi.”</p>

  <p>“Annemde selülit yok ki.”</p>

  <p>“Dikkatli baktın mı? O kadar emin olma bence.”</p>

  <p>Annemle konuşmadığımız bir sürü konu vardı, buna benzer, kontrolünü kaybetmesini istemiyorduk çünkü. Babamın kız arkadaş yapıp bayram tatilinde Prag'a gittiğini öğrendiğinde, çeyizinden kalan bütün porselen tabaklan kırmıştı. Bir tek o zaman karşıma alıp konuşmuştum onunla. “Bak,” demiştim. “İstersen sen de kendine bir erkek arkadaş bul ve Amsterdam'a gidin." “Benimle düzgün konuş.” demişti. “İyi tamam.” demiştim ben de. “Babam her boku yerken sen de evdeki bütün tabağı tencereyi kır, böyle çok daha mutluyuz sanki.”</p>

  <p>Annemin bir erkek arkadaşı olsaydı, ara sıra gelip bizde otursaydı, çekinseydi bizden, samimiyet kurmak istediğinde soğuk davransaydık, eli ayağına dolaşsaydı, bu durumdan çok daha iyi olurdu. Olur muydu? Olabilirdi. Belki. Yani. Eh işte. Emin değildim. Annemle konuştuktan sonra balkona çıktım kafannla bir ton soru işaretiyle. Karşı apartmandaki açık televizyona baktım, yansı gözüküyordu koca televizyonun. Diğer yanda ne olduğunu göremiyordum, bir adam vardı ama kiminle konuştuğu belli değildi. Silahını çıkardı, ateşledi. Nereye, kime? Belli değil. Başka sahneye geçti. Öyle baktım o televizyona. Her şeyi anlıyormuşum gibi hissettiğim anlarda bile hep bir şüphe oluştu kafamda. Karşı komşunun vanm televizyonunu seyredip annemin olmayan erkek arkadaşını düşünürken ağlayacak gibi oldum o balkonda. Sanki içeride oturuyordu amınevlâdı. Benimle bir derdi yoktu. İyi çocuktum ona göre. Annemle seviştikten sonra benden bahsediyorlardı, bizim Çağlar diyordu bana, akıllı çocuk, severim keratayı, iyi ki doğurmuşsun. Bir hafta boyunca aklımdan çıkmadı annemin hayalî erkek arkadaşı. Annemin boynunu öperken görüyordum onu, omuzlarını öpüyordu sonra, sutyeninin kopçasını açıp göğüslerini öpüyordu, benlerini öpüyordu, aynanın önünde domaltıyordu sonra. Aman Allah’ım! Napıyonuz lan siz! Annemin telefonunu çantasını falan karıştırmaya başladım. Dairedeki biriki mesai arkadaşından şüphelendim, suçladım onu yok yere. Onu suçladığım için babama olan kızgınlığım daha beter arttı, iyice sinirli bir tip olup çıktım. “Allah kahretsin!” diye bağırdım bir akşam. “Beni içine soktuğunuz şu duruma bakın. Çağlar lyice’ye ne yaptığınıza dönüp de bir bakın!” Adalar vapuru geldi, her manevrasında çevresine beyaz köpükler saçarak ağır ağır yanaştı iskeleye, halatlar atılıp bağlandı. Kız kardeşimi yolcu çıkış kapısının kenarına götürdüm, biraz ötede durup elektronik sigaramı tüttürmeye başladım. Vapurdan inen yolcuları tasnif ediyordum, gençler ve yaşlılar, çantalılar ve çantasızlar, iner inmez sigara yakanlar ve yakmayanlar, taksi arayanlar ve aramayanlar, çevresine hayretle bakanlar ve bakmayanlar, bekleyeni olanlar ve olmayanlar, Japon turistler ve dünyanın geri kalanı, çiftler ve yalnızlar ve gruplar, herkes indi o vapurdan, babam hariç. Kız kardeşimin yanma gittim.</p>

  <p>“Acaba babamı arasak mı?” dedi. “Vapurun içinde düşüp kafasını bir yere çarpmış olmasın.”</p>

  <p>Annemi arayıp “Şunu bir arasana,” dedim. “Neden gelmemiş?”</p>

  <p>Kız kardeşim, “Sen niye aramıyorsun Çağlar?” diye sordu.</p>

  <p>“Bunu daha önce konuşmuştuk bebeğim. Aynı tartışmaya girmeyelim.”</p>

  <p>“O zaman ben kendime cep telefonu alınmasını istiyorum. Belki de babam vapurun içinde düştü, yaralandı şimdi.”</p>

  <p>“Babam vapurun içinde falan düşmedi, merak etme. Annem arar birazdan.”</p>

  <p>“Çok acımasızsın.”</p>

  <p>“Ben mi acımasızım?”</p>

  <p>Göğsümün ortasında bir boşluk oluştu, sonra da o boşluğa bıçak gibi bir acı doldu. Bir bardak kızgın yağ içmiş gibi oldum. Gömleğimin yakasını çekiştirdim iki yana.</p>

  <p>“Bakar mısınız?” diye seslendim az evvel yolcu çıkışını açan görevliye. “Vapurun içinde düşüp kalan var mı acaba?”</p>

  <p>“Hayır.”</p>

  <p>“Duydun mu?” diye sordum kız kardeşime.</p>

  <p>“Görmemiştir,” dedi.</p>

  <p>“Görmemiş midir? Gel o zaman bakalım.”</p>

  <p>Kız kardeşimi elinden tuttum, vapura doğru yürümeye başladık.</p>

  <p>“Nereye?” diye seslendi arkamızdan görevli.</p>

  <p>“Vapura bakıp geleceğiz.”</p>

  <p>“Oraya giremezsiniz, yasak.”</p>

  <p>Karnım uzaüp "Kıyıdere Belediyesi Halkla İlişkiler,” dedim. Görevli kana bakmadı bile, "Fark etmez,” dedi, “Yasak." "Bak," deyip meydandaki vapuru gösterdim görevliye, “Sizin şehir hatlarının hurdaya çıkardığı o kocaman vapuru alıp bu ilçenin meydanına koyan at kafasının yeğeniyim ben. Sıradan bir belediye başkanının yeğeni zannetme. O yüzmeyen vapura bile para ödedik biz, belki de bu yüzden yargılanırız ileride, bırak da o kadar hakkımız olsun, şu vapurun içine bir bakalım, kız kardeşimin içi rahat etmeyecek yoksa.”</p>

  <p>Annem arıyordu, telefonu açtım.</p>

  <p>"Son anda önemli bir işi çıkmış,” dedi. “Haber de verememiş. Çok özür diliyor.”</p>

  <p>“Pazar günü ne işiymiş bu?”</p>

  <p>“Konuşma yapması gerekiyormuş.”</p>

  <p>“Ne konuşması?”</p>

  <p>“Bilmiyorum.”</p>

  <p>“Bilmiyor musun? Nasıl bilmiyorsun ya! Sormadın mı?” “Çağlar bana bağırma! Bu Taksim meseleleriyle alakalı bir şeymiş işte. Miting mi ne olacakmış, orada konuşacakmış. Ne bileyim ben. Bu da mı benim suçum?”</p>

  <p>“Tamam. Senin suçun değil. Al kız kardeşime anlat o zaman senin suçun olmadığım. Babasını vapurun içinde düştü zannediyor.”</p>

  <p>Telefonu kız kardeşime verdim. Önüne bakıp bir şey söylemeden annemi dinledi. O ara görevli bana bakıyordu, “Ailevi bir mesele,” dedim.</p>

  <p>Kız kardeşim, annemle konuştuktan sonra iskeleden çıktık. Balık tutan adamın olduğu tarafa yürümeye başladık. Oltada bir hareketlenme olunca adam iskemlesinden kalktı. Oltayı kontrol edip misinayı çekmeye başladı. Kenarından yosun öbeklerinin sarktığı siyah bir poşet çıktı sudan, deniz çöpü.</p>

  <p>Cebimdeki telefonun titrediğini duydum, bir süre bakmadım, en sonunda dayanamadım, yıkardım cebimden, babam arıyordu, meşgule aldım.</p>

  <p>“Babam mıydı?” diye sordu kız kardeşim.</p>

  <p>“Evet.”</p>

  <p>“Neden meşgule aldın?”</p>

  <p>“Zihnimi yeterince meşgul ediyor zaten, bir de telefonumu etmesin.”</p>

  <p>“Benimle konuşmak istiyordu belki.”</p>

  <p>“Seninle mi konuşmak istiyordu? Seninle konuşmak isteseydi burada olurdu. Meydanı işgal edenlerle konuşmak istiyor o. Bu yüzden Taksim’de kaldı.”</p>

  <p>Elimdeki telefon yine titremeye başladı.</p>

  <p>“Al bir daha arıyor," deyip kız kardeşime gösterdim telefonu. “Konuşmak istiyorsan al buyur konuş. Bizi bu durumlara düşüren biriyle konuşmak istiyorsan al buyur konuş lütfen. Annemi terk edip gidip genç kız arkadaş yapan, seni haftalardır arayıp sormayan, bütün bu vefasızlıkları yaparken memlekette isyan çıkarmaktan da geri kalmayan ateist provokatör biriyle konuşmak istiyorsan al buyur konuş. Ben engel olmayayım.”</p>

  <p>Telefonu kız kardeşime verdim, “Ama onunla konuşursan benimle de bir daha konuşma," dedim.</p>

  <p>Dudaklarını büküp telefona baktı bir süre öyle, “Haklısın Çağlar,” dedi en sonunda. “Üç haftadır gelmedi, beni hiç merak etmedi, hep benden daha önemli toplamdan vardı.”</p>

  <p>"Bekâr arkadaş toplantısıdır. Bu aralar kimi götürsek diye tartışıyorlardı.”</p>

  <p>“Öyle değil. Bizimle alakalıymış.”</p>

  <p>“Nasıl bizimle?”</p>

  <p>“Sizin geleceğinizle alakalı dedi.”</p>

  <p>“Demagojiye bak! O önce kendi geçmişini düzeltsin de ondan sonra bizim geleceğimize baksın.”</p>

  <p>"Haklısın Cağlar. Bir hafta gelmedi, iki hafta gelmedi, üçüncü hafta gelmevince benim geleceğim de geçmiş oldu ”</p>

  <p>"Büyük filozofsun. ”</p>

  <p>"Bir daha babamla konuşmayacağım.”</p>

  <p>"O kadar da abartmana gerek yok," dedim. "Sonuçta biyolojik olarak hâlâ baban, bütün köprüleri atmasan da biraz mesafe kovmanda fayda var.”</p>

  <p>Şehit Üsteğmen Necati Karapınar Parkı na yürüdük. Rüzgârda hafifçe sallanan boş salıncakların arkasındaki bir banka oturduk. Zincirle demire bağlıydı salıncaklar, yere düşen gölgeleri de hafifçe sallanıyordu o rüzgârda. Parkın merkezindeki temsilî topun yanında, bardakla süt mısır satan, yeşil arabalı bir kadın duruyordu. "Mısır alalım mı?” diye sordum, “istemiyorum.”</p>

  <p>Kız kardeşimin gözleri boş salıncaklardaydı, “Hani ben bire giderken salıncağa sıkışmıştım, hatırlıyor musun?” diye sordu.</p>

  <p>“Evet,” dedim. “Çok eğlenmiştik o gün.”</p>

  <p>“Ben hiç eğlenmemiştim. Herkes gülüyor diye gülmüştüm. Çağlar ben niye böyle şişmanım?”</p>

  <p>Kız kardeşime dönüp baş ve işaret parmaklarımla kamımı sıktım, “Ben de şişmanım,” dedim. “Ne var. Bu dünyayı şişmanlar kurtaracak. Bu dünyaya adaleti getirirse dalga geçilen şişmanlar getirir.”</p>

  <p>“Hayır. Sen şişman değilsin. Malt bira sevdiğin halde normal bira içiyorsun. Bir sürü patates kızartması yiyorsun yanında. Şişmanlamaya çalışıyorsun ama beceremiyorsun. Sen şişman değilsin, annem şişman değil, babam şişman değil, ben uzaydan mı geldim?”</p>

  <p>“Saçmalama,” dedim. “Dedem şişmandı, Ayı Tufan Ağbi’yi biliyorsun, Bilge Abla'yı biliyorsun, Reçko Baba da şişman. Sen ailemizin bir üst kuşağının yapısal özelliklerini taşıyorsun. En sağlam kuşak. Hem fiziki olarak hem de karakıcı olarak. Her açıdan kalıplı adamlar Arnavutluk'la hüküı„el düşürdüler.”</p>

  <p>“Mısır alsak mı?” diye sordu.</p>

  <p>“Gidip alayım. Üstüne ketçap mayonez ister misin?”</p>

  <p>“Evet. Hardal varsa ondan da koysun.”</p>

  <p>“Tamam.”</p>

  <p>Mısırcı kadına giderken “Çağlar," diye seslendi arkamdan kız kardeşim. Dönüp baktım.</p>

  <p>“Beni gerçekten seviyor musun?" diye sordu.</p>

  <p>Yanına dönüp yanaklarını avuçlarıma aldım, dedim ki. “Tabii ki de seviyorum aşkım,” dedim. “O nasıl soru?”</p>

  <p>“Galiba senden başka kimse beni sevmiyor,” dedi. “Dişleri telli diye Efekan’ı sevdim. O bile beni sevmedi.”</p>
</body>
</html>
