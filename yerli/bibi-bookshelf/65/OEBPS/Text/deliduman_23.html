<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi Üç</h1>

  <p>Günün ilk ışıkları indiklerinde tek tüktüler, uzun gövdeli ağaçlardan yansıyarak ağır ağır çoğaldılar, başta donuktular, canlanıp renklendiler, tentelerde alevlendiler, tepemizdeki yapraklardan süzülürken yeşile de boyandılar biraz, parkta sabah oldu. Çadırlarda, hamaklarda, muşamba üstüne serili battaniyelerde, demir kolçaklı ahşap banklarda; yan yana, sırt sırta, omuz omuza, kucak kucağa ve yalnız başlarına uyuyanlar uyandı. Ben kolumda yürüyen karıncayı minimum zararla alıp iki parmağımın arasında tutmuş, yuvasına yakın bir yere bırakmaya çalışıyordum o sırada. Karıncayı bıraktıktan sonra dumanı tüten çorbanın başına geçtim, esnedim, kepçeyi tencerenin kapağına vurdum dört-beş sefer. “Sen seslen şimdi,” dedim Meti’ye. “Ben utanırım.”</p>

  <p>Meti dediğim, dün gece panelvandan suları makineli tüfek gibi atan tipti, yanımda duruyordu, “Çorba hazır arkadaşlar,” diye bağırdı, arka arkaya, dört-beş sefer, kibarca ama içmeyen olursa da hır çıkarmaya hazır, tarzı gereği. Uykulu yüzler ağır ağır sıra olmaya başladı bariyerlerin arasında. Tencerenin sıcak kapağını bezle tutup açtım, birden duman buğusu kapladı etrafı, çorbanın kokusunu almış yüzlerdeki sabırsızlık ifadelerini seyrettim, kendimi işe yarar hissettim biraz, nedense, uzun zaman sonra, çorbayı yaparken değil de tam o anda.</p>

  <p>Kız kardeşimin kayıp ilânlarını yapıştırmıştım kuyruğa giren herkesin görebileceği yerlere. Pek çok kişi, “Aaaa! Bu kız bulunmamış mıydı? Bulunmaz olur mu canım? Dün mitingde bulundu, ben gördüm, kesin bulundu," falan filan diye konuşmaya başladı. “Hayır hayır hayır,” diyerek tek tek göz kontağı kurmaya çalıştım herkesle, açıkladım durumu. Kuyruktaki herkesi ikna ettim ama buz dağının görünen yüzüydü bu, kepçeyi Meti'ye emanet edip Twitter’a girdim. “KIZ KARDEŞİM HALA BULUNMADI!!! DÜN MİTİNGTE BULUNAN KIZLA SADECE İSİM BENZERLİĞİ VAR! O BAŞKA BİR ÇİĞDEM!!! BUNUNFARKINDAOLMAYANLARACİLRTPLS’’ diye tweet attım. Onun üstüne de tabii, yok bulundu, yalan söylüyorsun diyen mi istersin, duygu sömürüsü yapmakla suçlayan mı, çocukların orada ne işi var deyip alakasız argümanlarla konuya dalan mı, paylaştığı görsellerde en iyi arkadaşım dediği Cengiz kimmiş, yoksa bu bir danışıklı dövüş mü diye dedektifliğe soyunan mı? “YALANLARA HEMEN İNANIYORUZ GERÇEKLERE İNANMAKSA BİRAZ VAKİT ALIYOR” diye toplu cevap yazdım, anlayacaklara. Daha beter coştular: “İki gündür tweet atan bu T.Ç. İyice sahtekârı kaybolan kızın abisi değil arkadaşlar ++++ onunla bir akrabalığı yok, ben ilk günden beri parkta yatıyorum yalan söylüyor şerefsiz ++++ Onca çatışmanın arasında bir de senin gibi takipçi sayısını arttırmaya çalışan OÇ’larla mı uğraşacağız lan?” En acısı da şuydu: “Bu yalancıyı ACİL SPAM ARKADAŞLAR --------&gt; @geceninsabirlisesi #yalancilarispamliyoruz #verspamikurtul”</p>

  <p>Hesabımı komple kapatmayı düşündüm o an, duyarlı takipçilerim sayesinde spam’lenmek gibi bir endişem de olmamasına rağmen üstelik, vazgeçtim sonra, ne gereği vardı, neyi değiştirirdi ki? Onu bile sorgularlardı ayrıca, hesabını kapattı gitti, demek ki kesin yalan söylüyordu derlerdi. İnsanların gündelik kötülükleri işte, her yerden fışkırmaya hazır, ideolojiler üstü, derin, silinemez. Başkalarının kafasına hâkim tokmağı gibi vurmaya hazırızdır her zaman o gündelik kötülükleri, asla vazgeçmeden, günün her saati, fazla mesai ücreti de talep etmeden. Tanrım! Ey Tanrım! Gündelik kötülükleri atom yağmuru gibi üstümüze yağdırsın diye mi yarattın insanı? O zaman insanla birlikte Twitter’ı da yaratsaydın ya hemen. Çamurla değil de tweet’le yogursaydın ya onu! Mademki ruhen buna hazırdık, mademki ahlaken buna yatkındık, niçin binlerce yıl beklememiz gerekti ki bu teknolojiyi? Şimdi ne Anayasa Mahkemesine gitmek istiyorum ne de Avrupa İnsan Haklan Mahkemesine, her şeyden önce sana, bütün bilinemezliginle sana başvuruyorum Tanrım! Farkındasındır umarım, dedem öldükten sonra ilk defa sesleniyorum sana, araya uzun zaman girdi, hayatımda açtığın derin yaraları unutmuşsundur çoktan, belki de beni bile unutmuşsundur komple. Olsun, varsın olsun sorun değil, aramızdaki bütün bağları koparmayalım lütfen, hadi gel geçmişi unutalım, barışalım artık canım Allah’ım. Kusura bakma, ben agnostik olduğum için bugüne kadar sana hep Tanrım dedim, belki de buna kızdın, o yüzden geri dönüş yapmadın bana. Çok özür dilerim senden o zaman, sen bağışlayansın büyük Allah’ım, beni de bağışla. Ve lütfen cevap ver bana, dokuz yaşındaki kız kardeşini arayan bir agbiye yapılan bu zulüm niyedir? Bu spam çagrılarının, bu sosyal medya linçinin arkasında hangi güçler var? Olaylara müdahale etmenin zamanı gelmedi mi sence de? Bugün milyonlarca kullanıcı timeline’da gırtlak gırtlağa gelmişse, birbirlerini dinlemeden bağırıp çağırıyorsa, feryat ediyorsa, o çığlıklar elbet senin de kulağına geliyordur, değil mi, fısıltı düzeyinde de olsa geliyordur bir şeyler. Var mı acaba bir çözümün? Kıyamet yakın mı diyorsun? İyi de bizim kıyamete ihtiyacımız yok ki canım Allah’ım! Temelinden sarsılıp yıkılmamış neyimiz kaldı ki bugün elimizde, daha başımıza neyi yıkacaksın? En azından bizim için, Türkiye açısından söylüyorum yani, çerçeveyi biraz daraltırsak, fakir kalmış ruhların ülkesi. Bizim için kopardığın kıyamede Danimarka’da kopardığın kıyamet aynı mı olacak şimdi? İsviçre’yi yıkarken bizi de mi yıkacaksın? Almanya’yı Fransa’yı döverken bize de mi tekme tokat dalacaksın? Bu mu ilahi adaletin! Tamam, ahlak da onlarda kalsın teknik de, ama böyle de çok güçlü olmadılar mı? Bize de biraz ruh takviyesi yap o zaman. Dostoyevski’nin ruhunu bağışla bize. Bize Dostoyevski’nin ruhunu gönder, bir de Rusça çevirmen. Ondan evvel kıyameti koparırsan eğer uluslararası konjonktür açısından büyük haksızlık olur. Lütfen cevap ver bana! Cevap ver artık Allah’ım! Peki, peki. Anladım, tamam. Çok teşekkür ederim. 2024-2032-2114. Bu yıllara dikkat edin.</p>

  <p>Twitter’ı kapatıp iPhone’numu arka cebime koydum. Gözlerimi, tam karşımda, ipleri park lambasıyla ağaç gövdesi arasına gerilmiş, sabah rüzgârında yelken gibi şişmiş, açık mavi pankarta diktim, kendimi unutana kadar baktım ona, gerçekten bana hitap eden bir pankarttı, ‘Artık Yeter’ yazıyordu üstünde. Beş dakika kadar sonra büyük oranda sakinleşmiştim. Sıranın sonuna yeni gelen, V maskesi takmış, tedirgin harekederle sağı solu kolaçan eden birinden şüphelendim o esnada. Aslında yandan ayırdığı saçlarıydı ilk başta beni şüpheye sevk eden. Maskemi yüzüme indirip bariyerlerin öbür tarafından yaklaştım, karton kutunun içindeki jelatine sarılmış karışık sandviçleri, hiç öyle bir şeye ihtiyaç yokken, baştan düzenleyip biraz daha karışık hale getirdim. Sıra ilerledikçe aynı hizaya geldik, havadan sudan laflar gibi, “Selam kardeş,” dedim. “Mutlu direnişler. Maskeyi metro çıkışından mı aldınız acaba?" Cevap vermek yerme başını öne arkaya sallayınca şüphelerim arttı Kız kardeşim sabah çorbasına bayılırdı, üç kilometre öteden alabilirdi kokusunu, eğer parkın içinde bir yerlerde saklanıyorlarsa, yakalanmayı göze alıp böyle bir riske girmeleri gayet mantıklıydı. Yine de emin olamıyordum. Elleri cebindeydi, görememiştim daha. “Ben de metro çıkışından aldım,’ diye devam ettim. “İstiklâl’de de vardı ama orada on lira dediler, almadım Sakalının boyası daha siyah diye, Guy Fawkes a biraz daha benziyor diye, beş lira fazla bayılmanın ne âlemi var di mı bu komün atmosferinde?" Birden bana döndü, gözlerindeki o yabani ışığı gördüm, erken çekilen acıların ışığı, içine sıçılmış çocukluğun ışığı, asla değişmez, parmakizi gibi ele verir insanı hayatın her döneminde. Cengiz di o, annem öldüğü gün gelip yerleşmişti gözlerine o yabani ışık. Sıradan çıkıp uzaklaşmaya başladı, “Cengiz,” diye bağırdım arkasından, elindeki çorba tasını atıp otel tarafına koşmaya haşladı Bariyerlerin üstünden atlayıp peşine düştüm.</p>

  <p>Oralara Basmayın Kooperatifine doğru var gücüyle kaçıyordu, kooperatifin bahçesinde çapa yapanlara “Tut tut tut.” diye seslendim, onlar ne olup bittiğini anlayana kadar yanlarından ok gibi geçip gitti. Sola döndü, iyice yükselmiş güneşin altında, her şeyin, insanların bile cilalanmış gibi durduğu taş alana girdi. Orada, ağaç gölgelerine serdikleri matlara avuç içlerini yaslayıp sırı üstü pozisyonda kıçlarını havada tutarken, dikdörtgen köşesi biçiminde yere yasladıkları bacaklarından destek alıp diğer bacaklarını doksan derecelik açıyla havaya kaldırmış otuz-kırk kişinin sağından solundan koştuk. Tişörtünden yakalamak üzereydim ki hareketi tam beceremeyen birinin üstünden atlayıp kurtuldu elimden. Hâlâ peşinde olup olmadığımı kontrol edeyim derken merdivenlerin karşısında, sayısalcılara matematik dersi veren beyaz sakallı hocaya çarptı, ben de tahtalarını devirdim. Hep bir ağızdan öfkeli haykırışlar yükseldi, hatta Cengiz’i değil de beni tutmaya kalkanlar bile oldu, kurtuldum ellerinden. Taş merdivenlerden inip yandaki yola çıktı, park duvarının gölgelediği kaldırım boyunca kaçmaya devam etti, tam yakalayacakken bu sefer de belediyenin fotoğraf stüdyosuna attı kendini, boş koltuklar arasından geçip direksiyonun yanındaki ön kapıdan çıktı. Bütün gücümle koşuyordum peşinden, ciğerlerim ağzımdan çıkacak gibiydi, “Cengiz dur lan,” diye bile bagıramıyordum. Hâlâ en iyi arkadaşım olduğunu, korkmasına gerek olmadığını, kız kardeşimin hayallerini gerçekleştirme amacından kendim vazgeçmişken onun vazgeçmemiş olmasını içten içe takdir ettiğimi söyleyemiyordum. Soluğum ensesindeydi, yakalayınca konuşacaktık artık, başka çaresi yoktu, son bir gayretle hamle ettim, Pankart Kültür Merkezi nin önünde yere devirdim.</p>

  <p>Boğuşmaya başladık, üste çıkıp bileklerinden tuttum, maskesini yüzünden çekip aldım, “Agbi vurma,” dedi. “Vallahi karnım aç! Vallahi kendime alıyordum İkinciyi de.”</p>

  <p>Bir elimdeki maskeye bakıyordum, bir de sahibine. Aradığım yüz ikisinin arasında bir yerde kaybolmuştu sanki. “Sen kimsin?” diye sordum şaşkınca. Çevreden koşanlar, omzumdan, dirseğimden çekip aldılar beni. Yerdeki çocuk da ayağa kalktı, çevremize toplananlara, “Vallahi karnım aç, vallahi kendime alıyordum,” diye yalvarıp yakarmaya başladı. Hiçbirimiz konunun ne olduğunu anlayamamıştık. En sonunda, sakallı bir amca bu problemi çözmeye karar verdi. Herkesin tanıdığı önemli biriydi sanırım, ortamı saygılı bir sessizlik kapladı. Bir elini ağlayan çocuğun omzuna koydu, bir elini de benim omzuma, “Anlatın bakayım gençler,” dedi boru gibi ama müşfik sesiyle. “Niçin kavga ediyorsunuz?” Ağlayan çocuk, “Amca ben otostopla Antalya’dan geldim," dedi. “Bizim bir arkadaş vardı burada, ortam güzel, her şey bedava, gel dedi, ben de geldim bugün. Sokakta yaşıyoruz amca biz. Vallahi karnım aç, çorba da çok güzeldi doymadım, ikinci tası vermezler diye maskeyle sıraya girdim, bu arkadaşa yakalandım, çok özür dilerim.”</p>

  <p>Sakallı amca bana dönüp iki omzumdan sıkı sıkı tuttu, sakalları o kadar uzundu ki yüz mimikleri anlaşılmıyordu, gözlerini alabildiğine açmıştı, şaşkın mıydı kızgın mıydı, yoksa ikisi birden mi, bilemiyordum, silkemeye başladı beni, “Kendine gel delikanlı, kendine gel!” diye bağırdı boğuk boğuk. “Bu çocuklar bir tas fazla çorba içemeyecekse neden kurduk biz bu komünü?”</p>

  <p>“Agbi ben çayında çorbasında değilim,” dedim. “Arkadaşı başka biriyle karıştırdım.”</p>

  <p>Duymadı beni, daha beter silkemeye başladı, “Kendine gel delikanlı kendine gel!" deyip duruyordu.</p>

  <p>“Ben kendimdeyim zaten,” dedim.</p>

  <p>Hayır, bırakmadı, ant içmişti beni kendime getirmeye, “Değilsin,” dedi. Çevredekilere döndü, “Değilsiniz," diye bağırdı. “Mücadelenin ruhunu kavrayamadınız hâlâ. Kendinize gelin! Kendinize gelin!” İki genç araya girdi, ellerini amcanın sırtına hafifçe vurarak “Sakin ol ağbi,” dediler, yavaş yavaş ayırdılar beni amcanın elinden. Üstümü başımı silkeledim. Biraz öteye götürdükleri amcaya baktım, yumruğunu sıkıp kendisini sakinleştirmeye çalışanlara kaldırdı, “Niçin kurduk biz bu komünü?” diye bağırdı yine. “Bu çocuklar bir tas fazla çorba içemeyecekse niçin kurduk biz bu komünü!” Bir şeyler söyleyeyim, açıklamaya çalışayım diye düşündüm ama vazgeçtim. Vermediğimi düşündüğü o bir tas hayali çorbaya takılıp kalmıştı. Bardağı taşıran damla olmuştu o bir tas çorba. Bana baktığında, yüzümde verilmeyen o bir tas çorbayı görüyordu. Kederle gülümseyip başımı iki yana salladım, döndüm, beş-on adım uzaklaştıktan sonra çevreye yeni gelen birinin yanındakine, “Ne olmuş?" diye sorduğunu duydum.</p>

  <p>"Bilmiyorum," dedi yanındaki. "Sokak çocuklarına çorba vermemişler galiba.”</p>

  <p>O lafı duyunca durdum. Geri döndüm. Amca, elini sokak çocuğunun omzuna koymuş, başka bir derdi var mı acaba diye dinliyordu. Yanlarına döndüğümü görmemişlerdi henüz içimi yakan bir arzuyla bir şeyler söylemek istiyordum ama ne söyleyeceğimi kafamda toparlayamıyordum bir türlü. Sınava girmeden önce çalıştığım her şeyi unuttuğumu hissettiğim anlardan birinde gibiydim. O an, kendimi doğru sözcüklerle ifade edemezsem bir daha asla ifade edemeyeceğimi hissettim. Sesimdeki sinirli titreyişi gizleyemeden ve devamında ne getireceğimi bilmeden, “Bir saniye bakar mısınız?" dedim amcaya. Amcayla beraber yanındakiler de baktı, kızgın mıydılar mı bıkkın mı, anlayamadım. “Niye beni dinlemiyorsunuz ki hiç!" dedim. "Benim burada kimseden çorba esirgediğim falan yok. Arkadaşı başka biri zannettim, o yüzden kovaladım. Gelsin istediği kadar içsin. Çorbayı ben yaptım zaten bütün gece, içilsin diye yaptım o çorbayı. Somut bir çorba o! Çocuklardan esirgendiğini düşünüp hayal kurma çorbası değil. Sopsomut bir çorba! Hâlâ var yarım tencere.”</p>

  <p>"Üstüne alınma o zaman delikanlı,” dedi amca. “Seninle alakası yok. İlk günden beri yapılan yanlışlar ortada. Ben ilkesel bir şey söyledim.”</p>

  <p>"Allah kahretsin,” diye bağırıp yakasına yapıştım amcanın. "Burada ilkesel bir şey yok, Çağlar İyice var burada. Madem benimle alakası yoktu, niye bana bağırıyorsun o zaman meydanın ortasında kendine gel diye. Asıl sen kendine gel! Sen kendine gel! Kim kimi kendine getiriyormuş bakalım şimdi burada!" İki-üç kişi atılıp amcadan ayırdılar beni, belli bir mesafeye götürdükten sonra bıraktılar. Amcanın arkadaşı olduğunu düşündüğüm bir adam beni kenara çekti, amcanın siyasi kariyeriyle cezaevi anılarını özetledi. Daha fazla üstelemedimGüzel başlayıp üzücü biten hikâyelerden biriydi. Sonuçta hepimiz üzgün insanlardık. Bir yanda yok sayılma diğer yanda işkence, bir yanda sürgün diğer yanda gözyaşı, bu acıları çekenler bunları da çekti, hepimizin hayatı toz bezine döndü.</p>

  <p>Cebimdeki telefonun titrediğini duydum, dayım arıyordu, birkaç adım uzaklaşıp açtım, “Ne var lan?” dedim.</p>

  <p>“Nerdesin?”</p>

  <p>"Nerde olacağım, Taksim’deyim. Kız kardeşimi arıyorum.”</p>

  <p>“Ben de Taksim’deyim. Bir konuşalım.”</p>

  <p>“Nerdesin Taksim’de?”</p>

  <p>“Gezi Parkı’ndayım işte.”</p>

  <p>“Parkta nerdesin?”</p>

  <p>“Şeydeyim... Aaaaaa... Şimdi burada ağaçların altında oturan gençler var ya, onların önündeyim.”</p>

  <p>“O nasıl tarif lan!”</p>

  <p>“Sen bir yer söyle lan o zaman! Burası çok karışık, her şeyde bir şey var. Bir yer söyle, orada buluşalım.”</p>

  <p>“Parkın meydan tarafındaki girişine gel o zaman,” dedim. “İnsanı Paradan Soğutan Müslümanların standı vardır orada. İnce uzun bayrakları vardır, kırmızı siyah. Gördün mü? Aferin. Orada bekle şimdi inanıyormuş gibi geliyorum ben, bekle orada şimdi hiç kul hakkı yememiş gibi şerefsiz, ben geliyorum hemen.”</p>
</body>
</html>
