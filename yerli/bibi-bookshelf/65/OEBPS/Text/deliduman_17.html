<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>On Yedi</h1>

  <p>Çarşafın bir ucundan ben tutmuştum bir ucundan Mikrop, iyice gerdik, silkeledik, ikiye katlayıp çevirdik, birbirimize yaklaştık, üst uçlan o aldı, alt uçlan ben, yine gerdik, tekrar yaklaşttk. bir daha ikiye katladık, sonra da uzun demir raftaki yerine, katlanmış üç yüz bin çarşafın üstüne koyduk. Aynı günün akşamı, Ön Büro Yönetimi dersindeydik, Uygulama Oteli nde. Esasen resepsiyonda falan durmamız gerekirdi o derste ama dersin hocası olan ön büro müdürü, artık bizim tipimizi resepsiyonda durmaya uygun mu görmedi kendi otuzbirci tipine bakmadan yoksa başka bir güven problemi mi vardı bilemiyorum, “Siz gidin kat hizmetlerine yardım edin,” dedi. “Orada ihtiyaç var.” Üç ay önce söylemişti bu lafı, o ihtiyaç da bir türlü bitmedi. Her pazartesi akşamı dörtle sekiz arasında nevresim katlamaya başladık böylece, maaş yok, sigorta yok, milli eğitim aşkıyla.</p>

  <p>Ütü odasından yeni nevresimleri kucaklayıp getiren Mikrop, “Aslında olabilir,” dedi.</p>

  <p>“Ne olabilir?”</p>

  <p>Nevresimleri suntalam masanın üstüne koydu, “Çigdem le konuştum reis," dedi "İstanbul'a gitme fikri o kadar da mantıksız değil.”</p>

  <p>Üstteki çarşafı çekip aldı, sıcaklığım halâ muhafaza eden çarşafın diğer uçlarından tutup şüpheyle süzdüm onu, bir şey demedim, devam etmesini bekledim. Etmedi, “Eee?” dedim.</p>

  <p>• Taksim Meydanı nasılsa direnişçilerin elinde,” dedi. 'Biz de gidebiliriz. Bir tehlike yok.”</p>

  <p>Çarşafı gerdim, “Taksim Meydanı direnişçilerin elinde ama her yerde çatışmalar sürüyor," dedim. ‘Öyle bırakacaklar mı sanki Taksim’i de? Geri gelmeyecekler mi?” iyice silkeledim çarşafı, “Kız kardeşim daha dokuz yaşında diyorum,” dedim. “Anlamıyor musun sen beni! Kız kardeşimi biraz sakinleştir dedim sana, vazgeçir dedim, sen bunlan mı konuştun onunla?”</p>

  <p>“Hayır reis. Beni yanlış anladın. Çiğdemle tabii kı böyle bir şey konuşmadım. Benimki sadece bir öneriydi, ana söylüyorum.”</p>

  <p>Çarşafı var gücümle çektim, elinden kayıp düştü. Mikrop, yerdeki çarşafa, külahtaki dondurmasını düşürmüş bir çocuk gibi şaşkın ve üzgün baktı biraz.</p>

  <p>“Öneri yaparken biraz düşün o zaman!" dedim. “Bir parça düşün! Söylediğin şeye bak ya!”</p>

  <p>Karanlık, kasvetli çamaşırhanenin acil çıkış merdiveninden otelin ikinci kat koridoruna çıktım. Uzun koridorun krem badanalı duvarındaki röprodüksiyon tablolara parmağımın ucuyla dokunarak, ilerledikçe önümdeki sensorlu lambaları yandırıp ardımdakileri söndürerek, kalın, yeşil halıdaki adım seslerimi duymadan yürüdüm Otelin yangın merdivenine çıktım, Baglaraltı Caddesinden takır tukur geçen hafriyat kamyonlarını seyredip elektronik sigaramı tüttürmeye başladım. Bir yandan da iPhone’umu çıkarıp ‘Şu üstünde tepinip durduğumuz yaşlı dünyamızda son kırk beş dakikadır neler olup bitiyor acaba, nasıl bir hayal sürüyoruz, nereden gelip nereye gidiyoruz böyle?' sorularının yanıtlarını bulmak için; Facebook’u, Twitter’ı, Instagram’ı, Tumblr’ı Foursquare'i, Yonja Netlog’u ve Badoo’yu güncelledim. Mikrop da damladı merdivene, kendi elektronik sigarasını çıkardı. Başparmağı deri kemerinin tokasında, kafası hafif eğik bana bakıyordu, kahverengi gözlerinin derinlerinde yabani bir ışık vardı, belki bir parça da küskün bir ışık.</p>

  <p>“Kusura bakma reis,’’ dedi.</p>

  <p>“Sen kusura bakma kardeşim," dedim. “Biliyorsun, kız kardeşim, hassas olduğum bir konu bu.”</p>

  <p>Dayımın tıveet’lerini de o ara gördüm. Birkaç gündür sosyal medyada sessizdi, o güne kadar binlerce tweet attığı için ilk başta şüpheyle yaklaşmıştım bu sessizliğine. Tırsıyor muydu, eleştirel bir sessizlik içinde miydi yoksa görmüş geçirmiş insanların sessizliği miydi bu, anlayamamıştım. Twitter hesabını iki yıl evvel ben açtım ona, Dörtyol orta refüje ağaç dikerken çektirdiği güneş gözlüklü fotoğrafını profil resmi yaptım, "Mutlu bir Kıyıdere için burada da s izlerle birlikteyim artık,' diye ilk tweet’ini girdim, şifresini verip teslim ettim hesabı. Başlarda iyi gidiyordu, belediyenin hizmetlerini falan paylaşıyordu, tabii sonra bütün yeni kullanıcılar gibi cıvıttı, içip içip timeline’a çökmeler, unfollow’ları yedikçe bunalıma girmeler, karşısına çıkan ne kadar ünlü varsa laf sokma gayretleri, bilindik şeyler işte, hepsine başladı. O zaman da aldım karşıma konuştum, “Bak,” dedim. “Burada sarf ettiğin her söz, seni siyaseten de bağlar," dedim. “Sen belediye başkanısın, Twitter’dan hatuna yürüyeceksen mention’la yapma bari bunu, D.M. den yürü," dedim. Bayağı bir sosyal medya danışmanlığını yaptım, maaş yok, sigorta yok, acıdığım için.</p>

  <p>İşte o gün de dayım, tıveet’lerine sükûnet çağrısıyla başlamış, ardından kimden para alıyorsunuz’a geçmiş, oradan da komplo teorilerine bağlamıştı. İPhone’umu baş ve işaretparmaklarım arasında tutup dayımın tweet’lerini gösterdim Mikrop’a. Başını iki yana salladı ne desem boş ifadesiyle.</p>

  <p>Çamaşır odasına geri dönüp bir milyon nevresim daha katladık. Turizm meslek lisesinde okursanız size çok iyi nevresim katlamasını öğretirler çünkü. Ne işimize yarayacak diye düşünmeyin, siz de katlayın. Kendiniz kadar düşünceli bir kocanız olur belki. Nevresim katlarken görüp aşık olmuştur size. İşte demiştir, nevresim katlayan bir kadın. Çok iyi ütü de yapar bu. En iyisi evleneyim bununla ben, çamaşır, bulaşık, bedava seks, canım sıkılırsa da boşarım, kız arkadaş yaparım kendime gencinden.</p>

  <p>O akşam evde kız kardeşime Nesquik yaptım ve şu notu uzattım önüne:</p>

  <p><br /></p>

  <p>Bilgi Notu</p>

  <p>Sevgilim,</p>

  <p>Sana söz veriyorum bebeğim. Varan 1: Dans edecek ve hak ettiğin haklı şöhrete ulaşacaksın! Varan 2: İstanbul'da yaşayacaksın! Varan 3: Ama biraz sabırlı olmalısın... Bu tozun dumanın ortasında dans edersen kimse görmez. İstanbul'da TOMA’ların önü çok kalabalık şimdi, ipini koparan TOMA’nın önüne atlıyor, sen o hengâmede moonwalk yapsan bile hak ettiğin haklı ilgiyi bulamayabilirsin. Bugün Mikrop Cengiz Ağbi’nle de konuştuk, bütün olasılıkları değerlendirdik ve şu karara vardık. Eylülde, dayımın ayarladığı dans programına gideceğiz. Bu yaz da tüm gücümüzle o programa hazırlanacağız Zaten güvenlik kuvvetlerimiz bir-iki aya kadar bu direnişi bastırır, her şey eski haline döner. Sakin bir dönem başlar. Sana söz veriyorum aşkım! Sen de o dönemin yıldızı olacaksın! İnsanlar özledikleri heyecanı sende bulacaklar...</p>

  <p>Seni her şeyden çok seven sevgili ağbin,</p>

  <p>Çağlar İyice 3 Haziran 2013 Kıyıdere</p>

  <p><br /></p>

  <p>Kız kardeşim bilgi notunu dikkatle okudu, Nesquik fincanından bir-iki yudum alıp masanın kenarına koydu, güzel yazı defterinden bir sayfa kopardı. Kalemi parmakları arasında dimdik tutarak cevap yazmaya başladı. Beş dakika sonra yazdıklarını bana uzattı. Defalarca okumama rağmen, “Ben Eylül’de hiçbir yere gitmem,” cümlesinden başka bir şey anlayamadım. Stresten ve üzüntüden ötürü inci gibi el yazısı okunmaz hale gelmişti sanırım. Notu okuyamadığımı anlayınca, “Dayıma güvenmiyorum," dedi. “Ben her şeyi hallettim diyor, halletmiyor.”</p>

  <p>Çevrede kesici-delici alet var mı diye kontrol ettikten sonra, “Orasını hiç merak etme," dedim sessizce. “Bu sefer ben bizzat görüşeceğim her şeyi, hem kanalla hem de yapım şirketiyle. Seni riske atmam, en ufak risk görürsem tekrar sosyal medyaya yükleniriz. Ona göre bir planlama yaparız. Dayıma da güvensizlik besleme, seni çok seviyor, iyi niyetle çalışıyor senin için ama biraz tecrübesiz.”</p>

  <p>Sokak kapısının anahtarla açıldığını duydum. Dayım geldi, bizim odanın girişinde durdu, elini kapının kenarına yaslayıp bana baktı. Küskün ve öfkeli bir hali vardı. Yüzüme pis bir anlatım yerleştirip bir şeyler söylemesini bekledim.</p>

  <p>“Sen mi yaptın?” diye sordu.</p>

  <p>“Neyi ben mi yaptım?”</p>

  <p>“Sen yaptın!”</p>

  <p>“Ne!”</p>

  <p>Dayım hırsla gömlek yakama yapıştı, elinden kurtulmak istedim, kurtulamadım. Odadan çekip çıkardı beni, koridor duvarına çarptı elini yakamdan ayırmadan. Sakal tıraşı uzamıştı, yüzünün rengi kaçmıştı, yorgun ve uykusuz görünüyordu. Sahip olduğu öfkeden daha öfkeli bir hal veriyordu bu ona. Kız kardeşim yanımızda bize bakıyordu, elleriyle ağzını kapatmıştı. gözleri korkuyla açılmıştı, “Ne oluyor,” diye bağırdı “Bütün gün Twitter’da bana küfretti," dedi dayım.</p>

  <p>“Küfür değil sert eleştiri,'' dedim.</p>

  <p>“O lafları ediyorsun da, senin Kıyıdere Belediye Başkanı'nın yeğeni olduğun anlaşılırsa, nasıl bir rezalet olur farkında mısın?”</p>

  <p>“O zaman girdiğin tvveet’lere özen göstereceksin.”</p>

  <p>Dayım beni birkaç sefer duvara çarpıp iki gömlek düğmemi kopardı, “Tweet giremiyorum ki lan tweet giremiyorum ki!” diye bağırdı. “Geberteceğim seni!”</p>

  <p>“Dayıcım bırak lütfen,” dedi kız kardeşim, gözleri dolmuştu. Dayım yakamı bıraktı, gözlerini kapattı, derin bir nefes alıp yüzünü sıvazladı. Sonra da kız kardeşime dönüp çaresiz bir ifadeyle, “Spam’lemiş beni,” dedi. “2300 takipçim kayboldu, sıfır gözüküyor, hesabım açılmıyor, kafayı yiyeceğim. Maskeli Dijitaller Örgütü’nden misin lan sen yoksa!”</p>

  <p>“Şekerim sen biraz odana git,” dedim kız kardeşime. "Dayımla konuşmamız lazım.”</p>

  <p>“Gitmiyorum Çağlar, niye hep ben gidiyorum, niye hep kavga ediyorsunuz? Niye hep kavgalar bizim ailemizde oluyor? Niye hiç Mervenaz’la Ecem in annesi babası kavga etmiyormuş?”</p>

  <p>“Merak etme,” dedim. “Onlar da ediyordur. Dışarı yansıtmıyorlardır sadece.”</p>

  <p>Dayım yumruğunu sıkıp vuracakmış gibi yaklaştırdı yüzüme, “Hesabımı aç lan,” dedi. “Hesabımı aç yeniden! Hesabımı aç!”</p>

  <p>“Bu dönemde Tvvitter’da gözükmemen siyaseten daha uygun,” dedim. “İleride bana teşekkür edeceksin.”</p>

  <p>Dayım tekrar yakama yapıştı. Kudurmuş gibi bir hali vardı, çektiği derin acı yüzünden okunuyordu. Tvvitter hesabı kapanınca, 2300 sanal takipçisi onu somut olarak terk etmiş gibi bir hisse kapılmıştı. Bu yüzden bir delilik yapabilirdi.</p>

  <p>“Hareketlerine dikkat et,” dedim. “Kız kardeşim bize bakıyor.”</p>

  <p>Yakamdan çekti elini, iki parmağıyla burnunu sıvazladı yumruğunu mutfak kapısının kenarına koyup alnını üstüne yasladı, "Çağlar üstüme gelme,” dedi. “Çok yorgunum." “Saklanan yalanların yorgunluğudur.”</p>

  <p>“Hesabımı aç lan! Hesabımı aç!”</p>

  <p>“Açmıyorum. Seni Tvvitter’a ben soktum, bugün de çıkarıyorum.”</p>

  <p>“Niye lan niye?”</p>

  <p>“Belediyenin hizmetlerini paylaşacağın yerde, yalanlar iftiralar atmaya başladın çünkü.”</p>

  <p>Dışarıdan tencere tava korosu yükseldi, koridorun sonundaki saate baktım, dokuz olmuştu. Dayımın yüzündeki öfke ifadesi yerini hayrete bıraktı. Önüne bakıp saçındaki aksiyi kaşıdı işaret parmağıyla. Dışarıdaki tencere tava sesleri iyice yükselmişti.</p>

  <p>“Sen bunlardan yana mı geçtin şimdi?” diye sordu. “Beni sinir etmek için öyle konuşmuyor muydun? Sen şimdi sahiden bunlardan yana mı geçtin?”</p>

  <p>“Hayır,” dedim. “Ben hiçbir yere geçmedim, olmam gereken yerdeyim zaten. Ne bekliyordun ki? Sizden yana olmamı mı? Senelerdir yaptığınız baskıların faturasını halk bana kesti geçen akşam Kurtuluş Meydanı’nda, tek başıma göğüsledim o tepkileri, yine sustum!”</p>

  <p>“Darbeci onlar!”</p>

  <p>“Kimmiş darbeci! Balkonda tencereye vuran Ayla Teyze mi darbeci? Telefonunda dakika kalmamış on beş yaşındaki çocuk mu darbeci? Eyleme topuklu ayakkabıyla gelen benim bakımlı kadınlarım mı darbeci? Depremden sonra 32 yaşında bedelli askerlik yapmaya giden anti-militarist sefa pezevengi babam mı darbeci?”</p>

  <p>“Olayları çarpıtıyorsun, yanlış değerlendiriyorsun! Oynanan büyük oyunun farkında değilsin.”</p>

  <p>“Neymiş büyük oyun, anlat bakalım o zaman,”</p>

  <p>"Tamam,” dedi dayım. “Ben bağırmadan konuşuyorum, sen de insan gibi dinle.”</p>

  <p>“Dinliyorum.”</p>

  <p>“İlk günlerde ben de destek veriyordum Gezi’ye, herkes gibi.”</p>

  <p>“He he...”</p>

  <p>“Sözümü kesme! Destek veriyordum, içimden veriyordum. Üç yıldır palmiye diktim ben Kıyıdere'nin her yerine, akasya diktim, limon çamı diktim. O çocuklar çok haklıydı bence de. Ama iş yeşillikten çıktı, kamu malına zarar verildi.”</p>

  <p>Gülmeye başladım. Tutamıyordum kendimi, elimi karnıma bastırmış gülüyordum.</p>

  <p>“Ne gülüyorsun,” dedi dayım. “Lan niye gülüyorsun? Oğlum ne gülüyorsun, varsa diyeceğin söyle. Otelin arsasına gülüyorsan orada yapılan işlemlerin hepsi yasal. Sadece Baba Sadi Hocayla bir pürüz çıktı, onu da çözdük. Lan oğlum beni sinir etme! Varsa bir bildiğin söyle. Gülme lan! Vapura gülüyorsan müze yapacağım orayı. Her zaman geri dönüşümü mümkün bir yatırım o.”</p>

  <p>Derin bir nefes alıp kendimi toparlamaya çalıştım, “Ya ben şimdi sana,” dedim. “Otel mi dedim arsa mı dedim vapur mu dedim? Kendiliğinden başladın anlatmaya. Yarın öbür gün mali polis belediyeye geldiğinde ne bok yiyeceksin onu merak ediyorum asıl ben.”</p>

  <p>“Verilmeyecek hiçbir hesabım yok benim.”</p>

  <p>“Sen öyle san! İşler tersine bir dönsün, Götüm Bey gelip alacak oğlunu aradan, okkanın altına sen gideceksin.” “Hiçbir şey olmaz. Her şey yasal! Hizmet ediyoruz biz, vandal değiliz. Otobüs yakmadık, cam çerçeve indirmedik. Başörtülü kadınlara saldırıyorlar sokakta, toplumun hassasiyetlerini zedeliyorlar. Sabrımızın da bir sının var, hepimiz dindar insanlarız.”</p>

  <p>“Ulan senin neren dindar betonatapan!”</p>

  <p>Yakama sanldı yine, ben de tuttum yakasından, hafif yamuk duran kravatından bütün gücümle çektim, o daha sıkı çektiği için boğuşarak karşı duvara gittik, beni çevirmek istedi, son gayretimi kullandım, dönmedim. Sonra da ittim elini, gardımı aldım. Kız kardeşim koşup sanldı bana, ağlamaya başladı.</p>

  <p>"Sen,” dedim dayıma. “Allah seni kahretsin!”</p>

  <p>Bu dayım olacak itten siyasetçi falan olmazdı. Öfke kontrolü problemi vardı. Biraz dedeme çekseydi, onu örnek alsaydı, o zaman belki şansı olabilirdi. Rahmetli dedem ağırbaşlı biriydi, gerçek bir beyefendiydi, söylediği her sözü tartarak konuşurdu, öyle ki onunla konuşanlar bir teraziyle konuştuktan izlenimine kapılırlardı çoğu zaman.</p>

  <p>“Sen kendini ne zannediyorsun?” dedim. “Sen kendini siyasetçi mi zannediyorsun! Dedem beş dönem evvel belediye başkanlığı yapmasaydı sen seçilebilir miydin? Boklu dereyi kim temizledi? Postanenin önündeki ilk köprüyü kim yaptı? Fetih Caddesi’ne asfaltı ilk kim döktü? Bu ilçenin imar planını kim genişletti? Dedem genişletti! Her yerde ben Ragıp Baysalın oğluyum dedin. Dedemin adını kullandın. İnsanlar dedeme oy verdiklerini zannedip sana oy verdiler.”</p>

  <p>“Alakası yok. Benim projelerime oy verdiler.”</p>

  <p>Kravatını düzeltti, eliyle ceketinin kırışmış bölgelerine vurdu, paniklemişti, “Babam Fetih Caddesi’ni yaptıysa ben de Dörtyol Köprülü Kavşağı yaptım,” dedi. “1500 araçlık kapalı otopark yaptım, Kıyıderespor Ragıp Baysal Tesislerini yaptım. Ben babamın adını kullanmadım, onun adını tesislere verdim.”</p>

  <p>“Diyet borcu olarak verdin o adı. Köylerdeki ihtiyarlardan oy isterken ben Ragıp’ın oğluyum demedin mi sürekli? O köylere telefonu ilk dedem götürmedi mi? Su ve elektrik şebekelerini dedem yenilemedi mi? Yollarını dedem yapmadı mı? Ağır hastaları olduğu zaman başhekimi arayıp ambulansla aldırmadı mı?”</p>

  <p>"Tamam, köylerde babamın etkisi oldu biraz. Ama merkezde hakkımla kazandım. Senelerce sevdirdim herkese kendimi. Herkesin işini kovaladım, çıkarlarını kovaladım karşılıksız.”</p>

  <p>"Sen karşılıksız aşk bile yaşayamazsın, çıkarsız ne kovalayacaksın. Fırıldaklık yaptın sen! Dedem ölene kadar Anlar’da kaldı. Arılar yokken bile Anlıydı, Alcatel’den sonra en bağlı olduğu şey peteğin üstündeki anydı. Anlar’dan Atlar’a geçmediği için kaybetmişti ’94 yerel seçimlerini.”</p>

  <p>“Sen ne bilirsin lan ’94 seçimlerini! Dünyada bile yoktun o zaman.”</p>

  <p>“O günleri görmediysem dedem bana anlatmadı mı zannettin? Tek sırdaşıydım onun son gününe kadar, kara kutusuydum. Ama sen ne yaptın, koltuğunu sağlama almak için ilk fırsatta Dedemi Kanser Eden Parti’ye geçtin.”</p>

  <p>Dayım iki elini beline koydu ceketinin içinden, kafasını sağa eğdi, ağzının kenarındaki yapışkan tebessümle baktı bana, “Sen mi söylüyorsun bunu?” diye sordu. “Sen bunu söylerken yüzün kızarmıyor mu? Kimsenin İplemediği Atlar’ı bırak deyip durmadın mı bana senelerce, Dedemi Kanser Eden Parti’ye geç deyip durmadın mı?”</p>

  <p>“Yalan!”</p>

  <p>“Anayasa referandumunda hayırcıların afişlerini yırtmadın mı?”</p>

  <p>“Yalan!”</p>

  <p>“Ya Kime Vereceksiniz Mecbur Bize’nin gençlik teşkilanndaki çocuklarla bu yüzden kavga etmedin mi?”</p>

  <p>“Yalan!”</p>

  <p>“Babamı Kanser Eden Parti’ye geçtiğim zaman beni ilk sen tebrik etmedin mi?”</p>

  <p>“Yalan!”</p>

  <p>“Hadi lan oradan! Arabada yer olsaydı Mecliste’ki grup toplantısına bile gelecektin rozet takma törenini seyretmek için. Yüzüme bak yere değil.”</p>

  <p>“Cahildim o zaman iPhone’um yoktu.”</p>

  <p>“Kim aldı sana o iPhone’u? Ben almadım mı doğum gününde?”</p>

  <p>“Ha ha! Sen aldın. Eski Bahadır Elektronikken alıp belediyeye fatura ettirdin. Araştırıp öğrenmeyeceğimi mi sandın bunları! Benim saygımı satın alabileceğini mi zannettin? Benim saygımı hediyelerle satın alamazsın. Benim saygımı parayla satın alamazsın. Benim saygımı övgüyle satın alamazsın. Benim saygımı köprülü kavşakla satın alamazsın. Sana satılık saygım yok benim! Hırsız! Yolsuzlukçu Hırsız!”</p>

  <p>“Ver lan o zaman o telefonu geri.”</p>

  <p>“Vermiyorum. Halkın telefonu bu! Belediyenin parasıyla alındı.”</p>

  <p>Cebimden elektronik sigaramı çıkardım, hırsla çektim bir-iki fırt. Elimin dışını alnıma koydum, ateşim çıkmıştı. Dayımın alay dolu bakışlarında, gizli, zehirli, rezilce bir sevinç vardı. Dürüst bir insanı kendisiyle aynı çamurda görmenin sevinciydi bu.</p>

  <p>“İşine gelince böyle olduk ha!” dedi. “Dur sen dur! Ben sana yapacağımı biliyorum.”</p>

  <p>“Ne yapacakmışsın?”</p>

  <p>“Ne mi yapacağım? Ulan bugüne kadar götünü kim topladı senin. Ben topladım. Gittin Karamürsel’de arabayı vurdun trafik lambalarına. Ehliyetin yok, alkollüsün. Bir de gelen polise mukavemet etmişsin, ağzını burnunu kıracaklardı karakolda. Kim geldi kurtardı seni, bölge vekilimizle ben gelip kurtarmadık mı? İçtin içtin Gözde Hoca’nın kapısına dayandın şerefsiz, senin için bin sayfa roman okudum diye ağladın, seni seviyorum diye ağladın. Hocan şikâyetçi olacaktı senden, kim topladı götünü, Merkez İlçe Başkam’yla ben topladım.”</p>

  <p>Gittim salona oturdum. Yanaklarımı ellerimin arasına aldım. Bekledim öyle biraz. Boğazıma bir yumruk oturdu. Boğazıma oturan o yumruğu oradan alıp dayımın suratına çakasım geldi, tuttum kendimi.</p>

  <p>“Bir daha başın sıkıştığında arama beni," dedi.</p>

  <p>“Aramam merak etme.”</p>

  <p>“Nah aramazsın!”</p>

  <p>Kalktım dayımın üstüne yürüdüm, kız kardeşim aramıza girdi, kendi kafama bir yumruk attım, “Derin bir aşağılık duygusu var sende,” dedim. “O kadar derin bir aşağılık duygusu ki aşağılık duygusu olmaktan çıkmış artık, kibre dönüşmüş, kibri de aşmış hayattaki tek meziyetin olmuş.”</p>

  <p>“Ne diyorsun lan sen?”</p>

  <p>“Pes diyorum! Benim için ne dersen de, tamam haklısın, serserinin biri olabilirim. Birtakım sevgisizliklerden ötürü kontrolümü kaybettiğim zamanlar da olmuş olabilir. Ama senin dedem hakkında ileri geri konuşmaya ne hakkın var! Dedem ne yaptı sana? Nedir sendeki bu baba düşmanlığı? Nedir bu îvan Karamazovluk?”</p>

  <p>“Babama düşmanlığım yok benim.”</p>

  <p>“Var! Düşmansın! Köylerde faydası oldu ama merkezi hakkımla kazandım diyorsun. Kendi vasat projelerini anlatıp dedemin yaptığı büyük atılımdan gölgelemeye çalışıyorsun. Dedem gerçek bir hizmet adamıydı. Her yeri mevcut haliyle güzelleştirmeye çalıştı senelerce. Sonra sen geldin her yeri kazmaya başladın, yıktın, baştan yaptın, yine yıktın! Alkışladılar seni. Onlar alkışladıkça sen daha çok yıktın, daha çok yaptın. Peki, sen bu insanlara ne yaptığının farkında mısın? Sen bizim hayatımıza ne yaptığının farkında mısın? Sen benim çocukluğuma ne yaptığının farkında mısın? Hani nerede Eski TİGEM? Babam arkadaşlarıyla otururdu bahçesinde, muhabbet ederlerdi, bira içerlerdi, ben taso oynardım küçük havuzun önünde, şimdi otel inşaatı. Hani nerede Eski Aydın Sineması? Dedemle patlamış mısır yerdik en festival filminde bile, şimdi kapalı otopark. Hani nerede Eski Ergun Düğün Salonu? Tamam, kimse orada düğün yapmıyordu artık, herkes otellere gidiyordu ama barajı geçemeyen partiler panel falan yapardı, siyaset konuşulurdu, şimdi alışveriş merkezi. Hani nerede Eski Şefîka Sokak? O büyük aşklar, ilk öpüşler, şimdi tünel-alt geçit. Hayatımızı eskittin dört yılda.”</p>

  <p>'Ben eskitmedim hiçbir yeri. Her yeri yeniledim. Gece gündüz çalıştım, uykusuz kaldım, strese girdim, hasta oldum, toplu açılış törenlerine yetiştiremezsek diye kâbuslar gördüm. Dev projelerdi hepsi. Hepsinde emek var, alın teri var, yatırım var, modem şehircilik anlayışı var. Eskiye saplanıp kalmaktan kurtardım hepinizi, ilerlemeyi sağladım.” “ilerlediğimiz falan yok. Gitgide alçalan ve kararan bir yoldayız. Dedemi geçme telaşıyla körleştiğin için farkında değilsin bunun. Dedemi geçeyim derken kendi kişiliğini kaybettin. Olmayan kişiliğini kaybettin. Bu yüzden yok sayıyorsun dedemi.”</p>

  <p>“Yok saymıyorum. Ben de çalıştım, bunu da görün artık diyorum, bunu söylemeye çalışıyorum sadece, ben de varım diyorum.”</p>

  <p>“Dedemi ölüm döşeğinde bırakıp oy saymaya gittin, böyle mi ispat edecektin varlığını? Dedemi öldürüp belediyecilikte yeni bir dönem başlattın, tebrikler sana o zaman.”</p>

  <p>“Çağlar sözünü geri al!”</p>

  <p>“Almıyorum!”</p>

  <p>“Çağlar bak sözünü geri al, yoksa ağzını burnunu kıranm yeminle!”</p>

  <p>“Kır lan o zaman kır! Senden mi korkacağım. Zaten adam olsan dedem sana son nefesinde öyle der miydi?”</p>

  <p>“Ne demiş babam bana?”</p>

  <p>Bir tokat patladı suratımda. Annemdi. Bembeyaz suratıyla acıdan gerilmiş dudaklarıyla, derinlere kaçmış gözbebekleriyle annemden çok annemin hayaletine benziyordu. Yatak odasından ne zaman çıkıp geldiğini bile anlayamamıştım, "Yeter," diye bağırdı. “Allah ikinizi de kahretsin!” Dayımı yakasından tutup silkeledi, “Topla eşyalarını defol git,” dedi. “Bir daha da bu eve gelme!”</p>

  <p>Dayım gülümsemeye çalıştı ama beceremedi, “Abla ne oldu ki şimdi?” diye sordu titrek bir sesle.</p>

  <p>“Ne mi oldu? Senin yüzünden ruh hastası oldum ben, o oldu işte. Beni kandırdın. TIGEM’in dört parsel arsasını çaldın, ne oluyor deyince iş işten geçti dedin, şimdi sus dedin, tehdit ettin. Kendi ablanı tehdit ettin sen.”</p>

  <p>“Abla çocukların önünde nasıl konuşuyorsun ya, saçmalama.”</p>

  <p>“Ne saçmalaması! Bu işten kimseye bahsetme yoksa kötü olur demedin mi bana? İki senedir ha polis gelecek, ha Milli Emlak’tan müfettiş gelecek diye bekliyorum. Uykum uyku değil günüm gün değil. Zaten vardı bir ton derdim, bir yolsuzluğum usulsüzlüğüm eksikti, onu da yaptırdın bana. Allah seni kahretsin! Defol git şimdi! Defol git!”</p>

  <p>Dayım kapıyı çekip çıktı. Annem bana dönüp “Sen de ne halin varsa gör,” dedi. “Doğduğun günden beri acıdan başka bir şey vermedin bana.” Kız kardeşimin elinden tutup yatak odasına yürüdü.</p>
</body>
</html>
