<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yirmi</h1>

  <p>Çatının kenarındaki, bir buçuk metrelik duvarın üstünde oturmuş, sokak boyunca tampon tampona park etmiş arabalara bakıyordum. Eski, dört katlı bir evdi. Bildiğimiz evlerin çatısı gibi değildi orası, daha çok terasa benziyordu Turkcell, baz istasyonu kurmuştu caddeye yakın tarafa, ayda 500 lira işgaliye veriyordu, daire başı 67 buçuk lira ek gelir, temiz para. Sessiz, sakin ve full çeken bir yer bir olduğu için Mikrop, çalışma ve dinlenme ofisi olarak kullanıyordu orasını. Çatının sağındaki kapıdan üç basamakla iniliyordu, evleri koridorun sonundaydı.</p>

  <p>Formika çalışma masasının önündeki yeşil plastik sandalyeyi çekti, bana uzatıp “Alkollüsün," dedi. “Gel şöyle otur.”</p>

  <p>Göğsünden itip “Karışma!" dedim.</p>

  <p>“Ne oldu?”</p>

  <p>Cevap vermedim, kutu birayı diktim kafama, üçte birine yakınını içtim. Soğuk kutuyu, gömleğimin kopuk düğmeleri arasından göğsüme yasladım, “Sen," dedim. “Lan! Sen! T C, Sinem Uzun’la mı yazıştın?”</p>

  <p>Ellerini cebine sokup önüne baktı, “Evet,” dedi. “Bayağı zaman oldu ama.”</p>

  <p>“Ne kadar?”</p>

  <p>“Altı ay falan.”</p>

  <p>“Altı ay bayağı zaman mı! Bayağı zaman anlayışın ne senin!”</p>

  <p>“Kendi mi söyledi?”</p>

  <p>“Kim söylediyse söyledi.”</p>

  <p>“Caps'ini mi gönderdi?”</p>

  <p>“Ne gönderdiyse gönderdi lan!”</p>

  <p>Ellerini iki yana açıp “Alkollüydüm reis," dedi. Kaşları yukarı kalkmış, göz bebekleri belirginleşmişti.</p>

  <p>Elimdeki birayı kaldırıp “Ben de alkollüyüm,” dedim. “Ben de alkollüyüm Mikrop! Ama kimseye yavşamıyorum alkolü bahane edip.”</p>

  <p>Yanıma gelip sağ elini sırtıma yasladı, sol eliyle sandalyeyi gösterip “Gel böyle," dedi. “Lütfen gel.”</p>

  <p>Omzundan itip “Karışma!” dedim. Aşağı baktım. Bahçede birkaç cılız kiraz ağacı vardı meyve vermeyen, yaklaşıp uzaklaşır gibi oldular bir an, kendimi toparladım, oturduğum duvarın kenarındaki kararmış mermeri tuttum.</p>

  <p>“Cengiz! Lan Cengiz!” diye bağırdı babası içeriden.</p>

  <p>Mikrop, gözünü benden ayırmadan, “Geliyorum," diye seslendi açık duran kapıya.</p>

  <p>“Sen elindeki o iPhone'u içip içip T.C. Sinem Uzunla yazışmak için mi kullanıyorsun?” diye sordum. “O işe mi yarıyor elindeki iPhone. Sert havaların bize mi bir tek! İki tane bacak görünce yelkenleri suya mı indiriyorsun hemen? Yumuşuyor musun?”</p>

  <p>Birden yakamdan çekti, duvarın üstünden aldı beni. Sandalyeye oturtup ellerini omuzlarıma bastırdı, “Düşeceksin!” dedi. “Düşeceksin reis! Lütfen! Burada otur! Lütfen! Otur orada. Sorun nedir!”</p>

  <p>“Sorun ne mi? Senin yüzünden beni de ezik görüyorlar! Sorun bu!”</p>

  <p>Boş bira kutusunu baz istasyonuna salladım. Kalktım, bir bira daha aldım. “Ben de ezik görünüyorum senin yüzünden,” dedim. “Beni de kendine benzettin. Kokumuzu alıyorlar artık uzaktan, ezik kokusu alıyorlar, amele kokusu alıyorlar. Bizden önce kokumuz gidiyor. Senin yüzünden!” Mikrop’un babası, sesinde çın çın öten bir öfkeyle, “Cengiz! Lan Cengiz!” diye bağırdı yine. Mikrop kapıya baktı ama cevap vermedi, bana döndü, soğukkanlı bir ifadeyle, “İyi tamam," dedi. “Bir daha görüşmeyelim o zaman.”</p>

  <p>Arka cebinden iPhone 4s’ini çıkardı, sağ taraftaki yuvasını açıp sim kart çipini aldı. Çipi cüzdanının bozuk para gözüne koyup telefonu bana uzattı.</p>

  <p>“Cengiz! Lan Cengiz!”</p>

  <p>“Bu ne şimdi?” dedim.</p>

  <p>“AL”</p>

  <p>“Saçmalama lan.”</p>

  <p>“Al!”</p>

  <p>“Hediye geri alınmaz, saçmalama.”</p>

  <p>“Cengiz! Lan Cengiz!”</p>

  <p>Mikrop gömleğimden çekti birden, elimi tutup çevirdi, telefonu avucuma koyup parmaklanmı üstüne kapatu. “Cengiz! Lan Cengiz!”</p>

  <p>İçeri yürüdü hızla. İzmit Outlet Center'dan aldığı şahane bir deri kemeri vardı, Diesel, onu çıkarmaya başladı giderken. Peşinden gittim. Düşük voltajlı çıplak ampulün aydınlattığı, rutubetten duvarları yeşermiş koridora indim. Mikrop koşmaya başlayınca ben de koştum. Açık sokak kapısından geçip sigara kokan küçük salona girdim. Mikrop, duvarın kenarındaki divanda yatan babasına vurdu kemerle, “Ne bağırıyorsun lan," dedi. “Ne bağırıyorsun!”</p>

  <p>“Oğlum ne yapıyorsun lan!" deyip üstüne atladım, omuzlarından çekip önüne geçtim, kollarımı iki yana açtım. Mikrop bir elini omzuma koyup üstümden zıpladı ve babasına vurdu yine kemerle. Babası kafasını elleriyle kapatıp aglamaya başlamıştı. İki elimle Mikrop'un bileğine yapıştım, elinden kemeri almaya çalıştım, alamadım. Kemeri yerdeki ucundan tutup çektim, Mikrop bana yaklaştı, boştaki elimle çenesini tuttum sıkıca, göz teması kurmaya çalıştım, bana bakmıyordu, omzumun üstünden babasına bakmaya çalışıyordu, bir-iki hafif tokat attım, “Kendine gel lan!" dedim.</p>

  <p>“Ne bağırıyorsun lan,” dedi babasına.</p>

  <p>Babası yorganın altına gizlenmişti, başını çıkardı, salyaları akmıştı ağlarken, elinin dışıyla ağzını sildi, “Korkuyorum Cengiz,” dedi.</p>

  <p>Mikrop kemeri bıraktı, “Neden korkuyorsun lan?” diye sordu.</p>

  <p>“Yalnız kalmaktan.”</p>

  <p>“Yukarıdayım ya!”</p>

  <p>“Her şey üstüme geliyor Cengiz! Ne çektiğimi bilmiyorsun.”</p>

  <p>Elinin dışıyla gözlerini sildi, bembeyaz, zayıf bir suratı vardı. Çene ve elmacık kemikleri aşırı biçimde öne çıkıktı. Alın derisi gerilmişti, neredeyse hiç et yoktu suratında, seyrek sakallan boşlukta uzamış gibiydi. Derinlere kaçmış gözlerinde belli belirsiz bir ışık olmasa, anatomi derslerinde kafatası olarak incelenebilirdi.</p>

  <p>“Sürekli senin başında durmak zorunda mıyım?” diye sordu Mikrop.</p>

  <p>"Nankör!" diye bağırdı babası. “Nankör hayvan! Ben Pirelli’de çalıştım senelerce sana bakmak için.”</p>

  <p>“Pirelli deme lan bana artık yeter!”</p>

  <p>“Niye demeyeyim lan! Gururla söylüyorum. Pirelli’de çalıştım!”</p>

  <p>“Pirelli’de mi çalıştın!”</p>

  <p>Mikrop, duvardaki Pirelli takvimini kopardı çivisinden, “Al,” deyip babasına fırlattı. “Pirelli’de bunlar çalışıyor şimdi! Sen Pirelli’nin sikinde değilsin artık! Pirelli'nin sikinde olanlar bunlar!”</p>

  <p>Babası takvimi geri aldı, “Onlar sadece reklam için," dedi. "Pirelli’yi Pirelli yapan bizdik! İzmit'teki fabrikaydı Pirelli’yi pirelli yapan!”</p>

  <p>Ağlamaya başlamıştı yeniden, yumruklarını sıkmış, divanın iki yanına vurup duruyordu. Çırpınıyordu yatağın içinde, yumruklarını oraya vurarak yükselmeye çalışıyordu sanki.</p>

  <p>"Bizdik Pirelli’yi Pirelli yapan! Pirelli’nin dünyadaki en büyük fabrikasıydık!”</p>

  <p>“O fabrikanın amına koyayım!”</p>

  <p>“Nankörlük yapma lan! Nankörlük yapma!”</p>

  <p>Mikrop yumruğunu vuracakmış gibi kaldırdı, “Ne nankörlüğü lan!" diye fısıldadı. “Seni bu hale getiren Pirelli. Altını Pirelli mi temizliyor şimdi?”</p>

  <p>Mikrop'un ağzını kapatıp “Yeter lan,” dedim "Yeter!” Omzundan çekip salon kapısına çevirdim, bütün gücümle ittim sırtından, sonra da peşinden yürüdüm. Geri dönmek istedi, “Yürü!” dedim. “Sikerim belânı şimdi yürü!” Salondan çıkıp sokak kapısına yürüdük. Mikrop kapının yanındaki plastik raftan, spor ayakkabısını aldı, terliklerini çıkardı. Uzun, demir çekecekle ayakkabısının tekini giydi.</p>

  <p>“Nankör! Nankör! Sakal babana vuruyorsun. Böyle mi yetiştirdim lan ben seni! Bu mu senin erkekliğin!”</p>

  <p>Mikrop ayakkabısının diğer tekini giydi. Çekeceği elinden aldım.</p>

  <p>“Hâlâ Pirelli’nin ekmeğini yiyorsun lan! Nankör!”</p>

  <p>“Yürü!” dedim.</p>

  <p>Mikrop kapı eşiğinden bir adım atlı, sonra birden geri döndü, “Kendi yaptığın lastiklerin altında kaldın beynini siktiğim!” diye bağırdı. “Tazminatını bile vermiyorlardı! Avukatlar bir buçuk sene uğraşmasa onu da alamazdın. Hâlâ Pirelli diyorsun. Olmayan beynini sikeyim senin!” “Nankör! Ekmek yediği kaba pisleyen nankör!”</p>

  <p>Mikrop, sırtını sokak kapısının yanındaki kararmış duvara yasladı, iki elini burun kökünde kavuşturmuş önüne bakıyordu.</p>

  <p>“Nankör! Seni kim büyüttü lan! Seni de Pirelli büyütu!”</p>

  <p>“Ha! Ha!”</p>

  <p>“Her yılbaşı geldiğinde seviniyordun! Pirelli bu sene de ikramiye verecek mi baba diyordun! Bana ne alacaksın diyordun! Şapkamı çıkarmam diye tutturmuştun lan ilkokula başladığında! Teneffüslere bile Pirelli şapkasıyla çıkıyordun. Senin yüzünden anneni azarlamıştı okulun müdürü. Rahmetli annen çok üzülmüştü senin yüzünden.”</p>

  <p>"Şimdi siktim lan seni orospu çocuğu! Şimdi amına koydum senin!”</p>

  <p>Mikrop salona hareketlendi, bir elimle boynundan bir elimle de omzundan çekip tutmaya çalıştım, koridorun ortasına kadar peşinden sürükledi beni. Yere düştüm, kafamı boy aynasına vurdum, ayna iki yerinden çatladı. Derin bir soluk aldım, ellerimi yere bastırıp doğruldum, salona koştum. Mikrop yorganın altındaki babasına iki eliyle ara vermeksizin yumruk atıyordu. Arkadan Mikrop’a sarılmak istedim, dirseği burnuma geldi, beynime kadar hissettim o acıyı, elimi alnıma bastırdım sertçe. Mikrop’a tabanımla bir tekme salladım yandan, dengesini kaybedip savrulunca divanının önüne geçtim, “Mikrop bi dur lan bi dur lan bi dur!” diye bağırmaya başladım. Mikrop sol eliyle beni boynumdan tutup sağ elinin içiyle babasına yumruk atmaya devam etti. Yorganın altından hiç ses gelmiyordu, babasının ölmüş olabileceği geldi aklıma, dehşete kapıldım, arkasına geçip iki kolunun altına girdim, bütün gücümle salonun ortasına kadar geriye çektim, “Eyüp Agbiiiii! Eyüp Ağbiiiii!” diye bağırdım açık pencereden dışarı. Mikrop, benden kurtulup babasına tekme atmaya çalışıyordu, boşlukta savruluyordu attığı tekmeler, her tekmede divana biraz daha yaklaşıyordu.</p>

  <p>Sol ayağını divana bastı sonunda, sağ ayağıyla yorganı tekmelemeye banladı.</p>

  <p>“Aaaaaaaaaaaaaaaaal” diye bir ses geldi yorganın altından, tek bari İki kolumla Mikropun sağ ayağına yapıştım, ayağı çektim, yorganın üstüne düştü. Bir eliyle yorgana baslırıp diğeriyle yumruk atmaya devam etti. Çektim ama alamadım, yapışmıştı yorgana.</p>

  <p>Zemin katta oturan Eyüp Ağbi koşarak girdi salona, “Cengizzzz!” diye bağırıp kocaman elleriyle omuzlarına yapıştı, çekti birkaç sefer, o da ayıramadı onu yorgandan. Kolunu arkadan boynuna doladı, ayağıyla divandan destek alıp çekti Mikrop’u. Yorgan da Mikropla beraber geldi, pençe gibi tutmuştu o yorganı. Babası cenin pozisyonunda yatıyordu, ne sesi çıkıyordu ne de kıpırdıyordu.</p>

  <p>Eyüp Ağbi, Mikrop un sırtını yere getirip üstüne çıktı, iki bileğinden tuttu sıkıca. “Cengiz!” diye bağırdı. “Cengiz! Bana bak bi! Cengiz! Cengiz! Bana bak bi bana! Napıyorsun lan! Bana bak! Bana bak lan! Cengiz! Cengiz!”</p>

  <p>Mikrop ona bakmıyordu. Belki henüz görmemişti bile onu. Bir dakika kadar debelendi kurtulmak için, sonra birden vazgeçti.</p>

  <p>Mikrop’un babasının yanına gittim, nabzına bakmak istiyordum ama korkuyordum. Altına yapmıştı, felaket kokuyordu yatak, iki parmağımı boynuna bastırdım, bir şey duyamadım. Yavaşça kendime çevirdim. Gözlerini birden açtı, üç-beş sarı diş kalmış kanlı ağzıyla gülümsedi bana. Korkuyla geri çekildim, dizlerimin bağı çözülmüştü. Sağa sola tutunup duvara yürüdüm, iki-üç tekme attım dizlerimin titremesini önlemek için, durmadı. Yere oturup sırtımı duvara yasladım.</p>

  <p>“Cengiz!” dedi Eyüp Ağbi. “Oğlum ne yapıyorsun lan sen! Ne yapıyorsun oğlum! Bana bak bi! Cengiz!" Öfkeyle konuşmuyordu, şaşkın bir ifade vardı yüzünde. Otuzlu yaşlarının başında, sağlam yapılı, güleç yüzlü biriydi Eyüp Ağbi, çayımız çorbamız vardı. Montaj ekip elemanıydı karoser fabrikasında. Yaşar Karoser, Bursa Yolu nda, Treyler-Damper-Dorse Kasa, vaktiniz varsa bir gün gidin de görün, muhtemelen hâlâ oradadır.</p>

  <p>Eyüp Agbi, Mikrop'un koluna girip dışarı çıkardı. Karşı dairede oturan ihtiyar kadın kapıya çıkmıştı, o kadar ihtiyardı ki beni bazen tanıyordu bazen tanımıyordu. “Siz gidin evlâdım," deyip Mikropların evine girdi. Merdivenleri inmeye başladık, herkes kapısına çıkmış, endişeli ve korkulu gözlerle bize bakıyordu.</p>

  <p>Eyüp Ağbi, apartmanın önüne kadar götürdükten sonra çıktı Mikrop’un kolundan. Bir şeyler söylemek ister gibi baktı ama Mikrop hiç oralı olmadı. Tişörtünün yakasını düzeltip üstünü başını silkeledikten sonra cadde tarafına yürümeye başladı. Peşinden gittim. Her zamanki soğukkanlı adımlarıyla, orta tempoda, sessizce yürüyordu.</p>

  <p>“Mikrop,” dedim, bakmadı, yanında ben yokmuşum gibi yürümeye devam etti. Alkaşlar’ın altındaki Migros’a girdik, beyaz ışıklar gözlerimi kamaştırdı, ince uzun rafların arasında ilerledik. Mikrop, Superfresh buzdolabının önünde durdu, camlı kapağın arkasından sandviçlere baktı bir süre. Buzdolabını açıp ton balıklı sandviçlerden birini aldı, üçgen ambalajı iki eliyle tutup son kullanma tarihine baktı. Kola dolabına yürüyüp sürgülü camı yana çekti, şişe kola aldı bir tane. Kasaya yürümeye başladı. Kasanın karşısındaki ayaklı raflarda gofretler, çikolatalar falan vardı. Bir gofret, bir de çikolata aldı oradan. Şekerlemelerin olduğu standa yürüdü, bir Jelibon aldı. Kasaya gitti. Kasanın yanındaki standdan bir kutu sakızla, meyveli şeker aldı. Kasiyer kız, aldıklarının barkotlarını makineye okuturken arka cebinden bez cüzdanını çıkardı, yapışkanını açtı, parayı uzatıp üstünü aldı. Kızın uzattığı fişi almadı, torba da almadı.</p>

  <p>Migros’un yanından sapıp sahile yürüdü, kalabalıktı sahil. Denize bakan kaldırımda boş bir bank bulana kadar yürüdü. Yanına oturdum. Ton balıklı sandviçi açıp ambalajını bankın yanındaki çöp tenekesine attı. Önümüzdeki kaldırımdan insan seli akıyordu.</p>

  <p>"Mikrop,” dedim.</p>

  <p>“Bana başkalarının yanında Mikrop deme.”</p>

  <p>“Niye lan!”</p>

  <p>“Bana senden başka kimse Mikrop demiyor.”</p>

  <p>“Olur mu lan! Hani biz sekizinci sınıftayken...”</p>

  <p>“O birkaç aydı, unutuldu gitti. Senden başka kimse Mikrop diyemez bana. Sen de diyeceksen, biz bizeyken de.”</p>

  <p>“Bak yanlış anlama. Ben geçmişe olan saygımdan ötürü... Lan oğlum saçmalama, bu bizim aramızda bir yakınlık...”</p>

  <p>“Tamam reis, uzatma.”</p>

  <p>Sandviçi, her lokmayı uzun uzun çiğneyerek yemeye başladı. Bir anda kendimi çok şey hissettim, şu an adını bile anmak istemiyorum o duygunun. Ne diyeceğimi bilemiyordum. Yani çünkü şimdi ben mesela Cengiz’i çok severim.</p>

  <p>“Cengiz,” dedim. "Cengiz...”</p>

  <p>“Alkollüsün, yarın konuşalım.”</p>

  <p>“En korktuğum şey geldi başıma. Şu tas ü tarağını siktiğimin dünyasında yosmalar içinde kepaze oldum be kardeşim. Kepaze oldum. Affet beni.”</p>

  <p>“Git reis, alkollüsün.”</p>

  <p>Kalktım, birkaç adım yürüyüp döndüm, "Şu telefonu al bari geri,” dedim. Cevap vermedi, denize bakıp sandviçini yemeye devam etti.</p>

  <p>“Şu telefonu alırsan kendimi biraz olsun iyi hissedeceğim.”</p>

  <p>Sandviçi bitirdi. Gofreti çıkardı cebinden, ambalajını açtı yavaşça, Nestle miydi, Çokonat mıydı hatırlamıyorum şimdi siktiğimin gofretinin adını, gofret işte gofret! Bir ısırık aldı o gofretten.</p>

  <p>“Bana kızdıysan benim hediyemmiş gibi düşünme o zaman.” dedim. "Belediyeye fatura ettirmiştim zaten. Halkımızın hediyesiymiş gibi düşün.”</p>

  <p>Bana döndü, elindeki gofretten bir ısırık daha alıp agır ağır çiğnedi. Gülümseyerek uzattığım iPhone'a baktı dikkatle, uzun uzun baktı, “Siktir lan," dedi. “Siktir git!”</p>

  <p>Siktirip gittim. Suretlerin nerede bitip asılların nerede başladığının belli olmadığı alacakaranlık bir sokakta, elimdeki siyah poşede yürümeye başladım. Gölgeler hacimleri varmış gibi gözüküyordu, nesneler de gölgeler gibi. Yerler çamur içindeydi. Spor ayakkabım koyu bir çamur balçığına saplandı. çekip kurtarayım derken ayağım çıktı içinden, dengemi kaybettim, çorabım da çamur oldu. Mavi brandalar vardı iki yanda, hayaleder gibi uçuşup duruyorlardı havada. Önümde karanlıktan başka bir şey kalmayana kadar yürüdüm. Elimi ahuma siper edip ileri baktım. Sanki karanlık yutmuştu sokağın geri kalanını. iPhone un fenerini açıp yürümeye devam ettim. İnce bir ses duydum, bıcır bıcır bir ses. Durdum. Sesin nereden geldiğini anlayamamıştım. Birden sesler çoğaldı, oraya tuttum feneri, fareler. Kocaman fareler vardı. İşığı görünce kaçıştı hepsi. Biri kaldı sadece.</p>

  <p>Yanına gittim, ölmüştü. Boynundan ölümcül bir yara almışa, gözleri dışarı fırlamışa. Muhtemelen o çamurun içinde debelenerek, yalnız başına, acılar içinde ölmüştü. Yapılacak bir şey yoktu. Fareler için cenaze töreni yapılmıyor. Korkabiliriz onlardan, üzülebiliriz onlar için, ama cenaze töreni, hayır. Kısa bir saygı duruşu belki, neden olmasın. Yaşadın ve öldün dedim ona. Yaşarken nasıl bir fare olduğunu bilmiyorum. Kendi yolunda sakince ilerleyen, yalnız ve gösterişsiz bir hayatın vardı belki. Tanısaydım saygı duyardım sana. Gerçi birden karşıma çıksaydın böyle karanlıkta, korkabilirdim de senden. Ama şimdi böyle cansız halde, çamura saplanmış görünce de seni çok üzüldüm. İnsanım çünkü, insanlar çok üzülür. Ama sen üzülme farecik. Ölmek yok olmak değildir, hadiseler âleminden hatıralar âlemine geçmektir sadece. Başka farelerin hatıralarında yaşayacaksın şimdi. Seni unutan son fareye kadar yaşayacaksın. Sana patisiyle vuran kedi, seni unutana kadar yaşayacaksın. Bana rastladığın da iyi oldu. Ben de unutmam seni. Nasıl unutayım zaten. Acıyla gerilmiş şu gözlerine bak! Seni kim unutabilir. Bir kez görsünler yeter, seni bu halinle kim unutabilir.</p>

  <p>Bir uğultu geliyordu, yağmurun uğultusu olabilirdi bu. Evet, yağmurundu. Feneri önüme tutup yürümeye devam ettim. Sarı bir dozer gördüm. Gittim yanına, kapısı kilitliydi. Kenardaki merdiveni kullanarak tepesine çıktım. Siyah poşeti koydum tavanına, bir kutu bira açtım, pist edip köpürdü, kendimden uzaklaştırıp üstündeki köpüğü aldım dudaklarımla. Dudaklarım vardır benim.</p>

  <p>Aklıma bir sürü şey geliyordu ama yazmak istemiyorum şimdi onlan, şöyle olsaydı böyle olurdu, böyle olsaydı şöyle olurdu, ne önemi vardı ki?</p>

  <p>Eski kız arkadaşıma telefon etmeye karar verdim. Dedim ki nasılsa o telefonu edeceksin oğlum, kafayı çekip çekip maymuna döndükten sonra telefon etmek var, bir de sekizdokuz bira içip efendi gibi aramak var. Seçim senin. Nasılsa açmayacaktı. Beş sefer çaldım, kapatırım diyordum, sonsuza kadar kapatırım o telefonu, sonra da önümdeki günlere bakarım, her biri, bir yıl uzunluğundaki günlere. Beklediğim gibi olmadı, ikinci çalışında açtı telefonu. Bir şey diyemedim. Beklemiyordum çünkü, hiç beklemiyordum. “Çağlar.”</p>

  <p>“Evet.”</p>

  <p>“Niye susuyorsun! Ne oldu?”</p>

  <p>“Yok bir şey.”</p>

  <p>“Nerdesin?”</p>

  <p>“Dozerdeyim.”</p>

  <p>“Ne! Anlamıyorum! Şimdi televizyonda gördüm! Sana benzetmiştim ama yok demiştim. Yapmaz demiştim. lta|)a sıyla kavgalıydı, gitmez demiştim. Cntınez demiştim! |nan. iniyorum Çağlar! Dikkat et kendine lütfen!”</p>

  <p>"Anlamadım.!'</p>

  <p>"Beşiktaş'ta değil misin sen?”</p>

  <p>"Hayır. Ne oldu ki?”</p>

  <p>"Beşiktaş’ta dozer kayırmışlar, TOMA’ları kovalıyorlar Başbakanlık Ofisi’ne doğru. Canlı yayında gösterdiler şimdi. Çocuğun biri aynı sana benziyordu. Aynı sen. Dozerin yanına çıkmış çocuk aynı şendi Çağlar. Lütfen doğruyu söyle bana.”</p>

  <p>“Ben orada değilim. Eski Şefika Sokak’taki dozerdeyim.” Sustuk. Eski kız arkadaşımın, telefonu açtığına pişman olmasının sessizliğini dinledim biraz.</p>

  <p>“Niçin aramıştın?” diye sordu.</p>

  <p>“Bilmiyorum. Söyleyeceğim her şeyi unuttum şimdi. Boş ver. Zor günlerdeyiz. Büyük günler. Küçük bir meseleydi zaten benimki, çok küçük bir meseleydi. Boş ver.”</p>

  <p>Biraz bekledim, sonra da kapattım telefonu. Düşüncelerimi toparlamak için yürüyüşe çıksam dünya turu atmam gerekirdi. Oturdum dozerin üstünde, bir bira daha açtım. Siyah poşetimde üç biram vardı, gömlek cebimde elektronik sigaram vardı, pantolon cebimde yedek tütünüm vardı, şerefsizliğimden kaybettiğim en iyi arkadaşım vardı, hemen hemen her şeyim vardı. Dışarıdan bir uğultu geliyordu, evet, yağmurdu bu. Gitgide hızlanıyordu. Oturmaya devam ettim orada. Hızlanan yağmurun sesini dinledim. Yavaşlayan yağmurun sesini dinledim. Yağmur tamamen dinince de sessizliğini dinledim. Başımı kaldırıp tepemdeki karanlığa baktım sonra. Elimi öptüm. Gözlerimi kapattım. Bir daha öptüm.</p>
</body>
</html>
