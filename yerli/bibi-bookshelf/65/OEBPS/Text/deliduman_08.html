<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deliduman</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Sekiz</h1>

  <p>26 Mayıs Pazar, öğlen, çürümüş yosunlarla kaplı ıssız sahil şeridi boyunca yürüyordum. Denizin karayla temas ettiği yer, suların üstünde gidip gelen yosunlardan belli olmuyordu. Hiç kimse orada yüzemezdi ama oradan geçen herkesin aklına, <span>‘</span><span>Bu deniz yüzmek için değil miydi?’ sorusu gelirdi mutlaka. ‘Ya o yosunların içinde olsaydım,’ diye düşünüverirdi insan ister istemez. Kararmış yosun yığınlarının üstünde sinek sürüleri uçuşuyordu, bazen birkaç karganın konduğu da oluyordu kayalık olan taraflarda, bir-iki eşeledikten hemen sonra havalanıyordu kargalar. Dayım çağırmıştı konuşmak için sahil yolunun Akasya Plajı tarafına, telefondaki sesinden anlamıştım yine bir haltlar döndüğünü. Adımlarımı gitgide sıklaştırıyordum. Akşamüstü rüzgârlarıyla gelen, uzaklardan hafif hafif duyulan, sahil kasabalarına özgü yosun kokusu değildi tabii oradaki. Taşmış lağımlardan bile kötü kokuyordu. Kusası geliyordu insanın orada yürürken ama yine de kokuya aldırış etmemeye çalışıyor, yolumu değiştirmiyordum. Şimdi üst taraftaki sahil yoluna çıksam, öyle hızlı yürüsem, herkes durup hayretle bana bakar, ağır ağır akan küçük dünyalarında, sanki ben de o dünyanın en doğal parçasıymışım gibi, ritmimi neyin hızlandırdığını ahengimi neyin bozduğunu düşünmeye başlarlardı. Hem buna imkân vermek istemiyordum, hem de belki sevdiğim bir tanıdığı görürüm, ayaküstü muhabbet etmek ister, o andaki telaşla elimi kolumu sallayıp geçer, kalbini kırarım diye çekiniyordum. Çağlar İyice, kırılmayı hak etmeyen hiçbir kalbi kırmamıştır bugüne kadar. Kayıtlarımızda yok. Sol yanağımı yakıyordu deniz tarafından vuran güneş.</span></p>

  <p>Ta uzaktan, önce Ayı Tufan Agbi<span>’</span><span>yi gördüm, turuncu fosforlu belediye önlüklerinden giymiş, eline bir tırmık almış, deniz kıyısındaki yosunları alıp arka taraflara balyalıyordu. Hiç acelesi olmayan biri gibi çalışıyordu ama uyuşukluğundan değil, kendine güveninden, yaptığı işi iyi bilmesinden kaynaklanıyordu sakinliği. Ona, o tırmığı verdiğiniz zaman plajda karaya vurmuş tek bir yosunun kalmayacağından emin olabilirdiniz. Şu an kederden adını unuttuğum özel bir şirkete ait kepçe ve kamyon bekliyordu kenarda, sahilde balyalanan yosunları taşımak için.</span></p>

  <p>Dayım, plajı gören kaldırımda sıralanan, geçen sene diktikleri garip gurup palmiyelerden birine sırtını yaslamış, ağacın cılız gölgesinde güneş gözlüğünü hafif burnunun önüne çekmiş, ayaklarını çaprazlamış, sağ elini cebine atmış, sağ omzu sol omzundan hafif aşağıda bekliyordu. Bir yandan Ayı Tufan Agbi’nin tırmıkla sahile balyaladığı yosunlara bakıyor, bir yandan da denizin ötesinde, Pendik civarlarına falan rast gelmesi gereken yerlere göz gezdiriyordu. Beni görünce hafif döndü, ne diyeceğini bilemedi bir an. Ben anladım ama. En başından beri biliyordum zaten. Anladığımı o da fark etti, “Başka bir programa çıkarırız diyorlar,” dedi.</p>

  <p>“Hangi program?”</p>

  <p>“Direkt dans yarışması. Sadece dansçıların katılacağı bir program. Ona alacaklarmış. Eylülde.”</p>

  <p>Sessizce bakıyordum ona, kızamıyordum. Kızmaya bir başlasam ölçüyü tutturamayacaktım çünkü. En baştan böyle olacağını biliyordum ama yine yanılmıştım, her zamanki gibi yine yanılmıştım dostum. Hafif suçlu gözlerle bana bakıyordu dayım. Onda herkesi kandıran şey de buydu zaten. Üstünde hep biraz suçlu bir hava vardı, siz de ona öyle alıştığınız için, esaslı bir bok yemeye karar verdiğinde bunu fark edemiyordunuz. <span>‘</span><span>Her zamanki adam işte canım’ diyordunuz. </span>‘<span>Geçende de böyle suçlu suçlu bakıyordu ama bizim işi halletmişti.’ diyordunuz. İşte siz öyle böyle derken de dayım çoktan ebenizi sikmiş oluyordu. Ama bunlar var ya, umurumda falan değildi artık, uzman psikolog sıfatıyla bulunmuyordum orada. Sessizce dayıma bakıp sinir krizi geçirmemeye çalışmaktan başka bir şey gelmiyordu elimden.</span></p>

  <p><span>“</span>Uğraştım işte olmadı ne yapayım,’’ dedi bir çırpıda. “Birinci turun çekimleri bitmiş. Götüm Bey kanal müdürüyle görüşmüş, sırf onunla da değil, yapımcıyla da görüşmüş, ‘İkinci turdan başlatamaz mısınız’ diye de sormuş. Devamlılık bozulurmuş. <span>‘</span><span>Birinci turu geçemeyen bir yüzü ikinci turdan nasıl başlatalım’ falan demişler. Eylül’de dans yarışmasına başlayacak aynı şirket, ‘Oraya doğrudan alalım’ demişler. Seçme falan olmayacak, doğrudan alacaklar.”</span></p>

  <p>“Tamam," dedim. “Anlatma! Bir sus, sadece sus!”</p>

  <p>Ayı Tufan Agbi ve fosforlu önlük giymiş diğer işçiler, balyaladıkları yosunlara tırmıklarının tersleriyle vurmaya başlayınca kepçe operatörü marşa bastı, motoru çalıştırdı, kumsala doğru harekete geçti. Kumsalda yatmış, patisiyle kulağını kaşıyan sokak köpeği motorun homurtusuyla durdu, kafasını kaldırıp kulaklarını dikti, yay çizerek yosun balyalarına yaklaşan sarı kepçeyi seyretmeye başladı.</p>

  <p>Felaket kokuyordu yosunlar, bulunduğumuz yere kadar gelmişti kokuları. Sahilin o bölümünden geçenler avuçlarıyla ağızlarını burunlarını kapatıyorlardı. Dayımla ben kapamıyorduk ağzımızı burnumuzu çünkü belediye bizdeydi. Bizim görevimiz, yosunların nasıl temizlendiğini seyrederken her şeyin birazdan yoluna gireceğini düşünmekti, etrafın yeniden mis gibi kokmaya başlayacağını, bundan böyle denizin üstünde sadece balıkların ve kayıkların gölgelerinin dolaşacağını, çarşaf gibi uzanan suların üstünde sektirilen yassı taşların şıpırtılarını dinleyeceğimizi, eski günlerde olduğu gibi tertemiz suların dibindeki çakılları sayacağımızı düşünmekti. Kıyıdere Belediyesi çalışıyordu, maziyi ayağınıza getirene kadar, hiçbir nostalji ihtiyacınız kalmayana kadar da çalışacaktı. Siyah gömleğimin cebinden elektronik sigaramı çıkardım. Çektiğim nikotinden bile yosun kokusu almıştım biraz. Sanırım psikolojikti, olsun, psikolojik olmayan ne var ki zaten.</p>

  <p>“Bana da bir fırt versene,” dedi dayım. Ona uzattım bataryayı bakmadan, normalde kimseye vermem, kişiye özel bir şeydir elektronik sigara. Bencillikle falan da alakası yoktur vermemenin ama öyle anlaşılmıyor. Genelde bir fırt isteyenlere ‘Sen de diş fırçanı ver, ben de bir fırt dişlerimi fırçalayayım’ diyorum. Dayım bir-iki fırt aldıktan sonra sigarayı geri uzattı, “Eylülde gideriz işte, ne olacak,” dedi.</p>

  <p>“Eylülde hiçbir yere gidemeyiz,” dedim. “Bazı şeyler ya olması gereken zamanda olur ya da hiç olmaz. Kız kardeşimi tanıyorsam Eylülde hiçbir yere gitmez. Madem emin değildin, niye kız kardeşime yine umut verdin?”</p>

  <p>“Ben niye durup dururken umut vereyim. Michael Jackson olmasa bile komedi dalında alırız demişlerdi.<span>”</span></p>

  <p>Elektronik sigarayı gömlek cebime koydum, sag gözümü hafif kısıp dayıma baktım, devam etmesini bekliyordum, etmedi, “Ne komedisi!” dedim. “Ne saçmalıyorsun sen?”</p>

  <p>“Biliyorsun işte.”</p>

  <p>“Neyi biliyorum! Böyle bir anlaşma mı yaptın adamlarla, kız kardeşimi komedyen olarak mı çıkaracaktın yarışmaya?”</p>

  <p><span>“Hayır. En kötü ihtimalle komedi dalında alırız demişlerdi.”</span><br /></p>

  <p><span>“</span>Benim kız kardeşim komedyen değil,” diye bağırdım yanımdaki palmiyeye tekme savurup. “Benim kız kardeşim insanları güldürmek için gelmedi bu dünyaya. Sizin gibi küçük hesaplar peşindeki dallamalara büyük mesajlar vermek için geldi. Dans ederek verecekti o büyük mesajları. Hangi rezil böyle bir teklifte bulunabilir?<span>”</span></p>

  <p>“Ne şimdi! Ben mi suçlu oldum! Bana niye kızıyorsun! Vurma lan palmiyelere! İtalya’dan geldi onlar.”</p>

  <p>"Sokarım palmiyene! Kız kardeşimden değerli mi? Memlekette ağaç mı yoktu da İtalya'dan palmiye alıyorsun.”</p>

  <p>Bunun üzerine dayım beni yarım kafakola aldı, nefesimi kesti, “Ulan,” dedi. “Ben sana en baştan ne dedim! Ne dedim en baştan! Senin yüzünden gidemiyoruz yarışmaya.<span>”</span></p>

  <p>“Niyeymiş?” diye bağırmaya çalıştım yarı boğuk bir sesle.</p>

  <p>Beni bırakıp kravatını gevşetmeye çalıştı, o sinirle iyice ipe döndürdü, daha beter sinirlendi, boğazına bir yılan sarılmış gibi kravatla boğuşmaya başladı, en sonunda çıkardı yere attı, tekme savurmaya kalktı, kravatın üstünde gidip geldi ayakkabısının tabanı.</p>

  <p>“Yerlere çöp atma,” dedim.</p>

  <p>Duymamış gibi baktı bana, dedi ki, “Ben istemez miydim,” dedi. “Çiğdem televizyona çıksın da yarışsın. Herkesten çok ben isterim. Kızım olsa Çiğdem kadar severim. Her şeyim o benim. Yanşmaya gidemiyorsak senin yüzünden gidemiyoruz.”</p>

  <p>“Niyeymiş?<span>”</span></p>

  <p>“Niye olacak! En baştan arayacaktım ben gerekli yerleri. Kesinlikle olmaz dedin, kız kardeşimin torpile ihtiyacı yok dedin. Öyle bir şeyin dedikodusunu bile duyarsam yarışmadan çekerim kız kardeşimi dedin.<span>”</span></p>

  <p>“Var mı? Kız kardeşimin torpile mi ihtiyacı var? Nasıl dans ettiğini görmedin mi? Ama nereden göreceksin ki? Kendinizden başka kimi görüyorsunuz bu memlekette! Michael Jackson mezarından çıkıp gelse moonwalk kadrosu vermezsiniz, kendi tanıdığınızı dans ettirirsiniz,<span>”</span></p>

  <p>“Ulan simdi alacağım ayağımın...”</p>

  <p>“Sözümü kesme lan bir sus! Bir de utanmadan kız kardeşime komedyenlik teklif ediyorsunuz.”</p>

  <p>“Kim ediyor? Ben mi ediyorum? Adamlar şişman Mıchael Jackson istemiyorsa benim suçum ne?”</p>

  <p>Yosun balyalarıyla dolu kepçe az ötemizdeki kamyona yaklaşıyordu. Sahilde uzanmış kepçeyi seyreden kirli beyaz köpek durdu, bize döndü, hafif boynunu bükerek baktı. Gömlek cebimden elektronik sigaramı çıkarıp elimde evirip çevirdim biraz, dayımın yüz hatlarını inceliyordum, bir fırt çektim, yosunlar kamyonun kasasına boşaldı, su buharı üfledim, kepçe geri vitese taktı, “Şişman mı?” diye sordum “Kız kardeşimin neresi şişman? Bacaklarını neredeyse yüz seksen derece açıp halıya oturuyor.”</p>

  <p>“Kız kardeşin koltuğa bile zor oturuyor.”</p>

  <p>“Kendi ekseni etrafında altı sefer döndü ama seçmelerde.<span>”</span></p>

  <p><span>“İki sefer bile dönemedi.”</span></p>

  <p>“Yalan. O kadar şişmanlık herkeste olur.” İki elimin baş ve işaret parmaklarıyla karnımı sıktım, “Bende de var.” diye bağırdım.</p>

  <p>“Kız kardeşin senden bile ağır.”</p>

  <p>“Hayır, aynı kilodayız, gelişim çağında o.”</p>

  <p>“Tarafsız bir gözle bakamıyorsun ki kız kardeşine.”</p>

  <p>“Niye tarafsız bir gözle bakayım ki, o benim kız kardeşim.”</p>

  <p>“Başkalarının kız kardeşi değil ama.”</p>

  <p>Bu son laf beynime çekiç gibi inmişti, aklım bulandı, sustum. Aramıza, elle tutulacak denli yoğun, tuhaf bir sessizlik girdi. Sessizliğin ardından da birbirimize söyleyecek bir şey bulamadık. Sessizliğin ardından gelen sessizliklerde olduğu gibi, sınırları belirsiz bir zaman dilimi içine sıkışmıştık, dile getirilemez ağır bir his altında eziliyorduk, sırtımızdaki yüke ekleniyordu her geçen an. Dayım, çevremizde biriken meraklı kalabalığı fark etti birden. Dayımı haliyle herkes tanıyordu. Beni de bilen bilir Kıyıdere’de. Dayım, kimseyi doğrudan hedef almayan kayıtsız gözlerle, kalabalığın merkezine doğru, “Ne bakıyorsunuz kardeşim,” diye bağırdı. “Başka işiniz gücünüz yok mu?” ilk defa seçmenlerine sesini yükselttiğini duyuyordum. Kulaklarına inanamamıştı dayımı duyanlar; kırgın, pişman ve öfkeliydiler, o gün seçim olsa sandığa gömerlerdi onu. Dayım, kaybettiği sekiz-on oya bakıp sinirle uzaklaştı.</p>

  <p>Dayımın arkasından bakarken bütün vücuduma yayıldığını hissediyordum az evvel sarf ettiği zehirli sözlerin. Tanıdığım akreplerden ve çıngıraklı yılanlardan hiçbiri beni böyle zehirlememişti o güne kadar. Belki de gerçeğin zehriydi bu, kana en çabuk karışan, en tehlikeli zehir. Tuhaf bir dinginlik çökmüştü üstüme, uyuşup kalmıştım. Gözümü bile ayıramıyordum baktığım yerden.</p>

  <p>“Mutlu musun?” diye bağırabildim en sonunda arkasından. “Kız kardeşim dana gibi şişko! Mutlu musun şimdi?”</p>

  <p>Dayım bana döndü, yanındaki palmiyenin kabuklu gövdesine tekme atıp “Ben öyle bir şey mi dedim lan ben öyle bir şey mi dedim,” diye bağırdı.</p>

  <p>“Dedin tabii dedin! Ama şunu unutma, bu ruhsuz dünyaya ruhunu bağışlamak için dans ediyordu kız kardeşim.”</p>

  <p>Dayım, saçını başını elinin içiyle deli gibi karıştırmaya başladı, “Ne ruhu lan ne dünyası lan ne diyorsun lan sen!” diye bağırdı. <span>“</span><span>Doktor İhsan Dans etsin’ dedi diye dans ediyordu. Sadece diyetle olmaz, hareket etmesi de lazım dedi diye dans ediyordu. Zayıflamak için dans ediyordu. Ama sen her şeyi abarttığın gibi bunu da abarttın, bokunu çıkardın. Dansçı olduğuna inandırdın onu!”</span></p>

  <p>Dayım, bunları söyledikten sonra, elektrik direğine asılı küçük yeşil çöp tenekesine bir yumruk geçirdi. Direkten kopup yerde yuvarlanmaya başladı çöp tenekesi, üstünde Kıyıdere Belediyesi 2012 yazıyordu. Çöp tenekesinin ters yönüne uzaklaşmaya başladı.</p>

  <p>“Olsun,” diye bağırdım arkasından. “Ben onun dansa gönül vermesini sağladım hiç olmazsa. Bu hayatta kendine bir pusula, bir amaç, bir hedef, bir tarz, bir duruş, bir şekil şemal, bir ajanda belirlemesine yardımcı oldum. Senin gibi komedyen yapmak istemedim onu! Şişko patates bir Mayki görsünler de gülsünler istemedim senin gibi.<span>”</span></p>

  <p>Dayım bana döndü, bir şey söyleyecek gibi oldu ama vazgeçti, önce kendi kafasına bir yumruk attı, sonra da hırsını alamadı, elektrik direklerine asılı çöp tenekelerini tek tek tekmeleyerek uzaklaşmaya devam etti.</p>

  <p>“Çöp tenekelerine vurma lan!” diye bağırdım arkasından. “Çöp tenekelerine vurma it! O kadar çöp vergisi verdi bu halk sana!”</p>

  <p>Bunun üzerine dayım döndü, bana doğru koşmaya başlayıp “Gel lan buraya,” diye bağırdı.</p>

  <p>Ellerimi iki yana açıp “Buradayım lan zaten,” dedim.</p>

  <p>Dayım yumrukları sıkılı, dişleri kenetli, yüzünde aptalca bir öfke ifadesiyle üstüme koşuyordu. Soğukkanlılıkla gülümseyip, “Gel gel,” dedim, bacaklarımı iki yana açtım, hafif eğildim, sağlam bir sağ ekledim karnına. O da suratıma iyi bir sol direkt çıktı iki büklüm olduğu yerden. Sonra çeneme bir sağ geçirdi, dişlerimin ağzımın içinde yer değiştirdiğini hissettim. Elektrik direkleri, adalar, çaktırmadan iç içe geçmiş bulutlar, gökyüzünde beyaz çizgiler bırakarak yükselen uçaklar ve tedirgin bakışlarla dolu bir dünyada yaşıyorduk. Acı dolu bir dünyada yaşıyorduk ve bu acıların çoğunun mantıklı bir açıklaması yoktu. Kör bir boşluğa düşer gibi yaşıyorduk ve dik bir yokuşu çıkmaya benziyordu bu düşüş. Özümüzden kopmuştuk. Tam yere çarpmak üzereyken Ayı Tufan Agbi tuttu yakamdan, kaldırdı beni, nerede olduğumu kestiremiyordum. Kendime geldiğimde, “Kız kardeşim Şişko patates!” diye bağırdım ağzımdaki kanı tükürerek. “Mutlu musun lan, şimdi mutlu musun it!”</p>

  <p>“Ben mi şişko patates dedim lan kız kardeşine, ben mi dedim!”</p>

  <p>Ayı Tufan Agbi ellerini iki yana yüz seksen derece açmıştı, bir eliyle dayımı tutmuştu yakasından, bir eliyle de beni, birbirimize ulaşamıyorduk, “Sakin olun,” dedi. Tuhaf bir etki yarattı bu söz üzerimizde, çünkü Ayı Tufan Agbi ne söylese, sesinde minnettar bir titreyiş bulunurdu. Dayımla beni, birbirimize ulaşmaya çalışmaktan vazgeçip sakinleşene kadar yakalarımızdan sıkı sıkı tuttu. En sonunda biraz gevşetti, baktı sakiniz, komple bıraktı. Dayım arkasına bile bakmadan sinirle yürüyüp gitti. Sürekli yanında gezip yalakalığını yapan bir-iki memur da kavga gürültü sesine gelmişlerdi, bana tip tip bakıp dayımın ardından yürüdüler.</p>

  <p>Ayı Tufan Ağbi, bakkaldan iki karton kutu meyve suyu alıp geldi, omzuma vurup hafiften gülümsedi, göz kırptı, meyve sularından birini uzattı. Diğerini kendi içmeye başladı. Elimdeki meyve suyu kutusuna baktım, %100 karışık. Siyah kot gömleğimin yakasıyla ağzımdaki kanı sildim. Pipeti poşetinden çıkarıp meyve suyuna soktum, ilk fırtta yarısını içtim, ikinci fırtta büzüşme sesi getirene kadar çektim içinde ne kaldıysa, meyve suyu kutusunu şişirip kanatlarını açtım, yere koydum, patlatmaya çalıştım, patlamadı.</p>

  <p>“Ben delirdim galiba,” dedim sessizce.</p>

  <p>Ayı Tufan Ağbi, “Delirdin mi Çağlar?” diye sordu aynı tonda. Sakin gözleriyle, delirip delirmediğimi anlamaya çalışır gibi bakıyordu bana. Belediye amblemli turuncu bez şapkasını çıkardı, gözlerini benden ayırmadan işaret parmağıyla kafasını kaşıdı. Terli, karmakarışık saçlarından bir-iki tutam ensesine yapışmıştı. Alnında izi kalmıştı şapkanın.</p>

  <p>“Evet,” dedim. “Delirdim.”</p>

  <p>“Neden?”</p>

  <p>“Bilmiyorum. Delirdim işte Ayı Tufan Ağbi. Kötü oldu bu. Bu kadarım beklemiyordum açıkçası. Madem delirecektim, mutlu bir deli olsaydım bari.”</p>

  <p>Sırtımı palmiyenin kabuklu gövdesine yasladım, kollarımı kavuşturup denize bakmaya başladım. Sakinleşemiyordum bir türlü, kalp atışlarım hızlanıyor, şakaklarım zonkluyor, çenem titriyordu. Bir süre sonra Ayı Tufan Ağbi, beni yalnız bırakmasının daha iyi olacağına karar verdiğinden olsa gerek, yerdeki patlamamış meyve suyu kutusunu ve dayımın toza bulanmış siyah kravatını alarak uzaklaştı, kutuyu çürümüş yosunlarla dolu kamyon kasasına attı, kravatı da yan cebine tıkıştırdı. Denize bakıyordum. Dalgaların beyaz çizgiler bıraktığı açıklarda bir tanker vardı. Ağır ağır gidiyor muydu yoksa yerinde mi duruyordu belli değildi. Ağır ağır gidiyordu galiba, ama o kadar ağır ağır gidiyordu ki sadece usta bir denizci ‘Ağır ağır gidiyor bu tanker’ deseydi inandıncı olurdu bu. O kadar ağır ağır gidiyordu ki asla o tankerin içinde olmak istemezdim, sinirim bozulurdu. Yan tarafında M S C harfleri vardı, tıka basa konteynır doluydu içi, iki-üç kat konteynır doluydu görebildiğim kadarıyla. Ön tarafına yakın bir yerde sanırım kaptanın yahut onun gibi yetkili kişilerin oturması, dümeni falan idare etmesi için yapılmış kocaman bir kule vardı. Bacası arkadaydı, belli belirsiz bir duman çıkıyordu, bulut rengiydi duman, bulutlara karışıyordu sonunda. Açıklarda oluyordu bütün bunlar. Bir süre sonra bakmayı kestim o tankere, dayanamıyordum çünkü. Acı vericiydi.</p>

  <p>Ağaçların arasından plaja çıktım. Balyalanmış yosunları taşımak için bekleyen sarı kamyonetin çevresindeki kuma saplı tırmıklardan birini çekip aldım. Havaya kaldırıp elimde evirip çevirdim biraz, sonra da bir tüfekmiş gibi omzuma koydum. Ayı Tufan Agbi’nin, çalışan diğer işçilerin ve sikip atılan hayallerimizden bile kötü kokan yosunların ortasına doğru yürüdüm. Yaptığım işi coşkuyla, kendimden geçercesine yapıyordum. Tırmıkladıkça tırmıklayasım geliyordu kumsala yapışmış yosunları. Sanki o yosunlardı kız kardeşimi eleyen. Sanki o yosunlardı kız kardeşime şişman diyen. Sanki o yosunlardı durup dururken kalbimizi kıran. Sanki o yosunlardı beni eski kız arkadaşımdan ayıran. Hepsini alıp alıp balyalıyordum.</p>

  <p>Kan ter içinde dört balya yosun biriktirmiştim. Sırtım, kollarım, bacaklarım, hissedebildiğim her yerim uyuşmuştu, başıma da güneş geçmişti galiba, yosunları sarı görmeye başlamıştım çünkü. Dördüncü yosun balyasını tırmığın tersiyle düzeltip kepçeye işaret ettiğimde. Ayı Tufan Agbi durup bana baktı, <span>‘</span><span>Bu iş böyle yapılmaz,</span>’<span> diyerek uyarma gereği duymadı. Yosun balyalarken gebermek istediğimin farkındaydı. Saygı duyuyordu buna.</span></p>

  <p>Ayı Tufan Agbi, tanıdığım insanlar arasında karakteri en yüksek olanlardan biridir zaten. Devamlı gülümserdi, bir insan ne kadar saf gözlerle bakabilirse öyle bakardı hep etrafına. Her zaman hafif aralık duran dudakları şişkinceydi. Dişleri ise tuvalet taşlarından daha sarıydı, tabii bu hijyene dair bir meseledir, kalp temizliğine engel olamaz. Dedemin üvey kardeşinin, Arnavutluk’ta hükümet düşüren Reçko Baba’nın oğluydu. Bizim ailede ne zaman pis, sakat bir iş olsa Ayı Tufan Ağbi’ye havale edilirdi. Örneğin bir akrabanın evinden fare tıkırtıları mı geliyor, ev derhal boşaltılır, anahtar Ayı Tufan Ağbi’ye verilirdi. Dayım belediye başkanı olduktan sonra da ipsiz sapsız gezen ne kadar hısım akraba varsa, gerektiğinde annemi de aracı sokup rica minnet, makamlı mevkili temiz bir iş ayarladı kendine belediyede, en kötüsü sözleşmeli personel statüsünde başladı, Ayı Tufan Ağbi<span>’</span><span>ye eline tırmığı alıp yosunlarla mücadele etmek düştü. Ayrıca geçen sene açılan arıtma tesisinin sorumlusu da oydu. Sorumlusu diyorlardı ama bildiğin bekçisiydi işte.</span></p>

  <p>İki saat sonra, tırmığı bir yana atmış, kumlara sırt üstü yatmış, gözlerimi kırpıştırarak güneşe bakıyordum. Ayı Tufan Ağbi ise hâlâ tekdüze ve kendinden emin çalışmasıyla devam ediyordu işine. Diğer işçiler de aynı şekilde devam ediyorlardı çalışmaya. Keşke belirsiz bir zaman diliminde geçen sikindirik bir masalda olsaydık da o zaman, bundan da elbet alınması gereken bir ders vardır deyip kapatabilseydik konuyu.</p>

  <p>Aynı akşam dayımla, aramızda hiçbir problem yokmuş gibi, güle oynaya, şakalaşarak, kahkahalar atarak, arada birbirimizin omzuna yalandan yumruklar çakarak, büyük bir sevinçle girdik eve. İkimiz de çakaldık çünkü, masum kız kardeşimi kandıracaktık, dayımın aklına gelen dâhiyane gerzeklikte bir planımız vardı. Telefonda otuz dört dakika anlatmıştı.</p>

  <p>Kız kardeşim salonda, annemin karşısında eğilme hareketine çalışıyordu biz içeri girdiğimizde. Onu gördüğümde gözlerime inanamadım, orada olmalıydınız, kırk beş derecelik açıyla eğilmiş öyle duruyordu, bizi görünce Mayki gibi, bu hareketi her insan evlâdı yapabilirmiş gibi doğruldu, başarmıştı artık. Annem de gülümsüyordu.</p>

  <p>Bir akşam evvel, umutlarımız tazeyken dayım da katılmıştı kız kardeşimle bana, üçümüz beraber çalışmıştık eğilme hareketini. Annem önce salonun girişinde durmuş, her zamanki bezgin ve soğuk bakışlarından birini yöneltmişti ama öyle üçümüzü birden eğilmiş görünce de kendisini tutamamış, gülmüştü. Hep beraber gülmüştük bunun ardından. Gerçekten birlik olduğumuzu, bir aile olduğumuzu hissetmiştik belki de uzun zaman sonra. Böyle toplu gülmeler bizim ailede nadir olur, birilerini güldüren şeyler diğerlerini ağlatır çünkü, ağlatmasa bile somurtur en azından.</p>

  <p><span>“S</span>ana bir müjdemiz var,” dedi dayım. “Hadi Çağlar sen söyle<span>”</span></p>

  <p><span>“</span>Yok sen söyle,” dedim. “Her şeyden evvel senin başarın.”</p>

  <p>“Tamam.” dedi, “KIYFAD,” dedi, Kıyıdere Folklor Araştırma Derneği<span>’</span><span>nin kısaltması, “Kapanış şenliğinde sahneye yıkacaksın haftaya, finalde. Son sanatçı olarak. Mustafa Keçecilerden bile sonra çıkacaksın sahneye.”</span></p>

  <p>Kız kardeşim bu lafı duyar duymaz dudakları titredi. İri, boncuk mavisi gözlerinde yaşlar parladı, sonra da bir anda akmaya başlayan o yaşlarla sırılsıklam oldu yanakları. Anlamıştı her şeyi. İşte böyle zeki bir çocuk da seçmelerde elenince insanın kalbi daha beter kırılıyordu. Bahsettiğimiz şenlik, KIYFAD 16. Uluslararası Türk Boyları Şenliğiydi. Kıyıdere TV<span>’</span><span>nin dışında, büyük televizyonlar da çekim için geleceklerdi, kız kardeşim baştan sevinse, çakalca uyduracağımız yalanın ikinci perdesi de buydu. Sanki büyük televizyonlar on beş sene boyunca, Kıyıdere Uluslararası Türk Boyları Şenligi’ni naklen yayınlamışlar da, on altıncıdan kusur kalamazlarmış gibi.</span></p>

  <p>Dayım, kız kardeşimin önünde hafiften eğildi, çenesinden usulca tutup kaldırdı kendine doğru, Eylül’de başlayacak yeni dans programını anlatmaya başladı. Annemin de desteğini aldı bu konuda, ben yorum yapmadım. Kız kardeşim dinlemiyordu onları, ağlamaya devam ediyordu. Böyle sürecekti artık, biliyordum.</p>

  <p>Kız kardeşimin ağlama krizleri enteresandır, böyle transa girmiş gibi sekiz-on saat ağlayabilir. Gerçekten hayatından endişe etmeye başlarsınız. Ağlar ama yakınmaz, mızmızlanmaktan, kendi kendini gaza getirip daha beter ağlamaktan bahsetmiyorum burada, kendini tutamayıp ağlamaktan bahsediyorum, insanın içindeki canavarın ağlamasından bahsediyorum, delirmemek için son çare olarak ağlamaya başlamaktan ve ağlarken delirmekten bahsediyorum En sonunda dayıma, “Bir çekil,” dedim, kız kardeşimin ellerini tuttum. sıcak gözyaşlarını öptüm yavaşça. Koltuğa oturduk beraber. Öfke nöbeti olarak ağlıyor olsa, ağlarken elimi niye öyle tutsun, niye öyle çırpınsın eli elimde, işte bu çaresizlikten ötürü ağlamaktır, hayata tutunma gayretidir. Geçen yıl okulda, güneş enerjicinin oğlu, kız kardeşimin sözde şişmanlığıyla dalga geçecek olmuştu açıktan açığa, onun yüzünden de böyle üç gün ağlamıştı. Gerçi Mikrop dalga geçen çocuğu mendirekten denize atmıştı, ben de yüzmüş çıkarmıştım. Sonra çocuğun babası beni İskele Taksi<span>’</span><span>nin önünde kıstırmıştı, ense derisi iki kat olmuş, pala bıyıklı, azman bir tipti, hiç suçum olmadığı halde dövmüştü beni, daha doğrusu dövmeye doyamamıştı. Çünkü her seferinde, ağzım burnum kan içindeyken yerden kalkmış, beni tutmaya çalışan taksicilerin arasından sıyrılıp yürümüştüm yine üstüne, kırık dişimi tükürmüştüm yüzüne. </span><span>“</span><span>Ulan.</span>”<span> demiştim, “Sen kim köpeksin! Sattığın iki tane güneş paneli, kendini nükleer santral mafyası mı zannettin! Zaten Teşvikiye’ye HES yapacaklarmış, elektrik sudan ucuz olacakmış bundan sonra, bir seneye kadar iflas edersin, o panelleri de götüne takar öyle gezersin!” demiştim. “Sen mi öğrettin lan piçine, kız kardeşime dobişko demesini kendi koca götüne bakmadan!” demiştim. “Kız kardeşimin gözyaşlarının hesabını senin yedi sülalenden sormazsam bana da bu Kıyıdere’de Çağlar İyice demesinler bundan sonra, selamı sabahı kessinler, çayımı çorbamı içmesinler!” demiştim Arada altı kişi olmasına rağmen o dövmeye doyamamıştı ben de sövmeye, denk getirip bir tane bile çakamamıştım, hâlâ yanarım. Aynı akşam Ayı Tufan Ağbi gidip çocuğun babasını dövmüştü, çocuğun babasının Emniyet’te tanıdığı bir amir varmış, bizim tanımadığımız o Emniyet amiri de sekiz dokuz meslektaşıyla Ayı Tufan Ağbi’yi dövmeye çalışmıştı o gece, bunu duyan dayım sinir krizi geçirip emniyete doğru yola çıkmıştı müşahede altında tutulduğum acilden, kaymakam da gaza gelip makamında kudurmuştu ‘Ne oluyor lan burada benden habersiz!</span>’ <span>diye, bütün saflar sıklaşmış, herkes birbirine girmek üzereydi artık, işte o zaman, annem öyle bir çığlık koparmıştı ki tarafların toplandığı Kaymakamlığın önünde, herkes pişman olmuştu yaptıklarına.</span></p>

  <p>Bu geçmiş bir hikâye tabii, o kadar önemli değil, o akşam ikili koltukta el ele otururken, kız kardeşimin söylediği tek şey, “Ama bütün arkadaşlarıma haber vermiştim,” oldu. “Hepsi beni seyredecekti.”</p>

  <p>Sofraya oturduğumuzda diyet yemeğini de yemedi. Bu kadarını ben bile beklemiyordum açıkçası. Ne vardı ki önünde, bir dilim çavdar ekmeği, sebze çorbası, bir parça yağsız ızgara tavuk, yarım kâse Paşaköy yoğurdu ve yeşil salata. Benim önümde de aynı menüden vardı. Onu öyle görünce fena oldum. Sebze çorbasından bir-iki kaşık alıp ben de bıraktım. Kız kardeşimin, formuna dikkat etmeye başlamadan önceki yeme alışkanlıklarını bilmeyenler için belirtmeliyim ki, kıymalı pidenin ortasına yumurta kırdıracak denli protein müptelası, belâlı bir tipti. Asla yemek seçmezdi, tabağındaki her şeyi yerdi; salatayı yerdi, karpuzu yerdi, kavunu yerdi, tatlıyı yerdi, eğer mümkün olsaydı tabağı tencereyi, sofra örtüsünü, o andaki şaşkın bakışlarımızı ve aramızdaki sessiz gülüşleri bile yerdi. İşte böyle iştahlı bir çocuk da yemek yemeyi bırakınca insan bir kez daha kahrolmaz da ne olurdu, insan bir kez daha kalbinin orta yerinden vurulmaz da ne olurdu, insan bir kez daha boğazına oturan yumruklarla mücadele etmeye başlamaz da ne olurdu. Ne olurdu kodumun ön jürisi ne olurdu kız kardeşimi elemeseydiniz de birinci tura çıkarsaydınız, elinize mi yapışırdı benim yetenekli güzel kız kardeşim.</p>

  <p><br /></p>
</body>
</html>
