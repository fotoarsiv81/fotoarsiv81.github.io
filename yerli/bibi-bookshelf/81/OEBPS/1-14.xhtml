<html xmlns="http://www.w3.org/1999/xhtml">
	<head>
		<title>1-14</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-7">VII  </p>
			<p class="paragraf ParaOverride-5"><span class="CharOverride-5" xml:lang="tr-TR">“Nuto, Salto’lu marangoz, Canelli’ye yaptığım ilk gizli gezilerimin yoldaşı; </span><span class="CharOverride-5" xml:lang="tr-TR">  </span></p>
			<p class="paragraf ParaOverride-5"><span class="CharOverride-5" xml:lang="tr-TR">daha önceleri on yıl süreyle bütün şenliklerde, klarnet çalmıştı. </span><span class="CharOverride-5" xml:lang="tr-TR">  </span></p>
			<p class="paragraf ParaOverride-5"><span class="CharOverride-5" xml:lang="tr-TR">Onun için dünya on yıl süreyle bir bayram, bir şenlikti. </span><span class="CharOverride-5" xml:lang="tr-TR">  </span></p>
			<p class="paragraf ParaOverride-5"><span class="CharOverride-5" xml:lang="tr-TR">Çevrenin tüm köylerini, tüm ayyaşlarını, düzenbazlarını </span><span class="CharOverride-5" xml:lang="tr-TR">  </span></p>
			<p class="paragraf ParaOverride-5"><span class="CharOverride-5" xml:lang="tr-TR">ve gönül eğlence yerlerini bilirdi.”</span><span class="CharOverride-3" xml:lang="tr-TR">  </span></p>
			<p class="_0">  </p>
			<p class="ilk ParaOverride-3">Bugün cuma. Saat 8.45. S. Stefano Belbo’dayım. Nuto’nun marangozluk atölyesinin beton çatısında oturuyorum. Altmış yılı aşkın bir süredir olduğu gibi, Nuto, bu sabah da, atölyesinin kapısını saat 8.30’da açtı. Birinci kapıyı altı kez kilitlemiş. Bu bölümde üst üste eski saatler yığılı. Yandaki atölye aynı zamanda Nuto’nun oturduğu bölüm. Burada bir duvarda kendi, tam karşısında Pavese’nin portresi asılı. Olmam gereken yerdeyim.  </p>
			<p class="paragraf ParaOverride-4"><span class="CharOverride-3" xml:lang="tr-TR">Pavese’nin portresinin altındaki kitap raflarında onun tüm kitapları dizili. İntiharı özleyen kahramanları, onun yalnız insanları burada. Onun Torino kenti, onun Piemonte yöresi burada. Benim yalnızlığımla. Nuto’nun yalnızlığıyla çevrili.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Önümde genç ağaç fidanları dikili büyük bir bahçe. Beni çocukluğumun elma bahçelerine geri götürüyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Taze bir yeşil içinde büyüyen ağaçların cinslerini saptamaya çalışıyorum. Olmuyor. Ama önümde açılışı tıpkı çocukluğumun elma bahçeleri. Yalnız elma bulup yediğim ve akşamları, annemin, beni, ağabeyimi ve kardeşimi dizleri dibine oturtup, yeniden elma soymaya başladığında müthiş kızdığım günlere götürüyor beni bu görüntü.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">O zamanlar, annem armut soymuyor da, durmadan elma soyuyor, diye öfkelenirdim. Babam, kendisini mi ya da armudu mu çok sevdiğimi sorduğunda,</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Tabii armudu, derdim.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">İçimdeki çocuk, armudun bir tadı olduğunu, babadan böyle bir tat  beklenemeyeceğini  düşünürdü. Babam da, sanki kendisi çocuk, ben  babasıymışım gibi  öfkelenirdi.  Beni  sevip okşamaktan cayardı.  Ne çocuksu bir baba,  diye düşünürdü içimdeki çocuk.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Annemin soyduğu elmaların kabukları, önünde bir yığın oluştururdu. Şimdi burada, üç metre yükseklikte etrafımı çepeçevre saran dağ sıralarını, meyve bahçelerini, mısır tarlalarını gözlerken, ardımda üzüm bağlarının diğer tepeciklere yükseldiği Belbo’da anımsadığım çocukluk görüntüleri içinde en belirgin olanı tanımlıyorum. Nuto’nun çatısına çıktığımda, buranın da aynı İstanbul’daki, Boğaz’a bakan evimin balkonu ve tepelerime çıkan yokuşu saran sarmaşıkla sarılı olduğunu görüyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Silik çocukluk görüntüleri belirginleşiyor: Aynı tepeler, aynı bitkilerin kokusu, aynı ağaçlar, otlar, üzüm bağları ve aynı ışıklar arasında geçti çocukluğum. Orada, dünyanın ilk resimlerini gördüğüm İzmir yöresinde, Ege Denizine doğru uzanan sıradağlarda çocukluk korkusu, aynı buradaki, Belbo’daki görüntülerle çevreleniyordu.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Dün kararlaştırdığımız gibi, Nuto, sabah tam 8.30’da arabasıyla, yoldan, önümden geçerken, şu cümleyi yazmak üzereydim: “Belki de S. Stefano Belbo’ya artık edebiyatın içinde yaşamaktan kurtulmak için geldim. Buraya varana dek, yaşamın yazından daha güçlü olduğunu sanır, yaşamdan hiçbir şey kaçırmak istemezdim. Ama gene de edebiyatın içinde yaşamaktan kendimi sıyıramaz, bu ikilemin müthiş çelişkisi altında bunalırdım.”</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Yıllar önce, İstanbul’da Pavese’nin “Yeni Ay” romanını okuduğumda, Nuto’yu canlı bulacağımı hiç düşünemezdim, hele hele onun CN 31 5238 plakalı Fiat 126 arabasına bineceğimi. Yazının, yaşamdan daha canlı bir olgu olduğunu ve yaşamdan taşarak oluştuğunu da burada kavrıyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">S. Stefano Belbo’da, neden bu kadar erkekle ilişkim olduğunu da kavrıyorum. Kendi sınırsızlığım içinde yalnız kalmaktan korkuyordum ve bir insanın sınırlarına gereksinmem vardı. Oysa şimdi kendi sınırsızlığım içinde, yaşamı her zamankinden daha derin algıladığıma göre, bundan sonra hiç korkmamaya kararlıyım. İnsanın kendi kendinin yükünü taşıması, diğerlerinin yükünü taşımasından daha rahatlatıcı.</span><span class="CharOverride-3" xml:lang="tr-TR">  </span></p>
			<p class="_0">  </p>
			<p class="paragraf ParaOverride-4"><span class="CharOverride-5" xml:lang="tr-TR">“Yeterince dolaştım dünyayı ve anladım ki her insan iyi ve herbiri diğeri ile eşdeğerde.”</span><span class="CharOverride-3" xml:lang="tr-TR">  </span></p>
			<p class="_0">  </p>
			<p class="paragraf ParaOverride-4"><span class="CharOverride-3" xml:lang="tr-TR">Tren, Torino İstasyonuna girmeden önce, satıcı gene geliyor. İş önlüğünü çıkarmış. Kırlaşmış saçlarını özenle taramış.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Aynı yaştayız. O, kendisini yaşlı bir adam olarak tanımlıyor, ben kendimi yaşı olmayan bir insan.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Kendini bana beğendirmek için iyice koku sürünmüş. Kadınlardan yana şansı olmadığını bilmesine karşın, gene de denemekten kendini alamıyor. Bir teneke kutu da Peroni birası getirmiş.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Nuto sarmaşığın gölgesine oturmuş, gazetesini okuyor. Susadım. Nuto ayağa kalkıyor. Öne koyuluyor. Marangoz atölyesine giriyoruz, sonra da tezgahının durduğu bölüme. Üst kata merdivenlerin çıktığı karanlık geçişte büyük bir eski gazete yığını var. Dördüncü ve penceresiz bölümde, Nuto, yüz yılı aşan bir süredir her şeyi saklamış. Pavese’nin kırmızı şarap içtiği boş şişeler bile mutlak burada olmalı.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Edebiyatı oluşturan insanların Nuto ve benzerleri olduğunu ve edebiyatı gene onların yaşattıklarını kavrıyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Su pompasını eliyle çalıştırıyor. Buz gibi pınar suyu, atölye arkasındaki yaban otların bürüdüğü bahçeye akıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Yavaş yavaş iç, diyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Nuto’nun bilgiçliği, akıla, doğallığa dayanan ve yıllarla birlikte onunla süregelmiş bir bilgiçlik. Örümcek ağlarının bürüdüğü bir şişeyi yıkıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Bana su ve bardak veriyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Kısaca birlikte gazeteye göz atıyoruz. İsrail’in Filistinlilere karşı yürüttüğü savaş sürüyor. Almanlar Kiel’de yeni bir hücumbot indirmiş denize. Gazetede resmi var. Nuto’nun sekiz yaşındaki köpeği Bijola, artık ben gelip geçerken havlamıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Pavese’nin düşünsel işlevinde, Nuto’yu kendisinin el işçisi olarak gördüğünü ve belki de bu nedenle, günlüğüne “Yaşama Zanaatı” adını verdiğini düşünüyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Satıcı, iki plastik bardağa bira dolduruyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Köpüklü mü, köpüksüz mü, diye soruyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Baştan çıkarmak istediği kadına karşı, tıpkı amcasının lokantasındaki garson gibi davranıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Bardakları tokuşturuyoruz. Plastik bardaklardan ses de çıkmıyor. Kadınlar konusundaki mutsuzluğu doğrusu yüreğimi burkuyor. Tokuşturduğu bardaklar bile ses vermiyor. Ne denli umutsuz bir insan. Sinirli sinirli pencereden dışarı bakıyor. Yemeğe davet ettiği kadının yüzüne bakamıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Radyosu olan bir otel odası istiyorum dediğim için, radyosunu gösteriyor:</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Grunding, diyor. Almanya’da satın aldım.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Adımı sorduğunda ve nereden geldiğimi öğrendiğinde, şimdiye dek bu yanıtıma işittiğim en akıllıca şeyi söylüyor:</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Demek bir dil daha biliyorsunuz.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Ben de çok ülkeler dolaştım, diyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Bütün dünya makarna ve pizza yiyor. Kopenhang’da da, Londra’-da da.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">İstasyonun ön salonlarına kadar çantamı sürüyor. Kadınlar karşısındaki şanssızlığını ve yalnızlığını hiç değilse birkaç saat için unutabilmek umuduyla.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Ertesi gün, gene trende satacağı içkilerin listesini verene dek onu beklememi söylüyor. Bu kez Torino-Venedik arasında.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Ailesi yanında her şeyi bedava bulduğu, ancak bir kadını olmadığı Venedik. Acımıyorum. Yeryüzünde makarnanın nasıl yaygınlaştığını kavradığı gibi insanın kendi yalnızlığının sorumluluğunu da, gene kendisinin taşıması gerektiğini de kavramalı.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Bir elinde sipariş listesi, bir elinde içinde radyosunu taşıdığı beyaz çantayla kalabalık içinde yittiğinde, hemen kaçıyorum. Gözlerindeki yalnızlık, hastalık boyutlarına ulaşmış.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">İstasyondan çıkınca karşıya geçtiğimde önümde uzayan bulvarı hemen Pavese’nin anlatımlarından tanıyorum. Mutlak Torino’da en çok gelip geçtiği ağaçlıklı yol burası.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Sanki bir köşe kahvesinde buluşacağız ve yalnızlığı bırakıp atacağız. O zamanlar, İstanbul’da, onun kitaplarını okuduğumda, bulvarlarını, alanlarını ve Avrupa kentlerine özgü görkemliliği ile bir kent bekliyorum. Trieste gibi. Oysa Torino, ilk bakışta bile ürkütücü, insanın üzerine yığılan, korkutucu bir kent. Belki de, o burada intihar ettiği için, kendi kendime ürkütücü bir hava yaratıyorum. Ama o zamanlar, onun dünyasıyla, küçük sevinçleriyle, yaşam acısıyla ve ölüm özlemiyle karşılaştığımda da, bu kentte kendini öldürdüğünü biliyordum. Bu düşüncelerle karşıya geçiyorum, Bolonya Otelinin resepsiyonunda duruyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Kendini bu otelde öldürmüş olabileceği düşüncesiyle, gene ürküyorum. Hiçbir yerde otel koridorları bu denli uzun olamaz. Kafka’nın Şato’sundaki gibi uzun koridorlar. Korkulardaki, kabuslardaki boyutlar gibi. Yaşamın sonuna varan koridorlar. Düşümde görsem, bağırarak uyanırdım. Her katta bir kilometreyi buluyor uzunlukları. Karanlık. Kullanılmış çarşafları yere yığmışlar.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Köşelerde yedek karyolalar.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Bana vermek istedikleri odanın tavan boyaları dökülüyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Çok boğucu bir oda, diyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Kullanılmış çarşaf yığını içinde bir ceset, intihar etmişlerin cesetlerini görüyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Bulvarlara çıkıyorum. Gecenin aydınlatılmış ve yaz insanlarıyla dolu bulvarlarına. Korkum yitiyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Çantamı gerimde sürükleyerek, kentin daha derinliklerine inmeyi tasarlıyorum. Kahveler dolu. Çanta gürültü çıkarıyor. Gece insanları, kısaca gürültüye bakıyor. Hiç aldırmıyorum. Boğucu olmayan bir otel ararken, aynı zamanda onun intiharından uzaklaştığımı algılıyorum. Şimdi, onun gecelerinin sokaklarını yaşıyorum ve en çok hangi kahvede oturup yazmış olabileceğini düşünüyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Otel Roma’nın danışmasında çalışan genç, Einaudi Yayınevinde, onun odasında oturanlardan daha duyarlı Pavese için.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Çok kötümser bir yazardı, diyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Yazın kötümserlikten doğar, diyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Dikey konulmuş bir tabutu andıran ve karanlığa yükselen asansöre biniyoruz. Asansörün boyutları da bir tabut kadar. Ama Pavese’ninkinden daha büyük bir ceset için yapılmış. Bugün, Nuto’nun atölyesinin beton çatısında bu satırları yazarken, Pavese’nin bu tabutu da ölüme yol almak için arayıp bulduğunu kavrıyorum. Son yolu. İntihara varmak için. Hiçbir asansör bundan daha kapalı, daha karanlık ve dolayısıyla ölüme varmak için daha elverişli değil. Pavese’nin intiharının yalnız anlatılarında, şiirlerinde ve günlüğünde yansımadığını, çevresine, bulvarlara, gelip gittiği caddelere, yürüdüğü yaya kaldırımlarıyla, Torino tren istasyonuyla, istasyon önündeki alanla, intihar ettiği otelin adıyla, otelin koridorlarıyla, asansörüyle ve odasıyla da somut bağlantıları bulunduğunu kavrıyorum. Kenti Torino ve doğduğu kasaba Belbo’yu, nasıl bütünüyle, duygularıyla yaşamışsa, intiharını da bu karanlık, karabasan ve korkulu, mistik yerlerde uzun süre hazırlamış, denemiş ve yaşamış olmalı. Belbo, insanı ölüme sürükleyecek görüntülerden yoksun. Açıklık bir kasaba. Bu nedenle ölümünden önce sık sık Belbo’ya geliyor. Yazarlığının el işçisi, arkadaşı marangoz Nuto, Belbo’da. Bugün de. Ve altmış üç dakika sonra gene atölyesinin tahta kapılarını açacak, gerisinde Cesare Pavese’nin bir uzantısı olarak yaşamını sürdürdüğü tahta kapılarını. Neredeyse Pavese’nin bir bölümünün yaşadığı  ya da  Nuto’nun bir yanının intihar ettiği söylenebilir. Otel Roma, istasyonun tam karşısındaki alanda. Yolculuklarının birçoğuna çıktığı istasyonun. Ya da tüm yolculuklarından döndüğü. Canelli’ye, Roma’ya ya da sürgüne yollandığı Kalabriya’ya gitmek için. Alanın adı “Felice” (Mutluluk).  Sürgünden “boğuk sesli kadının” kendisiyle evleneceği umuduyla döndüğünde, kadının başkasıyla  evlenmiş olduğunu  bu alanda haber almış olabilir. Yere yıkılıp kaldığı Felice Alanı. Bütün geceyi sokaklarda gezinerek geçirebilirim. Bu, belki de Torino’da yaşayacağım ilk geceyi rahatlaştırır. Bu kentte,  onun intiharı çok etkiliyor beni. Havayı korku verici, kentin görünüşünü melankolik  buluyorum.  Kentin  gizli bir gücü var. İntihar olasılığı ve intihar özleminin gizlendiği bir güç.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">İki genç yanıma sokulduklarında çok yorgunum. Nereye gideceğimi kestiremiyorum. İlk uyandırdıkları izlenim yaşamın yabancısı ve küçük sohbetlerle yetinecek insanlar oldukları.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Gençlerden biri çantayı itmeye devam ediyor, 23.30 sularında Via XX Septembre’de Venezia Otelinde bir oda tutuyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Otel girişinde küçük, solgun, sonsuz yaşlara varmış bir kadın uyku ile uyanıklık arasında oturuyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Belbo’ya gelip gidişlerinde kaldığı ve kendisinin “Albergo D’Angelo” adını verdiği otelin yan karşısında bir otel daha var, onun da adı “Roma”. Otel Roma’nın asansörüne birçok defa binmiş ve bu asansörü bir tabuta benzetmiş olmalı. Otel Roma’nın koridorları Bolonya Otelinin koridorlarından daha da uzun, daha da karanlık ve daha da boğucu. Bu koridorlar, ölümden geri dönüşe olanak tanımayan, dar, karanlık, uzun, boğucu, yalnız, acı, acımasız koridorlar. İntihar ettiği 305 numaralı oda, intihar koridorunun en son odası. Penceresi Felice Alanına açılıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">13.24. Gölgeye geçiyorum. Güneş altında 60 dereceye yakın ısınan sudan içiyorum. Oturduğum sıra, Nuto’nun çocukluğundan kalma. O da aynı sırada oturmuş olmalı. Nuto, çevresini olduğu gibi koruyan tek insan. Kendisi de nasılsa öyle, Çatıdan inip, asma altına geçtiğim kısa yol boyunca, “Sen Dostoyevski’nin Raskolnikoff’undan kendine yakıştırdığın Gruşenka değilsin yalnız, aynı zamanda ecinlisin, ecinli” diyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">305 numaralı odaya gidiyorum. Önümde, danışmada çalışan genç. İnce, sevimli bir delikanlı. Öylesine zarif ki, tutsam kırılacak izlenimini uyandırıyor. Burası herhangi bir oda. Ne sıkıcı, ne boğucu. Ne büyük, ne küçük. Ne karanlık, ne aydınlık. Ne canlı, ne ölü. Ne ölüm, ne de intihar kokuyor. Öylesi bir oda. Aksine koridorun uyandırdığı korkuları da hafifletiyor. Çok etkilenmiyorum.  Oda yenilenmiş. Pavese’nin yaşamının son gününün hiçbir izini taşımıyor. Bir kapı daha açtığında, banyo ya da bir dolapla karşılaşacağımı sanıyorum. Karanlık bir yere giriyoruz. Odanın kepenkleri kapalı. Karanlıkta darlığı algılıyorum. Yalnız karanlık bir darlığı algılamakla kalmıyorum. İntiharı algılıyorum. Aramızdaki uzaklık yitiyor. O, varlığımı bürüyor. Varlığımın tüm zaman ve zamansızlığını. Sonsuz intiharı bürüyor beni. Yalnız olsam yıkılıp kalacağım. Bu yatağa uzanacağım. Haykıracağım. Ağlayacağım. İşte ölüm burada. Ölümün her çeşidi. Oda bu: tabut. Otel Roma’nın 305 numaralı odasının yanına gizlenmiş bir mezar.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Fotoğrafını gördüğümü sandığım aynı tahta karyola. Üzerinde giysileriyle Pavese’nin cesedinin bulunduğu yatak. O zamanlar, benim buğday tarlalarında dünyayı görmeye çalıştığım zamanlar...</span><span class="CharOverride-3" xml:lang="tr-TR">  </span></p>
			<p class="_0">  </p>
			<p class="paragraf ParaOverride-4"><span class="CharOverride-5" xml:lang="tr-TR">“Bir insan olabilmek, bu apayrı bir olgu. Şans, cesaret, istek gerektiren bir olgu. Özellikle dünyada başka hiç kimse yokmuş gibi yalnız kalabilme cesaretini gerektiren. Ve yapmak istediğini düşünmek yalnızca. İnsanlar umursamazsa korkmamak. Yıllar yılı beklemek, ölmek gerek. Ve sen öldükten sonra, şansın varsa, o zaman bir şey olabiliyorsun.”</span><span class="CharOverride-3" xml:lang="tr-TR">  </span></p>
			<p class="_0">  </p>
			<p class="paragraf ParaOverride-4"><span class="CharOverride-3" xml:lang="tr-TR">Odadaki o günden kalan diğer eşyalar: Dört çekmeceli bir tahta dolap. Küçük bir komodin ve bir iskemle. Bütün bu eşyaların korunmuş oluşu, beni onun son akşamıyla dolduruyor. Tavan, taban ve duvarlar yenilenmiş, o yıllarda daha boğucu olmaları gerek. Yatağın arkasındaki kapı, banyoya açılıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Bu oda da otelde kalanlara veriliyor mu.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— 305’e dahil burası da. Kimse burada Pavese’nin intihar ettiğini düşünmüyor ki. RAI film çekti. Çok ender gelen var. Dört yıldır bu otelde çalışıyorum. Odayı gösterdiğim ilk ziyaretçi sizsiniz.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">305 numaralı odanın bu gizli mezarına daha önceleri gelmiş olmalı. Yalnız ölmek için değil, ölüme hazırlanmak için de. Buralar uzun uzun düşünülerek yaşanmış yerler: Felice Alanı, Otel Roma, asansör, koridor, gizli mezarı ile 305 numaralı oda, Torino’nun yalnız ve ılık yaz akşamlarında uzun uzun yaşanmış, hazırlanmış bir intihar bu. Bu öldürücü kentin yalnız yaz akşamlarında.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Yeraltı geçidini inerken, otelin görevlisi birden yanıma yaklaşıyor:</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Öğle paydosundayım.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Benimle ölüm odasına giren genci gördüğüme seviniyorum. S. Stefano Belbo’ya tren bileti almama yardım ediyor. Yüzlerce tren kalkış ve varış saatleri arasından, saat 14’te birinci perondan hareket etmem gerektiğini bulup çıkarıyor. Günün çok dışındayım. Algılamıyorum. Sonra Otel Venecia yolunu benimle birlikte yürüyor. Gençlik ve canlılığını duyuyorum. Ölmüşlüğümde. Birkaç kır saçı var. Genç yüzüne yakışıyor. Temmuz sıcağı altında durgunlaşan kentte Cesare Pavese ile birlikte yürüyor gibiyim.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Eşyalarımı topluyorum. Yorgunum. Çok az şeyim olmasına karşın, bir saatte ancak toparlanıyorum. Fazladan taşıdığım iki ütü var yanımda. (Bir sonraki yolculuğumda iki radyo taşımayı kararlaştırıyorum.)</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Saat 13’te otelin girişinde, akşamı beklemekte olan yaşlı kadının karşısına oturduğumda, uyanıyor ve açık mavi gözlerini aralamaya çalışıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Otelin girişi serin. Parlak öğle ışığı, XX Septembre Caddesinde kalıyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Kimsin sen?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Ben.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Sen olduğun mutlak, ama senin ardında ne gizli?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Olur olmaz girip çıktığım bu otelde ne yapıyorsun?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Oturuyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Oturduğunu görüyorum. Neden oturuyorsun?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Burada kalıyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Yaşamın boyu hep burada mı kaldın?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Hiç çalışmadın mı?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Çalıştım.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Kocan?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— 1975’te öldü.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Çocukların, çocuğun yok mu?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Tek oğlum 23 Ocakta, bu yıl intihar etti.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">(İntihar sözcüğünü Fransızca söylüyor.)</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Nerede?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Torino’da.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Nasıl?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Arabasının egzoz gazı ile.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Neden?</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Aşk yüzünden, diyor yüz elli dokuz yaşının derinliğinden.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Ben her gün yeni bir aşkla yaşıyorum.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— İyi ediyorsun.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Sonra Paris ve resim üzerine konuşuyoruz. Nis’te gördüğüm Matisse’in evine getiriyorum sözü ve Matisse’i Picasso’dan daha çok sevdiğimi söylemek istediğim an, aynı şeyi o söylüyor.</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">— Matisse c’est Matisse, diyor bir melodiyle. Büyük isim. “Yeryüzünün gözyaşları sonsuzdur. Biri ağlamaya başladığında, bir başka yerde, bir başkasının gözyaşları diner.” Beckett’in bu cümlesini Nuto’nun çardağı altında değiştirerek yazıyorum. “Yeryüzünün öyküleri sonsuzdur. Biri anlatmayı bitirdiğinde, bir başka yerde, bir başkası anlatmaya başlar.” “Yeryüzünün intiharları sonsuzdur. Biri, bir yerde intihar ettiğinde, bir başkası intihar etmeye hazırlanıyordur. Biri ölmeye başladığında, bir başka yerde yaşama başlıyordur diğeri.”</span><span class="CharOverride-3" xml:lang="tr-TR">  </span></p>
			<p class="paragraf ParaOverride-4"><span class="CharOverride-3" xml:lang="tr-TR">Saat 14’e birkaç dakika kala istasyona geldiğimde, bu kez Orazio’yu göreceğimi biliyorum. Tren hareket etmeden önce, beni öpüyor. Heyecandan yüzündeki kaslar titriyor. O an, kendi kendimi, yaşama yeni başlayan bir delikanlı gibi duyuyorum. Her gün yeniden başlayanın yalnız ben olmadığımı, karşımdakilerin de bu özelliğimi algılayarak yaşamın gizliliklerine varmak isteyen bu gençlerin, benim geçmişini ve başlangıcını anında taşıyan bir kadın olduğumu sezerek bana yaklaştıklarını anlıyorum.</span><span class="CharOverride-3" xml:lang="tr-TR">  </span></p>
		</div>
	</body>
</html>