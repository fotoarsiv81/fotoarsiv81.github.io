<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Varlığımın Örgüsü Lif Lif Çözülüyor</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>"Çilesi çok... " demeden, sevdalandım sevdana,</i></p>

  <p style="text-align: center;"><i>insanlar karanlıkta doğuyor, karanlıkta ölüyor. Ölüyorum Şems,</i></p>

  <p style="text-align: center;"><i>bari son bir kez ışığını süz gönül aynama.</i></p>

  <p style="text-align: center;"><i>Aç yüreğini, Aç da ne kadar aşk mağduru varsa girsin güneş ülkene.</i></p>

  <p style="text-align: center;"><i>Aç yüreğini Şems! "</i></p>

  <p>&nbsp;</p>

  <p>İkindidir. Güzdür. Güller yaprak dökmektedir. Hava kurşuni siyahlığı gökten sökmektedir. Dostlar, yârenler, çelebiler kurmuş bağdaş derin bir sohbetin içindedirler. Önce taş zemine bir un çuvalının pat diye düşmesi gibi beklenmedik bir ses. Sonra Kerra Hatun ve birkaç kadının çığlığı:</p>

  <p>Yetişin kızım bayılıp yere düştü!...</p>

  <p>Önce Şems fırladı yerinden sonra Mevlâna. Koştu Sultan Veled, çırpındı Hüsamettin Çelebi ve diğerleri. Avluda meraklı bakışlar birike dursun. Can havliyle kucakladı Kimya'sını Şems. Hızlı adımlarla odaya götürürken bir yandan da avazı çıktığı kadar bağırıyordu:</p>

  <p>Ekmeleddin Hekimi bulun, çabuk gelsin. Kimya'nın ağzından akan kanlar kolundan bileğine kadar sızmıştı da kanın ılıklığından bile haberi olmadan "Kimya! Kimya! Ne oldu&nbsp;sana ?"diye yürüyordu.</p>

  <p>Kimya hastaydı...</p>

  <p>Kimya'sı hastaydı...</p>

  <p>Koca bir ömrü ilahî aşkın peşinde koşturmuş bu adamın içi şimdi karısı, beşeri aşkın vücut bulmuş hâli Kimya'sı için karalar kesiyordu.</p>

  <p>Bir illetti ki bu, dermanına ulaşmak derdini çekmekten daha zordu. Sanki acıyı Kimya çekmiyor, her anıyla kendi bedeninde yaşıyordu. Yekvücut çekilen bu amansız acıların sebebi yaralar, Kimya'nın bedeninde çıksa da içten içe onu eritip, bitiriyordu.</p>

  <p>Hekimlerin her gün getirdikleri, başka başka merhemler faydasız kalıyor, dilindeki duaların hepsinde Kimya oluyordu.</p>

  <p>Kimseye anlatamadığı ya da kendi korkusuz ikliminde, düşünmekten ziyade anlatmaya bile içinin korkuyla titrediği zamanları yaşayacağını çok iyi biliyordu. Başka zamanlarda herkesi, hatta gönüldaşı, can yoldaşı Mevlâna'yı bile acımadan kesebilen söğüt yaprağı hançer misali dili, bu günlerde kör bir kasap bıçağını andırır olmuştu. Yaşlı bedenine çöken huzursuzluk, bazen ıssız çöl gecelerinin alabildiğine soğuk ve sessiz havasını andırıyor, bazen uzaklarda bir volkanın patlaması gibi etrafını yakıyordu.</p>

  <p>Hava zifiri bir karanlığa hapsolmuştu sanki. Bir geceydi ki, gözün göze zamanla yabancılaşacağı, ananın kuzusunu bile seçmekte acze düşeceği, ancak aç kurtların yollarını bulacağı ve siyah gözlü ceylanların bunlara zavallıca av olacağı keskin, korkutan ve acıtan bir karanlıktı. Uçsuz bucaksız semanın ötelerinde bir yerlerde ay vardı. Dolunaydı. Sanki o bile böylesi karanlık bir gecede parlamaktan bile imtina eder olmuştu. Sanki kara bulutların ardına saklanmış, kendi halinde Kimya'ya ağlamaktaydı. Sanki bütün yıldızlar, ayın çağrısına uymuş ışıklarını bu gece söndürmüşlerdi.</p>

  <p>Gece, acıtan bir karanlığa kesmişti.</p>

  <p>Can yoldaşı Mevlâna'sıyla bile doğru düzgün konuşamamıştı. Anlatılanları dinleyememiş, dinlenecekleri anlatamamıştı. Aslında Mevlana'nın hali de tıpkı gece gibiydi. O yüzden pek fazla konuşamadan, anlatamadan, dinleyemeden kalkmıştı yanından. Bitkin ve solgun bir halde çıkmıştı can yoldaşının yanından, canparesine gitmek için...</p>

  <p>Odanın önünde dikildi bir süre Şems. Başını kaldırıp göğe baktı. Feracesinden da kara olan semayı izledi. Bulutlar, Kâbe tarafından esen rüzgârlarla aksi yöne hareket ediyordu. Ama ay kendini göstermemeye direniyordu. Kapıya doğru birkaç adım attı. Kapının önündeki taşa oturup, siyah feracesinin sarkan uçlarını kucağına topladı. Dirseklerini, dizlerine dayayıp dosdoğru önündeki toprak zemine bakıyordu.</p>

  <p>Bir süre öylece hareketsiz-donuk bir halde oturduktan sonra eğilip, eline bir avuç toprak aldı. Sıktığı avucunu açtı. Avucundaki toprağın bir kısmı, esen rüzgârla uçarken derin bir nefes aldı.</p>

  <p>Nereden geldilerse, işte oraya gideceklerdi. Avucunda tuttuğu toprak, yıllar sonra kendi bedeni olacaktı.</p>

  <p>Kimya?</p>

  <p>Kimya da...</p>

  <p>Toprakla dolu olan avucunu ağır ağır aşağı çevirdi. Dökülen ve dökülürken de rüzgârla uçuşan zerreciklere baktı, işte, koca evrende şimdi o kadar bile değildi.</p>

  <p>Evin tahta kapısının gıcırtısıyla başını o yöne çevirdi. Can- paresinin derdine derman arayan kadınlar evden çıkıyorlardı.</p>

  <p>Yavaşça ayağa kalktı, kendine doğru gelen kadınlara doğru birkaç adım attı.</p>

  <p>Siyah gözlerini en öndeki kadına dikti. Kadının ne sormak istediğini o, ağzını açmadan anlamış gibi, başını öne eğdi.</p>

  <p>Anlamıştı Şems...</p>

  <p>Hiçbir şey söylemeden, ağır adımlarla eve doğru yürüdü. İçeri girdi.&nbsp;Kimya'nın yattığı odaya girdiğinde, yüreğini saran sıkıntının burayı adeta en küçük noktasına kadar kapladığını anlamıştı. Yavaşça uyumakta olan Kimya'nın yanına diz çöktü.&nbsp;Genç kadın, bedenini saran yaraların verdiği acıdan bitap düşmüştü. Hekimlerin verdiği ilaçlar az da olsa onu rahatlatmış olacaktı ki, uyku halindeydi. Kesik kesik nefes alıyordu.&nbsp;Şems, kenarda duran bezle, Kimya'nın alnında biriken ter damlalarını kuruladıktan sonra bezi avucunun içinde sıkmaya başladı.</p>

  <p>"Seni ne kadar geç bulmuştum hâlbuki..."dedi."Bu kadar erken nasıl bırakırım?"</p>

  <p>Boğazında bir daralma hissediyordu. Sanki bir el, gırtlağının içine bir taş sokmuştu ve o taş her yutkunmada daha da büyüyordu. Böyle bir şeyi daha önce hiç yaşamadığını fark etti.</p>

  <p>Gözlerini dikmiş, diz çöktüğü yerden, Kimya'nın başucun- dan, Kirnya'yı seyrediyordu.&nbsp;İlk gördüğü zamanı hatırladı. Gencecik bir tazenin, yaşlı bir adama nasıl eş olacağın» düşündüğü zamanlar aklına geldi. Dili fesat yayanlara inat, Kimya ona sadık bir eş, kayıtsız şartsız bağlı bir kadın olmuştu.&nbsp;Şimdi konuşulanları bilmiyor muydu, sanki? Konya'nın ettiği laflar kulağına çalınmıyor muydu?</p>

  <p>"Onu bu hale Şems getirdi!"</p>

  <p>"Onun gözlerindeki ateşe dayanamadı yavrucak!"</p>

  <p>"O gözlerle zavallı bir imamın dilini boğazında düğümlemedi mi?"</p>

  <p>"Mevlâna'mızı aldığı yetmezmiş gibi, şimdi de üvey kızını, Kimya'yı bu duruma sokmadı mı?"</p>

  <p>"Ya yakında Mevlâna'mız da böyle bir illete tutulursa, Şems yüzünden!"</p>

  <p>Duyuyordu, biliyordu...</p>

  <p>Umursamıyordu...</p>

  <p>Nefes aldığı her an, Kimya'sı için Rabbine dualar ediyordu. Her canlı şüphesiz ölümü tadacaktı.</p>

  <p>Ellerine baktı. Yaşlıydı, kurumuştu, çatlamıştı. Bu ellerle ne çok ölüyü, toprağa vermişti. Babasını, annesini, dostlarını, tanıdıklarını ve tanımadıklarını...</p>

  <p>Kimya?</p>

  <p>Kimya'yı da mı?</p>

  <p>Kimya çok gençti ve Kimya, aşktı.</p>

  <p>Siyah gözleri ne çok hastalık ve ölüm görmüştü. Birinde bile, tek damla yaş akmamıştı onlardan. Bir ailesi vardı zamanında ve gidişlerinde arkalarından tek damla ağlamamıştı. Kalbi taştan da değildi ne olsa. Gidenler, Hakk'a doğru yol almışlardı. Gerçek aşkın sahibine gitmişlerdi.&nbsp;Siyah gözlerinin kenarından bir damla süzüldü. Demek ki ağlamak böyle bir şeydi. Süzülen ılık damla, gür sakalının arasında kayboldu. Sonra bir damla daha aynı yere doğru, gözlerinden süzülüp aşağıya gitti.</p>

  <p>Bir damla daha...</p>

  <p>Bir damla daha...</p>

  <p>Şems ağlıyordu. Hareketsiz, diz çökmüş, gözleri Kimya'sına bakarak, sessiz sessiz, için için ağlıyordu. Akan her damlada boğazında düğümlenen yumru giderek küçülüyordu.</p>

  <p>Birden odanın içi aydınlandı. Ay saklandığı bulutların ardından ak yüzünü gösteriyordu. Ayın saf ışığı Kimya'nın yüzünü aydınlattı. Yüzüne çalan ayışığının etkisiyle gözleri aralandı genç kadının. Başucunda diz çöken Şems'i gördü.</p>

  <p>"Şems'im, "diye fısıldadı. "Ağlıyorsun..."</p>

  <p>Cevapların ustası Şems'in aklındakileri söylemeye, dili cesaret edemedi.</p>

  <p>Ve Şems'in gözlerinden iki damla yaş düştü, Kimya'nın yastığının üzerine.</p>

  <p>Kimya yastığa damlayan ıslaklığa doğru başını çevirip gözyaşlarını öptü:</p>

  <p>-Ağlama Şems'im ağlama. Öleceğime değil sana doyamadığıma yanıyorum. Ağlama Şems! Ağlama. Gözyaşlarını içesim gelir. Ağlama!</p>

  <p>Ay yeniden gitmişti. Bulutlar, yeryüzüne yağmuru taşıyordu. Sağanak halindeki damlalar Konya'yı ıslatıyordu. Şems ile Kimya'nın gözyaşları, birbirine karışıyordu.</p>

  <p>Aşkın gözyaşları sağanak olmuştu...</p>

  <p>&nbsp;</p>
</body>
</html>
