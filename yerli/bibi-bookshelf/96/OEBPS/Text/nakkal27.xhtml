<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Ruhu Beden Zindanından Çıkarmak: İlahi Aşk</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>"Aşk konağının yolcularıyız,</i></p>

  <p style="text-align: center;"><i>yokluk sınırından varlık ülkesine kadar bunca yolu,</i></p>

  <p style="text-align: center;"><i>hep aşka ulaşmak için aşmışız. "</i></p>

  <p>&nbsp;</p>

  <p>-Beşerî aşktan ilahî aşka gidilir mi ?</p>

  <p>-insan beşerîden ruhanîye, ruhanîden ilahîye geçebilir: bu kabiliyet ezelden onun fıtratına yerleştirilmiştir. Herhangi bir şeyi seven kimse istese de istemese de, farkında olsa da olmasa da netice itibariyle Allah'ı sevmiş olur, der. Bundan dolayı beşerî aşkta insanların yekdiğerine duydukları sevgi sonuçta Allah'a döner. Âşığa düşen ve sevgisinin kıymetini arttıran şey, insanın Allah'ı sırf Allah olduğu için şuurlu bir şekilde sevmesi, sevenin sevgilisinde fâni olması, aşkın, âşıkın, ma'şukun bir olduğunu idrak etmesidir.</p>

  <p>Aşk ister mecazi olsun, ister hakiki olsun, nihayet insanı Hakk'a ulaştırır. Eğer kul mecazdan hakikate gidemiyor da mecazi güzelliklere takılıp kalıyorsa bu, gerçek nur olan ay dururken, ayın kuyudaki misaline âşık olmuştur. Ancak bu sevgi zamanla gerçek nuru bulmaya vesile olursa güzeldir.</p>

  <p>Bu yüzdendir ki halk, gerçek güzeli bırakmışlar da hayale şehvetlenmişlerdir, sonunda pişman olmuşlardır.</p>

  <p>Beşerî aşkı, hor görmek bir yana onu teşvik etmek lazım. "Nitekim Kuran'ı anlamak için önce alfabeyi öğrenmek gerekir. Bir mürid, bir pîre gitmiş, ilahî muhabbet yolunda onu kurtarıcı kabul etmiş. Bunun üzerine o aşk yolunun mürşidi ona "Eğer âşık değilsen var git birine âşık ol ondan sonra bize gel" demiş.</p>

  <p>Varlığa bakarken veya severken Allah hesabına bakmalı; onu Hakk'ı anlatan harflerden birisi olarak görmeli ve sevmeliyiz. Eğer Hak'tan koparmaya kalkarsak, yani onu o olduğu için seversek Hakkı gösterirken kıymetli bir inciyken kömürlük mertebesine indirmiş oluruz.</p>

  <p>İnsan mecazi aşktan ilahî aşka geçebilir, çünkü hakiki aşk, mecaza düşeni kendisine doğru çeker.</p>

  <p>"Sadakatin bir ölçüsü de meşakkate evet demektir"</p>

  <p>Aşk, ilahî aşk çizgisindeki bir seven için araçtır. Gaye ise Allah'a aşk ile kavuşmaktır. Fâni bir sevgili ile yaşanan aşk ise amaçtır. Sevgili kazanılınca heyecan kaybolur, kaybedilince nefret başlar.</p>

  <p>Dünyadaki güzeller birer ayet, gönüller de onu okuyan çocuklardır. Dolayısıyla her sanem, yani mecazi güzel, Hakk'ın güzellik mushafında bir ayettir.</p>

  <p>"Gerçek şu ki, biz emanetleri göklere, yere ve dağlara sunduk da onlar bunu yüklenmekten kaçındılar ve ondan korkuya kapıldılar; onu insan yüklendi. Çünkü o, çok cahildir." (Ahzâb, 72) "Bu ifadeyle anlatılmak istenen Allah'ın durup' Ey dağ ve gökyüzü! Siz ister misiniz bu emaneti?' demesi ve onların da' hayır!'demeleri, sonra bu emaneti insanın yüklenmesi değildir. Tersine dağlar ve denizler, yaratıcılık, duyarlılık ve var olandan fazla bir ihtiyaca sahip değildirler. Onlar ne muhtaç olduklarını. Ne ıstırap sahibi olduklarını ve ne de yaratabileceklerini hissederler. İnsandır yüklenen. Ne sebeple? Hissedebilen, seçebilen ve yaratabilen bir yeti sebebiyle.</p>

  <p>-Bu yetilerin arasında kelimelerin yeri var mı?</p>

  <p>-Kelimeler, seni istediğin şeyi aramaya teşvik etmeleri açısından yararlıdırlar, ancak aradığını kelimelerle bulamazsın. Eğer bulabilseydin, bu kader ve nefs mücadelesine gerek kalmazdı. Gayb aleminden gelen her ne olursa olsun, eğer rabbin dilerse, bu birkaç kelimeyi yararlı kılar, onlar gönlüne kök salar ve bu sana güç verir. Şayet Rabbin dilemezse, yüz binlerce kelime konuşulur ve hiç biri gönlüne kök salmaz, hepsi gelir geçer ve unutulup gider.</p>

  <p>-Aşkın evveli ve zahiri ne zaman üflendi?</p>

  <p>-"Kaf ve nun"ile yani "ol" emriyle varlığın yaratılmasının sebebi aşktır. Bu aşk olmasaydı, varlık da olmazdı. Hatta ol emri verilmezden evvel, yani daha varlık yokken aşkın binası dimdik ayaktaydı. Aşk, ezelde haktan ayrı da değildi: Dünyada ahirette yokken aşk vardı.</p>

  <p>Elest bezminde Allah'ın" Ben sizin Rabbiniz değil miyim 7' diye seslenmesine karşılık kulların "Evet" diye cevap vermesi, Allah ile kul arasındaki ilk muhabbet ve bir tür "misak", yani antlaşmadır. Hatta buna bir aşk sözleşmesi de diyebiliriz.</p>

  <p>-Beşerî aşk güzellikten başka bir güzelliğe, suretten Hakk nazarına geçiştir. Doğru mu anlamışım?</p>

  <p>-Evet dosdoğru anlamışsın. Güzellik öyle bir hazinedir ki aşk kapısını sadece gerçek âşıklar açabilirler. Yusuf'taki nuru sade Hz. Yakup'la Züleyha görebildi. Kardeşleri ya da kervandakiler bu nuru göremedi ve anlayamadı. Onlara göre Hz. Yusuf, sadece Yusuf'tu ve bir çocuktu. "Hak âşıklarına, nereye dönerseniz dönün orada onun yüzü, onun güzelliği vardır dendi. Susamış olur da bir bardak su içerseniz, suyun içinde de Hakk görürsünüz.</p>

  <p>Fakat Hakaşığı olmayan kişi, suyun içinde kendi suretini görür. Ay nasıl suya akseder de suda görünürse, Hak âşıkları da güzellerin yüzlerinde Hakk'ın güzelliğini görürler. " Züleyha da Yusuf 'un yüzündeki güzelliği görmüştü, ancak Yakup'tan farklı olarak Züleyha henüz bu güzelliğin kaynağını bilememişti. Züleyha'da Yusuf'un kardeşlerine nazaran başka bir güzellik vardı ki Yusuf'un yüzündeki güzelliği görebildi. Nitekim daha sonra bu güzellik kemal buldu ve güzelliğin kaynağını keşfetti.</p>

  <p>"Siz Rabbinize mehtaba bakar gibi, bakıp seyre dalacaksınız. " (Hz. Muhammed)</p>

  <p>-İlahî aşk yolunda kamil mürşit bulmamız gerekli mi Şems'im?</p>

  <p>Mürşit, arayış içerisinde olana, doğruyu en güzel ve en tatmin edercesine göstermektir. Sufi, anlatılanı bir kuşun diğer kuşun ağzındakine bakar gibi dinler. Eğer anlatılanın özünden faydalanmayı öğrenmemişse sözün derinliğindeki mesajı alamaz. Gözü yemde, ekmek parçasında kalır da matlubu fark edemez. Bu hususu anlatan hoş bir hikâye vardır:</p>

  <p>Bir gün dervişin birisi camiye gider. Hoca efendi vaaz vermektedir. Konu gelip muhtaç olanlara kim yardım ederse Allah ta o yardım edene on misliyle karşılığını öder" diye bahseder ve şu ayeti okur. <i>"Kim bir iyilik yaparsa biz ona on katını veririz." (Enam, 160)</i></p>

  <p>Derviş vaazdan etkilenir ve cami çıkışında yardım isteyen bir dilenciye cebindeki beş altını verir. Ona göre Allah, kendisine elli altın borçludur. Derviş akşama kadar dolaşır. Dinlediği vaazın hikmetini arar. Bu sırada karnı acıkmıştır. Cebinde parası kalmamıştır. Bir elma ağacı görür. Ağaca çıkayım da bari karnımı elma ile doyurayım diye düşünür. Ağaca çıkıp bir elmayı dalından tam koparacakken elinde büyük bir ekmek ile gelip ağacın altına oturan birisini görür. Olup biteni seyretmeye başlar. Ağacın altındaki adam ekmeğin ucunu biraz bölüp ;</p>

  <p>-Eee ben seni yemez miyim ey Ebu Bekir! Sen halifelikte Ali'nin hakkını yedin der ve ekmek parçasını yer. Sonra ekmeğin bir parçasını daha koparır.</p>

  <p>-Şimdi de seni yemez miyim ey Ömer! Senin de kabahatin var. Ali'yi savunmadın. Der ve bir lokma daha yutar. Ekmekten bir parça daha koparır.</p>

  <p>-Ah Ali! Ah! Hakkını aramadın ortalık karıştı. Senin de suçun var. Söyle bakayım ben seni nasıl yemem! Der ve o lokmayı da yer. Ekmeğin yarısı bitmiştir. Ekmekten bir parça daha koparır.</p>

  <p>-Ey Muhammed! Seni de nasıl yemem? Hayatta iken halifeyi işaret etseydin de ümmetin kafası karışmasaydı der ve lokmayı yer. Ekmekten son büyük bir parça kalır.</p>

  <p>-Ey Allah'ım! Şimdi ben seni yemez miyim? Dedikten sonra daha cümlesi bitmemiştir ki ağacın üstündeki bizim derviş yüksek sesle bağırarak:</p>

  <p>-Hey!.. Dur bakalım orda!.. O'nu yemene müsaade etmem. Çünkü benim O'ndan elli altın alacağım var, der.</p>

  <p>Duyduğu ses karşısında korkup irkilen adam bayılır ve oraya yığılır. Derviş ağaçtan iner ve adamı kontrol eder. Bakar ki adam korkudan çatlamış ve ölmüş. Adamın üzerini arar ve yeleğinin sağ cebinden elli altın çıkar.</p>

  <p>&nbsp;</p>
</body>
</html>
