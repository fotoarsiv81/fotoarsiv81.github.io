<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Gelişi Güzel Olana Gidişi Güzel Olmak Yakışır Mı?</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>Ben aşk ile ateş arasında bir gölgeyim.</i></p>

  <p style="text-align: center;"><i>Hangi söz beni tufandan alıp çeker ki?</i></p>

  <p style="text-align: center;"><i>Gidişinden büyük tufan var mı Şems?</i></p>

  <p>&nbsp;</p>

  <p>Şems'in gidişinin, ansızın kayboluşunun üzerinden ne kadar zaman geçmişti? Artık saymayı bırakmıştım. Belki, hepimiz tatlı bir rüyayla avunmuştuk. Onu sevenler, ona kıymet verenler de aynı rüyanın esiri olmuşlardı. Ardından günlerce konuşulmuş, ama konuşulanlar da bir yerden sonra kendini unutulmuşluğa bırakmıştı. Oysa onu unutmayan bir ben vardım, bir de Mevlâna vardı.</p>

  <p>Mevlâna, içine düşen acıyı, aldığı her nefese yayıyor, mürekkepler kâğıtların üzerinde ince ince bir hasret dalgasına dönüşüyor, insanlar ne büyük bir yanlış yaptıklarının ancak farkına varıyordu. Gidişiyle yalancı bir bayram yaşayanlar, onsuz olmanın ne büyük bir çıkmaz olduğunu yeni yeni anlamaya başlıyorlardı. Onun gidişiyle yeniden kazandıklarını sandıkları Mevlâna'yı günden güne, yavaş yavaş kaybettiklerini zor da olsa anlamaya başlıyorlardı,</p>

  <p>"Yaradan'ın bize lûtfuymuş Şems..."dediklerinde, içimden haykırmak geliyordu.</p>

  <p>"Siz benciller! Lütuf mu? Aklınız neredeydi? Müslümanlığı sadece kendinizin yaşadığını mı sanıyorsunuz? Yaptığınız ibadetlerin ardından, üzerinizin abdesti kurumadan, onun ardından kem sözler ettiğinizi, bir insanın ardından konuşmanın ölü eti çiğnemekten farkı olmadığını bile bile, ortadan kaybolduğu ilk gün, sizler değil miydiniz; Kötüyle imtihan etmiş, bizleri diyenler. İkiyüzlüler!"</p>

  <p>Sesim çıkmıyordu...</p>

  <p>İçim hâlâ yanıyordu...</p>

  <p>Mevlâna, çarşıda olduğu bir gün, odasını temizlemek için içeri girdiğimde bir kâğıda yazılmış şiir gördüm.</p>

  <p>"Etme!"diyordu... Onun ardından yazıldığını anlamıştım. Saklıca okumaya başladım. Her harf, her kelime ve hatta her satır Şems kokuyordu. Mevlâna, tıpkı benim gibi, onun gidişinin ardından ağıtlar yakıyordu. Tek fark vardı oysa. O, hasretini haykırıyordu. Benim ise tek yapabildiğim, her gece gizli gizli ağlamak oluyordu. Okumaya devam ettim;</p>

  <p>"Etme!"diye başlıyordu...</p>

  <p style="text-align: center;"><i>Duydum ki, bizi bırakmaya azmediyorsun, etme.</i></p>

  <p style="text-align: center;"><i>Başka bir yar, başka bir dosta meylediyorsun, etme.</i></p>

  <p style="text-align: center;"><i>Sen, yâd eller dünyasında, ne arıyorsun yabana,</i></p>

  <p style="text-align: center;"><i>Hangi hasta gönüllüyü kastediyorsun, etme.</i></p>

  <p style="text-align: center;"><i>Çalma bizi bizden, gitme o ellere doğru,</i></p>

  <p style="text-align: center;"><i>Çalınmış başkalarına nazar ediyorsun, etme.</i></p>

  <p style="text-align: center;"><i>Ey ay, felek harab olmuş, alt üst olmuş senin için,</i></p>

  <p style="text-align: center;"><i>Bizi öyle harab, öyle alt üst ediyorsun, etme.</i></p>

  <p style="text-align: center;"><i>&nbsp;Ey makamı var ve yokun üzerinde olan kişi.</i></p>

  <p style="text-align: center;"><i>Sen, varlık sahasını öyle terk ediyorsun, etme.</i></p>

  <p style="text-align: center;"><i>Sen yüz çevirecek olsan, ay kapkara olur gamdan,</i></p>

  <p style="text-align: center;"><i>Ayın da evini yıkmayı kastediyorsun, etme.</i></p>

  <p style="text-align: center;"><i>Bizim dudağımız kurur sen kuruyacak olsan,</i></p>

  <p style="text-align: center;"><i>Gözlerimizi öyle yaş dolu ediyorsun, etme.</i></p>

  <p style="text-align: center;"><i>Âşıklarla başa çıkacak gücün yoksa eğer,</i></p>

  <p style="text-align: center;"><i>Aşka öyleyse ne diye hayret ediyorsun, etme.</i></p>

  <p style="text-align: center;"><i>Ey cennetin ve cehennemin elinde olduğu kişi,</i></p>

  <p style="text-align: center;"><i>Bize cenneti öyle cehennem ediyorsun, etme.</i></p>

  <p style="text-align: center;"><i>Şekerliğinin içinde zehir zarar vermez bize,</i></p>

  <p style="text-align: center;"><i>O zehri, o şekerle sen bir ediyorsun etme...</i></p>

  <p style="text-align: center;"><i>Bizi sevindiriyorsun, huzurumuz kaçar öyle.</i></p>

  <p style="text-align: center;"><i>Huzurumu bozuyorsun, sen mahvediyorsun, etme.</i></p>

  <p style="text-align: center;"><i>Harama bulaşan gözüm güzelliğinin hırsızı,</i></p>

  <p style="text-align: center;"><i>Ey hırsızlığa da değen, hırsızlık ediyorsun, etme.</i></p>

  <p style="text-align: center;"><i>&nbsp;İsyan et ey arkadaşım, söz söyleyecek an değil,</i></p>

  <p style="text-align: center;"><i>Aşkın baygınlığıyla, ne meşk ediyorsun etme!</i></p>

  <p>&nbsp;</p>

  <p>Yüreğim paramparçaydı. Gözlerimde yaşlar belirdi. Şiirin yazılı olduğu kâğıdı, aldığım yere bırakıp, hızla çıktım odadan. 0 halimi kimsenin görmesini istemiyordum. Gözlerime hücum eden yaşlara ne kadar hâkim olacağımı bilemeden, odama doğru koşmaya başladım. Bir ara Alaeddin'le karşılaştık. Yüzündeki şaşkın ifadeye aldırmadan, yanından hızla geçtim.</p>

  <p>"Kimya!" diye seslendiğini duydum. Birkaç adım atıp, olduğum yerde öylece kaldım. Anlamış mıydı? Bilmiyordum... Başımı önüme eğip, yüzümü göremeyeceğinden emin bir şekilde yavaşça arkaya çevirdim. Birkaç adımla yanıma geldi. Ağladığımın farkında olmadığını, konuşmaya başlayınca anladım.</p>

  <p>"Bu acele nedendir? Bir şey mi var?"</p>

  <p>Ağladığımı görmemişti. Bir an önce gitmem gerektiğini de biliyordum.</p>

  <p>"Yok bir şeyim diyerek yeniden odama doğru seğirttim. İçeri girdiğimde artık yalnızdım. Hayali gözlerimin önünde canlanan, siyah gözlü dervişe, sessizce,</p>

  <p>"Etme!" dedim.</p>

  <p>Aşkın gözyaşları, gözlerimden isyan edercesine akıyordu. Kimseler duymasın diye hıçkıramadan, sessizce ağlıyordum. Akan yaşlarım yanağımı ıslatsa da sanki Şems, yanağımı okşuyordu...</p>

  <p>Artık ne bir haber, ne bir elçi, ne bir el sıcaklığı, ne aldatıcı bir serap, ne de bekleyiş tesellisi... Kıştı, kar, soğuk, bulut, sessiz ve uzun kara gecelerde ve feryatsız çöllerde derin bir sessizlik. Kışın sonu bahardı, bekleyişin sonunda Şems var mıydı? Bu sorunun cevabını bilecek olan uzakların uzağındaydı. Kışın beyazlığı babamın sakalına, benimse saçlarıma yıldız yıldız düşüyordu. Beklenen hâlâ gelmiyordu.</p>

  <p>Şems'in yokluğunda babam Meram bağlarına sığınırdı.Tavus Ana'yı ziyaret eder, ıhlamurunu içer, ney üfler, akşama doğru az da olsa ferahlamış olarak dönerdi. Acaba ben de mi böyle yapmalıydım. Kadın başıma yalnız şekilde sokakta yürümek müşküldü. Bir akşam babama:</p>

  <p>Eğer münasip görürseniz Fatma yengem ile yarın Meram'a gidebilir miyim?</p>

  <p>Olur kızım, isterseniz ağabeyin de yanınıza refakat etsin.</p>

  <p>Gerek yok babacığım. Bu Tavus Ana'yı çok duydum, merak ettim. Gidip bir tanışmak isterim.</p>

  <p>Anlaşıldı. Annenin merakı yetmedi, kızı da merak ediyor öyle mi? diye güldü. Gülmesine sevindim, boynuna sarıldım.</p>

  <p>Haftalardır tatlı tebessümünü özlemişim babam. Ancak benimkisi kaygı merakı değil. Annemi bilirsin, olur olmaz kıskançlığı tutar. Benimkisi gerçekten anlatıldığı gibi tavus kuşları ile konuşan birisi mi, değil mi, bir de Meram havasını özledim. Sahi, baba nedir bu kadının hikâyesi.</p>

  <p>Bu hanımcağızın gerçek ismi Sebile'dir. Eşi ölünce köyde üç yavrusu ile hayatını devam ettirir. Günlerden bir gün, derede çamaşır yıkarken, üç oğlu aşağı dere yatağına doğru inerler. Küçük çocuk yüzmek için dereye girdiğinde bocalar, batar, diğeri onu kurtarayım, büyük olan kardeşlerimi kurtarayım derken üçü de boğulur. Sebile kadının kederden dili lâl olur, ağlamaktan gözleri kurur ve görmez olur. Derken bir gece rüyasında üç tavus kuşu görür, başı çocuklar gövdesi rengârenk tüylü tavus kuşudur bunlar. Bir ses işitir rüyasında ve uyanır. "Çocukların cennet bahçesinin kuşlarıdır." Uyandığında gözlerinin açıldığını fark eder. Köyünü fark eder. Meram bağına tahtadan tek göz küçük bir ev yapar ve burada tavus kuşlarını doyurur, korur, onlarla konuşur. Bir keresinde, Şems ile Meram bağına gittiğimizde Şems o kadını uzaktan gördü. Sanki senelerdir tanıyormuş gibi "Gözyaşı dökmekten kuruyan Sebil'i açan Allah ne yücedir." dedi. Kadın yanımıza geldi bize ekmek ve üzüm ikram etti. Hasbıhalden sonra kadın hikâyesini anlatınca şaşırdım. İlk kez buraya gelen Şems kadının geçmişini nasıl keşfetti diye. Göz göze geldik Şems ile "Hamuşum soru sorma gönül gözümü yorma" dedi. İşte tavuslara analık yapan bu kadın, Çengi Tavus Ana olarak anıldı. Hak âşığı bir hanımdır. Güzel Kur'an okur. O Kur'an okurken tavus kuşlarının hallerini görmelisin. Selamımı iletiniz. Dua buyursun, Tebrizli Şems'imizin dönüşü için niyaz eylesin.</p>

  <p>&nbsp;</p>
</body>
</html>
