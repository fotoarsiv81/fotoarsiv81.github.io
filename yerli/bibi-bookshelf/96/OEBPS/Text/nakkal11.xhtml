<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Şems, Ben ve Gül Bahçesi</strong></h1>
  <hr class="c2" />

  <p><br />
  <br /></p>

  <p>"Sende bulduklarım değil, sensiz kaybettiklerimdir önemli olan."</p>

  <p>Şems'in aramıza yeniden katılması ve onu kaybedenlerin yeniden bulması herkesin hasretle beklediği mutluluğa ve huzura kavuşmasına sebep olmuştu.</p>

  <p>Mevlana babam, onun yokluğunda yaşadığı acıları artık kötü birer hatıra olarak kabul ediyor, annem ise -ki Şems konusunda her zaman mesafeliydi- bu dervişin dergâhımıza ve Konya'ya verilmiş bir lütuf olduğunu düşünüyordu.</p>

  <p>Şüphesiz Şems'in gelişinde gizli bir kahraman daha vardı. Ağabeyim Sultan Veled, onu o kadar uzak yollarda bulmuş ve Şems gibi bir veliyi tekrar geri getirmeyi başarmıştı. Bu kolay bir vazife değildi. Şems'i az çok tanıyanlar, Sultan Veled'in bu işin altından kalkamayacağı konusunda ham fikirdi. Ama o, basireti sayesinde Tebrizliyi koluna takmış ve Konya'ya geri getirmişti. Şimdi onu sevenlerin aklında yeni bir soru beliriyordu.</p>

  <p>"Ya yeniden giderse ve bu kez hiçbir şekilde geri dönmezse..."</p>

  <p>Evet, onu seven kim varsa bu ortak sorunun etrafında toplanıyorlardı.</p>

  <p>Evet onu seven kim varsa... İşte bu soru günlerdir benim de kafamı kurcalıyordu. Bir kere gitmişti ve bu hasrete dayanamamıştım. Ya bir daha başımız gelirse ne yapardım?</p>

  <p>Bu düşüncelerimin sonunda mutlak bir hayrın olduğunu şu aralar fark edecek durumda değildim. İlerleyen günlerin benim açımdan nasıl bir hayra vesile olacağın: da o gece anladım.</p>

  <p>Mevtana babam, uzunca bir zamandır Şems'in evlenip Konya'da katması ve burada yaşaması hususunda ısrarcıydı. Bu konuyu birkaç defe kendisiyle de konuşmuş ve Şems'ten,</p>

  <p>"Kimya taze bir kız, ben ise şehvetten kendini arındırmış bir erim. Kendimi bir peygamber olarak görmüyorum ama İsa Peygamber, kendisiyle evlenmek isteyen Mecdeleli Meryem'e 'Evlilik vücut işidir, beni boşuna bekleme, bende vücut yok,' demiştir. Gel gör ki ben de öyleyim. Bu kadar uzun dostluğumuzda bunu az çok anlamışsındır" cevabını almış.</p>

  <p>Babamın düşündüğü ise, onun yalnız kalmamasıydı. İlerleyen yaşma rağmen artık, yanında bir ses, bir nefes olması, evinin kadınının onun karnını doyurması, abdest alacağı suyu dökmesi, her anlamda yanına yoldaş olması gerektiğiydi.</p>

  <p>"Bunu sana benim demem belki gereksiz ki sen bunu benden daha iyi bilmektesin Şems. Yalnızlık sadece Allah'a mahsustur. Eğer öyle olmasaydı, neden Nuh Peygambere yapmasını emrettiği gemiye, her mahlûkattan bir çift almasını söylemezdi. Sende bir vücut olmadığını söylemiştin, ama unutma ki Allah'ın bize emanet ettiği ruhu taşıyan kullarız. Gel bir daha düşün..."</p>

  <p>Şems ise gayet net bir cevapla, bu dediklerini kabul etmişti.</p>

  <p>"Eğer Kimya da bu evliliğe rıza gösterirse makbulümdür.„"</p>

  <p>Benimle konuşmadan önce Mevlana babam, konuyu anneme, ağabeyim Sultan Veled'e ve onun hanımı Fatma yengeme açmış. Ben bu fikre annemin soğuk bakacağını sanmıştım ama o da diğerleri gibi onaylayınca, babam beni yanına çağırdı.</p>

  <p>Annemle beraber oturuyorlardı. Söze ilkin babam girdi.</p>

  <p>"Bak benim güzel kızım, gönül kuşum. Her ne kadar sen benim öz evladım almasan da seni diğer çocuklarımdan ayırmam hatta yeri geldiğinde onlardan bile ayrı tutar, severim. Senin mutlu olman, aklı başında biriyle izdivaç yapman bizleri oldukça memnun eder. Evlilik yaşına geldiğinin elbette ki farkındayız. Biliyorsun, daha önce de sana birçok dünür geldi ve biz bu kararı hep sana bıraktık..."</p>

  <p>"Başka bir dünürcü mü gelecek yoksa?"</p>

  <p>"Hayır, evladım, bu kez durum farklı?"</p>

  <p>"Nedir?"</p>

  <p>"Şems..."dediği anda, yüreğimin yerinden sökülüp, uçup gideceğini sandım. Ne zaman korksam, ne zaman bir heyecan yüreğimi kaplasa avuçlarım terlerdi. Evet, şimdi de, birden bire terden sırılsıklam olmuşlardı. Annem küçüklüğümden beri bu huyumu bildiğinden, ellerimi kurulamak için bir birbirine sürttüğünde,</p>

  <p>"Demek ki sen de Şems konusunda bizimle aynı şeyleri düşünmektesin. Biz senin kararını merak ediyorduk ama bakıyorum, mürüvvettin Şems ile olacakmış..."</p>

  <p>"Siz nasıl uygun görürseniz öyle olsun... "demekle yetindim. Aslında, Allah kalbimi biliyordu. Bu muradımdı. Maşuğuma vuslat edecektim ancak yetiştiğim terbiye gereği içimdeki coşkun sevinci yansıtamazdım, içim birbirine sığmıyor, dışım ise rıza sükûnetinde edebince susuyordu.</p>

  <p>Babam: "öyleyse bu kararını senin ağzından o da duysun..."dedi babam."Gül bahçesine git ve orada Şems'i bekle."</p>

  <p>Gül bahçesine girdiğimde, kendimi bir bülbül gibi hissediyordum. Bülbül güle aşkından, gülün dikenini göğsüne saplar ve sabaha kadar şakırmış. Sabah ne damarında bir damla kan ne de ona şarkılar söyleyecek bir damla nefes kalırmış. Zavallı bülbül, gülün açtığını göremeden, can verirmiş.&nbsp;Acaba benim gülümün açtığını görebilecek miydim?</p>

  <p>Bir süre bekledikten sonra, bahçeye olanca heybetiyle giren Şems'i görünce ayağa kalkıp, başımı önüme eğdim.</p>

  <p>"Otur bakalım,"diyerek sedirde karşına oturmamı istedi.</p>

  <p>"Benim hakkımda sana ne söyledilerse hepsi doğrudur. Ve bunların hepsini sanki bana söylenmiş gibi bilmekteyim."</p>

  <p>Başım önümde, sessizce dinliyordum. O ise konuşmaya devam ediyordu.</p>

  <p>"Babanla, senin ve benim evlenmemiz konusunda konuştuk. Ancak sensin rızanla bu işin olabileceğini söyledim. Görüyorum ki, buraya gelmekle bu izdivaca rıza göstermektesin. Şimdi sana sormayacaklar mı, deden yaşındaki bir ihtiyarda ne buldun diye?"</p>

  <p>Sesim titreyerek cevapladım.</p>

  <p>"Sende bulduklarım değil, sensiz kaybettiklerimdir önemli olan. Yoksa yaş dediğin nedir ki? Bu dünyada benden fazla yaşaman, bizim evliliğimize mi engel oluşturacak. Eğer ki, korkun ecelse, benim senden uzun yaşayacağımı kim düşünmüş?" bu cevabı nasıl verdiğime hâlâ inanamıyordum. Titreyen sesim, hızla çarpan yüreğim ve terleyen ellerimi düşünürken bu kelimeler ağzımdan öylece dökülüvermişti işte. Kırçıllaşmış sakaIını sıvazladı. Gülümsüyordu. Onu ilk defa gülümserken görüyordum.</p>

  <p>"İkimiz de Mevlana'yı mutlu etmek için rıza göstermekteyiz..."diye mırıldandı.</p>

  <p>"Sırf babamı mutlu etmek için mi?"</p>

  <p>"Sadece onu değil, birbirimizi de mutlu etmek için rıza göstermekteyiz..."</p>

  <p>Bir süre orada sohbet ettik. Benim aklımdaki soruların tamamına, daha ben sormadan cevap vermişti. Nihayet Şems'le evlenip, muradıma erecektim.</p>

  <p>Bülbülün gülü açmıştı...</p>

  <p>Huzurlu bir şekilde gül bahçesinden ayrılırken, ayaklarım sanki beni uçuruyordu...</p>

  <p>&nbsp;</p>
</body>
</html>
