<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Ve Esrarın Perdesi Aralanıyor</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>Acının arkasındaki hazza ulaşmak istiyorsan,</i></p>

  <p style="text-align: center;"><i>hazzın arkasındaki acıya da parmak basmalısın.</i></p>

  <p style="text-align: center;"><i>Deryaya yol bulmaya imkânın varken,</i></p>

  <p style="text-align: center;"><i>ne diye bir çiğ tanesinin peşinde koşmaktasın!</i></p>

  <p>&nbsp;</p>

  <p>Şems, babamla halvetten çıktıktan sonra babamın kulağına bir şey fısıldamıştı. Biz görmüştük. Duyamamıştık. Aylar sonra ne fısıldadığını, o sırrın ne olduğunu öğrenmek için Şems'i zorladım.</p>

  <p>-O sırrı söyle. O, söylememek için bu kadar şey söylediğiniz kelime nedir?</p>

  <p>-Çok zor bir kelimedir.</p>

  <p>-Olsun, şimdi de mi zor?</p>

  <p>-Evet, hala zor ve şu anda daha da zorlaşmış bulunuyor, -istirham ederim, ne olur söyle'</p>

  <p>-Çok zor. Bir anda insanın bütün varlığı söz konusu, sanki söyleyecek olursam değişeceğim, başka bir şey olacak. Tahammülü zordur, omuzlarıma aniden büyük bir sorumluluk ve dağ gibi ağır bir yük binecek. Bu sözün tahammülü işitene değil söyleyene zordur.</p>

  <p>-Söyle, olsun. Söylemedikçe seni bırakmam. Şuraya, tam karşına oturuyorum. Gözlerimi dudaklarına bırakıyorum, söyleyinceye kadar bekliyorum. Söyle! Yalvarırım.</p>

  <p>-Sessizlik.</p>

  <p>-Sessizlik.</p>

  <p>-Sessizlik.</p>

  <p>Ne olduğunu anlamamıştım. Şems gözlerini kapatmış arka arkaya "Sessizlik" deyip durmuştu. Sonra gözlerini açıp sözlerine devam etti:</p>

  <p>-Sırrı hala merak ediyorsun değil mi?&nbsp;</p>

  <p>- Evet.</p>

  <p>-İman ve aşk'ı bilirsen sırra yaklaşırsın. İman ve aşk'a ermek için de aşksız iman nedir, imansız aşk nedir anlaman gerek.</p>

  <p>-Bana aşksız imanı ve imansız aşkı anlat öyleyse.</p>

  <p>-Aşksız iman, başkalarına esir olmaktır. Yani şirke götürür, imansız aşk ise kendine esir olmaktır. Yani kibre götürür. Beşeri aşk dedikleri imansız aşktır. Ruha akmaz, işte bu yüzden ruhsuz cesetler sokaklarda çoktur, ilahî aşk yolunda, imanlı aşk, aşklı iman gerek. Bu aşk kavuşmakla sona ermez, esas aşk kavuşunca başlar. Aşksız iman, kör bir bağ nazlıktır. İmansız aşk bağnaz bir körlüktür, ilahî aşk ise mekan ve zaman hududu olmadan gönül gözü ile âlemden âleme yolculuktur. Hallaç diyor ki; Aşksızlar Tillo'nun sokağını bilmeden biz âlemlerde geziyorduk. İşin esasında Tillo'da sadece bir tane sokak vardır ucu belli, sonu belli.</p>

  <p>Aslında "fenafillah" da "fenafilhalk" demektir. Yani halkta yok olmak, halkın arasına karışmak. Saraylara, kâşanelere, zengin sofralara oturmamak halkla beraber olmak anlamındadır.</p>

  <p>Tasavvuf ehli, ehli tasarruf haline gelmeye başladı. Mollalar kendi göbeklerini şişirmekle meşgul. Benim bütün derdim insanları Kur'an'da yaşayan hale getirmek ve Kur'an'ı ölü kitap yapmaya çalışanlarla mücadele etmektir.</p>

  <p>-Hâlâ bekliyorum. Sırrı söylemeye inat ediyorsun ama ben senden inatçıyımdır bilesin. Şems güldü ve:</p>

  <p>-Sessizlik.</p>

  <p>-Sessizlik.</p>

  <p>-Sessizlik.</p>

  <p>-Sır sessizlikte mi Şems?</p>

  <p>-Söyledim de sen işitmedin.</p>

  <p>Odayı ağır bir sessizlik kapladı. Nefes almak zor. İkimizde birbirinden saklanmak istiyor gibi kıvranıyorduk. Şems oturduğu minderden kalktı. Bir an tereddüt etti, ne yapacağını bilemiyordu. Kapıya yöneldi. Tam çıkacakken geriye doğru döndü, gözleri ocağa ilişti, daldı, daldı, daldı, çıkarken şunları mırıldandı:" 0, bize şunları söylüyor ama kulaklarımız gaflet pamuğu ile tıkalı olduğu için duyamıyoruz: «£y insanlar, ben sizi sizsiz isterim."</p>

  <p>Şems gelene kadar dergâhtaki hiç kimse semâyı bilmiyordu. Babamın avluda semâ yaptığını ilk kez görenler gibi ben de şaşırmıştım. Semâyı seyretmek hoşuma da gitmişti. Evlendikten sonra Şems'e Semânın manasını ve niçin yapıldığını sordum:</p>

  <p>-Semâ nedir ve âşıklar niye semâ eder?</p>

  <p>-Semâ bir zikirdir. Beden, gönül ve ruh, üçü bu zikre katılır.</p>

  <p>Baban semâ ederken bedenin hareketlerini dikkatle inceledin mi?</p>

  <p>-Peki, bir el havada diğer el avuç halinde yere doğru dönük</p>

  <p>olmalı mıdır?</p>

  <p>-Hz. Peygamber Efendimiz bir Hira mağarasında ilk vahyi aldığında bir de Mirâca çıktığında semâ etmişti. İki kolunu yana açmıştı. Semâ ilahî aşkın taşkınlığında Allah'a iki kulaç (iki yay) yaklaşmak demektir. Kollar bunun için açılır. Necm suresi 9. Ayette: "Aralarında iki kulaç mesafesi kalıncaya kadar, hatta daha da yakınına" buyrulmuştur. Hz. Peygamber Miraç'a yükselirken Sidretü'l Münteha'da durdu ve buradan öteye geçemeyeceğini bildirdi. Yolculuğa Resulullah tek başına devam etti. Allah'ın öyle yakınına geldi ki aralarında iki kulaç mesafe kaldı, işte semâda ki iki kulaç budur. Semâ eden âşık şunu ifade etmektedir. "Rabbim, senin aşkınla yandım, sana kavuşmayı özledim ve iki kulaç yakınına kadar geliyorum. Nur yolumu aç, rehberim ol."</p>

  <p>-Kollarının açılmasından başka bir şey dikkatini çekmedi mi?</p>

  <p>-Ayak ve bacaklarının hiç yıkılmadan hızlıca dönmesi de tuhafıma gitti.</p>

  <p>-Sol ayağı yere sabitken, sağ bacağını kaldırıp, diğer bacağının hizasında bükerek yere koyması Lam eliftir.</p>

  <p>-Semâda Lam elif neyi anlatır?</p>

  <p>- Lam elif: "Lâ ilâhe illallah" demektir.</p>

  <p>-Peki dönmesi?</p>

  <p>Kainat dönüyor, gezegenler dönüyor, mevsimler dönüyor. Doğum ölüme; ölüm doğuma dönüyor; gece gündüze, gündüz geceye dönüyor; ağaç kâğıda, kâğıt ateşe ateş küle, kül toprağa dönüyor. Kainat, bu dönüşün ilahî kudret karşısındaki tesbihatını yapıyor. <i>"Doğu da Allah'ındır batı da; yüzünü nereye çevirirseniz Allah'ın yüzü ordadır."</i> (Bakara, 115)</p>

  <p>-Hz. Peygamberimiz mi Miraç'ı diledi?</p>

  <p>-Hz. Peygamber, Allah'ın nezdinde o kadar ağladı ve dedi ki: "Ey Rabbim, senin kelimelerin, vahiy ayetleri kalbime yetmiyor, beni bir bineğe bindir yanına götür, göster! Ben kelimeler perdesinin arkasında görüşme hasretiyle ölüyorum. Bir anlık görüşme!"</p>

  <p>-İşte Miraç böyle doğdu. Hz. Peygamber, Miraç'tan birçok hediyeyle döndü. Bu hediyelerden birisi de semâdır. Semâ, aşkın bir makamından diğer makamına kanat çırpmaktır.</p>

  <p>-Semâ öncesi abdest almak için dervişler abdesthaneye giriyorlar, neden?</p>

  <p>-Bir kimse zahiren abdest almakla bedenini temizlemiş olur. Halbuki günahlardan korunmak ve temizlenmek için lâzım olan su, ibadet ve hayır işlemektir. Kalbin ve nefsin pisliklerini ve fena ahlâklarını gidermek için lâzım olan su ise, Allah'ın ahlâkıyla ahlaklanmaktır. Bir de sırrın abdesti vardır ki, bunun suyu da mâsivâyı yani sana dünya olan bağları terk etmektir. İşte, insanın abdesti böyle olmayınca yani aşk ve muhabbet çeşmesinde yıkanıp dört tekbiri bir etmeyince, hakiki olarak semâ yapılmış olmaz.</p>

  <p>-Ben semâ edebilir miyim?</p>

  <p>-İman ve aşk semâya cevazdır.</p>

  <p>Semâ etmeye başladım. Ayağım yerden kesildi. Gökler, tabakalar ve işte yeşil nur! Eflatun nur, beyaz nur, masmavi nur... Huzura erişmenin işareti. Kanadım yanıyor. Ne kadar gerçek, ne kadar destansı bir manzara. Göklere uçuyorum. Cesedimi bu dünya insanlarının arasına bırakarak. Dünya bitmiş, artık bir ben varım, mavi kapılar açılıyor. Denizler bir katre oluyor. Bir iman kelebeği oluyorum o an. İlahî aşkın varisiyim. Mihraptayım. Duadayım. Kollarım iki kulaç, semâdayım. Bedenim imanıma eşlik ediyor "Lâ ilâhe İllallah" niyazındayım.</p>

  <p>"Biz mest olmuşuz; başımız dönmede, başkalarının yaptıkları işlerle bizim ilgimiz yok. Dünya alt üst olsa, yakılsa, yıkılsa umurumuzda değil. Yeter ki senin aşkını kaybetmeyelim. Yeter ki senin aşkın ebedî olsun!</p>

  <p>İçimizde senin aşkın el çırpmada, yüzlerce başka âlemler yaratmada, göklerden de dışarıda, ötelerde yepyeni yüzlerce asırlar meydana gelmede."</p>

  <p>Ezan sesiyle uyanıyor, abdest alıyor, namaz kılıyor ve Kur'an okumaya çalışıyorum. Kendimi yorgun ve tükenmiş hissediyorum. Ev, dalga dalga yankılanan insan sesleriyle olağan üstü gürültülü. Dışarıdaki kar ve yağmurdan oluşan buzlu karışımın sesi penceremde yankılanıyor. Bir taraftan da hücremin sıcak ve güvenli bir havası var.</p>

  <p>Sükûneti severim. İçe dönme ve dış dünyayı bir süre için geride bırakma fikri benim en güçlü eğilimlerinden biridir. Ben tabuları yıkacak biri değilim.</p>

  <p>-Zikir sadece dil ile mi yapılır Şems?</p>

  <p>-Allah'ı sadece insanlar anar, sadece lisanlar mı anar sanırsın Kimya? Allah'ı zikretmenin töreni yoktur. Zikir dudak işi değil yürek işidir ve o yürekte aşk varsa bu, insan, taş, hayvan fark etmez.</p>

  <p>"<i>Yedi kat gök, yer ve bunlarda bulunan herkes, O'nu tesbîh eder. O'nu hamd ile teşbih etmeyen hiçbir varlık yoktur. Ne var ki siz, onların teşbihini anlamazsınız. O, ilim sahibidir, bağışlayıcıdır. "</i> (İsrâ, 44)</p>

  <p>-Cennet ve cehennem hem dünyada hem de öteki âlemde midir?</p>

  <p>-Cehennemi dünyada iken bırakana ahirette cehennem yoktur.</p>

  <p>-Peki, cennet ve cehennemin imtihanı yok mudur? -Elbette vardır Kimya. Onların imtihanı da ateşledir.</p>

  <p>Cennet ve cehennemdeki insanların imtihanı ateşle idi, peki onların ki neden yine ateşle?</p>

  <p>-Dinle! Kıyamet koptu. Kıyamet sonrası:Telaş, sıkıntı, kaygı, endişe, korku, heyecan, panik... Hepsi bir arada... İnsanlar sırayla tüm peygamberlerin yamacına sığınıp medet umuyor.</p>

  <p>Hz. Âdem'in gözleri dumanlı, endişe içinde. &nbsp;“Ben işlediğim hatanın hesabını nasıl vereceğimi düşünüyorum, size bir faydam dokunmaz, varın gidin yolunuza" diyor. &nbsp;Hz. İbrahim hakeza, Musa, İsa, Davut ve diğerleri. &nbsp;Hepsi Peygamberliğin bile kalkanından emin değil. Zor mesele. Cennetin kapısının önünde insanlar yığılmış bekleşiyorlar. Neyi? Bir muştu, daha olmazsa bir haber...</p>

  <p>Ses yok, kapı duvar, endişe üstüne endişe... Son ümit Hz. Muhammed'e sığınış... Nasıl kırsın, merhametin kalbi...</p>

  <p>Cennetin kapısının tokmağını tıklatıyor, kapı hafiften aralanıyor. Herkeste bir heyecan... Kapıdakinin kim olduğu anlaşılınca Rabbi Sevgilisi'ne girmesi için izin veriyor. Derdi cennete girmek olsa yalnız, kolay, kapı açılmış, yolun sonu... Oysa O'nun kalbi başka bir sarsıntıda, ümmeti bağışlanacak, onlarla birlikte cennete girecek ki ruhu huzura kavuşsun. “Git" diyor Sevgilisi'ne Rabbi; "Git ve ateşin elinden istediğini kurtar" Üç defa toplayabildiği kadarını toplayıp getiriyor cennete Sevgili, şefaati derya deniz... Sonra Allah şefaat edecek kullarına da izin veriyor, gidip ateşin elinden sevdiklerini kurtarsınlar diye. Kimi sevdiğimiz kadar kimin tarafından sevildiğimiz de ne kadar da hayati bir değer taşıyor bu noktada. Bu arada ne kadar zaman geçiyor, bilinmez, meçhul... En son mümin kalıyor cehennemde, onu da Rabbi gidip alıyor.</p>

  <p>Müthiş bir sevinç var âdemoğlunda, “Buradan çıkayım da başka bir şey istemem Ya Rabbi", diyor. Ve ekliyor hatta "Senin izzetin hakkı için" Kapıdan çıktıklarında bir ağaç gölgeliği görüyor, "Altında otursam, başka bir şey istemem" diyor. E hani bir şey istemeyecektin daha... Ona da "Peki" diyor Rabbi. Sonra cennetin kapısını görüyor, "O kapıya kadar Ya Rabbi?.." E hani... Sonra "İçeriyi görebilsem Ya Rabbi, izzetin hakkı için başka bir şey istemeyeceğim." Allah biliyor kulunu ya, yine soruyor "E hani..." Cennete de sokuyor kulunu. İçeride her yer dolu “Ben nerede mesken tutacağım Ya Rabbi?"</p>

  <p>Görüntü değişiyor, güzelce bir köşk ve alabildiğine bahçe... Hadi diyor "Benim izzetim hakkı için" yaşa şimdi cennetimde... Ve zemzem nehri akıyor tepeden tırnağa yıkanıyor inananlar. Gözyaşı kaynak oluyor gözyaşına.</p>

  <p>-Aşk-ı muhabbet'ten maksat Peygamberimiz öyle mi?</p>

  <p>-Aşk-ı Muhabbet demek Muhabbet-i Muhammed'dir. Bütün nebiler ve veliler onun aşk mihrini taşıdılar. Kimi alnında, kimi göğsünde kimisi de dudaklarında. Hz. Âdem bedenî babamız, Hz. Muhammed ise ruhanî babamızdır." Muhammedun el beşerun leyse kel beşer velâkin yakutun beyne'l hacer." "Muhammed, bir insandır ama insan gibi değil, O, taşlar arasında ki yakut gibidir."</p>

  <p>Anlattıkları ile içim öyle ferahlamıştı ki susadığımın farkında bile değildim. Şems susadığımı sezmiş ve elinde bir kâse su ile bana doğru geldi.</p>

  <p>-Zemzem nedir biliyor musun?</p>

  <p>-Cennet suyu. Ama kaynağın kaynağı nedir bilemiyorum.</p>

  <p>-Zemzemin kaynağı akan gözyaşına İlahî merhametin busesinin düşmesidir. Asil bir kadının akıttığı gözyaşlarının bereketlenmesidir. Zemzem bir kadının şefkatinin suya dönüşmesidir, isyansız bir kadının aşkına, bulutların hayranlığıdır. Zemzem âşık bir kadının kalbinin şıpırtılarıdır. Nefis ağlar. Kalp ağlar. Ruh ağlar. Ruhun ağlaması aşktan, nefsin ağlaması acizliktendir. Hz. Hacer çölde su ararken ismail'ine aşk ile öyle ağladı, öyle gözyaşları döktü ki akan yaşlar kuma düştükçe çoğaldı. O nedenle oraya "Gözyaşı Vadisi" denildi. Gözyaşları bereketlenip suya dönüştü: Zemzem. Kim Allah aşkı ile bir damla aşkın gözyaşlarını&nbsp;dökerse bilsin ki o her damla zemzemdir.</p>

  <p>-Şems sen günlerce konuşsan ben yine de doymam. Ancak sana da kıyamıyorum. Halsiz ve uykusuzsun göz kapakların kapanmak istiyor. Bu gece son bir sualim olacak.</p>

  <p>-Mevlâna ailesi ile sohbet etmek beni yormaz, buyur sorabilirsin.</p>

  <p>-İnsanlar başına musibet gelince beddua ediyor veya kadere suç yüklüyor. Başımıza bir musibet geldiğinde nasıl davranmalı ve ne demeliyiz?</p>

  <p>-Bir musibet geldiği zaman "İnna lillah ve inna ileyhi raciun" de. Sadece ölümle ilgili değil bu ayeti kerime. Mallardan, çocuklardan, önceden var olup da sonradan eksilen her şey musibettir. Ayağına çöp batsa, başına taş düşse "O'ndan geldik, O'na yürüyoruz." de. Ne gelmişse Rabbim 'den başım gözüm üzerine, kahrı da hoş lütfü da hoş demelisin.</p>

  <p>Şems'imi iyi ki beklemişim, iyi ki gelmiş. O, ölü ve ölgün hayatın zebunluğundan beni huzur ve sükûn iklimine götürendi. Artık, hiçbir zevkin, hiçbir güzelliğin, hiçbir varlığın ve iltifatın cevap veremediği bu yatışmaz yürek, babam Mevlâna’nın terbiyelerinde, kabiliyetlerini yüze vurmuş, kendi kendini kazanmıştım, içimde yine de bir eksiklik vardı tamamlanması gereken bir eksiklik, adını koyamadığım, hissettiğim ama dillendiremediğim. Tâ ki Şems’in gelişi ile yavaş yavaş kendini tarif eden eksiklik. Hayatım eskiden bir hayaldi. Cesedim, zararlı mikroplarla hasta idi. Şimdi kurtlan ayıklanmış bir ağaç gibi vücudum zinde, hayat veren, ruhum doygun ve feyizli o saadet hissinin membaından içmiş ve artık ebediyen içebilecek kadar da genişlemişti.</p>

  <p>Artık niçin dünyaya gelmiş olduğumu bilmekteyim. Güzelliği, iyiliği, doğruluğu açık açık görmekte, gayelerim şuurlanmaktadır. Bu doygunluğu, bu coşkuyu Şems’e borçluyum.</p>

  <p><br /></p>
</body>
</html>
