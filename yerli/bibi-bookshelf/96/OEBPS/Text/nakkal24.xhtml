<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Hem Rüzgârımsın Hem Hârım</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>Gözyaşını mürekkep etmeyen aşkın kimyasıydı.</i></p>

  <p style="text-align: center;"><i>Gün geldi aşk, "Kimya'sına da kıydı.</i></p>

  <p>&nbsp;</p>

  <p>Şems ile evleneli neredeyse iki aydan fazla olmuştu.</p>

  <p>Mutluydum ve içinde bulunduğum huzur, beni her yönüyle sarıp sarmalamıştı. Şems her gün, bana karşı gösterdiği ilgi ile bu dünyada bana cenneti yaşatmaktaydı.</p>

  <p>Akşamları baş başa kaldığımızda anlattıkları, beni sanki bir öğrenci olarak görüp, bildiği bütün ilimleri en ince detayına kadar öğretme çabası, beraber geçirdiğimiz akşamların hiç bitmemesi için beni dua ettiriyordu. Bazen babamla sohbetleri uzayına, onun bir an gecikmesi, beni bir ömürlük hasretle imtihan ediyordu. Kapıdan içeri girdiğindeyse, içeride yanan kandil bile onur. Işığından utanıyordu sanki. Bütün bunların ne kadar süreceğini ise bilmiyordum.,.</p>

  <p>Üç gündür sırtıma vuran bir ağrım vardı. Önceleri sabahları ince ince salıyordu. Yattığım yataktan olacağını düşünerek, annemdeki içi yün doldurulmuş yataklardan birini istedim.</p>

  <p>Biraz daha rahat gibiydi. Fakat sabah uyandığımda yine o ağrı yerli yerinde duruyordu.</p>

  <p>Şems, bütün olanların farkındaydı.</p>

  <p>"Yatağını neden değiştirdin?" dedi bir gün. &nbsp; &nbsp; &nbsp;</p>

  <p>"Eski yatağım, sırtımı ağrıtıyordu. Her sabah aynı ağrıyla uyanmak zor olmaya başlamıştı..."</p>

  <p>"Yataktan mı dersin? Şu aralar hamaratlığın üstünde. Bir de bahar havası. Dikkat etmen lazım..."</p>

  <p>Haklıydı. Şu günlerde çok yorulur olduğumun ben de far- kındaydım. Aslında pek fazla da koşturmuyordum. Yine de terlediğim bir andaki dikkatsizliğim, incinmeme sebep olmuştu anlaşılan...</p>

  <p>Cuma günüydü. Ağrılarım şiddetlenmeye başlamıştı. Bazen dayanılmaz oluyordu. İkindi namazından sonra, odamı süpürmeye uğraşırken beni tutsak alan öksürüğüm, her defasında ciğerlerimi yerinden söküyordu sanki. Elimdeki çalı süpürgesini kapının ardına bıraktıktan sonra, testiden bir bardak su doldurup, bir yudum içtim. Ağzımın tadının olmadığından, suyun tadı bir tuhaf gelmişti. Bardağın kenarına baktığımda, ellerim titredi bir an. Kan vardı. Korkmuştum. O an içeriye Şems girdi. Telaşlanmıştı.</p>

  <p>"Neyin var Kimya? Bu halin de ne?"</p>

  <p>"Bilmiyorum Şems'im. İnan bilmiyorum. Birden bire öksürmeye başladım, öksürmem hafifleyince, bir yudum su içeyim, dedim. Ağzımdan kan gelmiş..."</p>

  <p>"Bu böyle olmaz Kimyam. Bir hekim bulmalı. Bana anlatmıyorsun ama rahatsız olduğunu seziyorum. Sana kaç kere sorduysam, her seferinde bana iyi olduğunu söyleyip durdun.</p>

  <p>Ama şimdi gözlerimle gördüm..."diyerek odadan çıktı.</p>

  <p>O gelmeden önce, annem ve Fatma Yengem geldiler. Olanları biliyorlardı. Annemin endişesi yüzüne yansıyordu. Önemli bir durumumun olmadığını söyleyerek, onu teskin etmeye uğraşıyordum ama hiçbir şekilde teskin olacak gibi görünmüyordu.</p>

  <p>Bir süre sonra gelen yaşlı hekim, vakit geçirmeden odada sadece annem ve yengemin kalmasını isteyerek, babam, ağabeyim Sultan Veled ve Şems'in odadan çıkmasını istedi.</p>

  <p>Hekim temiz bezlerini hazırladıktan sonra, ellerini yıkaması için yengemden su dökmesini istiyordu. Annem ise, yavaşça üzerimdekileri çıkarmaktaydı. Sırtımda ne olduğunu bilmiyordum. Ama annemin,</p>

  <p>"Aman Ya Rabbi! Bu nasıl bir şeydir böyle?" demesiyle, durumumun ciddiyetini anlar olmuştum. "Kızım, Kimya'm ne oldu sana?"</p>

  <p>Hekim anneme çekilmesini söyleyerek, ardıma oturdu.</p>

  <p>"Ne zamandır çekmektesin bu sızıyı?"</p>

  <p>"Bir iki gündür. Daha önceleri de ağrıyordu ama ben yattığım yerdendir, havalardandır diyerek önemsememiştim."</p>

  <p>"Önemsememiş..." diyerek homurdandı hekim. "El kadar çıban olmuş burası be kızım. Hiç mi merak etmedin?"</p>

  <p>Cevap vermemiştim. Aslında verememiştim.</p>

  <p>Hekim anneme dönerek,</p>

  <p>"Hacamat yapacağız. Önce yaradaki cerahati akıtmak gerek. Buradaki kanın tamamını dışarıya çıkarmak lazım," diyerek, çantasındaki küçük bıçakları temizlemek için matbaha gitti. "Ben bunları kaynatıp gelene kadar, siz de temiz bezler hazırlayın."</p>

  <p>Fatma yengem hemen doktorun peşi sıra çıkarak, temiz bezler, havlular getirmeye gitti. Annem tedirgindi. Ben sırtımdaki yarayı görmemiştim, ama annemin gören gözlerine baktığımda yaramın çok kötü olduğunu anlamıştım...</p>

  <p>Biraz sonra kapı açılıp, içeri giren hekim ardından gelen yengem sargı yapılacak bezleri getirmiş, ellerini yıkamaya koyulmuştu. Belli ki hekime yardımcı olacaktı.</p>

  <p>Sırtımda önce soğuk bir el, hemen ardından da soğuk bir metal hissettim.</p>

  <p>"Biraz canın yanacak kızım ama dayanman lazım," diyerek bıçağı yaraya bastırdı... Acıyla karışık bir çığlık yükselmişti odada. ilk kesik çok canımı yakmıştı ama ondan sonraki iki kesik o kadar acımamıştı.</p>

  <p>Yaradan akan cerahatin kokusu gerçekten çok kötüydü. O kokuya sahip olan bir illet, benim bedenimde nasıl barınabilmişti? Çürümüş et kokuyordu.</p>

  <p>"Biraz pencereyi arala bakalım hanım kızım," diye yengeme seslenen hekim, "Şimdi bu cerahati sağma zamanı Kimya kızım. Bu seni çok rahatlatacak..."dedi.</p>

  <p>Hekimin her defasında kestiği yarayı sıkmasıyla yaram rahatlıyordu sanki.</p>

  <p>Uzunca bir süre yarayı sağdıktan sonra, hazırladığı merhemi yaranın üzerine sürüp, sıkıca sardı.</p>

  <p>"Ben her gün gelip kontrol edeceğim. Sırtüstü yatmayacaksın," diyerek elinde tuttuğu tahtadan kabı anneme uzattı.</p>

  <p>"Bunu her gün süreceksiniz."</p>

  <p>Dışarı çıkarken, bu kez annemi de yanına çağırdı. Odada Fatma yengem ile ikimiz kalmıştık. Dışarıda konuşulanlardan haberimiz yoktu. Korkacak bir durum olmasa hekim, diyeceğini burada da söylerdi kuşkusuz. Ama durumum, korkulmayacak gibi değildi anlaşılan. Ben başıma gelenleri birkaç gün sonra öğrenebilmiştim...</p>

  <p>Sırtımın ortasında çıkan çıban, birkaç gün içinde belime kadar yayılmıştı. Bazen tarifi imkânsız acılar çekiyordum. Yüzüm solmuş, günden güne zayıflamaktaydım. Her öksürüğüm ağzıma, ciğerlerimden kan taşıyordu...</p>

  <p>&nbsp;</p>
</body>
</html>
