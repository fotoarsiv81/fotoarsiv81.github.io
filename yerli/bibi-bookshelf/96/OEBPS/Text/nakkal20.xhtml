<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları III - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Sözden Öze, Özden Köze Geçişim: Halvet</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>Hayatım Kur 'an 'a vermeyen Kur 'an 'dan hayat alamaz.</i></p>

  <p style="text-align: center;"><i>Aşığın kalbi şu dört yerde hayat bulur:</i></p>

  <p style="text-align: center;"><i>Mihrapta, makberde, secdede ve hiçbir kimsenin görmediği halvet mekânında.</i></p>

  <p>&nbsp;</p>

  <p>Daima halveti merak etmişimdir. Sadece erkeklerin halvete girdiğini düşünürdüm. Aşkın bir miraç yolculuğu olarak anlatılan halvet ile ilgili suallerimi babama sorduğumda bana Şems'e sormamı söylemişti.</p>

  <p>-Halvet nereden doğdu?</p>

  <p>-Ashab-ı Kehf halveti ilk yapanlardı.</p>

  <p>"Bunun içindir ki, şimdi siz onlardan da, onların Allah'tan başka tapındıkları bütün o asılsız şeylerden de uzaklaşıp şu mağaraya sığının ki, rabbiniz rahmetini size ulaştırsın ve sizi durumunuza göre ruhlarınızın ihtiyaç duyabileceği şeylerle donatsın." (Kehf, 16 ) Halvet, kapanmak, hücre hapsi değildir. İbadet tefekkür ve teşbih ile ilahî kapıları aralamaktır. Halvette celveti, celvette halveti bulursun. Bu tıpkı vuslatta hasret, hasrette vuslata ermek gibidir. Gönülde sadece Allah olacak, sadece Allah'ın olması Muhammed Muhabbetinin kapısı ile olur. Muhammed kapısına giden yol da veliler yoludur. Bunların hepsi birden gönülde Allah ı taşımaktır.Tıpkı suyun seni, senin bindiğin gemiyi, geminin içindeki yükü aynı anda taşıdığı gibi. Peki gemi su alır ve batarsa hepsi de batar mı? İşte gönle halvet terbiyesi vermek gemiyi sağ selamet limana götürmek demektir.</p>

  <p>Halvet: Uzlet, inziva, yalnızlığa geçiş ve topluma belli süre karışmamak. Bu haleti ruhiye içerisinde, Allah ile manen konuşmaya çalışmaktır. Halvet bütün düşüncelerden uzaklaşıp ancak Allah'ın zikriyle meşgul olmaktır. Halvet eden kişi ruhuna riayet eder. Kalbini, nefsani düşüncelerden ve dünyevi hatıralardan boşaltır.</p>

  <p>-Peki halvet hali neden kırk gün?</p>

  <p>-Damarlar, kanlar haram doludur. Bir lokma haram yiyen için Hz. Peygamber:"Kim haram bir lokma yerse Allah ona kırk gün nazar etmez" buyurduğu gibi, teninde haram olanın halveti dürüst olmaz. Bu, kırk gün uzlet ile temizlenme halidir. Halvetin kırk gün olması, kırk makama işarettir. Şimdi bu makamlar nedir? diye soracaksın. Tıpkı bir karıncanın Süleyman'ın mührünü sabırsızca istemesi gibi sabırsızsın. Makamları vakti geldiğinde yaşayarak aşacaksın.</p>

  <p>-Şems! Bana halveti yaşat.</p>

  <p>-Şu anki halin halvete hazırlıklı değil. Kırk günlük halveti hazmedemezsin. Ama sana anlık halveti yaşatayım. Şimdi ocağın yanına geç, kıbleye dön, diz çök, gözlerini kapat ve sorduklarımı cevapla.</p>

  <p>-Şemsin tembihlerini yerine getirdim. Heyecan ve helecan içerisinde sorularını beklemeye başladım gözüm kapalı.</p>

  <p>-Gönlünde ne &nbsp;var?</p>

  <p>-Dünya kaygısı var.</p>

  <p>-Gönül arı olmalıdır. Kaygıyı çıkar. Ocakta ki ateşi hissediyor musun?</p>

  <p>-Evet.</p>

  <p>-İçindeki ateşi hissediyor musun?</p>

  <p>- Evet.</p>

  <p>-Hangisi daha ağır?</p>

  <p>-İçimdeki.</p>

  <p>-Ne var onun içinde?</p>

  <p>-Cehennem korkusu</p>

  <p>-Gönlünden onu da çıkart. Şimdi gönlünde ne var?</p>

  <p>-Cennet ümidi var.</p>

  <p>-Onu da gönlünden çıkar.</p>

  <p>-Çıkardım.</p>

  <p>-Sağ elini sol göğsünün üstüne koy. Şimdi ocaktaki ateşi hissediyor musun?</p>

  <p>-Hayır.</p>

  <p>-Cehennemi hissediyor musun?</p>

  <p>-Hayır.</p>

  <p>-Cenneti istiyor musun?</p>

  <p>-Hayır.</p>

  <p>-Peki şimdi gönlünde ne var?</p>

  <p>-Allah'ın muhabbeti var. Ondan gayrı bir şey kalmadı gönlümde.</p>

  <p>-Şimdi gözlerini aç ve kısa vakitte neler yaşadığını düşün.</p>

  <p>Düşünmeye başladım. Aklıma Hz. Peygamberin henüz çocuk iken, mübarek göğsünün yarılması ve mübarek yüreğinin yunması geldi. Nur, bir mü'minin kalbine girince inşirah gerçekleşir ve ferahlar. Sarsıla sarsıla ağlamaya başladım. Şems yanıma geldi. Dizlerini dizlerime değdirdi, ona sarıldım ve göz- yaşlarımla teşekkür ettim.</p>

  <p><br /></p>
</body>
</html>
