<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-4.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:f401de72-7926-4ac2-99b9-fde0aa157dd9" name="Adept.expected.resource" />
</head>

<body>
  <div id="x5-4.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-2-3">3</p>

      <p class="paragraf para-style-override-8"></p>

      <p class="paragraf para-style-override-8"></p>

      <p class="paragraf para-style-override-8"><span>Üç gün geçmişti aradan. Bukre, sürekli ders çalışıyor, arada bir Selim’le telefonda konuşuyordu. Bu üç günde</span> <span class="char-style-override-4">Ne haber? Nasılsın?</span> <span>türünden birkaç mesaj geldi Cem’den. Telefonuna her düşen mesajda heyecanlanıyordu ama... Yine de içeriksiz, kısa cevaplar yazıyordu karşılık olarak. Artık sıkılmaya başlamıştı bu durumdan. Önünde kazanması gereken bir üniversite sınavı ve çözmesi gereken onlarca test dururken, kafasının bir yanının hep Cem’de olması sıkıyordu canını. Selim’in de işleri yoğundu şu sıralar. Ya babasına yardım ediyor, ya da nadir de olsa çıkan rehberlik işlerine gidiyordu. Kalan zamanını ise kitaplarını okuyarak değerlendiriyordu. Bukre’nin ayrılık acısını atlattığını düşünüyordu artık. Zaten böyle düşünmese, her şeyi bir kenara bırakır ve Bukre’nin yanında olurdu.</span></p>

      <p class="paragraf para-style-override-8"><span>Annesinin en sevdiği şey, ders çalışırken kızına hizmet etmekti. Ona devamlı çay ve sevdiği yiyecekleri taşırdı. Sessizce yapardı tüm bunları. Kendisi gibi eşinin ve Uygar’ın da sessiz olmasını isterdi kızı ders çalışırken... Tek derdi kızının iyi bir okul kazanmasıydı. Babası ise tüm emekliler gibi gazetelerin bulmacalarını sessizce çözer, akşamüstü kahveye uğrar, cuma namazlarını kaçırmaz, saat gece yarısını göstermeden uyurdu.</span></p>

      <p class="paragraf para-style-override-8"><span>Bu monoton süreç ağır ağır işlerken, hafta sonunun yaklaştığını fark etmemişti Bukre. Aynı dakika içinde, aynı şeyi soran iki mesaj aldı:</span> <span class="char-style-override-4">Hafta sonu ne yapıyorsun?</span> <span>Bu mesajlar ona hafta sonunun geldiğini hatırlatmıştı. Mesajlardan biri Cem’den, diğeri Selim’dendi. Her ikisine de hafta sonunu en iyi şekilde değerlendirmek istediğini yazdı. Daha sonra konuşup bir plan yaptılar.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Cumartesi sabahı erkenden buluştular. Arada geçen, birbirlerini görmedikleri süre içinde hiçbir eksilme olmadan kaldıkları yerden devam ettiler keyifli birlikteliklerine.</span></p>

      <p class="paragraf para-style-override-8"><span>Su parkına gittiler. Havaların birdenbire ısınması, onları bu plana itmişti. Kendilerini parkın insanı peşinden sürükleyen eğlencesine bıraktılar. Park içindeki çeşitli aktiviteler, işe yaramıştı. Uzun zamandır hiç bu kadar eğlenmemişlerdi. Öğlene kadar durmadan su kaydıraklarından kaydılar. Çocuklar gibi neşe içindeydiler. Parkın hafta sonu kalabalığına karışarak, çılgın kahkahalar eşliğinde adeta kendilerinden geçtiler. Böyle bir deşarja ihtiyaçları vardı.</span></p>

      <p class="paragraf para-style-override-8"><span>Cem’in Bukre’ye olan ilgisi giderek daha fazla belli ediyordu kendini. Bukre, bu durumdan hiç şikâyetçi değildi. Bilakis hoşuna gitmeye başlamıştı. Su oyunlarında Cem tarafından korunup kollanmak ruhunu okşuyor ve Cem’e olan güvenini artırıyordu gizliden. Oyunlarda da olsa sahip çıkılmak, bir eksiğinin tamamlanması gibi bir duygu oluşturuyordu onda. Aralarında sanki yıkılmayacakmış gibi görünen bir güven duvarı yükseliyordu sessizce.</span></p>

      <p class="paragraf para-style-override-8"><span>Bir ara havuzdan çıkmasına yardım etmek için elini uzattı Cem. “Hadi, artık bir şeyler yiyelim. Kurt gibi acıktım!” dedi. Bukre de elini uzattı. O an, ellerinin birbirine dokunmasıyla, içinde oluşan elektriğin, kendisini bu kadar etkileyebileceği aklının ucundan bile geçmezdi Bukre’nin... İki insanın eli birbirine dokunduğunda nerde görülmüştü bir yüreğin bu kadar kıpırdanabileceği? Oluyordu işte. Çekemedi elini Cem’in elinden. Sanki görünmez bir bağ, sımsıkı kenetlemişti ellerini. Gitarın tellerine basmaktan nasırlaşmış parmak uçlarını, buna rağmen avuçlarındaki yumuşaklığı, sıcaklığı, onu içine çeken her şeyi hissediyordu. Sanki eli evini bulmuştu. Yuva gibiydi avuçları. Ömrü boyunca arayıp durduğu yuva...</span></p>

      <p class="paragraf para-style-override-8"><span>Havuzun merdivenlerinden, Cem’in yardımıyla çıkarken, öne doğru eğilmiş olduğu için, yüzüne düşen ıslak saçlarının kirli sakallarının arasına karışmış hali ve o saçların arasından iki yıldız gibi parlayan gözleri, onu adeta büyülemişti. Duraksadı. Cem’in gözlerine dalgın dalgın baktı. “İyi misin?” diye sordu Cem, gülümseyerek. Hiçbir yanıt vermedi Bukre. Efsunlanmış gibiydi sanki. Güneş yüzüne vurdukça, daha bir güzelleşiyordu Cem’in gözleri. O parıltıdan kaçmak istedikçe, o parıltıya esir oluyordu insan.</span></p>

      <p class="paragraf para-style-override-8"><span>“Gözlerin...” dedi büyülenmiş bir sesle.</span></p>

      <p class="paragraf para-style-override-8"><span>“Gözlerim?” diye şaşkınlıkla sordu Cem.</span></p>

      <p class="paragraf para-style-override-8"><span>“Gözlerin... bakmak için çok fazla.”</span></p>

      <p class="paragraf para-style-override-8"><span>Hiçbir şey anlamadı Cem. İkisi de dalgınca yürüdü havuzun kenarından. Birden Selim çıktı karşılarına. “Hızlıymışsınız” dedi gülerek. Önce ikisi de ne olduğunu anlayamadı. Sonra fark ettiler hâlâ el ele tutuştuklarını, daha doğrusu havuzun merdivenlerinden çıktıktan sonra bile ellerini bırakmadıklarını... Bir suçlu gibi hızla çektiler ellerini birbirlerinden. Sonra mahcup bir şekilde güldüler hallerine. Önce Cem toparladı kendini.</span></p>

      <p class="paragraf para-style-override-8"><span>“Biz acıktık Selim. Hadi sen de gel bir şeyler yiyelim.”</span></p>

      <p class="paragraf para-style-override-8"><span>“Siz geçin. Ben son bir atlayış yapıp geliyorum.”</span></p>

      <p class="paragraf para-style-override-8"><span>“O zaman senin için de sipariş verelim. Sen gelene kadar hazır olsun. Ne yersin?”</span></p>

      <p class="paragraf para-style-override-8"><span>“Bukre bilir ne yiyeceğimi. Hadi siz geçin ben atlayıp geliyorum.”</span></p>

      <p class="paragraf para-style-override-8"><span>Hızlı adımlarla uzaklaştı yanlarından. Bukre ve Cem, su parkının yiyecek alanına gittiler. Kalabalıktan uzak, sakin bir masa bulup oturdular. Gerçekten de Selim’in ne yiyeceğini çok iyi biliyordu Bukre. Bir çırpıda söyledi garsona. Servisi beklerken konuşmaya başladılar. Saçma sapan şeylerden bahsettiler. Asıl konuşulması gerekenin o boş şeyler olmadığını bile bile...</span></p>

      <p class="paragraf para-style-override-8"><span>İki kişi arasında yaşanan bazı anlar vardır. İki kişi arasında yaşanan ve hep sır kalan... Tıpkı biraz önce havuz kenarında yaşadıkları an gibi. Konuşulmaktan korkulan, çekinilen anlardır o anlar. Sanki konuşulduğunda o büyü, o tılsım kaybolacakmış gibi gelir. Sanki konuşulsa o mahcup anlar yeniden yüzümüzün rengini değiştirecekmiş sanılır. Konuşulmaması daha uygun bulunur iki kişinin arasındaki sessiz anlaşmayla...</span></p>

      <p class="paragraf para-style-override-8"><span>Bu yüzden o konuşulmaması daha iyi olan konuşulmasın diye hep başka şeyler konuşulur, incir çekirdeğini doldurmayan... Konuşulacaklar bittiğinde de bir sessizlik olur ya hani. İşte o an konuşulmayanın aynı anda iki kişi tarafından düşünülen anıdır. İki kişi de neyi düşündüğünü çok iyi bilir. Aralarında geçen ve o konuşulması yasak anı düşünür iki insan da. O sessizliktir işte konuşulmaması gerekeni konuşturan. Bu yüzden o sessizliğin olmaması içindir onca boş konuşma.</span></p>

      <p class="paragraf para-style-override-8"><span>Olası bir suskunlukta, o konuşamadıklarının farkına varışlarını birbirlerine sezdirmemek için büyük bir panik içinde durmadan konuştular. Eğer sussalardı, konuşamadıkları konuşacaktı. Konuşmayı istemek değil, susmaktan korkmaktı bu.</span></p>

      <p class="paragraf para-style-override-8"><span>Tam konuşulacak sıradan şeyler tükenmek üzereyken, siparişler geldi. Kazanılmış yeni bir zaman dilimiydi bu. Garson çekildikten sonra ise Selim yetişti imdada. Islak ve yenikti.</span></p>

      <p class="paragraf para-style-override-8"><span>“Hadi hemen başla” dedi Cem.</span></p>

      <p class="paragraf para-style-override-8"><span>“Ben tokum” diye karşılık verdi Selim.</span></p>

      <p class="paragraf para-style-override-8"><span>İkisi de birbirine baktı. Selim’in tok olmasına imkân yoktu.</span></p>

      <p class="paragraf para-style-override-8"><span>“Tok musun?” diye sordu Bukre.</span></p>

      <p class="paragraf para-style-override-8"><span>“Evet tokum! Az önce feleğin sillesini yedim.”</span></p>

      <p class="paragraf para-style-override-8"><span>Bir yandan gülüyorlar, bir yandan da ne olduğunu anlamaya çalışıyorlardı. Selim, son atlayışında dengeyi sağlayamadığını ve suya sırtüstü düştüğünü anlatıp pişen derisini gösterdi. “Adeta feleğin tokadı gibiydi” dedi. Bu geyik, yemek bitene kadar devam etti.</span></p>

      <p class="paragraf para-style-override-8"><span>Yemek sonrası üçü de havlularının üstüne uzanıp güneşlenmeye başladı. Yediklerinin ve güneşin verdiği rehavetle uyumakla uyumamak arasında gidip geliyorlardı. Bir ara çok terlediğini fark etti Selim. “Arkadaşlar ben havuza gireceğim, gelen var mı?” diye sordu. İkisinden de ses çıkmayınca, terliklerini sürüye sürüye havuza yöneldi. Yine baş başa kalmışlardı. Selim, sanki bunu bilerek yapıyordu. Her fırsatta onları yalnız bırakıyordu.</span></p>

      <p class="paragraf para-style-override-8"><span>Birbirlerini daha iyi tanımak isteyen insanların sorduğu ucu açık sorular vardır. Cem ve Bukre, bu tür sorularla birbirlerine yaklaşıyordu. Cem, daha çok hayatının büyük bölümünü kapsayan müzikle ilgili detaylardan bahsetmeyi seviyordu. Her defasında albüm yapma isteğini tekrar ediyordu. Daha çok soru soran taraf Bukre’ydi. “Etrafında çok fazla arkadaş göremiyorum senin? Yalnızlığı seviyorsun sanırım?” diye sordu Bukre. Cem, biraz hüzünlendi. Sanki herkesten sakladığı bir eksiği yüzüne vurulmuştu.</span></p>

      <p class="paragraf para-style-override-8"><span>Bukre’nin gözlerinden kaçırarak gözlerini cevap verdi. “Evet, haklısın. Pek arkadaşım yok. Çok az insanı seviyorum ben de sizin gibi. Ama hayran çok etrafımda tabii... Benim için diğerlerinden farklı değil onlar. Nihayetinde hayran dediğin, biraz seninle samimi olsun anında beğenmemeye başlar seni. Ben onlar için uzaktan güzelim, onlar da benim için... Benim bir tane dostum oldu hayatta. Onu da bir tra</span><span>f</span><span>i</span><span>k kazası aldı benden. Ölümünün etkisini uzun süre atamadım üzerimden. Oysaki yan yana olmamıza rağmen aramızdaki mesafemiz o kadar çoktu ki onunla. Beraberken susardık hep. Sessizliği paylaşırdık. Paylaştığımız şey bir boşluktu aslında. Biz onunla hiç’i bölüşürdük öyle zamanlarda, bilmeden de olsa... Neyi paylaştığımızı bilmeden bir sessizliği bölüşürdük usulca. Bir şey paylaştığımızı bile anlamazdım ben. O benden daha çok susardı. Yanımda duran bir boşluk gibiydi. Sonra bir gün o feci kaza oldu. Gitti o... Ben şimdi, paylaşmadığımızı anlamadığım her şeyin eksikliğini hissediyorum içimde. İnsan gerçekten yalnız kalınca, yanındaki boşluğu bile özleyebiliyormuş meğer. Bunu, içimdeki o boşluğu hiçbir şeyle dolduramadığımda anladım. Keşke yine yanımda olsa ve yine konuşmasa...” Yutkundu Cem. Sanki boğazında binlerce düğüm vardı. Bukre’nin yüzüne baktı sonra. “Böyle eksik bir hikâye işte benimkisi... Bilirsin, eksik hikâyelerin sonu tam olmaz. Böyle yaşayıp gidiyorum işte... Yarımlardan tamlar çıkarmaya çalışıyorum” dedi.</span></p>

      <p class="paragraf para-style-override-8"><span>Bukre, sessizleşmişti. Hatta üzülmüştü onun için... Yalnızlığın ağırlığını kendi omuzlarında hissetti. Çok fazla insan olamasa da etrafında, o hiç Cem kadar yalnız kalmamıştı aslında. Ailesi vardı. Selim vardı...</span></p>

      <p class="paragraf para-style-override-8"><span>“Zor mu yalnız yaşamak?” diye basit bir soru sordu Bukre.</span></p>

      <p class="paragraf para-style-override-8"><span>“Kolay olduğunu söyleyemem. Ama neye göre zor olduğu göreceli bir kavramdır” dedi Cem. “Sana bir şey anlatacağım. Olay, geçen kış başıma geldi. O zamanlar hem işsiz hem de parasızım. Dışarı da çıkamıyorum. Sabah bir kalktım, boğazımda felaket bir ağrı. Evde ilaç yok. Tülbent sardım. Sıcak tutmaya çalıştım. Çorba yaptım. Gün boyu oyalanıp durdum evde. Gazete okudum. Televizyon seyrettim. Biriken bulaşıkları yıkadım. Yarım kalmış şarkı sözlerim vardı, onları tamamladım. Akşam oldu. Kapıcı çöpü almak için geldi. Kapıyı açtım, çöpü uzattım ve adama ‘İyi akşamlar’ demek için ağzımı açtığımda, sesimin çıkmadığını fark ettim. Düşünsene Bukre, koca gün akşama kadar konuşacak kimsem olmadığı için anlamamıştım sesimin kısıldığını. İşte yalnızlığın en kötü yanı... Konuşacak kimsen olmayınca, sesinin kısıldığını bile anlayamıyorsun.”</span></p>

      <p class="paragraf para-style-override-8"><span>Bukre, nasıl bir tepki vereceğini, ne diyeceğini bilemedi. Sadece yüzünü seyretti Cem’in. Hakkında daha bilmediği o kadar çok şey vardı ki... Onu tanıdıkça daha da merak ediyordu. En çok da geçmişini...</span></p>

      <p class="paragraf para-style-override-8"><span>“Allah kimseye böylesi bir yalnızlık vermesin” dedi Cem ve Bukre’nin gözlerine baktı derin derin.</span></p>

      <p class="paragraf para-style-override-8"><span>Bukre, bakışlarını ondan kaçırarak konuştu.</span></p>

      <p class="paragraf para-style-override-8"><span>“Neyse ki benim yalnızlıkla aram iyi. Belki de gerçek anlamda hiç yalnız kalmadığım içindir. Selim var. Ailem var. Çok arkadaşım yok... Dershanedekilerle iletişim kuramıyorum. Akran olmamıza rağmen, dünyaları bana hitap etmiyor...” diye başladı söze. Belli ki onun da Cem’le paylaşmak istediği bir şeyler vardı. Cem, onu dinlemeye zaten hazırdı. “Dershanedekilerin tek bildiği sevgililerinden konuşmak, ne giydikleriyle ilgilenmek, diziler vesaire. Başka hiçbir şey yok dünyalarında. Giyim kuşam, marka ve sosyal medya tüm hayatları olmuş. Hiçbiri kitap okumuyor. Selim kadar çok okumasam da ayda en az iki kitap bitiriyorum. Benim onlarla paylaşacak hiçbir şeyim yok Cem. Ben de işte böylesi bir yalnızlık çekiyorum.”</span></p>

      <p class="paragraf para-style-override-8"><span>Cem, sabırla konuşmasını bitirmesini bekledi Bukre’nin. Aslında kafasında ona sormak istediği başka bir şey vardı. Fakat nasıl bir tepki vereceğini bilmediği için, sormaya çekiniyordu. Bukre’nin hayatında biri olup olmadığını çok merak ediyordu. Söze nasıl gireceğini bilemedi.</span></p>

      <p class="paragraf para-style-override-8"><span>“Sosyal medya dedin de, geçenlerde Facebook prof</span><span>i</span><span>lindeki ilişki durumuna baktım, hiçbir şey yazmıyordu. Hayatında biri yok sanırım?”</span></p>

      <p class="paragraf para-style-override-8"><span>Böyle bir soru, işini kolaylaştıracaktı. Alacağı cevabı merakla bekledi. Bukre, anlatmaya başladı.</span></p>

      <p class="paragraf para-style-override-8"><span>“Hayatımda kimse yok. Kısa zaman önce bir ilişkim sonlandı. İlişki miydi değil miydi onu da bilmiyorum ama... Aşk konusunda biraz şanssızım ben. Uzun süre yeni bir ilişkiye kalbimin kapılarını açacağımı sanmıyorum. Erkeklere olan güvenim azaldı.”</span></p>

      <p class="paragraf para-style-override-8"><span>Hayatında birinin olmamasına sevinse de, kalbini yeni bir aşka açmayacak olması biraz hayal kırıklığına uğrattı Cem’i. Onu bu f</span><span>i</span><span>krinden vazgeçirebilmek için ilk denemesini yaptı hemen.</span></p>

      <p class="paragraf para-style-override-8"><span>“Senin sevgini hak etmeyen ve seni üzen biri için, tüm erkeleri cezalandırman bence doğru değil. Sonraki adaylara bir şans daha tanımalısın bence.” Bunu söylerken yüzünde oluşan manalı gülümseme, Bukre’ye açık bir mesajdı.</span></p>

      <p class="paragraf para-style-override-8"><span>Bukre’nin böyle bir düşüncesi yoktu aslında. Ama yine de Cem için belki o şans tanınabilirdi. Temkinli yaklaşması gerekiyordu. Bir hayal kırıklığını daha kaldırabilecek gücü yoktu. Ama Cem, onu erkeklere bir şans daha verilmesi konusunda ikna etmeye çalışıyordu şimdi. Belli ki bu ikna, en çok Cem’in işine yarayacaktı.</span></p>

      <p class="paragraf para-style-override-8"><span>Uzunca bir zaman bu konu üzerinde konuştular. Bukre’nin yılgın yaklaşımı pek değişmese de, Cem’in ikna çabaları sürüyordu. Bir sonuca bağlanamadılar. Çare, biraz serinlemekteydi. Selim’in çağrılarına uyarak havuza girdiler. Sonraya bırakılmıştı her şey.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Eğlence bitmiş, dönüş yolu çilesi başlamıştı. İstanbul’un yoğun tra</span><span>f</span><span>i</span><span>ğinde, bindikleri otobüsün kalabalığı, onları iyice bunaltmıştı. En sonunda Bahçelievler durağına gelmiş ve inebilmişlerdi. Cem, yanlarından ayrılırken yarın için bir planları olup olmadığını sordu. Selim, “Yarın pazar değil mi? Benim yarın bir grup turisti Sultanahmet’e götürmem gerekiyor. Yani yarın beni unutun arkadaşlar” dedi. Ardından Bukre’ye dönerek, “Sen ne yapıyorsun yarın?” diye sordu.</span></p>

      <p class="paragraf para-style-override-8"><span>“Bilmem...” dedi omzunu silkerek. “Akşam Face’ten yazışır karar veririz. Evin durumuna bir bakmam lazım.”</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Bukre, eve girer girmez yarın için bir plan olup olmadığını sordu annesine. “Baban, amcanlara götürecek yarın bizi. Biraz rahatsızmış amcan” dedi annesi. Canı sıkıldı bu duruma. Ama gitmemek gibi bir lüksü de olamazdı. Akşam yemeğinden sonra annesiyle birlikte masayı topladı. Mutfakta beraber bulaşıkları yıkadılar. Dalgın ve düşünceliydi annesinin biricik kızı. Kızının bu halini gören anne dayanamadı ve sordu.</span></p>

      <p class="paragraf para-style-override-8"><span>“Kızım bir şey mi var?” Anneler hemen anlardı.</span></p>

      <p class="paragraf para-style-override-8"><span>“Yok bir şey anne” diyerek kestirip attı Bukre. Annesi inanmayan gözlerle baktı.</span></p>

      <p class="paragraf para-style-override-8"><span>Kafasının içindeki karışıklığı annesiyle paylaşabilirdi aslında. Onu en iyi anlayacak kadın oydu. En azından f</span><span>i</span><span>kir verirdi. Bir an düşündü. Anlatmaya karar verdi.</span></p>

      <p class="paragraf para-style-override-8"><span>“Anne...” dedi. Anne kızını dinlemeye hazırdı. Tam konuşmaya başlayacakları sırada içeri Uygar girdi. “Neyse anne sonra konuşuruz” dedi Bukre. Odasına geçti. Bilgisayarını açtı. Facebook ilişki durumunu “Araf’ta” olarak değiştirdi. Mail’lerini kontrol etti. Tam bu sırada Cem’den mesaj geldi:</span></p>

      <p class="paragraf para-style-override-8"></p>

      <p class="paragraf para-style-override-10"><span class="char-style-override-4">Hangi Araf’tasın bakalım Bukre Hanım :)</span></p>

      <p class="paragraf para-style-override-8"></p>

      <p class="paragraf para-style-override-8"><span>Bukre şaşkındı. İnternete girdiği zamanları nasıl da yakalıyordu?</span></p>

      <p class="paragraf para-style-override-8"><span class="char-style-override-4">Sen Face’te mi yatıyosun :)</span></p>

      <p class="paragraf para-style-override-8"><span class="char-style-override-4">Fotolarına bakıyodum. Hepsinde çok güzelsin :)</span></p>

      <p class="paragraf para-style-override-8"><span class="char-style-override-4">Topu topu üç tane foto var. Nesine bakıyosun Allah aşkına :)</span></p>

      <p class="paragraf para-style-override-8"><span class="char-style-override-4">İlişki durumunu değiştirmişsin. Dikkatimi çekti de bi soriim dedim.</span></p>

      <p class="paragraf para-style-override-8"><span class="char-style-override-4">Nasılsın diye başlasak Cem?</span></p>

      <p class="paragraf para-style-override-8"><span class="char-style-override-4">Değişen bi şey yok. Bugün de yaşıyorum.</span></p>

      <p class="paragraf para-style-override-8"><span class="char-style-override-4">Arada kaldım da. O yüzden öyle yazdım ilişki durumuma.</span></p>

      <p class="paragraf para-style-override-8"><span class="char-style-override-4">Hımmm... kiminle kimin arasında kaldın bakem :)</span></p>

      <p class="paragraf para-style-override-8"><span class="char-style-override-4">Kendimle kendimin arasında kaldım anlıcan kafam karışık biraz :))</span></p>

      <p class="paragraf para-style-override-8"><span class="char-style-override-4">Vuuu güzeldi buuu. Yarın için plan var mı?</span></p>

      <p class="paragraf para-style-override-8"><span class="char-style-override-4">Var. Babam bizi amcamlara götürcek.</span></p>

      <p class="paragraf para-style-override-8"><span class="char-style-override-4">Hadi ya :((</span></p>

      <p class="paragraf para-style-override-8"><span class="char-style-override-4">Çok mu üzüldün?</span></p>

      <p class="paragraf para-style-override-8"><span class="char-style-override-4">Yarın da görüşürüz diye düşünüyodum.</span></p>

      <p class="paragraf para-style-override-8"><span class="char-style-override-4">:(</span></p>

      <p class="paragraf para-style-override-8"><span class="char-style-override-4">Neyse canım. Bir de hafta içi müsait olursak görüşürüz. Olmazsa yine benim oraya gelin.</span></p>

      <p class="paragraf para-style-override-8"><span class="char-style-override-4">Bakarız.</span></p>

      <p class="paragraf para-style-override-8"><span class="char-style-override-4">Meşgul etmiyorum di mi?</span></p>

      <p class="paragraf para-style-override-8"><span class="char-style-override-4">Yok hayır etmiyosun.</span></p>

      <p class="paragraf para-style-override-8"><span class="char-style-override-4">Bugün bana anlattıkların kafama takıldı. Çok mu üzdüler seni? Yani hiç mutlu bi ilişkin olmadı mı? Ben senin yaşadığın kırıklıkları çok merak ediyorum. Anlatmak ister misin?</span></p>

      <p class="paragraf para-style-override-8"><span class="char-style-override-4">Neyi anlatayım ki? Onlar bir rüzgârdı işte. Estiler ve gittiler. Ben onlara rüzgâr adamlar diyorum.</span></p>

      <p class="paragraf para-style-override-8"><span class="char-style-override-4">Neden ki :)</span></p>

      <p class="paragraf para-style-override-8"><span class="char-style-override-4">Rüzgârı bilirsin işte. Vardırlar onlar hep ama kalmazlar. Rüzgârın kalması yoktur yani. esip gitmesi vardır hep. Zaten kalırsa adı rüzgâr olmaz. O yüzden ben onlara rüzgâr adam dedim :) Adlarına yakışanı yaptılar hep. Gittiler. Kalmaları çok zordu çok zor. O yüzden sen gitmeyi rüzgâra sor :)</span></p>

      <p class="paragraf para-style-override-8"><span class="char-style-override-4">Bukre?</span></p>

      <p class="paragraf para-style-override-8"><span class="char-style-override-4">Efendim Cem?</span></p>

      <p class="paragraf para-style-override-8"><span class="char-style-override-4">Eğer bi gün sevmeye karar verirsen hazırım beklemeye :)</span></p>

      <p class="siir-ustbosluk" xml:lang="en-GB"></p>

      <p class="paragraf para-style-override-8"><span>Çok ani olmuştu bu. Hiç beklemiyordu bunu Bukre. Klavyenin üstünde duran elleri titremeye başladı. Ne yazacağını bilemedi önce. Sakin olmalıydı. Heyecanlandığını belli etmemeliydi. Yazacağı cevap, soğukkanlı bir cümle olmalıydı.</span></p>

      <p class="siir-ustbosluk" xml:lang="en-GB"></p>

      <p class="paragraf para-style-override-8"><span class="char-style-override-4">Bu bir teklif mi?</span></p>

      <p class="paragraf para-style-override-8"><span class="char-style-override-4">Nasıl algılarsan.</span></p>

      <p class="paragraf para-style-override-8"><span class="char-style-override-4">Buna hazır değilim Cem.</span></p>

      <p class="paragraf para-style-override-8"><span class="char-style-override-4">Neye hazır değilsin? Sevmeye mi sevilmeye mi?</span></p>

      <p class="paragraf para-style-override-8"><span class="char-style-override-4">İkisine de.</span></p>

      <p class="paragraf para-style-override-8"><span class="char-style-override-4">Korktuğun şey nedir Bukre?</span></p>

      <p class="paragraf para-style-override-8"><span class="char-style-override-4">Kaybetmek. Güven kaybetmek. Aşka olan inancımı zaten kaybettim. Bir de kendime olan güvenimi kaybetmek istemiyorum. O kadar yıldım ki her şeyden. Yeniden ihanete uğramak istemiyorum :( Eğer yaşayacaksam çok güçlü bir aşk yaşamalıyım ya da hiç yaşamamalıyım. İhanet güçsüz aşkları sever çünkü... Bilmiyorum belki de iyi insana denk gelmedim.</span></p>

      <p class="paragraf para-style-override-8"><span class="char-style-override-4">Aslında insanlar özünde iyidir de işte... özü sağlam insan pek kalmadı :(</span></p>

      <p class="paragraf para-style-override-8"><span class="char-style-override-4">:) Haklısın Cem. Yaşım çok büyük değil ama çok şey yaşadım. Yaşadığım depremleri belki yüzüme bakıp az çok görebilirsin ama kalbimdeki yıkımları, hasarları asla bilemezsin, göremezsin.</span></p>

      <p class="paragraf para-style-override-8"><span class="char-style-override-4">Anlat o zaman o yıkımları. Yaz hadi! Paylaşmanı istiyorum benimle. Belki çare olurum?</span></p>

      <p class="paragraf para-style-override-8"><span class="char-style-override-4">Benim aşkta kurtarılacak hiçbir cümlem kalmadı Cem. Ne yazayım sana? Sussam daha iyi bence.</span></p>

      <p class="paragraf para-style-override-8"><span class="char-style-override-4">Seni anlamaya çözmeye çalışıyorum. Neden bu kadar uzaksın insanlara?</span></p>

      <p class="paragraf para-style-override-8"><span class="char-style-override-4">Çünkü çoksunuz...</span></p>

      <p class="paragraf para-style-override-8"><span class="char-style-override-4">Çok muyuz?</span></p>

      <p class="paragraf para-style-override-8"><span class="char-style-override-4">Anlamadın değil mi? Çok kalabalıksınız Cem. Yalnızlığım hiçbirinize dokunmadan hüzünle geçti aranızdan. Anlamadınız. Çünkü çok kalabalıktınız.</span></p>

      <p class="paragraf para-style-override-8"><span class="char-style-override-4">Bu kadar suskun kalmasaydın keşke. Keşke insanlara anlatsaydın kendini. Söyleseydin bilmeleri gereken her şeyi.</span></p>

      <p class="paragraf para-style-override-8"><span class="char-style-override-4">Söylemedim Cem. Söylemem. Korkarım. Korkum söyleyeceklerim için değil. Korkum, alacağım yanıt için. Anlamadıklarını anlıyorum duyduklarımdan... Bu yüzden uzun sürmüyor hiçbir yakınlaşma. Bu yüzden öyle kısa sürüyor ki beraberlikler; geçmiş bile olamıyor aramızda. Aslında gitmelerine de değil bu hüzün, bırakılmaya...</span></p>

      <p class="paragraf para-style-override-8"><span class="char-style-override-4">Seni anlıyorum Bukre. İnsanların ikiyüzlü olmaları seni böyle üzüyor. Bak ben sana bi şi söliim mi? İki tür insan vardır bu hayatta. Az yaşayıp çok ölenler, çok yaşayıp öldüğünü bilmeyenler. Ben hep ilk sıradaki insanlardan olmayı tercih ettim. İkinci sıradakiler büyük bir yalanın içine hapsolmuşlar çünkü. Tozpembe bir yalan bulutunun içindeler. Mesela ben müziğimle tutunuyorum hayata, onlar yalanlarıyla.</span></p>

      <p class="paragraf para-style-override-8"><span class="char-style-override-4">Belki de başkalarını değil, kendilerini kandırıyorlardır en çok?</span></p>

      <p class="paragraf para-style-override-8"><span class="char-style-override-4">Ben de onu diyorum işte. En çok kendilerini aldatıyorlar sahteliklerde. Belki zaman zaman biz de yapıyoruzdur bunu. Sen hiç kendini kandırmadın mı hayatında?</span></p>

      <p class="paragraf para-style-override-8"><span class="char-style-override-4">Ben kendimi kandırmam Cem. Gerçeklerin kılığını değiştiririm :)</span></p>

      <p class="paragraf para-style-override-8"><span class="char-style-override-4">Offf çok iyiydi bu :)))</span></p>

      <p class="paragraf para-style-override-8"><span class="char-style-override-4">Bu kadar gülme. Gerçek bu.</span></p>

      <p class="paragraf para-style-override-8"><span class="char-style-override-4">Sen de gül ne var bunda ha hah.</span></p>

      <p class="paragraf para-style-override-8"><span class="char-style-override-4">Ben güldüm mü kanımla gülerim.</span></p>

      <p class="paragraf para-style-override-8"><span class="char-style-override-4">Bi şey anlamadım ama galiba kaliteli bi şey söledin :) Tamam sustum ben.</span></p>

      <p class="paragraf para-style-override-8"><span class="char-style-override-4">Susma Cem. Susma. Ben hüznü kelimelerle eritiyorum. Sen susma. Bak ben konuşarak tutunmaya çalışıyorum.</span></p>

      <p class="paragraf para-style-override-8"><span class="char-style-override-4">Bazı geceler olduğundan daha karanlıktır. Bu gece de öyle benim için. Sen aydınlığa kaçmak istedikçe o daha da kararır. Biraz hüzünlendim ya galiba. Belki inanmayacaksın ama şu anda ağlıyorum :(((</span></p>

      <p class="paragraf para-style-override-8"><span class="char-style-override-4">Ağlıyorsun da, gözlerinin bundan haberi var mı?</span></p>

      <p class="paragraf para-style-override-8"><span class="char-style-override-4">Gözyaşı bilmez neden aktığını. Ama göz bilir neye ağladığını.</span></p>

      <p class="paragraf para-style-override-8"><span class="char-style-override-4">Erkekler bazı duyguları anlamadan yaşar Cem. Bir anlık hevese kapılır, sonra onu hayatı boyunca uzatabileceğini sanır. Oysaki erkeklerin hamurunda bu yoktur. Başka bi şeydir onların yaptığı.</span></p>

      <p class="paragraf para-style-override-8"><span class="char-style-override-4">Nedir Bukre bizim yaptığımız?</span></p>

      <p class="paragraf para-style-override-8"><span class="char-style-override-4">Erkekler emekleyerek sever, koşarak terk eder. Sizin gözünüz hep aç bence. Ama siz de haklısınız tabii... Göz mide mi ki doysun değil mi?</span></p>

      <p class="paragraf para-style-override-8"><span class="char-style-override-4">Bu biraz fazla olmadı mı?</span></p>

      <p class="paragraf para-style-override-8"><span class="char-style-override-4">Herkes, doğru da olsa yanlış da olsa kendi yaşadığını tecrübe edinir. Ben bunları başkalarından toplamadım. Başkasının tecrübesi benim olamaz zaten. Ne yaşadıysam onu yazıyorum.</span></p>

      <p class="paragraf para-style-override-8"><span class="char-style-override-4">Belki de senin beklenti ve hayallerin çok büyüktü? Çünkü ne kadar büyük kurulursa hayaller, o kadar küçük kalır gerçekler.</span></p>

      <p class="paragraf para-style-override-8"><span class="char-style-override-4">Bazen o kadar ihtiyacın olur ki hayallerinin sesine. Kulak vermesen terk etmiş gibi olursun kendini. Bi gün kıyısızlaşacağımızı bile bile denize aldanmaktır bu. Aldanırsın. Ama bu aldanış iyi gelir tükenmişliğe, yalnızlığa... Güç olur bazı yalnızlığa girişler. Yalnızsındır ama eksik değilsindir çünkü.</span></p>

      <p class="paragraf para-style-override-8"><span class="char-style-override-4">Konuştukça sendeki derinliğe giderek daha fazla hayran oluyorum. Keşke çok daha önce çıksaydın karşıma. Sende eskimek isterdim. Of ne diyorum ben... sözcükler yetersiz işte. Sen bu kadar yazdığıma bakma. Anlatamıyorum işte duygularımı yazıyorum, anla!</span></p>

      <p class="paragraf para-style-override-8"><span class="char-style-override-4">Yazarsın. Yan yana getirirsin sözcükleri sessizce... ama bir şey anlatmaz bazen. Bazen de çok bağırır sözler, ama sesini duyuramaz kimseye. Tıpkı bazı şarkıların unutulamaması gibi. Bir şarkı unutulmuyorsa şarkıdır. Unutulan bir şarkı zaten hiç şarkı olamamıştır. Nasıl ki şarkıyı şarkı yapan şey unutulmazlığıysa, yazılanları da yazı yapan hafızaya kazınmışlığıdır. Sen yaz. Ben anlarım.</span></p>

      <p class="paragraf para-style-override-8"><span class="char-style-override-4">Kalemimde yüzünün edebiyatı.</span></p>

      <p class="paragraf para-style-override-8"><span class="char-style-override-4">Utanırım. Bana böyle güzel şeyler söyleme. Aşktan korkuyorum. Kendini bana alıştırma Cem. Gidersin biliyorum.</span></p>

      <p class="paragraf para-style-override-8"><span class="char-style-override-4">Gitmem Bukre. Daha kalbine bile yaklaşamadım ama gitmem inan.</span></p>

      <p class="paragraf para-style-override-8"><span class="char-style-override-4">Bunlar için henüz çok erken. Acele etmeyelim. Hem önümde geleceğimi etkileyecek bir sınav var. Zamana bırakalım. Kapatıyorum artık. İyi geceler.</span></p>

      <p class="paragraf para-style-override-8"><span class="char-style-override-4">İyi geceler. Beni sevmeyi unutma.</span></p>

      <p class="paragraf para-style-override-8"></p>

      <p class="paragraf para-style-override-8"><span>O hafta boyunca yazışmalar devam etti. Her gece saatlerce telefonda da konuştular. Telefonu kapatırken her seferinde “Beni sevmeyi unutma...” dedi Cem... Bukre’ye karşı ne kadar ısrarcı davransa da Cem, Bukre, bir aşk için hâlâ hazır hissetmiyordu kendisini. Sınavının her şeyden daha önemli olduğunu söylüyordu her seferinde.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Günler, haftalar geçtikçe Cem daha da bağlanıyor, ama Bukre yine aynı tutumu sergiliyordu. Bukre’nin üniversite sınavına girdiği gün, Cem ve Selim onu kapıda beklediler. Bir gün öncesinde annesi, babası ve kardeşiyle birlikte Eyüp Sultan Camii’ne gidip dualar etmişlerdi. Ama sınav günü ailesinden kimseyi istememişti yanında. Selim ve Cem’in yanında daha rahattı.</span></p>

      <p class="paragraf para-style-override-8"><span>Bukre’nin oldukça iyi geçen sınavından sonra, ne stresi ne de kaygıları kalmıştı. Cem’in sahne aldığı Teras Kafe’ye gidip, eğlenceli bir gün yaşadılar. Bukre, artık daha neşeliydi. Bir hafta sonu yine Cem’le buluştular. Sinema sonrası yemek yediler. Cem, yine ısrar ediyordu.</span></p>

      <p class="paragraf para-style-override-8"><span>“Artık sınav stresi de bitti. Keyf</span><span>i</span><span>n de yerinde.”</span></p>

      <p class="paragraf para-style-override-8"><span>Sözün nereye varacağını iyi bilen Bukre, hemen atıldı.</span></p>

      <p class="paragraf para-style-override-8"><span>“Dur bakalım daha yeni başlıyor her şey. Sınav sonuçları açıklanıncaya kadar ben kurtulamam bu stresten. Hem bakalım yerleşebilecek miyim?”</span></p>

      <p class="paragraf para-style-override-8"><span>Derin bir iç geçirdi Cem.</span></p>

      <p class="paragraf para-style-override-8"><span>“Yerleştikten sonra zaten dört yıl okuyacaksın. Okul bitsin hele diyeceksin. E, okul bitince bu sefer iş sıkıntısı başlar. İş bulman ve çalışmaya başlaman da iki sene sürse etti mi sana altı yıl. Ben de bu arada seni beklerken, ağaç olurum. Taksim Gezi Parkı’na dikerler beni. Sen de gelir yapraklarımın altında direnirsin artık... Nasıl ama?”</span></p>

      <p class="paragraf para-style-override-8"><span>Gülüyordu Bukre. “Abartmaya gerek yok Cem” dedi ve elini tuttu. Ellerini tuttuğunda duyduğu huzuru, ona yeryüzünde verebilecek başka hiçbir insan yoktu. Bu yüzden en küçük fırsatta ellerini tutardı Cem’in. Gözlerini onun gözlerine sabitleyerek, “O kadar beklemezsin” dedi.</span></p>

      <p class="paragraf para-style-override-8"><span>“Bunu nasıl anlamalıyım Bukre? O kadar beklemezsin derken, yani sabrın o kadar beklemeye yetmez, vazgeçer gidersin anlamında mı söylüyorsun bunu, yoksa altı yıla kalmadan sana evet derim. Mesela beş buçuk yıl sonra mı demek istiyorsun?” diye sordu Cem o hınzır gülümsemesi eşliğinde.</span></p>

      <p class="paragraf para-style-override-8"><span>Derin bir nefes aldı ve anlatmaya başladı Bukre.</span></p>

      <p class="paragraf para-style-override-8"><span>“Buzul bir mevsimde karşıma çıkan bir ateş çemberiydi gözlerin. Geriye kaçsam, donacaktım. Derin derin baksam yanacaktım. Elimi tuttun. Ve avuçlarının, değersizliğimi unuttuğum tek sığınak olduğunu fark ettirdin bana. Kendime kavuştum seninle. Seninle tüm karanlıklara korkusuzca yürüyebilirdim artık. Gerçi benim korkum karanlık değil, ışığımın olmamasıydı. Ama artık ateşten gözlerin ve beni hayata bağlayan, sığınağım olan ellerin vardı. Bugüne kadar yaşamak istemediğim her şey ömrümü tüketiyordu; yaşamak istediklerimeyse ömrüm yetmiyordu. Gelmiştin işte! Gelişi gereğinden fazla ertelenmiş bir kahraman gibiydin. Gülüşündeki sıcaklığın yazla alakası da yoktu. Gözlerindeki ateşte ısıtırken buzul yüreğimi, bilmeden yolumu kendine çeviriyordun. Çok savaş verdim kendimle. Aşka düşmemek adına nice uçurumlara düştüm çocuk yüreğimle. Bir çuval pirinçti kısacık ömrüm; içinden sadece siyah taşları ayıkladığım, ama beyaz taşların da olabileceğini bilmediğim... Açık bir yaraydı kalbim, içine acıların koşarak saklandığı... Sen o yaralarımı bakışlarınla okşadın bilmeden. O gün, o havuzda bana uzanan ellerin, beni sadece o havuzdan çekip çıkarmadı. O eller beni kendi içimdeki karanlıktan, açık yaralarımın kan ağlayan aralığından da çıkardı. O güne geri dönebilmek için bütün yarınlarımı feda edebilirdim. Hani bazen küçücük bir ana koca bir hayatı sığdırırsın ya... İşte şimdi koca bir hayat o küçücük ana sığmaya hazır. Hadi uzat elini, sana gidiyoruz.”</span></p>

      <p class="paragraf para-style-override-8"><span>Nefesi kesilir gibi oldu Cem’in. Uzattı ellerini sevdiğine. Sesi titreye titreye konuştu.</span></p>

      <p class="paragraf para-style-override-8"><span>“Biliyor musun? Melekler rüyalarında sana benzemeye çalışıyor.”</span></p>

      <p class="paragraf para-style-override-8"><span>Artık elleri de titremeye başlamıştı. Sonra mutlu bir gülümseyiş kapladı yüzünü. Sıkıca sarıldı Bukre’ye. İkisinin de pır pır oldu kalbi. Ayakları yere basmıyordu.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>El ele yürüdüler cadde boyunca. Bilmedikleri ara sokaklarda kayboldular. Hiçbir şey umurlarında değildi. Bıraksalar günlerce bu şekilde yürüyebilirlerdi. Saati unutmuşlardı. Zaman kavramı yitmişti zihinlerinde. Aşk hoş gelmişti.</span></p>

      <p class="paragraf para-style-override-8"><span>Bir köprünün üzerinde durdular. Denizi seyrettiler uzun uzun. “Elimi tuttuğunda sanki başka bir insana dönüşüyorum” dedi Cem. “Değişme...” dedi Bukre. “Sen en çok senken güzelsin.”</span></p>

      <p class="paragraf para-style-override-8"><span>Gemileri seyrediyorlardı. Fonda şehrin gürültüsü vardı. “Peşini hiç bırakmayacak bir baş belasının elini tuttuğunun farkında mısın? Aklını yitirmiş olmalısın” dedi Bukre en sevimli haliyle.</span></p>

      <p class="paragraf para-style-override-8"><span>Cem, kararlı bir ses tonuyla, “Peşinden geleceğini bilsem, aklımı bile kaçırırım” dedi gözlerine bakarak... Hissettikleri mutluluk bir bulut tabakası olsa, seyrettikleri denizin üstünü tamamen kapatabilirdi.</span></p>

      <p class="paragraf para-style-override-8"><span>Bazen her şey daha azdır bir şeyden. O bir şeyin yokluğu, siler her şeyin varlığını. Ömrünüzün en eksik yanıdır o. Çok aradığınız, nadir bulduğunuz... Ve bir gün aramak değil, vazgeçmek çıkarır karşınıza aradığınızı. Kaderin garip bir cilvesidir bu. Bazen iki insan vazgeçtiğinde bulur aradığı her şeyi. Gözler söyler, dudakların diyemediklerini. Sessizce uzlaşır kalpler. Farklı hayatların aynı insanları, bulurlar birbirlerini bambaşka yollarda. Hayatımıza yanlış yoldan giren doğru insanlardır onlar. Hayat fenerimiz olurlar içimizin karanlığında... O zaman anlarız, mutlu olmak için bize sunulan hayatı, bu zamana kadar mutsuzluğumuza alışarak harcadığımızı... O zaman anlarız bugüne kadar zaman dediğimizi yaşama çeviremediğimizi. İşte şimdi yaşamaya başladıklarını hissediyorlardı. Onlar, sessizce sevenlerdendi. Gece oluyordu.</span></p>

      <p class="paragraf para-style-override-8"></p>

      <p class="paragraf para-style-override-9"><span>***</span></p>

      <p class="paragraf para-style-override-9"></p>

      <p class="paragraf para-style-override-8"><span>Haftalar daha hızlı geçiyordu her zamankinden. Selim, Bukre’nin mutluluğunun en yakın şahidiydi. Uzun zamandır onu bu kadar mesut görmemişti. Cem’in hayatı da gözle görülür bir şekilde değişmişti. Artık şarkılarını Bukre için besteliyordu. Bukre, her buluşmada mutlaka Selim’i telefonla arıyor, kendilerine katılmasını istiyordu. Ama Selim, “Saçmalama Yavru Kuş. İki sevgilinin arasında ne işim var karaçalı gibi?” diyor ve işi şakaya vurarak tekliflerini reddediyordu.</span></p>
    </div>
  </div>
</body>
</html>
