<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-45.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:f401de72-7926-4ac2-99b9-fde0aa157dd9" name="Adept.expected.resource" />
</head>

<body>
  <div id="x5-45.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf para-style-override-8"><span>Hayatın yaşadıkça tükendiğine inananlar, yanılıyor. Hayat, yaşayabildikçe uzar. Ama yine de hayat aşktan daha kısadır. Aşkınız siz öldükten sonra bile konuşuluyorsa, hayatınızdan daha uzun sürmüş demektir. Öyle hayatlar bilirim ki bir aşka bile uğramadan heba olup, biter... Öyle aşklar bilirim ki uğrunda ömürler bitse de sürer gider.</span></p>

      <p class="paragraf para-style-override-8"><span>En çok yoksa küsülür aşka, sevgiye... O gelince ise onun dışında kalan her şeye... Yeni bir aşka yer açmak için önce arınmanız gerekir geçmişin kirinden pasından... Kurtulmanız gerekir eski sevdaların yasından. Çünkü kirlisini temizlemeden temizine yer açılmaz kalpte.</span></p>

      <p class="paragraf para-style-override-8"><span>Aşk, geçmişte kaybettiğiniz her şeyi, yeni bir surette verir size. Büyülü bir bahçede kayboluyor gibi hissedersiniz kendinizi. Hep onu ararsınız ama en çok kendinizle karşılaşırsınız o bahçede. Aslında o karşılaşmalar, aşkta kaybettiğiniz benliğinizi bulmak değil, kayboluşunuzu fark etmenizdir.</span></p>

      <p class="paragraf para-style-override-8"><span>Labirent bir yaşamın içinde bilmediğiniz sokaklara girersiniz. Aşk, bir çıkmaz sokağa yanlışlıkla girip, bilerek çıkmamaktır. Onunla karşılaşmışsınızdır çünkü... Aşktan yapılma bir bıçak, sığınmak için bir yara arar kendine. Şaşarsınız halinize. Bir bıçak sığınmak için neden bir yara arar kendine?</span></p>

      <p class="paragraf para-style-override-8"><span>İkiniz de kana kana doymak istiyorsanız birbirinize, aşka susamışsınız demektir. Yeter ki kana kana içtiğinizi kanaya kanaya kusmayın. Çoğumuz aşka elinden kaçırmak için gitsek de, “Senin için en iyi ben mahvolurum” yarışı başlar aranızda birdenbire. Ama herkes geçmişiyle yürür birbirine. Geçmişi kabullenmek gerekir. Fakat içlerinden iyi olanları ayırarak değil... Eskiyi konuşup konuşup tekrar tekrar canlandırarak değil, birlikte yenisini yazarak yürümelisinizdir aşka...</span></p>

      <p class="paragraf para-style-override-8"><span>Bu arada; sakın umudunuzu kaygılarınıza yedirtmeyin! Umudunuz kaygınızı yeniyorsa âşık, kaygınız umudunuzu yeniyorsa korkaksınızdır.</span></p>

      <p class="paragraf para-style-override-8"><span>“O gözlerin bana neleri yaşayamayacağımı gösterecekse hiç bakmasın!” diyerek bakacaksınız gözlerine. Ama siz bakarken, önce o girecek gözlerinizden kalbinize... İkiden teke dönüşeceksiniz sonra. Çünkü aşk, “Gel benimle sen olalım...” demektir aynı zamanda.</span></p>

      <p class="paragraf para-style-override-8"><span>Bir aşk büyümeye başlamıştır artık beşiğinde... “Aşkım benim...” dersiniz. “İyi huylu kanserim!” Aşk, gerçekten de iyi huylu bir kanser gibi büyür varlığıyla. İçinizden dışınıza taşar hatta.</span></p>

      <p class="paragraf para-style-override-8"><span>Bin aşk gücünde olsanız ne fayda, bir aşka yenilmişsinizdir sonunda. Mutlu bir yenilgidir bu ama...</span></p>
    </div>
  </div>
</body>
</html>
