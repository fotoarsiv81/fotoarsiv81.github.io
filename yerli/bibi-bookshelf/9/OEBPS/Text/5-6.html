<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-6.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:f401de72-7926-4ac2-99b9-fde0aa157dd9" name="Adept.expected.resource" />
</head>

<body>
  <div id="x5-6.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-2-5">5</p>

      <p class="paragraf para-style-override-8"><span>Eylüldü. Sonbahar, hüzünle selamlamıştı İstanbul’u... Cem, cenazeden sonra bir türlü kendini toparlayamayan Selim’in evindeydi. Ona destek olmaya çalışıyordu. Ama Selim, adeta yaşayan bir ölüye dönmüştü. Kapı çaldı. Bukre’ydi gelen. Son günlerde ne kadar çok bir araya gelmişti bu üçlü. Ama hiçbiri ölümün ağırlığının altından kalkamamış, yaralarıyla yaralarını sarmaya çalışıyordu birbirlerinin... Selim, derin bir sessizliğe gömülmüştü. Pek konuşmuyordu. Birileri ona acıktığını hatırlatmasa, yemek bile yemek aklına gelmeyecekti. Odasının penceresinden öylece boşluğa bakıyordu. Sanki birileri dönecekmiş gibi.</span></p>

      <p class="paragraf para-style-override-8"><span>Cem ve Bukre, dışarı çıkmayı teklif etti. “Hayır” dedi Selim. En son cenaze günü çıkmıştı evden. Yine de zorlamadılar.</span></p>

      <p class="paragraf para-style-override-8"><span>“Gel...” dedi Bukre Cem’e. “Biz çıkalım.”</span></p>

      <p class="paragraf para-style-override-8"><span>Çamlık Caddesi’nde yürümeye başladılar. Siyavuşpaşa Milli Egemenlik Parkı’na indiler. Bir bankta oturup, bundan sonra ne olacağını konuşmaya başladılar. Selim’in ağabeyinin ölümünden sonra ilk defa nişanla ilgili konuştular. Nişanın ne zaman yapılacağını sordu Cem.</span></p>

      <p class="paragraf para-style-override-8"><span>“Her şey çok ani oldu Cem. Yakın bir zamanda gerçekleştiremeyiz bu işi.”</span></p>

      <p class="paragraf para-style-override-8"><span>Cem’in yüzü asılır gibi oldu. Bukre, elini tuttu sevgilisinin. “Biliyorsun aşkım, ben senden daha fazla istiyorum bu işi. Ama Selim bu haldeyken yapamam. Zaten üzgünüm. Yakında okul için İzmir’e gidiyorum biliyorsun. Sen burada kalacaksın. Selim burada. Benim de aklım burada olacak hep. Orada yeni bir hayata başlayacağım. Nasıl adapte olacağım bilmiyorum. Derslere nasıl yoğunlaşacağım? Bütün bunlara nasıl alışacağım Cem?”</span></p>

      <p class="paragraf para-style-override-8"><span>Hiçbir yorum da bulunmadı Cem. Çok üzgündü.</span></p>

      <p class="paragraf para-style-override-8"><span>Eylülün yerini ekime bırakmasına on gün vardı. Gitme işini artık daha fazla uzatamazdı Bukre. Sabah Selim’e uğrayıp vedalaştı.</span></p>

      <p class="paragraf para-style-override-8"><span>“Seni böyle bırakıp gitmek hiç içime sinmiyor Kuzu.”</span></p>

      <p class="paragraf para-style-override-8"><span>“Beni merak etme Bukre. Git okuluna sen. Güya hep beraber gidecektik İzmir’e, seni bırakıp gelecektik. Olmadı. Olmuyor bazen olması gerekenler. Hadi git. Uzatmayalım bu sahneyi.”</span></p>

      <p class="paragraf para-style-override-8"><span>Biraz daha toparlanmış gibiydi Selim. Giderken en büyük dayanağı bu oldu Bukre’nin. Sıkıca sarıldılar. Gözlerde toplanan yaşlar eşliğinde ayrıldılar. Aşağıda Cem bekliyordu.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Yeni bir şehirde olmak... Yeni bir okul, yeni bir çevre, yeni insanlar. Her şey o kadar yabancıydı ki... Okula başlayalı neredeyse üç ay olacaktı. Mutlu değildi Bukre. Aklı hep İstanbul’daydı. Kendisine arkadaşlık edebilecek kimsesi yoktu. Geceleri saatlerce Cem’le konuşuyordu. Her seferinde ne zaman geleceğini soruyordu Cem’e. İşlerinin yoğunluğundan fırsat bulamıyordu gelmek için. Her şey üst üste gelmişti. Albümün promosyon dönemi, konserler, davetler, televizyon programları vesaire. Diğer taraftan ihmal edilen, yalnızca geceleri telefonda konuşulan bir sevgili... Bukre, çok üzülüyordu bu duruma. Bazı geceler konuşamıyorlardı bile.</span></p>

      <p class="paragraf para-style-override-8"><span>Büyük bir ümitle, İzmir konseri olmasını bekliyordu Bukre. En zoru da sevgilisinin söylediği şarkıları radyoda duymak, televizyonlarda izlemekti. Her seferinde daha da özlüyordu onu. Okula başladığı günden beri yanına hiç gelememişti Cem. Sadece iki kez Bukre ailesinin yanına geldiğinde görüşebilmişlerdi. Bir an önce yarıyıl tatili olmasını bekliyordu. Finallerden sonra evine gidecek, hem Cem’le hem de ailesiyle doya doya vakit geçirebilecekti. Bu arada Selim, ağabeyinin ölümünden sonra biraz daha toparlayabilmişti kendini. Bukre, her telefon görüşmesinde iyiye gittiğini anlıyordu. Bu, Bukre’yi sevindiriyordu. Ağabeyin ani ölümü herkeste bir travma etkisi oluşturmuştu. Ama yavaş yavaş her şeye alışıyor ve kanıksıyordu insan. Ölümü bile...</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Başarılı bir vize ve f</span><span>i</span><span>nal döneminden sonra nihayet yarıyıl tatili gelmişti. Sınav dönemi ders çalışmaktan, hiç konuşamamışlardı Cem’le. Arada bir Rüya arıyordu, biraz laflayıp kapatıyorlardı. Çok özlemişti Cem’i. Heyecanla valizini hazırladı. Gece yarısı otobüse binecek ve sabah özlediği şehrinde olacaktı.</span></p>

      <p class="paragraf para-style-override-8"><span>Yol boyunca gözüne uyku girmedi. Sabah erken saatlerde indi Esenler’e. Cem, yeni aldığı spor arabasıyla onu bekliyordu. Florya sahilinde kahvaltı ettiler. Sanki biraz değişmişti Cem. Para ve şöhretin getirdiği bir şımarıklık sezinledi onda. İkinci albümden sonra, şöhreti iyice artmıştı. Sanki eski Cem değildi.</span></p>

      <p class="paragraf para-style-override-8"><span>“Akşam seni yemeğe götürmek istiyorum hayatım ne dersin?”</span></p>

      <p class="paragraf para-style-override-8"><span>“Çok isterim canım ama daha bu ilk günüm. Biraz ailemle vakit geçirsem?”</span></p>

      <p class="paragraf para-style-override-8"><span>“Haklısın aşkım düşünemedim. O zaman yarın akşam için bir plan yapalım. Hem şu nişan tarihini de netleştirmiş oluruz.”</span></p>

      <p class="paragraf para-style-override-8"><span>“Yarın olur aşkım.”</span></p>

      <p class="paragraf para-style-override-8"><span>Kahvaltıdan sonra Bukre’yi evine bıraktı. Ailesini çok özlemişti Bukre. Annesi, babası ve kardeşiyle vakit geçirdi. Akşamüstü Selim’i aradı. Yine bir turist kaf</span><span>i</span><span>lesiyleydi. Gece geç döneceğini, yarın görüşebileceklerini söyledi. Gece geç saatlerde Cem’i aradı. Yatmadan önce sevgilisinin sesini duymak ona iyi gelecekti. Fakat Cem’in telefonu yine meşguldü. Mesaj attı. Beş dakika sonra Cem geri döndü. “Hayatım yapımcımla konuşuyorduk kusura bakma” diye bir açıklama yaptı. Bukre, şüphelenmişti.</span></p>

      <p class="paragraf para-style-override-8"><span>“Yapımcınla bu saatte mi görüşürsünüz hep?”</span></p>

      <p class="paragraf para-style-override-8"><span>Cem’in sesinde bir düşme oldu.</span></p>

      <p class="paragraf para-style-override-8"><span>“Eee... hayır! Hayatım biliyorsun bizim işlerin öyle saati falan olmaz.”</span></p>

      <p class="paragraf para-style-override-8"><span>Bukre, iyice işkillenmişti.</span></p>

      <p class="paragraf para-style-override-8"><span>“Hem sen beni neden gün boyunca aramadın bakayım?”</span></p>

      <p class="paragraf para-style-override-8"><span>Cem, sesini çocuk sesi gibi yaparak, “Aman aman benim sevgilim çok mu özlemiş beniiii?” dedi.</span></p>

      <p class="paragraf para-style-override-8"><span>Bukre, hiç gülmüyordu. Hatta daha da ciddileşti.</span></p>

      <p class="paragraf para-style-override-8"><span>“Tamam Cem. Ben yatıyorum, iyi geceler!” dedi ve sertçe kapattı telefonu. Beklediği ilgiyi bulamamış olmanın verdiği gerginlikle, daha çok ilgi çekmek adına yapmıştı aslında bunu. Telefonu kapattı ama gözü sürekli ekrandaydı. En azından bir özür mesajı bekliyordu. Gelmedi. İyice sinir olmuştu. Tekrar aradı.</span></p>

      <p class="paragraf para-style-override-8"><span>“Neden aramıyorsun Cem!”</span></p>

      <p class="paragraf para-style-override-8"><span>Cem, sesindeki bozulmuşluk iadesiyle, “İyi geceler dememi bile beklemeden telefonu yüzüme kapattın. Bence benden özür dilemelisin” dedi.</span></p>

      <p class="paragraf para-style-override-8"><span>“Hayır!” diye karşılık verdi Bukre sertçe. “Bence sen benden özür dilemelisin.”</span></p>

      <p class="paragraf para-style-override-8"><span>Yaşadıkları en sert tartışmaydı bu. İkisi de susarak bekledi telefonda. Yaklaşık yirmi dakika ellerinde telefonlarıyla öylece sessiz kaldılar. Bukre, dayanamadı.</span></p>

      <p class="paragraf para-style-override-8"><span>“Konuşmayacak mısın?”</span></p>

      <p class="paragraf para-style-override-8"><span>Cem, sakin bir ses tonuyla, “Özür dilemeyecek misin?” diye sordu.</span></p>

      <p class="paragraf para-style-override-8"><span>Bir sessizlik faslı daha başladı. Sonra, “Ben kapatıyorum” dedi Bukre ve tekrar kapattı telefonu. Yatağının içinde ağlamaya başladı. Evdekiler duymasın diye sessiz sessiz ağlıyordu. Yüzünü yastığa gömdü. Kendini çok yorgun hissediyordu. Bir ara uykuyla uyanıklık arasından sıyrıldı. Telefonunda bir mesaj vardı:</span> <span class="char-style-override-4">Özür dilerim. Beni sevmeyi unutma.</span> <span>Cevap yazmadı.</span></p>

      <p class="paragraf para-style-override-8"><span>Sabah uyandığında her yeri ağrıyordu. Dayak yemiş gibiydi sanki. Yastığının yanında duran telefonuna baktı hemen. Arayan ya da mesaj atan biri yoktu. Kalktı, duşa girdi ve kahvaltıya geçti. Annesi ve babası bir şeyler olduğunu anlamıştı. Yine de üstüne gitmediler. Öğlene doğru Rüya aradı.</span></p>

      <p class="paragraf para-style-override-8"><span>“Vay vay vay! Demek eve geliyorsun ve bize haber vermiyorsun! Kızım ben sevgilinden mi öğrenecektim geldiğini? Aşkolsun insan haber vermez mi?”</span></p>

      <p class="paragraf para-style-override-8"><span>Demek Cem’le konuşmuşlardı. Ne zaman konuştuklarını çok merak ettiği halde sormadı. “Biraz canım sıkkın Rüya” dedi sadece.</span></p>

      <p class="paragraf para-style-override-8"><span>Rüya atıldı hemen.</span></p>

      <p class="paragraf para-style-override-8"><span>“Ah canikom benim, can sıkıntısına alışveriş birebirdir. Öğleden sonra bir şeyler alacağım kendime. Hadi sen de gel.”</span></p>

      <p class="paragraf para-style-override-8"><span>Bu teklif hiç çekici gelmiyordu Bukre’ye.</span></p>

      <p class="paragraf para-style-override-8"><span>“Selim’le görüşeceğim bugün. Gelemem canım” dedi.</span></p>

      <p class="paragraf para-style-override-8"><span>Israr etmedi Rüya.</span></p>

      <p class="paragraf para-style-override-8"><span>“Peki canım sen bilirsin.”</span></p>

      <p class="paragraf para-style-override-8"><span>Telefonu kapatır kapatmaz Selim’i aradı. Yarım saate kadar geleceğini söyledi Selim. O yarım saat geçmek bilmedi. Kapı çaldığında koşarak gitti kapıya Bukre. Çok özlemişti dostunu. Sımsıkı sarıldılar her zamanki gibi. Gözleriyle değilse de en azından dudaklarıyla gülümsemeye başlamıştı Selim. Alışıyordu ağabeyinin yokluğuna.</span></p>

      <p class="paragraf para-style-override-8"><span>Bukre, Selim’e de çok iyi geliyordu. Dostluğun, sevgililikten öte olan ve sevgililikte bulunmayan çıkarsız yanı buydu işte. Hep birlikte oturdular önce. Sonra Bukre’nin odasına geçtiler. Nihayet baş başa kalabilmişlerdi. Bukre, Cem’le gece yaşadıklarını anlattı. Çok üzgündü. Selim, ona üzülmemesi gerektiğini, böyle gerginliklerin ve küsmelerin, ilişki içinde çok normal olduğunu, bu tür iniş çıkışların aşkı beslediğini söyledi. Bukre’yi biraz olsun rahatlatmıştı bu sözler. “Hadi şimdi ara onu” dedi Selim. “Ara ve ne kadar çok sevdiğini söyle.”</span></p>

      <p class="paragraf para-style-override-8"><span>Bukre, hemen telefona sarıldı. Cem’in açmasını beklerken Selim’in yüzüne baktı ve içten bir söyleyişle, “Teşekkür ederim Kuzu. İyi ki varsın” dedi.</span></p>

      <p class="paragraf para-style-override-8"><span>Cem, bozuk bir ses tonuyla açtı telefonu. Bukre’nin ilk sözü “Seni seviyorum” oldu. Aradaki buzlar birdenbire eriyiverdi. Aynı şekilde karşılık verdi Cem. “Akşam yemek yiyelim. Selim de gelecek” dedi.</span></p>

      <p class="paragraf para-style-override-8"><span>Önce biraz duraksadı, sonra, “Tamam” dedi Cem. “Beni sevmeyi unutma.”</span></p>

      <p class="paragraf para-style-override-8"><span>Selim şaşırmıştı. Bukre’nin konuşması bitip telefonu kapattıktan sonra, “Yavru Kuşum sen neden böyle bir şey dedin?” diye sordu. “Benim ne işim var sizinle yemekte! Bunca zaman görüşmemişsin zaten. Konuşacağınız bir sürü şey vardır. Gidin baş başa yiyin. Beni niye ekledin ikiliye?” dedi telaşlı ve kaygılı bir ses tonuyla.</span></p>

      <p class="paragraf para-style-override-8"><span>“Biz onunla ilk gün baş başa kahvaltı etmiştik zaten Kuzu. Hem sen bugün bizi barıştıran kahramansın. Bir yemeği hak ediyorsun” dedi Bukre. Yüzünde görmeye değer bir huzur ve sevinç vardı. Onun bu mutluluğunu gören Selim, daha fazla itiraz etmedi.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Selim ve Bukre, erkenden gelmişti yemek yiyecekleri mekâna. Cem’in gelmesini bekliyorlardı. İzmir’i anlatıyordu Bukre. Yalnızlığından bahsediyordu... Yalnızlığına rağmen, İzmir’i ne kadar sevdiğinden, oranın İstanbul’a çok benzediğinden, hatta İstanbul’u aratmadığından... Tam bu sırada Cem geldi. Elinde bir demet çiçek vardı. Önce çiçekleri Bukre’ye uzattı. Bukre, çok etkilendi. Sonra Selim’e sarıldı sıkıca. Kötü günlerinde hep yanında olan arkadaşını özlemişti. Bukre’nin yokluğunda bir türlü görüşememişlerdi.</span></p>

      <p class="paragraf para-style-override-8"><span>Garson siparişleri almak için gelince, “Biraz sonra verelim” diyerek geri gönderdi Cem. Bukre, “Neden?” der gibi baktı yüzüne. “Bir misaf</span><span>i</span><span>rimiz daha gelecek. O geldikten sonra...” dedi ve göz kırptı.</span></p>

      <p class="paragraf para-style-override-8"><span>Selim ve Bukre, aynı anda, “Kim gelecek?” diye sordu.</span></p>

      <p class="paragraf para-style-override-8"><span>Cem, “Sürpriz...” dedi ve o anda sürpriz kişi kapıdan içeri girdi. Masaya yaklaştı ve “Selaaam...” dedi gülerek. Rüyaydı gelen sürpriz kişi. Dar mini eteği, derin göğüs dekoltesi, platin sarısı saçları ve restorandaki erkeklerin bakışlarını şimşek gibi üzerine çeken seksi güzelliği ile yüksek topuklu ayakkabılarının topuk sesleri eşliğinde yürüdü masaya.</span></p>

      <p class="paragraf para-style-override-8"><span>Bukre ve Cem şaşkındı. Anlamsızca birbirlerine baktılar. Masadaki herkesi tek tek öperken Rüya, “Bakıyorum siz yokluğumda samimiyeti bayağı ilerletmişsiniz” dedi Bukre, kinayeli bir biçimde... Cem, duymazdan geldi bu sataşmayı.</span></p>

      <p class="paragraf para-style-override-8"><span>“Vallaha sevgilini elinden alacağım caniko. Haberin yok!” dedi Rüya gülerek.</span></p>

      <p class="paragraf para-style-override-8"><span>Cem, “Eee... baktım sen Selim’i getiriyorsun, ben de ekip tam olsun diye Rüya’yı çağırdım” dedi.</span></p>

      <p class="paragraf para-style-override-8"><span>Hemen araya girdi Rüya.</span></p>

      <p class="paragraf para-style-override-8"><span>“Eh ne de olsa düğünsüz Kamber olmaz değil mi?”</span></p>

      <p class="paragraf para-style-override-8"><span>Selim ve Bukre birbirine baktı ve gülümsedi. Düzeltme gereği bile duymadılar Rüya’nın yanlış kullandığı deyimi.</span></p>

      <p class="paragraf para-style-override-8"><span>Tuhaf bir akşam yemeğiydi. Gece boyunca Cem ve Rüya, araba markalarından, gittikleri nezih (!) restoranlardan konuştu. Selim ve Bukre’nin bilmediği bir hayatın içinde var olan cemiyet insanlarından bahsettiler. Cem, ne zaman öğrenmişti bunları, ne zaman girmişti bu hayatın içine... Her şey ne kadar çabuk değişiyordu. Ve ne kadar iyi anlaşıyorlardı Rüya’yla... Hal böyle olunca, Selim ve Bukre, kendi dünyalarının sınırları içinde kalan her şeyden, sanattan, edebiyattan, kitaplardan ve siyasetten konuştu. Bir bölünme vardı masada.</span></p>

      <p class="paragraf para-style-override-8"><span>Selim son dönemlerde toplum sosyolojisiyle ilgileniyordu. “Bence ülkeleri Allah’a inanan yöneticiler, ama dünyayı ateistler yönetiyor” dedi Selim.</span></p>

      <p class="paragraf para-style-override-8"><span>“Neden böyle düşündüğünü anlayamadım?” dedi Bukre.</span></p>

      <p class="paragraf para-style-override-8"><span>“Dünya üzerindeki haksızlıklara ve adaletsizliklere bakarsan ne demek istediğimi anlarsın” şeklinde bir açıklama getirdi sözlerine Selim. Tam bu sırada Cem’le Rüya’nın kendilerini dinlediklerini fark ettiler.</span></p>

      <p class="paragraf para-style-override-8"><span>“Ay siz dünyayı mı kurtarıyorsunuz canikolar?” dedi Rüya şuh bir kahkaha eşliğinde. Cem de bir anda kahkaha atmaya başladı bu söz üzerine. Selim’le Bukre gülmüyordu. Onların bu tavrına aldırmayan Cem ve Rüya, gülmeye devam ediyordu.</span></p>

      <p class="paragraf para-style-override-8"><span>Bukre, “Bakıyorum da dünya umursamazlığı konusunda iyi anlaşıyorsunuz” deyince, bir anda soğuk rüzgârlar esti masada.</span></p>

      <p class="paragraf para-style-override-8"><span>Cem, “Biz işin şakasındayız aşkım...” dedi.</span></p>

      <p class="paragraf para-style-override-8"><span>“Hayat şakaya gelmez!” diye çıkıştı Bukre. Bir tehdit gibi söyledi bunu. Şimdi tam bir sessizlik hâkimdi masaya.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"><span>Arabada hiç kimse konuşmuyordu. Hâlâ devam ediyordu gerginlik. Kötü bir akşam olmuştu. Selim ve Rüya arka koltukta oturmuş, yüzleri birbirine ters istikamette kendi camlarından dışarıyı seyrediyordu. İki ayrı dünyanın iki ayrı insanı... Selim, kulağında kulaklığıyla müzik dinliyordu. Bir ara Cem, nişan işinin ne olacağını sordu Bukre’ye. Ses tonunda, sırf sormak için sorulan soruların taşıdığı bir ton vardı.</span></p>

      <p class="paragraf para-style-override-8"><span>“Acele etme” dedi Bukre. “Selim, iyice kendine gelsin. Daha üstünden tam olarak atamadı. Benim de ilk yılım bitsin. Yaza yaparız.”</span></p>

      <p class="paragraf para-style-override-8"><span>Onun cevabı da başından savmak için verilen cevaplardandı sanki. Cem biraz daha gerildi. Sinirli bir şekilde kullanmaya başladı aracı. “Biraz yavaş kullanır mısın?” diye uyardı Bukre. Dikiz aynasından Rüya’nın ne konuşulduğunu dinlediğini fark etti. Eve gelmişlerdi. Cem, önce Bukre ve Selim’i indirdi. Önde boşalan yere Rüya geçti. El sallayıp uzaklaştılar. Daha birkaç metre gitmeden müziği son ses açtılar. Eğlence devam ediyordu onlar için. Cem çok hızlı kullanıyordu arabasını. Bukre, Selim’in yüzüne soran gözlerle baktı. “Yorum yok” dedi Selim.</span></p>

      <p class="paragraf para-style-override-8"><span>Eve girdiğinde çok gergindi Bukre. Elini yüzünü yıkadı. Odasına geçti. Kafasını dağıtmak için bir kitap aldı eline. Bir türlü kendini okuduğu kitaba veremiyordu. Aklı başka yerdeydi. Bir kahve yaptı kendine. Balkona çıktı. Titreye titreye içti kahvesini. Soğuktu hava. Bilgisayarını açtı. Mail’lerine baktı. Gelen bir şey yoktu. Yatağına uzandı. Uykuya dalar gibi oldu.</span></p>

      <p class="paragraf para-style-override-8"><span>Bir ara uyandı. Saate baktı. 03.00’ü gösteriyordu. Cem, aramamıştı. İçine bir kurt düştü. Hemen Cem’i aradı. Açmadı Cem. On beş dakika sonra yine aradı. Yine açmadı. Acaba başına bir şey mi geldi diye düşünmeye başladı. Kaza yapma olasılıklarını aklına bile getirmek istemiyordu. Hemen Rüya’yı aradı. O da açmadı. Sabaha kadar bir Cem’i, bir Rüya’yı aradı durdu. Açmadılar. Acaba ne olmuştu?</span></p>

      <p class="paragraf para-style-override-8"><span>Sabah erkenden Selim’i aradı ve sadece, “Selim gel ne olur!” dedi.</span></p>

      <p class="paragraf para-style-override-8"><span>Selim telaş içinde, koşa koşa geldi. Bukre kapıyı açar açmaz da onun morarmış göz altlarını fark etti. “Ne oldu sana Yavru Kuşum?” dedi.</span></p>

      <p class="paragraf para-style-override-8"><span>“Sabaha kadar uyumadım. Cem’le Rüya’yı aradım... İkisi de açmıyor. Başlarına bir şey gelmiş olmasından korkuyorum Kuzu. Dün çok hızlı kullanıyordu aracını Cem.”</span></p>

      <p class="paragraf para-style-override-8"><span>Selim sakindi. “Telaşlanma Yavru Kuşum. Çağrılarını görünce sana dönerler.” Bukre, kaygılıydı. Bir türlü kendini sakinleştiremiyordu. “İstersen bize gidelim. Annem kahvaltı hazırlıyor.”</span></p>

      <p class="paragraf para-style-override-8"><span>Selim’in teklif</span><span>i</span><span>ni kabul etti Bukre. Kahvaltı boyunca tekrar tekrar aradı Cem’i ve Rüya’yı. En sonunda Cem geri döndü.</span></p>

      <p class="paragraf para-style-override-8"><span>“Hayırdır aşkım defalarca aramışsın?”</span></p>

      <p class="paragraf para-style-override-8"><span>Bukre kızarak, “Neredesin sen! Dün geceden beri sana ulaşmaya çalışıyorum çıldıracağım!” dedi.</span></p>

      <p class="paragraf para-style-override-8"><span>Cem hiçbir şey olmamış gibi cevap verdi.</span></p>

      <p class="paragraf para-style-override-8"><span>“Sessizdeydi telefon, duymamışım.”</span></p>

      <p class="paragraf para-style-override-8"><span>Bukre’nin sinirleri boşaldı bir anda. Ağlamaya, bağırıp çağırmaya başladı. Cem, onu sakinleştirmeye çalışıyordu. Telefonu Selim aldı.</span></p>

      <p class="paragraf para-style-override-8"><span>“Cem, şu anda Bukre iyi değil. İstersen yanına gel. Bizdeyiz” dedi ve kapattı. Selim telefonu Bukre’ye geri uzatırken tekrar çalmaya başladı. Bu kez Rüya’ydı arayan. Uzun uzun çaldırdı. “Açmayacak mısın?” dedi Selim. Açtı Bukre.</span></p>

      <p class="paragraf para-style-override-8"><span>“Canikom beni aramışsın hep. Bir şey mi oldu hayırdır?”</span></p>

      <p class="paragraf para-style-override-8"><span>Bukre, kendini toparladı ve “Cem’e ulaşamamıştım da... En son seninleydi o yüzden seni aradım” dedi. Gözyaşlarını siliyordu bir yandan. Fakat bir anda yüzü değişiverdi Bukre’nin. Telefonu iyice bastırdı kulağına. Öylece dinledi bir süre. Hiçbir şey söylemedi. Rengi sarardı birden. Sonra telefon yere düştü elinden.</span></p>

      <p class="paragraf para-style-override-8"><span>Selim, “Bukre ne oldu!” diye sordu. Yerdeki telefondan Rüya’nın sesi geliyordu.</span></p>

      <p class="paragraf para-style-override-8"><span>“Alo. Aloooo... Orada mısın Bukre?”</span></p>

      <p class="paragraf para-style-override-8"><span>Bukre, başka bir boyuta geçmiş gibiydi. Kendi kendine bir öne bir arkaya sallanmaya başladı. Selim dehşet içinde ona bakıyordu. “Bukre, neyin var! Ne oldu sana Kuşum!”</span></p>

      <p class="paragraf para-style-override-8"><span>Bukre, birden şarkı söylemeye başladı:</span> <span class="char-style-override-4">“Sarılmış bir yara yeniden kanar mı? / Küllenmiş bir ateş yeniden yanar mı?”</span> <span>Sonra uzunca bir çığlık attı ve bayıldı.</span></p>

      <p class="paragraf para-style-override-8"><span>Gözlerini açtığında Selim’in yatağındaydı. Başucunda Selim ve annesi vardı. Büyük bir kaygı taşıyorlardı yüzlerinde.</span></p>

      <p class="paragraf para-style-override-8"><span>“Bukre, iyi misin kızım?” dedi Selim’in annesi.</span></p>

      <p class="paragraf para-style-override-8"><span>Selim elini tuttu. “Nasıl hissediyorsun kendini?” diye sordu.</span></p>

      <p class="paragraf para-style-override-8"><span>Solgun yüzünü yana çevirdi. “İyiyim merak etmeyin” dedi güçlükle.</span></p>

      <p class="paragraf para-style-override-8"><span>“Annene haber vermedik telaşlanmasın diye. Yarım saattir baygın yatıyorsun” dedi Selim. Yatağından doğruldu ve banyoya koştu Bukre. Kusmaya başlamıştı.</span></p>

      <p class="paragraf para-style-override-8"><span>Hastaneye götürmek istediler. Kabul etmedi. “Biraz daha kendime geleyim, beni eve götür Selim” dedi. Birkaç saat sonra eve götürdüler. Ailesine hiçbir şey söylemediler. O gün telefonunu hep kapalı tuttu Bukre. Kimseyle konuşmadı. Ertesi gün Selim yine onun yanındaydı. Yatağından çıkmak istemiyordu Bukre. Hiçbir şey yapmak istemiyordu. Hayattan kopmuş gibiydi. Gözlerindeki ışık giderek soluyordu. Selim ikna etti. Parka çıktılar. Kimsecikler yoktu. Haf</span><span>i</span><span>ften kar atıştırıyordu. Titredi Bukre. Selim, üzerindeki montu çıkarıp ona verdi.</span></p>

      <p class="paragraf para-style-override-8"><span>“Selim beni bir psikoloğa götürür müsün?”</span></p>

      <p class="paragraf para-style-override-8"><span>Şaşırmıştı Selim. “Tabii ki götürürüm” dedi. Telefonu çaldı Selim’in. Arayan Cem’di. “Bukre’ye ulaşamıyorum Selim” diyordu.</span></p>

      <p class="paragraf para-style-override-8"><span>“Bukre’nin morali çok bozuk Cem.” Bir yandan Cem’le konuşurken diğer yandan da Bukre’ye Cem’le konuşup konuşmayacağını işaretlerle sordu. Kafasını iki yana salladı Bukre. Selim, Bukre’nin yanından uzaklaşarak durumu izah etti Cem’e. Kısa bir müddet konuştular ve Selim geri döndü. “Dün gece evin önüne gelmiş. Telefonun kapalı olduğu için sana ulaşamamış, eve gelmeye de cesareti olmadığı için geri dönmüş” dedi.</span></p>

      <p class="paragraf para-style-override-8"><span>Acı acı gülümsedi Bukre. “Selim beni bir psikoloğa götür” dedi. Başka soru sormadı Selim.</span></p>

      <p class="paragraf para-style-override-8"><span>Ertesi gün Bukre’nin isteği üzerine bir psikiyatri kliniğine gittiler. Yaklaşık bir saatlik seanstan sonra elinde bir reçeteyle çıktı odadan. Hâlâ ruh gibiydi. Yılgın bir sesle, “Bu ilaçları almamız gerekiyor Kuzu” dedi. Yeşil reçeteye iki ilaç yazmıştı doktor. Aldılar.</span></p>

      <p class="paragraf para-style-override-8"><span>İlaçları kullanmaya başladığı ilk günlerde sürekli uyuyordu. Daha sonra biraz daha azaldı uykular. Hatta gülmeye bile başladı. Selim hep yanındaydı. O gün telefonda ne olduğunu hiç sormadı. Bukre de hiç anlatmadı.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"><span>Okulun ikinci döneminin başlamasına bir gün kalmıştı. Cem’in tüm ısrarlarına rağmen, Bukre, onunla görüşmek istemedi. Ama o gün kendisi aradı Cem’i. Cem şaşırmıştı. Hemen sordu.</span></p>

      <p class="paragraf para-style-override-8"><span>“Aşkım neden böyle olduk biz neden?”</span></p>

      <p class="paragraf para-style-override-8"><span>Bukre, gayet olgun bir tavırla, “Hiçbir şey olduğu yok. Atlattık. Geçti gitti. Hadi beni sevmeyi unutma” dedi. Cem ne söyleyeceğini bilemedi o an. Şaşkındı. “Yarın İzmir’e gidiyorum. Beni uğurlamaya geleceksin değil mi?”</span></p>

      <p class="paragraf para-style-override-8"><span>Cem, kekeleyerek, “Tabii ki geleceğim aşkım. Kaçta otobüsün?” dedi. Otobüsünün saatini söyledi Bukre. Kapattılar.</span></p>

      <p class="paragraf para-style-override-8"><span>Ertesi sabah erkenden geldi kapıya Cem. Hazırdı sevgilisi. Kendinden emin ve rahat tavırları vardı. Gülümseyerek bindi arabaya. Yolda havadan sudan şeylerden bahsetti. Cem’in o gün telefonunun sessizde oluşuyla ilgili açıklamalarını sessizce dinledi. Hiçbir yorum getirmedi. Otogara gittiler. Otobüsünün kalkmasına yarım saat vardı. Çay içebilecekleri bir yerde oturmayı teklif etti Bukre. Uygun bir yer bulup oturdular. Çaylarını içerken hiç konuşmadılar. Cem, sürekli elinde tuttuğu cep telefonuyla oynuyordu. Bukre, elinden telefonu aldı, masanın kenarına koydu ve Cem’in ellerini tuttu. Gözlerine derin derin bakıp, “Benden sakladığın bir şey yok değil mi aşkım?” diye sordu.</span></p>

      <p class="paragraf para-style-override-8"><span>Cem’in yüzü karmakarışık olmuştu. “Hayır hayatım. Senden ne saklayabilirim ki?” dedi.</span></p>

      <p class="paragraf para-style-override-8"><span>Telaşlanmıştı. Bukre, giderek daha da sıkıyordu Cem’in ellerini. Sanki bir daha hiç tutamayacakmış gibi. O ellerle vedalaşır gibi. Uzun uzun seyretti Cem’in ellerini. Sonra titreye titreye çekti ellerini elinden. Sonra uzun uzun seyretti yüreğini sığdırdığı o elleri. Gözünden iki damla yaş süzüldü. Sonra Cem’e dönerek, “Bana bel yastığı alabilir misin? İzmir’e kadar uyumak istiyorum. Ama acele et geç kalmayalım” dedi. Şaşkındı Cem. Telaşla kalktı masadan. Hızla yastık satan dükkânlardan birine girdi. En renkli olanını seçip getirdi sevgilisine. Bukre, “Sadece bir tane mi aldın?” diye sordu. “Ben bir tanesini belime bir tanesini de camın kenarına koymak için istiyordum. Sana zahmet olmazsa gidip bir tane daha alır mısın?” dedi. Cem, tekrar gitti aynı yere bir tane daha alıp geldi. Kalktılar.</span></p>

      <p class="paragraf para-style-override-8"><span>Otobüse binerken, “Beni sevmeyi unutma” dedi Cem. Karşılık vermedi Bukre. Sadece hüzünlü bir el sallayış kaldı geride. Otobüs terminalden çıkarken, Bukre ağlıyordu.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Tam bir hafta olmuştu Bukre gideli. Selim, endişeliydi. Bir kere bile aramamıştı. Oysaki hiç böyle şeyler yapmazdı. Dayanamayıp kendisi aradı. Telefonu kapalıydı. Mesaj attı. İçi rahat etmedi. Cem’i arayıp yakın zamanda Bukre’yle görüşüp görüşmediğini sordu. Cem, en son bir hafta önce görüştüklerini, telefonunun hep kapalı olduğunu söyledi. Telaşlandı Selim. Uygar’ı arayıp Bukre’nin evi arayıp aramadığını sordu. Uygar, annesine sordu. En son iki gün önce konuştuklarını söyledi annesi. İçi biraz rahatladı.</span></p>

      <p class="paragraf para-style-override-8"><span>Üç gün sonra Selim’in telefonu acı acı çaldı. Bukre, ağlıyordu. Sadece, “Selim ölüyorum çabuk gel!” dedi ve kapattı. Hızla evden çıktı Selim. Ne olduğunu bilmiyordu. Tek bildiği şey dostunun ona ihtiyacı olduğu ve bir an önce yanına gitmesi gerektiğiydi. Otobüsle gitmek onu geciktirirdi. Mahalledeki arkadaşlarından borç para alarak uçak parasını denkleştirdi ve ilk uçağa binip İzmir’e gitti. Uçaktan indikten yarım saat sonra yurdun önündeydi. Telefon açtı ve yurt kapısında olduğunu söyledi. Ağlayarak geldi Bukre. Dakikalarca sarıldı Selim’e. Hem ağlıyor hem de, “Dayanamıyorum artık Selim! İntihar etmemek için seni çağırdım!” diyordu. Selim, sakin olmasını istedi. Elleriyle gözyaşlarını sildi. Serin havanın da etkisiyle titremeye başladı Bukre. Yakınlardaki bir kafeye gidip oturdular.</span></p>

      <p class="paragraf para-style-override-8"><span>“Anlat bakalım şimdi ne oldu?” diye sordu Selim.</span></p>

      <p class="paragraf para-style-override-8"><span>Bukre, biraz daha sakinleşmiş gibi görünüyordu. Hıçkırıkları dinmişti. Artık sessizce akıyordu gözündeki yaşlar.</span></p>

      <p class="paragraf para-style-override-8"><span>“Cem beni aldattı Selim!”</span></p>

      <p class="paragraf para-style-override-8"><span>“Aldattı mı? Bu nasıl olur? Emin misin?”</span></p>

      <p class="paragraf para-style-override-8"><span>“Eminim!”</span></p>

      <p class="paragraf para-style-override-8"><span>“Bir şeyini mi yakaladın?”</span></p>

      <p class="paragraf para-style-override-8"><span>“Son yemeğimizi hatırlıyorsun değil mi?”</span></p>

      <p class="paragraf para-style-override-8"><span>“Evet.”</span></p>

      <p class="paragraf para-style-override-8"><span>“Hani bizi bırakmış, sonra Rüya’yla gitmişlerdi anımsadın mı?”</span></p>

      <p class="paragraf para-style-override-8"><span>“Evet.”</span></p>

      <p class="paragraf para-style-override-8"><span>“Ben o gece sabaha kadar onu aramıştım açmamıştı. Sonra sabah telefonunun sessizde olduğunu söylemişti.”</span></p>

      <p class="paragraf para-style-override-8"><span>“Evet, çok iyi hatırlıyorum. Sen o gün çok kötü olmuştun o telefon konuşmasından sonra.”</span></p>

      <p class="paragraf para-style-override-8"><span>“Ben Cem’le konuştuktan sonra kötü olmadım Selim, Rüya’yla konuştuktan sonra kötü oldum. Çünkü o anda benim dünyam yıkılmıştı.”</span></p>

      <p class="paragraf para-style-override-8"><span>“Senin telefonun benim elimdeydi Rüya aradığında. Konuştun ve sonra şarkı söylemeye başladın. Daha sonra da bayılmıştın zaten.”</span></p>

      <p class="paragraf para-style-override-8"><span>“Evet Kuzu. Çünkü ben aldatıldığımı o an öğrendim.”</span></p>

      <p class="paragraf para-style-override-8"><span>“Rüya mı söyledi?”</span></p>

      <p class="paragraf para-style-override-8"><span>“Hayır! Rüya bana öyle bir şey söyleyemez; çünkü Cem beni Rüya’yla aldatıyor.”</span></p>

      <p class="paragraf para-style-override-8"><span>Çok şaşırmıştı Selim. Duyduklarına inanamıyordu. Nasıl olurdu bu? Kırk yıl düşünse böyle bir şey aklının ucundan geçmezdi.</span></p>

      <p class="paragraf para-style-override-8"><span>“Ben Cem’le konuşurken odada bir şarkı çalıyordu Selim. Sonra Rüya aradı. Onun olduğu yerde de aynı şarkı çalıyordu.”</span></p>

      <p class="paragraf para-style-override-8"><span>“Aynı radyoyu dinliyor olamazlar mı o an?”</span></p>

      <p class="paragraf para-style-override-8"><span>“Hayır Selim! Dinledikleri şarkı, Cem’in bana yazdığı şarkıydı. O şarkı hiçbir radyoda çalmaz, çünkü Cem o şarkıyı üçüncü albümüne saklıyordu. Anlasana Kuzu! İkisi de aynı evdeydi. O gece Cem’in evinde kaldı Rüya. Ya da tam tersi oldu.”</span></p>

      <p class="paragraf para-style-override-8"><span>“Şimdi anladım, sinir krizi geçirmeden önce neden o şarkıyı söylediğini...”</span></p>

      <p class="paragraf para-style-override-8"><span>“Ben bunu hak edecek ne yaptım Selim?”</span></p>

      <p class="paragraf para-style-override-8"><span>Tekrar hıçkırıklara boğuldu. Selim yine onu sakinleştirmeye çalışıyordu. Gözyaşları sel gibi akıyordu. Ağlayarak devam etti konuşmasına.</span></p>

      <p class="paragraf para-style-override-8"><span>“Yine de inanmak istemedim. Cem böyle bir şey yapmaz dedim. Ortada beni aldatması için hiçbir neden yok dedim kendi kendime. O yüzden beni psikoloğa götürmeni istedim Selim. İlaçlara sarıldım. Ama kafamdan atamadım bir türlü. Yine yenildim kendime. En son İzmir’e gelmeden önce otogarda onu yastık alması için masadan gönderdim.”</span></p>

      <p class="paragraf para-style-override-8"><span>Bunları anlatırken bir yandan da çantasındaki telefonunu çıkarıyordu. Gözyaşları içinde telefonunun mesajlar bölümüne girdi.</span></p>

      <p class="paragraf para-style-override-8"><span>“Bak Selim, Cem bana yastık almaya gittiğinde, telefonunun mesaj bölümüne girip, Rüya’yla yazışmalarını kendime mesaj olarak attım. Nasıl durdum ayakta, nasıl baktım o mesajlara bir ben bir de Allah bilir o acıyı. Cem’i iki kez gönderdim masadan, tüm mesajları alabilmek için. Bütün yazışmaları var bende Selim. “Bebeğim”li, “canım”lı satırlar hepsi. En acısı da Rüya’nın onda kaldığı gece neler yaşadıklarıyla ilgili okuduğum satırlar. Artık yazışmalarını silseler bile inkâr edemezler. Birbirlerine neler yazmışlar Selim! İçim yana yana, kanaya kanaya her gece okudum ben bu satırları. Ama artık dayanamıyorum Selim. Ya aklımı oynatacağım ya da intihar edeceğim. Ne olur bana yardım et.”</span></p>

      <p class="paragraf para-style-override-8"><span>Artık bir inlemeye dönüşmüştü ağlamaları. İnsan nasıl ayakta durabilirdi böyle bir aldatılışın ardından... Zordu. Çok zor. Her şeyini verdiğin, her şeyini yok ediyordu. Peki, neden bunca zaman saklamıştı bunu Bukre, neden Cem’den ve Rüya’dan bunun hesabını sormamıştı?</span></p>

      <p class="paragraf para-style-override-8"><span>Şimdi bunları düşünmenin zamanı değildi. Önce biraz kendine gelmesi gerekiyordu Bukre’nin. Selim birkaç gün İzmir’de kalmaya karar verdi. Dostunu bu halde bırakıp gidemezdi.</span></p>

      <p class="paragraf para-style-override-8"><span>“Dinle Yavru Kuşum. Ben, hafta sonuna kadar burada kalayım. Yanında olurum. Durumunu hiç iyi görmüyorum. Cuma akşamı da beraber İstanbul’la gideriz.”</span></p>

      <p class="paragraf para-style-override-8"><span>Sadece sustu Bukre. Bu “Tamam!” demekti onların dilinde. Selim, uzaktan akrabaları olan bir ailenin yanında kaldı. Selim’in orada kalmasıyla hayata tutundu Bukre. Kendine geldi biraz. Ölümün eşiğinden dönmüştü. Şimdi birlikte İstanbul’a döneceklerdi.</span></p>

      <p class="paragraf para-style-override-8"><span>Yola çıktılar. Yol boyunca Bukre, Selim’e neden Cem’e bu konuyla ilgili hiçbir şey söylemediğini izah etti. Çünkü geri dönüşü olmayan bir yola girecekti Bukre. Onun defterinde yarım ayrılık yoktu. Bu yüzden her şeyden emin olmalı ve bir kerede her şeyi bitirmeliydi. Onun ruhunda bu vardı: Ya hep ya hep...</span></p>

      <p class="paragraf para-style-override-8"><span>Cuma gecesi bindikleri otobüsten, cumartesi sabahı indiler. Her ikisi de kendi evine gitti. Bukre’nin İstanbul’a geldiğinden haberi yoktu Cem’in. Bukre, Cem’in yanına gidecek ve her şeyi bildiğini anlatacaktı. Rüya ile ona mutluluklar dileyip, bu defteri bir daha açılmamak üzere kapatacaktı. Aslında yüzüne tükürüp gitmek vardı ama...</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Elinde kâğıtlarla internet kafeden çıktı. Saatine baktı. Konserin bitmesine bir saat vardı. Biraz etrafta oyalandı. Sonra konserin yapıldığı mekâna gitti. Cem, son şarkısını söylüyordu. Bitmesini bekledi.</span></p>

      <p class="paragraf para-style-override-8"><span>Güvenlik kordonu altında sahneden indi Cem. Etrafı bir anda imzalı fotoğraf isteyen ergen kızlarla çevrildi. Kalabalıkla birlikte dışarı çıktılar. Gittikleri tarafa bir cip yanaştı. Cem, hızla araca bindi. Bukre, alışık olduğu tokatlardan birini daha yedi o an. Arabayı Rüya kullanıyordu. Bir taksiye binip, takip etti. Ortaköy’e kadar geldiler. Oradan Bebek’e geçtiler. Araçtan iki arkadaş gibi inip, bir mekâna girdiler. Masaya oturup garson kızı çağırdılar. Sarmaş dolaştılar. Masaya arkadan yaklaştı Bukre. Çantasından kâğıtları çıkardı ve masanın üstüne fırlattı. Kâğıtlarda mesajlaşmalarının büyütülmüş hali vardı. Cem ve Rüya, donakalmıştı. Aptal aptal Bukre’nin yüzüne bakıyorlardı. “Bir dahaki sefere daha dikkatli çalışın!” dedi Bukre. Tam bu sırada garson kız tepsiyle içeceklerini getirmişti. Bukre, tepsideki bardakları aldı ve “Af</span><span>i</span><span>yet olsun!” deyip, kafalarından aşağı boşalttı. Tüm müşteriler onlara bakıyordu.</span></p>

      <p class="paragraf para-style-override-8"><span>“Ayyy! Saçlarım!” diyerek ayağa fırladı Rüya.</span></p>

      <p class="paragraf para-style-override-8"><span>“Düzelteyim...” dedi Bukre ve platin sarısı saçlarından tutup bir tokat patlattı yüzüne.</span></p>

      <p class="paragraf para-style-override-8"><span>Cem, ayağa kalktı ve “Yeter Bukre! Ne yapıyorsun sen!” diyerek kolunu tuttu.</span></p>

      <p class="paragraf para-style-override-8"><span>Bukre, “Aldatılan birinin yapması gerekenlerin onda birini bile yapmadım daha. Sana minnettarım Cem. Çok teşekkür ederim” dedi ve arkasına bakmadan çıktı mekândan. Geride Rüya’nın çığlıkları kaldı.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Bazen bindiği dolmuşta, bazen girdiği dükkânlarda duyuyordu onun şarkılarını. Kulaklarını tıkıyordu. Atıyordu kendini oradan dışarı. Bazen bir af</span><span>i</span><span>şte karşısına çıkıyordu yüzü, kafasını çevirerek geçiyordu önünden. Ne sesini duymak, ne de yüzünü görmek istiyordu. Kendini derslerine vermişti. Deli gibi ders çalışıyordu. Birkaç arkadaş edinmişti. Onlarla vakit geçiriyordu arada bir. Unutmuş gibi görünse de her şeyi, kendisine yapılan haksızlığı hazmedemiyordu.</span></p>

      <p class="paragraf para-style-override-8"><span>Sürekli bir şeylerle uğraşıyordu. Gezi, sinema, kitap, tiyatro, spor, kültürel faaliyetler... Boş kalmak istemiyordu. Boş kalırsa o boşluğu nelerin dolduracağını çok iyi biliyordu. Eline para geçtikçe alışveriş yapıyordu. Saçını kestiriyor, boyatıyor, şeklini değiştiriyordu. Neyse ki İzmir, yaralı ruhları saran bir şehirdi. İyi ki buradaydı. İstanbul’da olsaydı atlatmak daha zor olacaktı. Arada bir Selim geliyordu yanına. Bu zor günlerinde destek oluyordu ona. Her zamanki gibi... Bazen atlattığını düşünüyordu. Yine de çok emin değildi. Acaba gerçekten atlatabilmiş miydi yoksa ara mı vermişti acılarına... Bunu İstanbul’a dönünce daha iyi anlayacaktı.</span></p>

      <p class="paragraf para-style-override-8"><span>Okulun ikinci dönemi bitene kadar hiç gitmedi İstanbul’a... Ailesini ve Selim’i çok özlese de tuttu kendini. Gitmedi... Gidemedi. Ama sayılı günler çabuk geçmişti. Vizeleri de bitince, artık yuvaya dönmek gerekecekti. Bununla da baş etmeyi öğrenmeliydi.</span></p>

      <p class="paragraf para-style-override-8"></p>

      <p class="yildiz">***</p>

      <p class="paragraf para-style-override-8"></p>

      <p class="paragraf para-style-override-8"><span>Zor oldu İstanbul’a dönüş. Daha otogara iner inmez o kötü anılar üşüştü başına. Onunla oturdukları yer. Ellerini son kez tuttuğu masa... Bunlarla baş edemeyecek kadar güçsüz hissetti kendini. Hemen Selim’i aradı. “Selim gel beni buradan al. Kıpırdayamıyorum!” dedi. Selim her zamanki gibi koşup geldi yanına. Titriyordu Bukre. Sarsıla sarsıla...</span></p>

      <p class="paragraf para-style-override-8"><span>“Geçecek Yavru Kuşum...” dedi Selim. “Hepsini atlatacaksın. Yanındayım.”</span></p>

      <p class="paragraf para-style-override-8"><span>Eve geldiler. Şimdi daha iyiydi Bukre. Akşama doğru yeni planlarından bahsetti Selim. Onu bu sıkıntılardan biraz uzaklaştıracaktı. Bodrum’a gidecekler tatil yapacaklardı. Ama farklı bir tatil olacaktı bu. Bodrum’da her yıl verilen bir hizmetin gönüllü neferleri olacaklardı. Selim’in ağabeyinden ötürü bildiği bir oluşum vardı. Otistiklerin ve bedensel engellilerin tatil için getirildikleri bir yerde kalacaklar, onlara kitap okuyacaklar, hizmet edecekler, onları yüzdürecekler, yemeklerini yedirecekler ve temizliklerini yapacaklardı. İşte tatil buydu onlar için. Hemen isimlerini yazdırdılar bu iş için gönüllü arayan kuruluşa. Bu tatil gerçek bir tatil olacaktı. Ama daha zaman vardı. Ağustos ayında başlayacaktı bu tatil. Yurtdışından da gönüllüler gelecekti. Ve daha aylardan Hazirandı.</span></p>

      <p class="paragraf para-style-override-8"><span>Selim, taksitle bir araba almıştı. Boş günlerinde Bukre’yi gezdiriyordu. Cem’le gitmedikleri yerlere gidiyorlardı. Selim, Cem’i hatırlatacak her şeyden koruyordu Bukre’yi. Fakat yine de bazen bir şey istemeden de olsa karşılarına çıkıyor, Bukre yeniden sendeliyordu. Olsundu... Bu da geçecekti. Geçmeyen ne vardı ki...</span></p>

      <p class="paragraf para-style-override-8"><span>Bir ay sonra tatile gittiler. Planladıkları her şey yolunda gidiyordu. Bodrum tatili sonrası biraz daha kendine gelir gibi oldu Bukre. Ama şehre geri döndüğünde, bütün yıkımlar üstüne devrilmek için onu bekliyordu sanki...</span></p>
    </div>
  </div>
</body>
</html>
