<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1 //EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>&quot;SIFIR!&quot;.html</title>
		<link href="template.css" rel="stylesheet" type="text/css"/>
	</head>
	<body>
		<div id="x-SIFIR--.html" xml:lang="tr-TR">
			<div class="story">
				<p id="toc_marker-7" class="bolum-ismi-tek-satir"><span class="bolum-ismi" xml:lang="tr-TR" style="font-size:1em;">“Sıfır!”</span></p>
				<p id="toc_marker-7-1" class="bolum-ismi-2-satir"><span class="bolum-ismi" xml:lang="tr-TR" style="font-size:1em;">1999 - İstanbul</span></p>
				<p class="duz"><span class="duz" xml:lang="tr-TR" style="font-size:1em;">“Kapıyı aç!” </span></p>
				<p class="duz"><span class="duz" xml:lang="tr-TR" style="font-size:1em;">Deminden beri kapıyı yumrukluyorlar. Kalkıp kapıyı açmalıyım ama halsizim, hem de çok. Kıpırdayamıyorum. Öyle aniden duruvermiş, donakalmış gibi değil, zaten ömrümde bir kez olsun hareket etmemişçesine kıpırdamıyor, kıpırdayamıyorum. Pelte gibiyim. Kesif bir sisin içindeyim. Kâh yumuyorum gözlerimi, kâh açıyorum. Fark etmiyor nasıl olsa. Göz gözü görmüyor burada.</span></p>
				<p class="duz"><span class="duz" xml:lang="tr-TR" style="font-size:1em;">“Daha ne bekliyorsunuz. Açmıyor işte. Kırın kapıyı. Kırın!” </span></p>
				<p class="duz"><span class="duz" xml:lang="tr-TR" style="font-size:1em;">Bu sesi tanır gibiyim. Komşu kadınlardan biri olmalı. Acaba hangisi? Bu sefer ne pişirdiler acaba, ne getiriyorlar bize? Gene bir börek ya da tatlı, pilav ya da mantı... Bağıranın, komşu kadınlardan hangisi olduğunu çıkaramıyorum. </span></p>
				<p class="al-nt-" xml:lang="en-US"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">unutmak: </span><span class="dar-paragraf-duz" xml:lang="tr-TR" style="font-size:1em;">Göz temizliği.</span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">Korkunç bir gürültüyle kırılıyor kapı. Kapının kırılmasıyla birlikte, sayamayacağım kadar çok sayıda komşu kadın, birbirlerini ite kaka, canhıraş feryatlarla içeri doluşup, üzerime atılıyor.</span></p>
				<p class="duz"><span class="duz" xml:lang="tr-TR" style="font-size:1em;">Aynı anda havalanıyorum.</span></p>
				<p class="al-nt-" xml:lang="en-US"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">veda:</span><span class="dar-paragraf-duz" xml:lang="tr-TR" style="font-size:1em;"> “Niçin dönüp baktın Tanrı’nın gazabını çeken şehre?” diye karısına öfkeyle bağırdı Lût. “Neden baktın neyi geride bıraktığına? Söylesene, insan terk ettiği şeye neden dönüp bakar son bir defa?” Ama karısının taşlaşmış dudakları cevap veremedi bu zor sorulara.</span></p>
				<p class="alinti-ilk-paragraf"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">Havagazının sayesinde öyle şişmişim ki yusyuvarlak, tostoparlak olmuşum. Bu halimle tıpkı kocaman bir Sıfır’a benziyorum; bütün rakamlardan daha şişman olduğu halde, bütün rakamların arasında havadan hafif olan tek rakama. Seviniyorum. Mademki saya saya Sıfır’a vardım, varmakla kalmayıp Sıfır oldum, artık rahatlıkla gökyüzüne yükselebilir, bulutların üzerine çıkabilirim. </span></p>
				<p class="duz"><span class="duz" xml:lang="tr-TR" style="font-size:1em;">Önce yerden sadece bir karış yükseliyor ayaklarım. Sonra biraz daha havalanıp tavana yaklaşıyorum. Sanki suda yüzer gibi açıp kapıyorum kollarımı, bacaklarımı. Böyle yapa yapa, sağa sola hareket ederek, komşu kadınların ellerinden son anda sıyrılmayı başarıyorum. Çığlıkları bir an bile dinmiyor. Dengemi kaybetmemeye gayret ederek, teras kapısına yaklaşıyorum. Ayaklarım Be-Ce’nin sallanan sandalyesine değmediğine göre, artık yerden bir hayli yükselmiş olmalıyım. Kediyi görüyorum o an. Sırtındaki bütün tüyler kabarmış; bana bakıyor aşağıdan. El sallıyorum ona. Tıslıyor bana. Terasın kapısı her zamanki gibi ardına kadar açık. Perdeler, hayaletli ev filmlerinin perdelerine mahsus bir kıvraklıkla uçuşurken, aralarından sıyrılıp açık havaya çıkıyorum. Evden dışarı çıkıyorum, daha önce hiç çıkmadığım gibi. </span></p>
				<p class="duz"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">vitrin: </span><span class="dar-paragraf-duz" xml:lang="tr-TR" style="font-size:1em;">Bir mağazanın sattıklarını teşhir etmek için kullandığı cam kısım. </span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">Hayalifener Apartmanı’nın çatısıyla aynı hizadayım şimdi. Ayaklarım, bir ileri bir geri sallanıyor boşlukta. Yokuşu çıkanlara bakıyorum ve yokuşu inenlere. Buzda kayanlara bakıyorum ve alevlere yuvarlananlara. Yükseldikçe, önce yokuşun, sonra semtin ve derken şehrin tamamını görebiliyorum. Ve şehir bambaşka görünüyor böyle yukarıdan bakınca. Haşlanmış tavuk gibi lif lif dağılıyor mahalleleri, börek gibi katlarının arasındakileri yutuyor apartmanları, kötü pişmiş bir pilavın taneleri gibi inatla birbirine tutunuyor insanları. Şehre bakıyorum ve hiç mi hiç acıkmadığımı fark ediyorum. Öylesine tok ki karnım, yaşadığımdan şüphe duyuyorum. </span></p>
				<p class="duz"><span class="duz" xml:lang="tr-TR" style="font-size:1em;">Yılankavi sokaklarda sandukalarını kaptırmış evliyalara, solgun yüzlü kiliselerin haçlarına, huzurlu avluların şadırvanlarına, geceleri sundurmalarında cinlerin söyleştiği salaş evlere, ne zaman birini yabancılasalar sustasına basılmış çakı gibi fırlayan sokak köpeklerine, süprüntülerin arasında nevalesini arayanlara bakıyorum gökyüzünden. Gecenin aymazlığında yüreğini çaldırmaktan ölesiye korktuğu için kapılarına sürgü üstüne sürgü çeken ve her sürgüde biraz daha kendi içine kapanan, kendi ağırlığının üzerine abanan şehre bakıyorum. Bütün şehir çerden çöpten yapma bir kuş yuvası gibi görünüyor gözüme. İçinde yeni doğmuş milyonlarca kuş yavrusu var; hepsi de ölesiye aç. Ciyak ciyak bağırıyorlar gözleri açılmadığı için henüz neye benzediğini göremedikleri annelerine. Çiğ pembe gagalarından içeri atılan solucanlar, iki tiz çığlık arasında kısacık bir mola vermelerinden başka bir işe yaramıyor. Her gün aynı kalafat yerine çekilen emektar bir gemi gibi, her gece bu şirret açlığa çekiliyor şehir. Ve hiçbir zaman doymuyor.</span></p>
				<p class="duz"><span class="duz" xml:lang="tr-TR" style="font-size:1em;">Doğusu var bu şehrin ve Batısı. Ama insan bir kez havalanmayagörsün, bozuluveriyor pusulası; ne Doğu kalıyor ne de Batı. Şimdi sadece aşağısı ve yukarısı var benim için. Çünkü ben... </span></p>
				<p class="duz"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">yabancı: </span><span class="dar-paragraf-duz" xml:lang="tr-TR" style="font-size:1em;">Gözün daha evvel görmediği şey ya da kişi.... </span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">ben nihayet uçan balon olmuştum.</span></p>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">yaldızcılık: </span><span class="dar-paragraf-duz" xml:lang="tr-TR" style="font-size:1em;">1. Yaldızcının sanatı.</span></p>
				<p class="alinti-son-paragraf"><span class="dar-paragraf-duz" xml:lang="tr-TR" style="font-size:1em;">2. Bir şeyin kötü taraflarını örterek (örneğin, altın ya da gümüş tozlarıyla yaldızlamak suretiyle) onu, olduğundan daha güzel göstermek.</span></p>
				<p class="duz"/>
				<p class="duz"><span class="duz" xml:lang="tr-TR" style="font-size:1em;">Havagazıyla şişirilmiş kocaman bir uçan balonum ben. Ve her uçan balon gibi ben de, bir yalnız-çocuk’un gözbebeklerinde havalanırım. Yalnız-çocuklar, öteki çocukların aksine, gözlerini sık sık kendilerine çevirirler. Kendilerine bakmadıkları zamanlarda, ekseriya, ya başları önlerinde, gözleri yerde dolaşırlar ya da sırtüstü uzanıp gökyüzünü seyredalarlar. İşte bu sebepten, önce onlar fark edecektir beni. Ben gökyüzünde salındıkça, yeryüzünün muhtelif köşelerindeki yalnız-çocuklar işlerini güçlerini bırakıp mıhlanmış gözlerle seyredecektir seyrimi. Belki beni hemencecik görecekler görmesine de, kendilerinden başka yalnız-çocukların da aynı anda beni seyretmekte olabileceğini düşünmeyecekler. Varsın düşünmesinler. Ne de olsa bu, tek kişilik bir seyirdir. Uçan balonun seyri sadece tek seyircisi olan bir gösteridir. Niçin böyle olduğu zamanla öğrenilir.</span></p>
				<p class="duz"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">yalıngöz: </span><span class="dar-paragraf-duz" xml:lang="tr-TR" style="font-size:1em;">Gözkapağı olmayan.</span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">Evet, zamanla öğrenilir. Çünkü ömrü hayatında ilk defa bir uçan balon gören yalnız-çocuk öyle şaşırır, öyle heyecanlanır ki, onu hemen başkalarına göstermeye kalkışır. Tek başına keşfettiği bu güzelliği başkalarına göstererek, yalnızlığını savuşturabileceğini zanneder. Ya eve dönüp birilerini dışarı çağırır ya annesini kollarından çekiştirir ya da en yakındaki çocuklara seslenir. Ötekiler önce anlamazlar yalnız-çocuk’un ne dediğini; sonra, işaret ettiği noktaya bakarlar. Ama orada bir şey göremezler. Çünkü uçan balon, uçmuştur çoktan. Yoktur artık. Varmış da gitmiş gibi değil; sanki hiç var olmamışçasına yoktur. Yalnız-çocuk, uçan balonu göstermek için çağırdığı insanların yanında yarı mahcup, yarı kızgın kalakalır. Anlamıştır. Anlamıştır ki, bir uçan balondan gözümüzü ayırır ve sonra dönüp tekrar bakarsak, onu bıraktığımız yerde bulamayız. Demek ki, tam da gözünü ondan ayırdığı anda, ayırdığı noktada yok olmuştur uçan balon. Çünkü o, görüldüğü müddetçe var, görülmediği an yoktur.</span></p>
				<p class="duz"><span class="duz" xml:lang="tr-TR" style="font-size:1em;">Yalnız-çocuk bir daha bir uçan balon gördüğünde, onu kimseye göstermeye kalkışmayacaktır. Büyümüştür artık; tek başına keşfettiği bu seyir âleminin, tek başınalıktan kurtulmanın yolu olmadığını görecek kadar. O da bundan böyle sırlarını kendine saklar. Bir sonraki sefer, nefesini tutup gözlerini ayırmadan izler uçan balonun yükselişini. Pır pır eder yüreği. Kimseye anlatamayacaktır gördüklerini. Zira tek muhatabı gözdür bir uçan balonun yükselişinin; görmek ve görülmektir. Dile getirildikçe aşınır; onu tarif etmeye yeltenen her kelime hızından bir şeyler eksiltir âdeta. Sanki balon değil, sessiz bir ahittir gökyüzünde uçan. Balon uçar, çocuk bakar; çocuk bakar, balon uçar. Derken, gökyüzünün atlas kapısından geçiverir balon. Yok olur. Yalnız-çocuk bozulur. Çünkü hiç mi hiç ayırmamıştır gözlerini; bırakmamıştır hayali ipin ucunu, hayal ipinin ucunu. Gene de gitmiştir uçan balon. Görülmediği için değil, görüldüğü halde kaybolmuştur gözden. İşte o zaman yalnız-çocuk bir şeyi daha anlar. Anlar ki, her daim kendi sonunun peşi sıra gider zaman. Ve bu sebepten işte, eninde sonunda, her uçan balon patlar ve gün gelir, her sır kendini gammazlar.</span></p>
				<p class="duz"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">yaşam: </span><span class="dar-paragraf-duz" xml:lang="tr-TR" style="font-size:1em;">Yaşamı görmek için, ayna tutarız ağzımıza. Yaşamı göremesek bile, yaşadığımızı biliriz ayna buharlanınca.</span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">İşte nihayet, hep olmak istediğim şey olabildim. Artık bir uçan balonum ben. Her uçan balon gibi ben de, bir yalnız-çocuk’un gözbebeklerinde havalanırım. Topu topu göz açıp kapayıncaya kadar sürdürebilirim semavi seyrüseferimi. Ve her uçan balon gibi ben de, bir mucize sayılırım. Çünkü hem durmadan tıkınıp tıka basa gaz yutmuşum, hem de hâlâ havadan hafif kalabiliyorum. Üstelik, istesem daha, daha da fazla yer, daha da fazla şişebilirim ama gene de zerre kadar ağırlaşmadan, gökyüzünde süzülebilirim. Bu halimle ben, bütün şişmanların özlemi, hep olmak istedikleri şeyim. </span></p>
				<p class="duz"><span class="duz" xml:lang="tr-TR" style="font-size:1em;">Öyle güzel ki uçmak... Öyle güzel ki tüyden hafif, uçurtmadan serseri, buhardan oynak, toz zerresinden kıvrak, kar tanesinden savruk olabilmek gök kubbede. Niyetim daha, daha da yükseklere çıkmak. Niyetim gıpgri gökyüzünde fersah fersah yükselip sapsarı güneşin gölgesine değerek, bembeyaz bulutların üzerine çıkıp bağdaş kurmak ve bir de oradan bakmak dünyaya. Çünkü bilmek istiyorum, aşağıda olup biten her şey görülüyor mu buradan bakıldığında? Merak ediyorum, arka bahçelerde sırlanmış sırlar, işlenmiş kabahatler, yarım kalmış oyunlar kaydediliyor mu satır satır, kelime kelime? Bilmek istiyorum, bir mahremiyeti var mı insanoğlu-insankızının, insan olmanın? Ara sıra da olsa, gözlerden kaçabileceğimiz, görülmekten kurtulabileceğimiz gececil bir an, karanlık bir nokta, kadit bir boşluk, belirsiz bir yırtık, ufacık bir çatlak, önemsiz bir kaçak... hani sanki, bit ısırmış, kene yapışmış, tırtıl kemirmiş, sülük emmiş, güve yemiş, gökten düşen üç elmanın birinden kurt çıkıvermiş kadar küçük, küçücük bir mahremiyet var mı bu seyirlik dünyada.</span></p>
				<p class="duz"><span class="duz" xml:lang="tr-TR" style="font-size:1em;">Az kaldı. Bulutlar yakın. Birkaç karış daha yükseldiğimde, başım bulutlara değecek. Sonra biraz daha yükseleceğim ve işte o zaman, yani nihayet, merak ettiklerimin cevabını öğrenebileceğim. Birazdan göreceğim hakikati ya da hakikat birazdan görünür olacak. </span></p>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">yay: </span><span class="dar-paragraf-duz" xml:lang="tr-TR" style="font-size:1em;">Ölüm mahkûmlarını öldüren kılıcı toprağa gömerlermiş bir müddet. Gördüklerini unutsun diye. Aynı işi yapan yay ise muhakkak kırılırmış. Gördüklerini unutmayı başaramadığı için en iyisi onu kırmakmış.</span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">Aniden, bir çift pörtlek gözle göz göze geliyorum. Merakla bakıyor bana. Ne olduğumu, burada ne aradığımı, niye bu kadar tuhaf olduğumu anlamaya çalışıyor. Yadırgıyor beni. Buraya ait olmadığımın farkında. Ben bir yabancıyım bu katmanda. Burası en son ait olabileceğim fotoğraf karesi; o da bunun farkında. Pörtlek gözlerin sahibi yırtıcı bir kuş. Onu başka zaman, yani aşağıdan bakarken görseydim, güzel bulabilirdim; ama şimdi, burada karşılaşınca, son derece çirkin görünüyor gözüme. Geçip gitmesini bekliyorum, ama peşimden ayrılmıyor. Kesik kesik sesler çıkararak, durmadan gaklıyor. Sesi berbat, ürpertici. Ve aniden, bilmem neden, saldırıya geçiyor. Gagası sivri, gagası çiğ et pembesi, gagası delip geçiyor beni.</span></p>
				<p class="duz"><span class="duz" xml:lang="tr-TR" style="font-size:1em;">Bir uçan balonum ben. Sönüyorum şimdi. Havalandıkça hava kaçırıyorum. İçime aldığım havayı, içine karıştığım havaya veriyorum. Gövdem, üzerine inen sineklikten kıl payı kurtulup sersemlemiş bir sinek gibi vızırdaya vızırdaya, bir oraya bir buraya savruluyor havada. Eğer aşağıdan bana bakan bir yalnız-çocuk varsa şu anda, gözden kaybolmak üzere olduğumun farkındadır herhalde. Ama zaten bu kadar seyretmek yeter. Zaten daha fazla görülmek istemem. Çünkü mahremdir hayat. Ve mahrem olan her şey gibi, bazı bazı ırak kalabilmelidir gözden, gözlerden. Daha fazla dayanamayacağım. Patlıyorum.</span></p>
				<p class="duz"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">yılanın ayağı: </span><span class="dar-paragraf-duz" xml:lang="tr-TR" style="font-size:1em;">“Şu hayatta yılanın ayağını görmeye bak. Yılanın ayağını gören muhakkak cennete gider” dedi nine torununa. “İyi de, yılanın ayağı yoktur ki?” dedi torun ninesine. Kırgın gözlerle baktılar birbirlerine.</span></p>
				<p class="duz-ilk-paragraf"><span class="duz" xml:lang="tr-TR" style="font-size:1em;">Patlıyorum. Daha fazla dayanamayacağım. </span></p>
				<p class="duz"/>
				<p class="alinti-ilk-paragraf"><span class="dar-paragraf-bold" xml:lang="tr-TR" style="font-size:1em;">Zümrüdüanka: </span><span class="dar-paragraf-duz" xml:lang="tr-TR" style="font-size:1em;">Gücünü ve güzelliğini hiç görülmemiş, ama hep görülmek istenmiş olmasından alan efsanevi kuş. </span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">“Yetti be! Yola çıktığımızdan beri birkiüçbirkiüçbirkiüç... Ne bu ya? Fenalık geldi. Devamı yok mu bu rakamların? Bana bak, eğer doğru dürüst sayacaksan, tamam, say. Yok eğer böyle takılıp kalacaksan sus. Sus bakiiim!”</span></p>
				<p class="duz"><span class="duz" xml:lang="tr-TR" style="font-size:1em;">Derin bir sessizlik oluyor dolmuşta. Herkes put gibi durmuş, şaşkınlıkla bana bakıyor. Kimse kıpırdamıyor, gözünü dahi kırpmıyor. Bir an her şey donuyor. Her şey, tam da bütün gözler üzerime çevriliyken donup kalıyor. Kızardığımı hissediyorum. Ter basıyor. Şoförün gözleri dikiz aynasından bana bakıyor. Öndeki tek koltukta oturan genç adam, tamamen arkasına dönüp suratına abartılı bir hayret ifadesi takınmış, kollarını birbirine kavuşturup gözlerini üzerime dikmiş, öylece duruyor. Galiba niye böyle durup dururken bağırdığımı açıklamamı bekliyor. Arka sıradakilerin yüzlerini göremiyorum, ama bakışlarını hissedebiliyorum. İki ev hanımı, kelli felli emlakçı ve mühim bir randevuya yetiştiği her halinden belli olan cam kenarındaki adam da dikkatle beni süzüyorlar. Benimle aynı sırada oturan liseli kızla, hele hele çocuğun annesiyle göz göze gelmemek için başımı hiç oynatmıyorum. Gene de göz ucuyla görebiliyorum onları, bana baktıklarını. </span></p>
				<p class="duz"><span class="duz" xml:lang="tr-TR" style="font-size:1em;">Dikiz aynasının altında asılı olan lepiska saçlı oyuncak bebeğin tek gözünde kırmızı bir ışık yanıyor. Anlaşılan benim aniden bağırmamla, şoförün frene basması bir olmuş. Şimdi oyuncak bebeğin gözündeki kırmızı ışık da, dolmuştaki herkes ve her şey gibi öylece durmuş bana bakıyor. Boncuk boncuk ter birikiyor alnımda. Bunalıyorum. Neyse ki bu dehşetengiz an fazla sürmüyor. Önce şoför toparlanıyor. Bir yandan, dikiz aynasından bana bakmaya devam ederek, dolmuşu çalıştırıyor. Yola devam ediyoruz.</span></p>
				<p class="duz"><span class="duz" xml:lang="tr-TR" style="font-size:1em;">Şoförden sonra ilk toparlanan öndeki tek koltukta oturan genç adam oluyor. Açıklamamı beklemekten vazgeçip önüne dönüyor. Kendi aralarında fısıldaşmaya başladıklarına bakılırsa, arkadaki ev hanımları da o ilk şaşkınlıklarını üzerlerinden atmış durumdalar. Bu esnada, yanımda oturan kadın da huzursuz huzursuz kıpırdanmaya başlıyor. Çocuğunu kucağına bastırıp benden mümkün olduğunca uzak tutmaya çalışıyor. Çocuğa gelince... Pörtlek-gözlü çocuk, ben bağırır bağırmaz, korkuyla annesine sarılıp, yüzünü annesinin paltosuna gömmüş ve öylece kalakalmıştı. Şimdi o da yavaş yavaş kafasını oradan çıkarıyor. </span></p>
				<p class="duz"><span class="duz" xml:lang="tr-TR" style="font-size:1em;">Kafasını çıkarıyor, bana bakıyor ve önce üzgün bir ses çıkarıp içini çekiyor, sonra dudaklarını sarkıtıp daha da üzgün bir ses çıkarıyor ve derken aniden, feryadı basıyor. Aynı anda, hem annesi hem de dolmuştaki bütün yolcular onu teselli etmek için atılıyor. Şimdi herkes hep bir ağızdan “Ağlama canım, ağlayacak bir şey yok, geçti işte” gibi laflar sıralıyor. Bir ara şoför yan dönüp tek eliyle direksiyonu tutarken, tek eliyle de suratına garip şekiller vermeye çalışarak çocuğu güldürmeye teşebbüs ediyor. Başaramayacağını anlayınca, tekrar önüne dönüp dikiz aynasından bana kötü kötü bakıyor. Benimse tek yaptığım, şıpır şıpır terlemek. </span></p>
				<p class="duz"><span class="duz" xml:lang="tr-TR" style="font-size:1em;">Artık dolmuştaki herkesin ondan yana olduğunu anlamış bulunan pörtlek-gözlü çocuk daha da beter ağlamaya başlıyor. Bağıra çağıra, hıçkıra hıçkıra, tepine tepine ağlıyor. O ağladıkça beynim zonkluyor, sinirden elim ayağım titriyor. Söylemiştim, şişmanlık beni sinirli biri yapıyor.</span></p>
				<p class="duz"><span class="duz" xml:lang="tr-TR" style="font-size:1em;">Müsait bir yerde iniyorum.</span></p>
				<p class="duz"/>
				<p class="duz-ilk-paragraf"><span class="duz" xml:lang="tr-TR" style="font-size:1em;">Yürümeye başlıyorum. Gövdemin itirazlarına aldırış etmeden ağır ağır yokuşu tırmanıyorum. Hava iyice kararmış, vakit bir hayli geç olmuş. Dolmuştaki yolculuğun ne kadar sürdüğünü kestiremiyorum. Zaten artık zamanla uğraşmıyorum. Üşüyorum. Bu gece kar soğuğu var. Eve yaklaştıkça ortalıkta bir gariplik seziyorum. Ortalık... sanki, fazla hareketli. Bu saatlerde hep tenha olan sokaklar nedense kıpır kıpır, cıvıl cıvıl. Az ileride, bir sürü insan toplanmış. Sokağa bakan bütün evlerin ışıkları yanıyor, pencereleri ardına kadar açık. Konu komşu balkonlarda toplaşmış, camlardan sarkmış. Kalabalığın olduğu yere yaklaştıkça ciyak ciyak sesler çalınıyor kulağıma. Birileri koştura koştura yanımdan geçip o tarafa seğirtiyor. Orada her ne gösteriliyorsa, belli ki kimse gösteriyi kaçırmak istemiyor.</span></p>
				<p class="duz"><span class="duz" xml:lang="tr-TR" style="font-size:1em;">Seyirlik bir dünya bu. </span></p>
				<p class="duz"><span class="duz" xml:lang="tr-TR" style="font-size:1em;">Görmeye ve görülmeye dair. </span></p>
				<p class="duz"><span class="duz" xml:lang="tr-TR" style="font-size:1em;">Biraz sonra, meraklı kalabalığın içinde kendime bir yer bulabildiğimde, herkesin gördüğünü görüyorum ben de. Sokağın ortasında, sokak lambasının altında, pazen gecelikli, ponpon terlikli, elli yaşlarında bir kadın bağıra çağıra göbek atıyor. Hallerinden kadının yakın akrabaları oldukları anlaşılan birtakım pijamalı gecelikli insanlar, çimdire çimdire çekiştire çekiştire yalvar yakar eve sokmaya çalışıyorlar kadını. </span><span class="italik-1" xml:lang="tr-TR" style="font-size:1em;">“Eve girsin de istediği kadar bağırsın çağırsın. Eve girsin ki, konu komşu görmesin. Başkalarının duyması mühim değil, yeter ki görmesinler.”</span></p>
				<p class="duz"><span class="duz" xml:lang="tr-TR" style="font-size:1em;">Aile fertleri kadını çekiştire çekiştire kalabalığın gözü önünden uzaklaştırmaya çalışıyor. Kalabalık ise, ne görebilirse kâr saydığından, soluğunu tutmuş pür dikkat seyrediyor.</span></p>
				<p class="duz-son-paragraf-2"><span class="duz" xml:lang="tr-TR" style="font-size:1em;">Soluğumu tutup pür dikkat seyrediyorum.</span></p>
				<p class="duz-sagdan-blok-altta-bosluk-2"/>
			</div>
		</div>
	</body>
</html>
