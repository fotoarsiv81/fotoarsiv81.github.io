<html xmlns="http://www.w3.org/1999/xhtml">
	<head>
		<title>EK.html</title>
		<link href="template.css" rel="stylesheet" type="text/css"/>
	</head>
	<body>
		<div id="EK.html" xml:lang="tr-TR">
			<div class="story">
				<p class="Normal para-style-override-2" xml:lang="en-US"/>
				<p class="baslik-3-copy"><span class="serifsiz-baslik" xml:lang="tr-TR">Söyleşi</span></p>
				<p class="alinti-ilk-paragraf-X"><span class="dar-paragraf-bold-italik" style="font-size:1em;" xml:lang="tr-TR">Mahrem</span><span class="dar-paragraf-bold" style="font-size:1em;" xml:lang="tr-TR"> çok ilginç bir kurguya sahip. Hem fantastik öğeler barındırıyor hem günümüz İstanbulu’ndan Çarlık Rusyası’na, Osmanlı’nın son dönemlerine kadar uzanan tarihsel bir süreci kapsıyor. Romanı yazarken önceden zihninizde bir kurgu oluyor mu, yoksa kendinizi kalemin akışına mı bırakıyorsunuz?</span></p>
				<p class="alinti"><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR">’i yazarken kendimi tamamen yazının akışına bıraktım. Romana başlarken nasıl biteceğini bilmiyordum, sezgilerimle ilerledim. Okuru şaşırtan her dönemeç yazarken beni de şaşırttı diyebilirim. Romanlarım çok odalı, çok katlı binalara benziyor. Özellikle de </span><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR">. Farklı okurlar farklı kapılardan geçerek binayı dolaşıyor. Bu esnekliği seviyor ve önemsiyorum. Anlattığım her ayrıntı için araştırma yaptım ve her karakteri severek yazdım. Onları yargılamak yerine hüzünlerini ve sevinçlerini hissetmeye çalıştım. Karakterlerimi yüreğimde hissediyorum. Onlara tepeden bakmıyorum. Yazarlık bir nevi aktörlük gibi. Yazarken tek tek tüm karakterlerin hallerine bürünüyorum. </span></p>
				<p class="alinti-ilk-paragraf"><span class="dar-paragraf-bold" style="font-size:1em;" xml:lang="tr-TR">Bugünden geriye baktığınızda </span><span class="dar-paragraf-bold-italik" style="font-size:1em;" xml:lang="tr-TR">Mahrem</span><span class="dar-paragraf-bold" style="font-size:1em;" xml:lang="tr-TR">’i nasıl değerlendiriyorsunuz?</span></p>
				<p class="alinti"><span class="dar-paragraf-duz" style="font-size:1em;" xml:lang="tr-TR">En deli romanım. Enerjisi en çılgın. Çok özel bir yeri vardır benim için. Akıl ve düz mantıkla değil, sezgiyle ve tutkuyla yazmanın güzelliğini bana öğreten kitap. Aslında tüm kitaplarımı yan yana koyup baktığımda çok farklı buluyorum her birini. Çünkü her birini yazarken ben farklı bir insandım. Hayat daima öğrenmek demek. Yazarlık da öyle. Sürekli yolculuk. Tek bir limana demir atıp kalmayı sevmiyorum. Kendimi tekrar etmek istemiyorum. Kendimi yaptığım işe, anlattığım hikâyeye veriyorum. </span><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR">’i yazarken cüce, şişman kadın, hatta Keramet Mumi Keşke Memiş Efendi benimle beraber aynı evde yaşadılar. </span></p>
				<p class="alinti-ilk-paragraf"><span class="dar-paragraf-bold-italik" style="font-size:1em;" xml:lang="tr-TR">Aşk</span><span class="dar-paragraf-bold" style="font-size:1em;" xml:lang="tr-TR">’ın büyük kitlelere ulaşmasında 40 Kural’ın da payı var. </span><span class="dar-paragraf-bold-italik" style="font-size:1em;" xml:lang="tr-TR">Mahrem</span><span class="dar-paragraf-bold" style="font-size:1em;" xml:lang="tr-TR">’deki Nazar Sözlüğü de sanki bu tarzın ilk sinyallerini veriyor. Çok can alıcı metinler barındırıyor; okur tarafından da çok beğenildi. Ana metnin yanı sıra, akışa hizmet eden bağımsız başka bir metin daha yaratmak konusunda ne düşünüyorsunuz? </span></p>
				<p class="alinti"><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR">’deki Nazar Sözlüğünü severek yazdım, çok emek verdim. Maddeler kısa kısa ama bazen kısa yazmak uzun yazmaktan zordur. Okurlardan ayrı bir ilgi gördü. Bu sözlüğü romandan ayrı bir şekilde ele alıp okuyanlar, hatta yeni maddeler ekleyerek sürdürenler oldu. Bunlar beni mutlu ediyor. Roman içinde pencereler açtım bu sözlükle. O pencerelerden başka başka dünyalar göstermek istedim. Modern insanın hayatı görmek ve görülmek üstüne kurulu. Buna eleştirel bir bakış var romanda ve sözlükte. </span></p>
				<p class="alinti-ilk-paragraf"><span class="dar-paragraf-bold" style="font-size:1em;" xml:lang="tr-TR">Okurlarınızın </span><span class="dar-paragraf-bold-italik" style="font-size:1em;" xml:lang="tr-TR">Mahrem</span><span class="dar-paragraf-bold" style="font-size:1em;" xml:lang="tr-TR">’le ilişkisi nasıl oldu?</span></p>
				<p class="alinti"><span class="dar-paragraf-duz" style="font-size:1em;" xml:lang="tr-TR">Beni öteden beri okuyan, tüm kitaplarımı bilen kemik bir okur kesimi var. Öyle her şeyi kolay kolay beğenmezler. Bunların içinde bir kesim var ki, “En sevdiğim romanınız </span><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR">, benim için onun yeri apayrı” diyorlar. Açıkçası eşim de onlardan. </span><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR">’den sonra yazdığım hiçbir kitabı o kadar sevmemesi bazen nefsime ağır gelse de, romanla olan bağına kıymet veriyorum. Bir yazar olarak beni en çok sevindiren şey okur profilimin çeşitliliği. Birbirine benzemeyen, farklı yaşam tarzlarından insanlar okuyor romanlarımı. Sosyal demokrat olandan muhafazakârına, sol görüşlüsünden Kemalistine, gencinden yaşlısına.... Buna önem veriyorum çünkü Türkiye’de bu tür kaynaşmalara ihtiyacımız olduğunu düşünüyorum. Kimseyi dışlamamaya özen gösteriyorum. Herkese “birey” olarak bakıyorum ve kendimi de herhangi bir kesimin yazarı olarak görmüyorum. Bence edebiyat ve sanat insanları ortak paydalarda, ortak hayallerde buluşturmalı. Benim işim hikâye anlatmak. Ve hikâyeler hepimizin. </span></p>
				<p class="alinti-ilk-paragraf"><span class="dar-paragraf-bold" style="font-size:1em;" xml:lang="tr-TR">Son olarak klasik bir soru. Neden yazıyorsunuz?</span></p>
				<p class="alinti-son-paragraf"><span class="dar-paragraf-duz" style="font-size:1em;" xml:lang="tr-TR">Yazıyorum çünkü harflerle nefes alıyorum. Yazıyorum çünkü hayatla kurduğum bağ yazıdan, hayallerden, hikâyelerden geçiyor. Ve yazıyorum çünkü hayal ve hikâyeler âlemini şu yaşadığımız hayattan daha hakiki, daha sahici, daha renkli buluyorum. </span></p>
				<p class="alinti-son-paragraf-X"><span class="dar-paragraf-duz" style="font-size:1em;" xml:lang="tr-TR">Teşekkür ederim. Sevgiyle... Ruhdaşlıkla... </span></p>
				<p class="baslik-3-copy"><span class="serifsiz-baslik" xml:lang="tr-TR">Görüşler</span></p>
				<p class="alinti-ilk-paragraf-X"><span class="duyuru-baslik" style="font-size:1.2em;" xml:lang="tr-TR">Modernitede sergileniş </span></p>
				<p class="alinti-ilk-paragraf"><span class="dar-paragraf-duz" style="font-size:1em;" xml:lang="tr-TR">Elif Şafak’ın üçüncü romanı </span><span class="dar-paragraf-italik-1" style="font-size:1em;" xml:lang="tr-TR">Mahrem</span><span class="dar-paragraf-duz" style="font-size:1em;" xml:lang="tr-TR"> geçen ay çıktı. </span><span class="dar-paragraf-italik-1" style="font-size:1em;" xml:lang="tr-TR">Mahrem’</span><span class="dar-paragraf-duz" style="font-size:1em;" xml:lang="tr-TR">de iç içe geçmiş bir kurgulama var. Belli ki yazarımız, çok uğraşmış. Basit ve sıradan olanı değil, güç olanı çözmeye yönelmiş. Hikâye anlatma düzleminde bir önceki romanı gibi geleneğe el uzatıyor. Sözcük düzlemindeki dilin bilinçli kullanımı yine biçemin ana özelliği olarak karşımıza çıkıyor. </span></p>
				<p class="alinti"><span class="dar-paragraf-duz" style="font-size:1em;" xml:lang="tr-TR">Modernitenin ve bizim toplumumuzun kadınla ilişkisi, kadına bakışı diyebileceğimiz bir izlekte, sergileniş ile ilintili bir içerikle karşılaşıyoruz bu kez. Görmeye, görülmeye dair bir roman olarak tanımlanmasının ana nedeni bu kanımca. Yalnızca, şişman genç bir kadının –ya da öteki sıradışı kadınların– toplumsal konumunun huzursuzluğu değil bu sergilenişin altında yatan. Olduğu gibi moderniteye, bizim modernitemize de ilişkin bir çözümleme, sorgulama. </span></p>
				<p class="alinti"><span class="dar-paragraf-duz" style="font-size:1em;" xml:lang="tr-TR">Bu kez, –edebiyatımızda çok seyrek gördüğümüz– küçük küçük tuzaklar var romanın içinde. Metnin içinde yer alan, okuma sürecindeki bu tuzaklar, bir bakıma, İstanbul’un eski semtlerinden biri olan Cihangir’deki günlük yol alışlarımızda karşılaşacağımız önemli ayrıntılara denk düşüyor. </span></p>
				<p class="alinti"><span class="dar-paragraf-italik-1" style="font-size:1em;" xml:lang="tr-TR">Mahrem’</span><span class="dar-paragraf-duz" style="font-size:1em;" xml:lang="tr-TR">i okuduktan sonra bir de bu gözle Cihangir’i dolaştım. Bazı göstergeleri tam bulamadığımı da itiraf edeyim. Örneğin Hayalifener Apartmanı’nı; gerçi bulmam da şart değil ya... Cihangir ve göstergeleri benim saptamam. Bir başka okurun farklı olabilir. Yazarınki de bir başka olabilir ya da tüm bunlar bir başka semt için de geçerli olabilir. Ama yanıldığımı hiç sanmıyorum! </span></p>
				<p class="alinti"><span class="dar-paragraf-italik-1" style="font-size:1em;" xml:lang="tr-TR">Şehrin Aynaları’</span><span class="dar-paragraf-duz" style="font-size:1em;" xml:lang="tr-TR">ndaki lanetlenme, bu kez de karşımıza bir başka boyutuyla çıkıyor. Bunları romanın sürprizleri olarak okura bırakıyorum. Kadın ile erkek arasındaki ilişkiyi, bir önceki romanda olduğu gibi, modern anlatının evrenini parçalayarak, belki de tersyüz ederek ya da alışılmadık bir biçimde sunarak diyelim, yine bir karnaval dünyasının/evreninin içine oturtuyor. </span></p>
				<p class="alinti"><span class="dar-paragraf-duz" style="font-size:1em;" xml:lang="tr-TR">Romanın dördüncü sayfasında bir ithaf var: Be-Ce için. Romanın hemen başında şişman genç kadının sevgilisinin Be-Ce olduğunu okuduğumda, uslamlamam beni, daha bunun kim, nasıl biri olduğunu –hatta başta cinsiyetinin ne olduğunu bile– düşünmeden, A-B-C’ye, alfabe sıralamasına, dolayısıyla Elif’in kendisine götürdü. Böylece, şişman genç kadın, Be-Ce, yazar, anlatıcı arasında parçalanmış bir düzlem/düzlemler ortaya çıktı. Bundan sonrası, yukarıda da dediğim gibi okurlar için bir sürpriz, bir oyun olsun!</span></p>
				<p class="alinti"><span class="dar-paragraf-duz" style="font-size:1em;" xml:lang="tr-TR">Elif Şafak, iki romanından anlaşıldığına göre kolay kolay vazgeçemeyeceği ve romanımızda pek görülmeyen karnavallaştırma, karnaval dünyası (evreni, atmosferi) oluşturma ile biçeminin ana öğesi olan, en eski anlatı metinlerinden, Dede Korkut’lardan, </span><span class="dar-paragraf-italik-1" style="font-size:1em;" xml:lang="tr-TR">Binbir Gece Masalları</span><span class="dar-paragraf-duz" style="font-size:1em;" xml:lang="tr-TR">’ndan uzanıp gelen hikâyeci özellikleriyle öne çıkıyor. </span></p>
				<p class="alinti-son-paragraf"><span class="dar-paragraf-duz" style="font-size:1em;" xml:lang="tr-TR">Bunların yanı sıra –parça parça da olsa– modernitenin sorgulanmasıyla, belki de bundan kopuk düşünmediği kenti, yani İstanbul’u ele alışıyla da önce çıkıyor. Böylece, büyük bir olasılıkla medyamızın ilgilenmeyeceği –ilgilenmemesi isabet olur aslında– yeni bir romancı ortaya çıkıyor...</span></p>
				<p class="duz-sagdan-blok-altta-bosluk-3"><span class="dar-paragraf-duz" style="font-size:0.95em;" xml:lang="tr-TR">Atilla Birkiye, </span><span class="dar-paragraf-italik-1" style="font-size:0.95em;" xml:lang="tr-TR">Cumhuriyet, </span><span class="dar-paragraf-duz" style="font-size:0.95em;" xml:lang="tr-TR">28 kasım 2000</span></p>
				<p class="duz-sagdan-blok-altta-bosluk-3"/>
			</div>
		</div>
	</body>
</html>