<html xmlns="http://www.w3.org/1999/xhtml">
	<head>
		<title>5-9.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-9.html" xml:lang="tr-TR">
			<div class="Basic-Text-Frame-1">
				<p class="arabaslik-orta para-style-override-15" id="toc_marker-2-9" xml:lang="en-GB"><span class="kisim-baslik" style="font-size:1.08em;">9</span></p>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"><span class="metin char-style-override-11" xml:lang="tr-TR">Belki milyonlarca kuş vardı havada. Kanat çırpıyor, dönü­yor, birbirlerine karışıyor, sonra tekrar açılıyor, V </span><span class="metin char-style-override-11" xml:lang="tr-TR">şek­linde uçuyor, aniden geri dönüyor ve düzensiz sürüler oluş­turuyorlardı. Uzak diyarlara göç eden, denizler, ovalar, ülke­ler aşan kuşlardı bunlar. Okyanusu geçerken bir noktaya geli­yor, birbirlerine karışarak dönüp duruyorlardı. Ortalık ciyak ciyak kuş sesinden geçilmiyordu. Neredeyse bütün dünyayı dolduracak kadar büyüktü bu sesler. Ağlıyor, haykırıyor, he­sap soruyor ve çaresizliklerini duyuruyorlardı birbirlerine.</span></p>
				<p class="metin"><span class="metin char-style-override-11" xml:lang="tr-TR">“Ada nerede?” diye soruyorlardı. “Adamız nerede? Uzun mesafeleri aşarken, hep bu adada konaklar dinlenirdik, atala­rımız da böyle yapardı. Ama şimdi adamız yok. Nereye ine­ceğiz, nereye konacağız?”</span></p>
				<p class="metin"><span class="metin char-style-override-11" xml:lang="tr-TR">“Ada yok olmuş. Bu durumda devam etmemize olanak yok. Kıyıya kadar gidemeyiz.”</span></p>
				<p class="metin"><span class="metin char-style-override-11" xml:lang="tr-TR">Ben bu konuşmaları anlıyordum ve bu hiç de tuhafıma gitmiyordu. Hatta o güne kadar neden martıların konuşma­larına dikkat etmediğime şaşırıyordum. Eskiden beri onların dilini biliyormuş gibiydim.</span></p>
				<p class="metin"><span class="metin char-style-override-11" xml:lang="tr-TR">Binlerce kuş birbirine karışarak, ciyaklayarak dönüp dur­dular gökyüzünde. Dönüp durdular, dönüp durdular; yorgun kanatlarını kıpırdatamayacak hale geldiler. Orada bir ka­ra parçası bulup dinlenmeleri, okyanusun kalan kısmını aşa­cak gücü toplamaları gerekiyordu ama binlerce yıldır kon­dukları, genetik kodlarına bilgi olarak kayıtlı olan ada yok olmuştu işte. Belki de bir depremle denizin dibine batmıştı. Döndüler, döndüler, döndüler, giderek yavaşladılar, giderek alçaldılar. Sonra içlerinden biri, gümüş sırtlı bir martı deni­ze doğru müthiş bir dalış yaptı. Öteki kuşların şaşkın bakış­ları altında çok sert bir biçimde çarptı denizin ayna gibi yü­zeyine. Ve öldü!</span></p>
				<p class="metin"><span class="metin char-style-override-11" xml:lang="tr-TR">Diğerleri biraz daha ciyaklayarak döndüler, sonra bir mar­tı daha kendini denize çakarak intihar etti. Sonra biri daha, biri daha, biri daha!..</span></p>
				<p class="metin"><span class="metin char-style-override-11" xml:lang="tr-TR">Gün batımına kadar gökyüzünde daire oluşturarak uçan binlerce kuşun hepsi intihar etti. Denizin yüzü, dalgalarla sal­lanan kuş ölülerinden görünmez oldu.</span></p>
				<p class="metin"><span class="metin char-style-override-11" xml:lang="tr-TR">Ondan sonra ortalığı derin bir sessizlik kapladı. Dünyanın sonu gelmiş gibi oldu.</span></p>
				<p class="metin"><span class="metin char-style-override-11" xml:lang="tr-TR">İşte rüyanın tam burasında soluk soluğa uyandım. Bir ko­lu ve bacağı üstümde olan Lara uyandığımı hissetti, başını kaldırarak, “Ne oldu?” diye sordu. “Azrail yoklamış gibisin tatlım. Sakinleş. Rüya mı gördün?”</span></p>
				<p class="metin"><span class="metin char-style-override-11" xml:lang="tr-TR">“Evet!” dedim ve rüyayı bütün ayrıntılarıyla Lara’ya an­lattım. “Adamız yok olmuştu!” dedim. “Denizin dibine bat­mıştı; bu yüzden göçmen kuşlar binlerce yıldır yaptıkları gi­bi açık denizi aşarken, ayak basacak bir yer bulamadılar. Birer birer intihar ettiler, deniz hepsini yuttu.”</span></p>
				<p class="metin"><span class="metin char-style-override-11" xml:lang="tr-TR">Lara başımı okşayarak sakinleştirdi beni, “Hayal meyal böyle bir şey hatırlıyorum” dedi. “Galiba eski denizcilerden biri görmüş bu olayı.” Lara’nın da sözünü ettiği bu olaya iliş­kin bilgi, demek ki bilinçaltıma takılıp kalmıştı; adamızla ilgi­li bir kehanet değildi, bir yerde okuduğum ilginç bir olaydı.</span></p>
				<p class="metin"><span class="metin char-style-override-11" xml:lang="tr-TR">Kalkıp yasemin kokularının iyice aygın baygın hale getir­diği bahçeye çıktık. Birer adaçayı içtik ama ne yapsak olmu­yordu, sakinleşemiyorduk. Ertesi sabah olacaklarla ilgili müthiş bir tedirginlik içindeydik.</span></p>
				<p class="metin"><span class="metin char-style-override-11" xml:lang="tr-TR">Yazar haklıydı; onun, “Oyun daha yeni başlıyor!” derken ne kastettiğini düşünmek bile istemiyordum.</span></p>
				<p class="metin"><span class="metin char-style-override-11" xml:lang="tr-TR">Oysa fıstık toplama mevsimi gelmişti. O günlerde ağaçları heykel gibi budama, evlere ne kadar yaklaşılacağı talimatı, ge­nel kurallar ve martı düşmanlığıyla uğraşacağımıza çam fıstıklarını toplamalıydık.</span></p>
				<p class="metin"><span class="metin char-style-override-11" xml:lang="tr-TR">Ben bunu size anlatmış mıydım, daha önce sözü geçti mi çam fıstıklarının; hatırlamıyorum. Ama galiba... galiba an­latmadım. Söylemiştim size, işte benim yazarlığım bu kadar. Bu bilgiyi size vermediğimi, adamızdaki yaşamı anlatırken bu önemli ayrıntıyı atladığımı şimdi hatırlıyorum; tam martı hücumu öncesinde, hiç de yeri ve zamanı değilken bunu size aktarma telaşına düşüyorum, çünkü önemli.</span></p>
				<p class="metin"><span class="metin char-style-override-11" xml:lang="tr-TR">Neyse, özür dileyerek kısaca şu bilgiyi vereyim size: Ada­mızda çok ilginç bir çam çeşidi vardır: </span><span class="metin-italik char-style-override-11" xml:lang="tr-TR">Pinus pinea. </span><span class="metin char-style-override-11" xml:lang="tr-TR">Bu yük­sek ağaçlarda, nadide fıstıklar yetişir. Bunlar çok para ettiği için bu mevsimde hepimiz ağaçlara tırmanır ve çam kozalak­larını toplar, içlerindeki fıstıkları çıkararak çuvallara doldu­ruruz. Çuvallar bakkala teslim edilir, o da birtakım işlemler­den sonra vapura verir bunları. Başkentteki tüccarlar iyi pa­ra öder çam fıstıklarına. Gelen parayı yine bakkal alır ve ada­daki bütün evlere eşit olarak paylaştırır. Bu para bizim zaten pek az olan gazete, süt vs. gibi ihtiyacımızı karşılar. Adadaki alçakgönüllü yaşamın para kaynağı budur işte.</span></p>
				<p class="metin"><span class="metin char-style-override-11" xml:lang="tr-TR">O gece Lara’yla acı acı, fıstık toplama mevsiminde oldu­ğumuzu, bu olaylarla başımız derde girmese şimdi mutlu bir hasat dönemi yaşamakta olacağımızı düşündük. İçimiz bur­kuldu.</span></p>
				<p class="metin"><span class="metin char-style-override-11" xml:lang="tr-TR">Oysa bir önceki yılın aynı günleri ne güzeldi. Sabah yo­la çıkanlar, önlerinden geçtikleri evdeki insanlara sesleniyor­du. Yetişebilenler kafileye katılarak çam ormanına doğru yürüyordu. Herkesin elinde bir şeyler oluyordu. Öğle yemeği için götürülen yiyecekler, içecekler, fıstıkların doldurulacağı çuvallar, sepetler neşeyle taşınıyordu. Yetişemeyenler orma­na daha sonra geliyordu.</span></p>
				<p class="metin"><span class="metin char-style-override-11" xml:lang="tr-TR">Zaten kimin kaç saat çalıştığının, ne kadar fıstık topladı­ğının hesabı tutulmuyordu. Herkes elinden geldiği kadarını, içinden geldiği kadarını yapıyordu.</span></p>
				<p class="metin"><span class="metin char-style-override-11" xml:lang="tr-TR">Çalışmaya en sık ara verenler –belki onlardan da size söz etmedim– müzisyen arkadaşlarımız oluyordu. Flüt ve gitar sesleri dolaşıyordu ormanda. Bazen sözlerini bildiğimiz bir ezgi oluyordu fıstık toplarken bize eşlik eden. O zaman biz de müzisyenlere eşlik ediyorduk. Bazen de daha önce duyma­dığımız bir müzik çalıyorlardı. Pek sormuyorduk, işin o kıs­mı bizi ilgilendirmiyordu, galiba doğaçlama bir şeyler de ça­lıyorlardı. Ama onlardan dinlediğimiz müzik hep tanıdık ge­liyordu bize.</span></p>
				<p class="metin"><span class="metin char-style-override-11" xml:lang="tr-TR">Her zaman o kadar hevesli olmuyorlardı müzik yapma­ya. Biz de zaman zaman istekte bulunuyorduk. Ama bazen kibarca, “Daha sonra” diyerek kabul etmedikleri de oluyor­du. Fakat arkadaşlarımızın doğum günlerinde, özel günlerde gönüllü olarak ortaya çıkıyorlardı. Geçen yılki fıstık toplama günlerinde de her şarkı isteğini yerine getirmişlerdi. Bir sefe­rinde bilmedikleri bir parça istenmiş, bir şeyler uydurmuş, bizi güldürmüşlerdi.</span></p>
				<p class="metin"><span class="metin char-style-override-11" xml:lang="tr-TR">Lara’nın sesiyle tekrar o geceye döndüm: “Bu katliama en­gel olmalıyız! Geri dönülmez noktaya gelmeden önce, kom­şularımızı uyarmalıyız” diyordu. Arkasından da gece yarısı­nı çoktan geçmiş olmasına rağmen enerjik bir hamleyle aya­ğa fırladı. “Hadi,” dedi, “kalk gidiyoruz.” </span></p>
				<p class="metin"><span class="metin char-style-override-11" xml:lang="tr-TR">Sonra beni elimden tutup sürüklemeye başladı. İlk önce 29 numaradaki emekli notere gittik. Onları uyandırmaya ka­rarlıydık ama eve yaklaştığımız zaman gördük ki zaten kimse uyumuyor; hatta 30 ve 27 numaradakiler de gelmiş, bahçede fısıldaşıp duruyorlar.</span></p>
				<p class="metin"><span class="metin char-style-override-11" xml:lang="tr-TR">Bizi görünce, lamba ışığıyla aydınlanmış yüzlerinde bir se­vinç ifadesi okuduk ve buna hiç şaşırmadık. Onlar da aynı konuyu konuşuyorlardı elbette ve bu işi durdurmamız gerek­tiğini düşünüyorlardı.</span></p>
				<p class="metin"><span class="metin char-style-override-11" xml:lang="tr-TR">Adadaki huzuru bozacak böyle bir girişim kanımıza do­kunuyordu. O martılarla biz yıllardır yan yana yaşıyorduk, birbirimize alışmıştık, hiçbir sorunumuz yoktu. Durup du­rurken bu masum hayvanları öldürmek, yumurtalarını kır­mak kabul edilemezdi. Ne olursa olsun, işe mutlaka engel ol­malıydık.</span></p>
				<p class="metin"><span class="metin char-style-override-11" xml:lang="tr-TR">Çok dengeli bir kişiliğe sahip olan ve sözü dinlenen no­ter bey, “Komşularımızın çoğunun bizim gibi düşündüğüne eminim, hiçbir canlıya zarar vermek istemezler ama bugün toplantıda ne yapacaklarını bilemediler. İçlerine sinmemesi­ne rağmen böyle bir karar çıktı” dedi.</span></p>
				<p class="metin"><span class="metin char-style-override-11" xml:lang="tr-TR">Bunun üzerine kafa kafaya verip o saatte ne yapılabileceği­ni tartıştık. Aslında komşularımızı ikna edebilirdik ama saat çok geç olmuştu, beş altı saat sonra katliam başlayacaktı.</span></p>
				<p class="metin"><span class="metin char-style-override-11" xml:lang="tr-TR">Bir süre sessiz kaldık, düşünceye daldık.</span></p>
				<p class="metin"><span class="metin char-style-override-11" xml:lang="tr-TR">Lara’nın kalkıp eve gittiğini gördüm. İçeride üç beş daki­ka kaldı. Sonra elinde bir kâğıtla çıkageldi.</span></p>
				<p class="metin"><span class="metin char-style-override-11" xml:lang="tr-TR">“Size bir şey okuyacağım!” dedi, “dinleyin.”</span></p>
				<p class="metin"><span class="metin char-style-override-11" xml:lang="tr-TR">Sonra şu kısa şiiri okudu:</span></p>
				<p class="metin"/>
				<p class="alinti para-style-override-16"><span class="alinti-italik char-style-override-13" xml:lang="tr-TR">Yasak tanımaz rüzgâr </span></p>
				<p class="alinti para-style-override-17"><span class="alinti-italik char-style-override-13" xml:lang="tr-TR">Zincir vurulamaz martıya </span></p>
				<p class="alinti para-style-override-18"><span class="alinti-italik char-style-override-13" xml:lang="tr-TR">Bir de insan kalbine.</span></p>
				<p class="metin"/>
				<p class="metin"><span class="metin char-style-override-11" xml:lang="tr-TR">Şaşırdım; bu saatte, hepimiz çaresizlik içindeyken şiirle uğraşmasına bir anlam veremedim. Herhalde herkes benim gibi düşündü ki bir sessizlik oldu.</span></p>
				<p class="metin"><span class="metin char-style-override-11" xml:lang="tr-TR">Bunun üzerine bir şeyler söylemem gerektiğini düşünerek, “Çok güzel!” dedim. “Şimdi mi yazdın bu şiiri?”</span></p>
				<p class="metin"><span class="metin char-style-override-11" xml:lang="tr-TR">“Hayır, hayır!” dedi “Yanlış anladınız, bu benim şiirim değil, Puşkin’in bir şiirini biraz değiştirdim, hepsi bu! Aslı kartalla ilgili.”</span></p>
				<p class="metin"><span class="metin char-style-override-11" xml:lang="tr-TR">Noter, “Peki ne yapacağız bununla?” diye sordu.</span></p>
				<p class="metin"><span class="metin char-style-override-11" xml:lang="tr-TR">“Bir bildiri yazacağız...”</span></p>
				<p class="metin"><span class="metin char-style-override-11" xml:lang="tr-TR">“Nasıl bildiri?”</span></p>
				<p class="metin"><span class="metin char-style-override-11" xml:lang="tr-TR">“Martı katliamının ne kadar delice bir iş olduğunu anla­tacağız. Altına da bu şiiri koyup, komşularımızı bu işten vaz­geçmeye çağıracağız.” </span></p>
				<p class="metin"><span class="metin char-style-override-11" xml:lang="tr-TR">Sonra?</span></p>
				<p class="metin"><span class="metin char-style-override-11" xml:lang="tr-TR">“Sonra, bu bildiriyi yarım saat içinde bütün evlerin kapı­larının altından atacağız. Uyanık olanlara elden vereceğiz.”</span></p>
				<p class="metin"><span class="metin char-style-override-11" xml:lang="tr-TR">“İşte benim Lara’m bu” diye geçirdim içimden. O kırıl­gan, zayıf gövdesinde müthiş bir enerji ve mücadele ruhu giz­li. Teslim olmuyor, katliama üç beş saat kala barış için savaş­ma azmini yitirmiyor, işte benim sevgilim, işte benim ruhum, bir tanem, kadınım! Sözleriyle ruhumun, alev alev yanan ince bedeniyle gövdemin yaralarını saran yavuklum.</span></p>
				<p class="metin"><span class="metin char-style-override-11" xml:lang="tr-TR">“Hadi işe koyulalım!” dedim. “Bildirileri çoğaltalım, evle­re dağıtalım. Bir saat içinde bitiririz.”</span></p>
				<p class="metin"><span class="metin char-style-override-11" xml:lang="tr-TR">Noter bey ve 27 Numara bu işe pek akıllarının yatmadı­ğını belirttiler. Zaten kararını veren vermişti; bu saatten son­ra bir bildiri neyi değiştirebilirdi ki? Hele bir şiir, değiştirilmiş bir Puşkin şiiri... Bunun işe yarayacağına inanmıyorlardı.</span></p>
				<p class="metin"><span class="metin char-style-override-11" xml:lang="tr-TR">Lara, “Şiir silahtan güçlüdür!” diyerek onları dinleme­den yine eve gitmiş ve bildiriyi kaleme almaya koyulmuştu. Yanına gittim, yazdıklarını okudum, çok beğendiğimi söyledim, gövdesinden taşan enerjinin herkesi ikna edeceğine inandım.</span></p>
				<p class="metin"><span class="metin char-style-override-11" xml:lang="tr-TR">Ama sonuç onun beklediği gibi olmadı. Noter bey ve arkadaşları durumu değerlendirdiklerini ama silahlı nöbetçile­rin bulunduğu adada, gece evlere girme riskini göze alama­yacaklarını belirttiler. Eskiden böyle bir şey olabilirdi ama Başkan’ın evindeki martı hadisesini ve bakkalın dayak yiyen oğlunu hatırlamıyor muyduk? Bu gergin ortamda çok tehli­keli bir girişim olurdu bu. İnsanlar vurulabilirdi.</span></p>
				<p class="metin"><span class="metin char-style-override-11" xml:lang="tr-TR">Bunun yerine başka bir yol önerdiler: Sabahın erken sa­atlerinde martı kıyısına giden yolda bekleyip bildiriyi orada dağıtmak uygun olabilirdi. Lara’nın sabırsız ruhu bu ihtiyat­lı yaklaşımdan pek hoşnut kalmadı ama yapacak bir şey de yoktu artık.</span></p>
				<p class="metin"><span class="metin char-style-override-11" xml:lang="tr-TR">O gece bir iki saat huzursuz bir biçimde uyuduk. Lara’yla birbirimize sarılarak uyumamız bile içimizi kaplayan tedir­ginliği gidermeye yetmedi.</span></p>
				<p class="metin"><span class="metin char-style-override-11" xml:lang="tr-TR">Günün ilk ışıklarıyla birlikte, martı kıyısına giden yola koştuk. Ortalıkta kimsecikler yoktu. Güneş, beyaza kesmiş sabah denizinin üstüne parlak ışık huzmelerini yollamaya başlıyordu. Erkenci kuşlar ötüyordu ağaçlarda. İnsanın başı­nı dinç kılan hafif bir serinlik hissediyorduk, sabah çiyi içimi­zi ürpertiyordu. Bir süre öylece bekledik, sonra sesler duyu­lunca ayağa kalktık.</span></p>
				<p class="metin"><span class="metin char-style-override-11" xml:lang="tr-TR">Başkan, adamları, 1 Numara ve 8 Numara sökün ettiler. Hepsinin elinde birer tüfek vardı. Başkan da adamları gibi güneş gözlüğü takmıştı. Neşeli bir tavırla martı kıyısına doğ­ru yürüyorlardı.</span></p>
				<p class="metin"><span class="metin char-style-override-11" xml:lang="tr-TR">Bizi görünce şaşırdılar, ne yapmak istediğimizi anlama­ya çalıştılar. Martı katliamına karşı çıkan Lara’nın orada bu­lunuşunu neyle açıklayacaklarını bilemediler. Acaba fikir mi değiştirmişti, yoksa başka bir amacı mı vardı?</span></p>
				<p class="metin"><span class="metin char-style-override-11" xml:lang="tr-TR">Başkan bize sevimli bir gülümsemeyle, “Günaydın!” dedi. Olup bitenleri ve onun kim olduğunu bilmeseniz, sabah sabah günaydın diyen sevimli bir yaşlı adamla karşı karşıya olduğu­nuza inanmanız işten bile değildi. Beyaz giysileri içinde son derece yakışıklı, tertemiz, disiplinli ve kibar görünüyordu.</span></p>
				<p class="metin"><span class="metin char-style-override-11" xml:lang="tr-TR">“Bize katılmaya mı geldiniz?” diye sordu Başkan. “Sizlere birer tüfek verelim.”</span></p>
				<p class="metin"><span class="metin char-style-override-11" xml:lang="tr-TR">“Hayır!” dedi Lara, “Biz katil değiliz!” </span></p>
				<p class="metin"><span class="metin char-style-override-11" xml:lang="tr-TR">Bunun üzerine Başkan’ın yüzü kıpkırmızı kesildi, sinir­den titremeye başladı.</span></p>
				<p class="metin"><span class="metin char-style-override-11" xml:lang="tr-TR">“Sözlerinize dikkat edin küçük hanım!” dedi. “Kiminle konuştuğunuzu unutmayın.”</span></p>
				<p class="metin"><span class="metin char-style-override-11" xml:lang="tr-TR">Başkan’ın sinirlenmesi üzerine adamları da Lara’ya doğru hareketlendiler. Ben –kendimden hiç beklemediğim bir ce­saretle– aralarına girdim. Elimdeki bildirileri önce adamlara, sonra Başkan’a ve diğerlerine verdim.</span></p>
				<p class="metin"><span class="metin char-style-override-11" xml:lang="tr-TR">Şaşırdıklarını hissediyordum. Başkan baktı ve “Nedir bu?” diye sordu.</span></p>
				<p class="metin"><span class="metin char-style-override-11" xml:lang="tr-TR">“Barış bildirisi!” dedim.</span></p>
				<p class="metin"><span class="metin char-style-override-11" xml:lang="tr-TR">Başkan yine hayretini gizleyemeyerek bildiriyi yüksek ses­le okudu:</span></p>
				<p class="metin"/>
				<p class="alinti para-style-override-16"><span class="alinti-italik char-style-override-13" xml:lang="tr-TR">Sevgili komşularımız,</span></p>
				<p class="alinti para-style-override-17"><span class="alinti-italik char-style-override-13" xml:lang="tr-TR">Sizleri bu sabah yapılacak martı katliamı konusunda uyar­mak için bu bildiriyi kaleme alıyoruz. Martılar bu adanın ba­rışçı sahipleridir, bizim komşularımızdır. Bizlerden çok önce bu adaya yerleşmiş ve binlerce yıldır burayı yurt edinmişler­dir. Bize hiçbir zararı dokunmayan bu masum canlıları katlet­mek ancak vicdansızlık ve katliam arzusuyla açıklanabilir. Bu nedenle, siz sevgili barışsever adalıları bu insanlık suçuna or­tak olmamaya, barış ve huzurun bayrağını yükseltmeye çağı­rıyoruz.</span><span class="alinti-italik char-style-override-13" xml:lang="tr-TR"> </span></p>
				<p class="metin"/>
				<p class="metin para-style-override-19"><span class="metin char-style-override-11" xml:lang="tr-TR">Başkan bir an durdu, sonra devam etti:</span></p>
				<p class="metin"/>
				<p class="alinti para-style-override-17"><span class="alinti-italik char-style-override-13" xml:lang="tr-TR">Yasak tanımaz rüzgâr </span></p>
				<p class="alinti para-style-override-17"><span class="alinti-italik char-style-override-13" xml:lang="tr-TR">Zincir vurulamaz martıya</span></p>
				<p class="alinti para-style-override-18"><span class="alinti-italik char-style-override-13" xml:lang="tr-TR">Bir de insan kalbine.</span></p>
				<p class="metin"/>
				<p class="metin"><span class="metin char-style-override-11" xml:lang="tr-TR">Bir süre okuduklarına inanamamış gibi hayretle baktı, sonra kahkahayla gülmeye başladı. Öyle yapmacıktan de­ğil, sahiden, ağız dolusu, gözlerinden yaş gelecek kadar gü­lüyordu. Bu kahkahalar ötekilere de sirayet etti, onlar da güldü.</span></p>
				<p class="metin"><span class="metin char-style-override-11" xml:lang="tr-TR">Başkan, “Hele şu şiir, hele şu şiir!” diyerek katılıyordu ve kahkahalardan kesik kesik bir biçimde okumaya çalışı­yordu.</span></p>
				<p class="metin"><span class="metin char-style-override-11" xml:lang="tr-TR">“Dinleyin, dinleyin: Yasak tanımazmış rüzgâr ve... ve... zincir vurulamazmış martıya. Bu kadar bayat, antipatik, saç­ma bir şey okudunuz mu şimdiye kadar ha, ha? Zincir vurulamazmış martıya!”</span></p>
				<p class="metin"><span class="metin char-style-override-11" xml:lang="tr-TR">1 Numara, “Sanki martı değil, Jeanne D’arc mübarek!” dedi. Yine hepsi kahkahayı bastı. Sadece Başkan’ın adamları gülmüyor ve Lara’yla beni süzmeye devam ediyordu.</span></p>
				<p class="metin"><span class="metin char-style-override-11" xml:lang="tr-TR">Bu alaylara karşı bir şey yapamamanın, yanımdaki kızı koruyamamanın sıkıntısı çöreklendi içime ama silahlı adam­lara karşı ne yapabilirdim ki.</span></p>
				<p class="metin"><span class="metin char-style-override-11" xml:lang="tr-TR">Başkan bir süre güldükten sonra sakinleşti ve ciddileş­ti, “Ben bu barış bildirisi numaralarını çok gördüm” de­di. “Toplumun huzurunu bozmak isteyen bütün bozguncu­lar, teröristler, anarşistler böyle bildirilerin arkasına sığınır. Ömrüm, bunlara hadlerini bildirmekle geçti. Demek bu ada­da da karşıma çıktı bu tipler. Merak etmeyin, her şey yine ay­nı biçimde sonuçlanacak. Hem bu merhametli aydın numa­ralarını da kimse yutmuyor artık. Şu acemi şiire bakın. Bunu ilkokul çocuğu yazmaz. Ben sana günde elli tane yazayım bu şiirden, yüz tane yazayım.”</span></p>
				<p class="metin"><span class="metin char-style-override-11" xml:lang="tr-TR">Lara, “Bunu yazan Aleksandr Puşkin!” dedi. </span></p>
				<p class="metin"><span class="metin char-style-override-11" xml:lang="tr-TR">“İşte,” dedi Başkan, “her şey yavaş yavaş ortaya çıkıyor, kendi ağzınla komünist bir komplonun parçası olduğunu iti­raf ettin.”</span></p>
				<p class="metin"><span class="metin char-style-override-11" xml:lang="tr-TR">Başkan yavaş yavaş adada olduğunu unutuyordu, nere­deyse adamlarına, karşısındaki bozguncu kızı tutuklamaları talimatı verecekti.</span></p>
				<p class="metin"><span class="metin char-style-override-11" xml:lang="tr-TR">Lara, “Aleksandr Puşkin,” dedi, “komünizmden yıllarca önce öldü.”</span></p>
				<p class="metin"><span class="metin char-style-override-11" xml:lang="tr-TR">“Olsun,” dedi Başkan, “Ruslarda her zaman bir komü­nizm ruhu vardı zaten.”</span></p>
				<p class="metin"><span class="metin char-style-override-11" xml:lang="tr-TR">Sonra yüzümüze bakmadan yoluna devam edip gitti. Öte­kiler de peşine düştü.</span></p>
				<p class="metin"><span class="metin char-style-override-11" xml:lang="tr-TR">Önümden geçen 1 Numara’ya, “Ayıp ediyorsun!” diye fı­sıldadım, “çok ayıp ediyorsun!”</span></p>
				<p class="metin"><span class="metin char-style-override-11" xml:lang="tr-TR">Bir an durakladı ama dönüp bakmadı, sonra Başkan’ın ar­dından yürüdü.</span></p>
				<p class="metin"><span class="metin char-style-override-11" xml:lang="tr-TR">Bu karşılaşma sinirlerimizi bozmuştu ama ilginç bir du­rumun farkına varmak, bu bozgunu bir zafer duygusuna çe­virmeye başlamıştı.</span></p>
				<p class="metin"><span class="metin char-style-override-11" xml:lang="tr-TR">Ortalıkta kimse görünmüyordu. Elimizde bildirilerle, ağaçlı yoldan gelecek insanları beklememize rağmen kimse gelmiyordu. Ortalık sessizdi.</span></p>
				<p class="metin"><span class="metin char-style-override-11" xml:lang="tr-TR">Bir süre daha bekleyince içimizdeki sevinç iyice arttı. Çün­kü aradan bir saat geçmesine rağmen yine kimse gelmemişti. Sadece Başkan, adamları ve iki adalı. Hepsi bu kadar!</span></p>
				<p class="metin"><span class="metin char-style-override-11" xml:lang="tr-TR">Adalıların bu katliama katılmaması içimizi umut ışıkla­rıyla doldurdu. Demek ki dün toplantıda mecbur kaldıkları için öyle söylemişler, sonra düşünüp taşınıp kendilerine gelmişlerdi. Adalılarımıza güven duymaya hazır yüreğimiz, bu sessizliği bir halk direnişi olarak algılamamıza neden oldu. Komşularımızla gurur duyduk.</span></p>
				<p class="metin"><span class="metin char-style-override-11" xml:lang="tr-TR">Açıklamakta güçlük çektiğimiz tek olay, 1 Numara’nın bu kadar kolayca tuzağa düşmesi ve Başkan’ın safına kayıvermesiydi. Belli ki adanın tek sahibi olma duygusunun okşanma­sı hoşuna gitmiş, kendisini bizden yukarıda görmeye başla­mıştı. Ama işler böyle giderse, sonunda onu da tekrar kaza­nabilirdik.</span></p>
				<p class="metin"><span class="metin char-style-override-11" xml:lang="tr-TR">Tam bu anın keyfini çıkarıyorduk ki ilk silah sesini duy­duk. Yanımızdaki tepe, martı kıyısını görebilecek bir ko­numdaydı. Hemen oraya tırmandık. Bu arada silah sesleri artmıştı.</span></p>
				<p class="metin"><span class="metin char-style-override-11" xml:lang="tr-TR">Tepeye vardığımızda gördüğümüz manzara dehşet veri­ciydi. Başkan ve adamları sahilde durmuş, martılara ateş edi­yor ve usta atıcılar olan profesyonel adamlar sayesinde bir sü­rü martıyı vuruyorlardı.</span></p>
				<p class="metin"><span class="metin char-style-override-11" xml:lang="tr-TR">Martılar çığlık çığlığa uçuyor, yumurtalarını bırakarak ha­vada daireler çiziyorlardı. İçlerinden bir ikisinin, kıpkırmı­zı kana belenerek denize çakıldığını görüyorduk. Sanki kayıp adanın olduğu yere pike yapıyorlardı. Silahlar birbiri ardın­ca patlıyordu.</span></p>
				<p class="metin"><span class="metin char-style-override-11" xml:lang="tr-TR">Elimiz kolumuz bağlı, hiçbir şey yapamadan bu dehşet ve­rici katliamı izlemek korkunçtu. Lara’nın gözlerinden akan yaşlar dinmek bilmiyordu. Kesik kesik hıçkırıyor, bir yandan da, “Alçak katiller!” diye söyleniyordu.</span></p>
				<p class="metin"><span class="metin char-style-override-11" xml:lang="tr-TR">Silah sesleri adanın her tarafından duyuluyor olmalıydı ama ortalıkta kimse yoktu. Sanırım herkes evine kapanmıştı. Yazar’ın ne yaptığını merak ettim, herhalde o da bir başka te­peden katliamı izliyor ya da yüreği götürmediği için evde ku­laklarını tıkamış vaziyette oturuyordu.</span></p>
				<p class="metin"><span class="metin char-style-override-11" xml:lang="tr-TR">Katliam birkaç saat devam etti ama martılar o kadar çok­tu ki, öyle birkaç tüfekle yok edilmeleri mümkün değildi. Kıyıdan kaçıp uzaklaşabilirlerdi ama biraz gittikten sonra geri dönüyor, yumurtalarını koruma içgüdüsüyle silahların men­ziline giriyorlardı.</span></p>
				<p class="metin"><span class="metin char-style-override-11" xml:lang="tr-TR">Adamlar elli altmış martı öldürdükten sonra ya bıktılar, ya yoruldular ya da taktik değiştirdiler. Geri döndüklerini gördük. Tepeden ayrılıp, bir dehşet duygusu içinde titreyerek eve döndüğümüzde martılar hâlâ çığlık çığlığa uçmaya de­vam ediyordu. Ama içlerinden bazıları, artık bir daha kıyıya, civcivini taşıyan yumurtasına dönemeyecekti. </span></p>
				<p class="metin"/>
			</div>
		</div>
	</body>
</html>