<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Gözümün Nuru: Sultan Veled</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Yandık, yakıldık, ama hüzünden yana asla yakınmadık.</i></p>

  <p style="text-align: center;"><i>Ne de olsa biz mahzun bir Peygamberin ümmeti</i></p>

  <p style="text-align: center;"><i>değil miyiz? Hüzün taze tutar aşk yarasını.</i></p>

  <p style="text-align: center;"><i>Yaramdan da hoşum yârimden de...</i></p>

  <p>Oğlum ile bir baba-oğul olduğum gibi, bir hoca talebe olduğumuz gibi aynı zamanda ağabey kardeş gibiydik. Konya dışından gelen misafir ziyaretçiler dergâhta bizi yan yana görünce, iki arkadaş, ağabey kardeş sandıkları oluyordu. Oğlum olduğunu öğrendiklerinde şaşırıyorlardı.</p>

  <p>O kadar seviyorum ki yavrularımı...</p>

  <p>Bir gün bana oğlum Sultan Veled:</p>

  <p>- Çoksan benizlisiniz, nedir bu, hasta gibisiniz? diye sorunca,</p>

  <p>- Ne yapalım, Allah'ı sevenler öyle olur... dedim. Sultan Veled suratını asıp kendince üzüldü. Ertesi gün onu asık suratla dolaşırken gördüm:</p>

  <p>- Oğlum, ne oldu, kaç gündür suratın asık geziyorsun?</p>

  <p>- Babacığım dün, Allah'ı sevenlerin yüzü benzi sararır diye söylediniz. Ben ise kırmızı yanaklıyım, deyince, gülerek ona sarıldım, yanağından öperek,</p>

  <p>- Allah'ı sevenler sarı benizli olur. Allah'ın sevdikleri ise kırmızı yanaklı olur, dediğimde mutlu oldu.</p>

  <p>Bir gün Sultan Veled bana:</p>

  <p>- Babacığım sana bütün halk "Mevlâna" diyor. İlk isminle hitap etmiyor. "Mevlâna" isminin hikayesi nedir?</p>

  <p>- Oğlum aşıkların iki ismi olur. Birisi ailesinden gelir diğeri aşkından. Deden ilk ismimi verdi. Mevlâna ismini maşuğum Şems verdi. Şems bir gün bana dedi ki: "Sen yokluksun. İsminde yokluk olsun. Herkes Mevlâna ismini Efendi manasında anlıyor. Oysa Farsçada Mev: Yokluk, Arapçada Lâ: Yokluk ve Türkçede Na: Yokluk demektir.</p>

  <p>Sevdiklerim çok oldu, sevenim de çok oldu. Sadece Şems değil, Çelebi Hüsamettin, Selahaddin Zerkûbi, Sadreddin Konevî, Seyyid Burhaneddin hocam ve babam Bahaeddin Veled dostlarımdı benim, oğlum bile dostumdu. Ancak Şems'in yeri bambaşkaydı. Oğlum sordu:</p>

  <p>- Aşkta karşılık beklemek olur mu?</p>

  <p>- Buna düpedüz aşkıyla alışveriş yapmak denir. İnsani diye bahsedilen bir muhabbette bile "Ben onu seviyorum ama o da beni sevsin."diyorsan ona aşk demezler. Sen onun tarafından sevilmeyi seviyorsun. "O bana ne verir?" diye değil, "Ben ona ne verebilirim?'' diye düşündüğün zaman aşk olur.</p>

  <p>- İlahi aşk için de mi bu husus geçerlidir?</p>

  <p>- Elbette! Allah ve Resulullah aşkı da böyledir. Onların hatırını incitmemek için davranmaya Allah aşkı denir. Sen namaz kılmazsan Allah üzülür;" Benim emrimi dinlememek suretiyle nefsine zulmediyor. . ."diye. Resulullah da üzülür. Yasak savmak ve borç ödemek için namaz kılınmaz, bu kulu bir yere yükseltmez. Emirler diye tabir edilen haller böyle telakki edilmelidir."Yârim istedi"diye yaparsan samimiyetin seni ilahi aşk basamaklarından makam-ı aşka çıkarır. Aşkın, namazın, niyazın birlikte yol alacak. Din muhabbettir, mükellefiyet değildir. Ama mükellefiyetler yerine getirilmeden muhabbet olmaz.</p>

  <p>- Allah'ın 'Kahhar' sıfatını insanlara yanlış anlatıyorlar. 'Kahhar', Allah bizim kötü huylarımızı, niyetlerimizi, kahretsin, ortadan kaldırsın demektir. Bazıları bunu beddualaştırıyor, "Allah seni kahretsin diyor."Oysa" Allah şendeki kötü huylan kahretsin, seni ıslah edip aşka getirsin" demelidir.</p>

  <p>Sultan Veled'im Şems'ten ve benden manevi ziyafetlerden gıdalanmak için çaba sarf eden bir pınardı. Benimle baş başa kaldığımızda sürekli sorular sorarak manevi açlığını doyururdu. Tasavvufa&nbsp;ve hele semâ'ya aşırı düşkünlüğü vardı.</p>

  <p>- Babacığım, ne oiur söyle! Allah'a ulaşmanın yolu nedir?</p>

  <p>- İnsanın Allah'a ulaşması için iki yol vardır. Biri zahiri yoldur, diğeri de batini yoldur, insan batini yolla Allah'a ulaşabilir ve zahiri yolla da Allah'ı tanıyabilir. Zira menzilin olduğunu bilmeyen menzil istemez.</p>

  <p>- Hikmetin adımları nelerdir?</p>

  <p>- Hikmetin ilk adımı maddiyattan yüz çevirmek, ikinci adımı ilahi nurları müşade etmek ve son adımı da sonsuzluktur." Ben yeryüzünün ve gökyüzünün Nuruyum." Nur Suresi35. ayetinde geçen Nur kelimesi mutlak kullandığı için Nur'un kendisi de mutlaktır. Resulullah buyuruyor ki: "Allah veli kullarının kalplerine ışık verir" Yine "Allah kendi işrakında tecellide bulunup Nur bağışlayandır. "" Allah'ın yarattığı ilk şey Nurdur."</p>

  <p>- İlahi aşkta da insani aşk misali hüzün var mıdır?</p>

  <p>- Güzellik, aşk ve hüzün her zaman biriikte yaşayan üç kardeştir. Yusuf yaratıldığı zaman güzellikYusuf'la birleşir ve diğer iki kardeşini yanına kabul etmez. Bunun üzerine hüzün Kenan'a gidip orada Yakup'la birlikte kalır, aşk da Mısır'a doğru yol alır ve Züleyha'nın yanına yerleşir. Yusuf Mısır'a geldiğinde aşk Züleyha'yla birlikte Yusuf'u görmeye gider. Züleyha Yusuf'u gördüğünde kınama elini uzatıp iffet perdelerini yırtar. Yusuf'un Mısır'a geldiğini işiten hüzün ve Yakup da, onu görmek için Mısır'a gider ve Yusuf'a secde ederler. Bu, kulun Hakk'a olan sevgisinin isbatıdır.</p>

  <p>Hakikat ehli olan sufiler Allah ile kul arasındaki muhabbet ve lezzeti isbatlayıp aşkta aynı cinsten olmanın şart olmadığını açıklamışlardır. İnsan bazen kendi cinsinden olmayan renkleri ve şekilleri de sever. Hakk'a olan sevgisinin cismani organlarla bir irtibatı yoktur. Bu Hakkin sırlarının merkezi olan Rabbani mahal ve zevkle bağlantılıdır.</p>

  <p>- Sufiler semâ halindeyken farklı bir halet-i rûhiyeye sahip oluyorlar, bunun sebebi nedir babacığım?</p>

  <p>- Sesi güzel olanın şiiri; def, kaval ve buna benzer bazı güzel sesli müzik aletleriyle birlikte hüzünlü bir yerde, aynı makam ve ritimde okunursa, hal sahibi gerçek suretini görür ve bunu cânu gönülden dinler. O âlemde kulak işitmez, can işitir. Kulağa denilir ki:"Sen bunu dinlemeye layık değilsin. Zira bu âlemde işitmek kulağın işi değildir."</p>

  <p>- Ha! ehli neden semâ yapar?</p>

  <p>- Gözümün nuru Sultan Veled'im, can, kafesinden dışarı çıkmak isteyen bir kuş gibi, bedenden çıkmak ister ama beden kafesi buna engel olur. Ve kuş bütün gücüyle kafesi kırmaya çalışır. Eğer çok güçlü olursa kafesi kırıp çıkar ama buna gücü yetmiyorsa, ne yapacağını bilmeden kafesi kendisiyle birlikte döndürür ve yine uçmaya heves eder. Kafesi kıramadığı için bu sefer kafesi de kendisiyle birlikte götürmek ister ama kafesi fazla yukarı çıkaramadan yere düşer."</p>

  <p>- Eli yukarı kaldırmak ne demektir?</p>

  <p>- Her neyim varsa ondan el çektim, anlamına gelir. Yani, o âlemde öyle bir şey buldum ki bu âlemde her neyim varsa terk edip tecrit olundum, demektir.</p>

  <p>- Pîrim, semâda hırkayı uzağa atmak ne demektir?</p>

  <p>-Yani oradan bir şeyler işittik, buradan da bir şeyler atalım, demektir.</p>

  <p>- Neden biri kalkıp cezbeye tutulmuş kişinin semâ raksına eşlik eder?</p>

  <p>- Cezbe hâletine sahip olduğunu iddia edenle yoldaş ve hemdem olmak için."</p>

  <p>- Neden cezbe hâletinden sonra, cezbeye gelen kişi yerinden kalkıp ellerini birbirinin üstüne koyar ve sessiz kalır?</p>

  <p>- Konuşmayan beden dilidir. Zira beden dilinin beyan etmeye kadir olmadığını hal dili beyan eder. Orada bulunan insanların bunu anlaması gerekir. Semâya kalkan herkes cezbeye gelemez. Semâ cezbeye göredir, yoksa cezbe semaya göre değildir. Kalplerde mücadele vermek yiğitlerin işidir. Elbise kolunu yukarı çekmek gerçek sufilerin işidir. Yoksa mor keçe elbisesi giyen herkes sufi değildir.</p>

  <p>- Babacığım Şems sana aşkın sırrını söyledi. Beni bu sırdan mahrum mu edeceksin? Nedir aşkın sırrı?</p>

  <p>Aşkın sırrı, cehennemden korkmamak ve cenneti arzulamamaktır. Aşkın sırrı, rahmani nefesin parçası olmaktır.</p>

  <p style="text-align: center;"><i>Aşkın sırrı, asıl vatana dönmektir.</i></p>

  <p style="text-align: center;"><i>Aşkın sırrı, saf tevazu hâzinesidir.</i></p>

  <p style="text-align: center;"><i>Aşkın sırrı, âlemlere rahmet olan Sultanımız Efendimizin (s.a.v.) güzelliğini görmek ve hissetmektir.</i></p>

  <p style="text-align: center;"><i>Aşkın sırrı, aşkı Cenab-ı Hakkin cemali vasıtasıyla öğrenmektir.</i></p>

  <p style="text-align: center;"><i>Aşkın sırrı, su yerine susuzluğu aramaktır.</i></p>

  <p style="text-align: center;"><i>Aşkın sırrı, açlığın gıdamız haline gelmesidir.</i></p>

  <p style="text-align: center;"><i>Aşkın sırrı, Allah'tan Allah'a yakınlığı satın almaktır.</i></p>

  <p style="text-align: center;"><i>Aşkın sırrı, kusurlarımızın farkına varmaktır.</i></p>

  <p style="text-align: center;"><i>Aşkın sırrı, Rabb'imizin bize duyduğu sevgiden dolayı var olduğumuzu bilmektir.</i></p>

  <p style="text-align: center;"><i>Aşkın sırrı, her şeyi O'nun nuruyla görmektir.</i></p>

  <p style="text-align: center;"><i>Aşkın sırrı, hem âşık hem maşuk olmaktır.</i></p>

  <p>- Babacığım, vesvese illetinden nasıl kurtulacağız? Vesvesede çırpınanlara ne dersiniz?</p>

  <p>-Vesvese imanın ta kendisidir. Hırsız dolu eve mi girer, boş eve mi? Şeytan imanı olana gelir. Dürter onu. Vesvese verir. Bir kişi de vesvese varsa korkmasın. Vesvese günah işlenen yerde değil sevap işlediğin yerde gelir. Hiçbir kişi meyhanede vesveseye düşmez. Ancak, camide, hayırda ve hasenatta şeytan ona gelir, imanını çalmaya çalışır. Vesvese varsa rahatsın. Bırak şeytan boşuna yorulsun. Sana Allah'ın yeter. Fussilet Suresi: "Eğer şeytandan gelen kötü bir düşünce seni dürtecek olursa, hemen Allah'a sığın. Çünkü O, hakkıyla işitendir, hakkıyla bilendir."</p>

  <p>&nbsp;</p>
</body>
</html>
