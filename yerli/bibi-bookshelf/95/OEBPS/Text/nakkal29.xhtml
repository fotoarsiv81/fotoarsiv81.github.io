<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Bu Sefer Aşk Ağladı</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Aşıkların gönüllerinin yanışlarında kıvılcımlar vardır.</i></p>

  <p style="text-align: center;"><i>Gönüllerini, sevgiliye vermiş olanların gönüllerindeki</i></p>

  <p style="text-align: center;"><i>derdin belirtileri vardır. Sen, hiç duymadın mı? Yanıp</i></p>

  <p style="text-align: center;"><i>yakılanların gönüllerinden çıkan, ateşli bir “ah” da</i></p>

  <p style="text-align: center;"><i>Allah’ın rahmet huzuruna geçer, gider.</i></p>

  <p>Güneşin son ışıkları gökyüzünden süzülüp, yerini kızıllığa bıraktığında ikimiz Şems'in odasında hasbıhal edip hasret gidermeye çalışıyorduk. Şems'in dönüşüne hâla inanamıyordum. Bir yandan gelişinin mutluluğuyla sarhoş bir halde, diğer yandan da içimde adını koyamadığım bir sıkıntı vardı.</p>

  <p>-Sormak istediğim bir şey var.</p>

  <p>Şems zikir yapıyordu. Zikrini bitirdi. Sustu. Odanın içindeki sessizlik uzadı. Konuşmak istemez bir hâli vardı. Duramadım, "Sor!" demesini beklemeden:</p>

  <p>- Beni niye terk ettin?</p>

  <p>- Buradan uzaklaştırıldım.</p>

  <p>- Ama niçin benden uzak kaldın, sensizliğin cehennemden beter olduğunu bilmez miydin?</p>

  <p>- Seni asla terk etmedim. Seni nasıl terk edebilirim ki? Biz ikimiz biriz.</p>

  <p>- Peki niye senden hiçbir haber çıkmadı? Çok acımasızdın.</p>

  <p>- Sessizliğim senin için bir ders, yokluğum ise bir imtihandı. Piştiğini anlamanın yolu yokluğumdu.</p>

  <p>- O vakit, sınavı geçtim mi?</p>

  <p>- Hem evet, hem de hayır...</p>

  <p>- Neye evet ve neye hayır, açıklar mısın?</p>

  <p>- Sen bul cevabı.</p>

  <p>- Ben senden duymak istiyorum.</p>

  <p>Şems olduğu yerden ayağa kalktı. Öylece bir şey demeden durdu. Tekrar oturdu. Bana dönerek:</p>

  <p>- Evet, sınavı geçtiğinin cevabıdır.</p>

  <p>- Ya hayır?</p>

  <p>- Beni aramaya başladın ama hâlâ bulabilmiş değilsin. Buldukların yalnızca benden geriye kalanlar.</p>

  <p>- Seni nasıl bulacağım, yetmedi mi sabrım, bitmedi mi sınavlarım?</p>

  <p>- Daha pişmen gerek. Bundan sonraki hasbıhallerimle, sınavlarınla tam pişecek ve beni bulacaksın.</p>

  <p>-Tekrar mı sır olup, ardına bakmadan mı gideceksin?</p>

  <p>- Bir daha seni asla terk etmeyeceğim ve ardından kefaretimi ödeyeceğim.</p>

  <p>- Neyin kefareti?</p>

  <p>-Vakti gelince öğreneceksin.</p>

  <p>Şems, benim düşüncelerini okuyarak,</p>

  <p>- Senin özlemini arttırmak benim görevim, bütün arzunu bir tek noktaya yönlendirmelisin. Öyle ki, bana duyduğun sevgi bir sonraki nefesine duyduğun sevgiden daha fazla olacak. Mürşide duyulan sevgi gerçek sevgi olmasına rağmen bu yalnızca bir başlangıç. Bir başka insana teslim olmak büyük bir başarı değil, bu yalnızca bir köpeğin sahibine duyduğu bağlılıktan biraz fazlası...</p>

  <p>- Peki, ilâhi aşk nasıl? Beşeri aşktan farkı ne?</p>

  <p>- Allah'ı sevmek başka bir şeydir. Mürit, Allah'ı, mürşidini sevdiği gibi severse ilerleme kaçınılmazdır. Bütün arzular bir tek arzuda toplandığında, bütün hasretler bir tek hasret olduğunda, yani insan Allah'ın huzurunda olmak için yanıp tutuştuğunda, bir başarıdır bu. O yüzden sana demek istediğim şu:</p>

  <p>- Ben senin son engelinim. Yalnızca Allah'a yaklaşmalısın!</p>

  <p>- O zaman, kalabildiğin kadar uzun kal.</p>

  <p>- Ne kadar kalacağıma Allah karar verecek.</p>

  <p>Şems, bir kez daha medresenin kapanmasını emretti. Kapıları kapalı bulan müritler bana geldiler ama yanımda ellerini göğsüne kavuşturmuş bir halde Şems'i görünce, gelme niyetlerini saklı tutarak geri gittiler.</p>

  <p>Şems ile birlikte, karanlık bir odaya kapandık yeniden. Her şey eski günlerdeki gibi güzelleşmeye başladı. Derûni sohbetler, efsûni yolculuklar, enfûsi hasbıhaller tadılmayı bekliyordu. Şems'in varlığıyla daha da kendimden geçiyordum. Uçuyordum; biiincim artık bedenimin kafesinde değildi.</p>

  <p>Bir gün Şems bana sordu:</p>

  <p>- Ömer Hayyam "Kimse aşkın sırlarına ulaşamadı. Ulaşanın da başı döndü, düştü oracığa, "diyor, sen ne dersin Mevlâna?</p>

  <p>- Hayam,-kendi çaresizliğini ifade etmiş. Onun başı dönmüştü. Sırra ermeyi beceremedi, daha ilk basamakta ayağı titremiş, başı bulanmış olacak ki, kimi zaman feleği, kaderi ve bazı anlarda da ilahi iradeyi suçlar. Bu başı dönmüşiükten dolayı, bazen sırrı inkâr eder, bazen de aşkı feryat etmeye yeltenir. Dağınık, anlaşılmaz sözler söyler. Sabaha imana uyanır, gece münkirliğe yatar. Hayyam bu, ermek bir yana, ermenin kıyısına yaklaşmaya cesaret edemeyecek kadar ürkektir. Önüne şarabı koy, karşısına kadınları diz, zevkten coşsun dursun. Keyfinden taviz vermeyen, ilahi sırra ulaşma yolunda karıncadan bile geridir.</p>

  <p>Şems sözlerime öyle güldü ki, odanın dışındaki dervişler bile bu gülme sesi kime ait diye şaşırdılar.</p>

  <p>- Helal olsun seni doğuran anaya, rahmet duaları gönderiyorum seni yetiştiren babana! Ne yiğit bir evlat getirmişler. Boşuna gelememişim, bu soruyu kime sordumsa zülf-i yâre dokunur diye kemküm terleyip cevap veremedi. Beklediğim cevap buydu. Pişiyorsun. Senin için bin çile dağını un ufak etmem gerek olsa değersin! Vallahi değersin! Tallahi değersin!</p>

  <p>Kalktı, sarıldı boynuma. Girdi koluma ve namaz kılmak için mescide geçtik.</p>

  <p>Namazı Şems kıldırdı, ben teşbih duası okudum. Şems'e sordum:</p>

  <p>- Onca insan arasında niye beni buldun?</p>

  <p>- Ben kul arar idim, gördüm ki herkes Allahlık peşinde koşuyor, bir tek kul seni buldum ya Mevlâna. Kalpleri hırs mezarında çürürken, gözlerini cennete çevirip birbiri ile çekişen din adamlarını gördüm. Dilinde aşkı konuşup, tembelliği sabır sanıp, maneviyattan dem vurarak aşkı, makam için, şöhret için satan riyakârları gördüm.</p>

  <p>- &nbsp;Evet, bilmeden Allah adına hüküm verir olmuşuz. Şu cennetlik, şu cehennemlik der olmuşuz. Bâtıni bilmeden sırf zâhire bakarak ve onun hakkında Allah'ın ne takdir ettiğini bilmeksizin hüküm verir olmuşuz. Kendi taşıdığımız kalpten bihaber iken kimin cennete veya cehenneme gideceğine karar verir olmuşuz.</p>

  <p>- Evet, Mevlâna’m. Tüccarlar yanında çalışana serzenişte bulunur "Rızkını ben veriyorum daha ne nankörlük ediyorsun! "diye. Hakiki Rezzak'ı unuturda kendini "Rezzak" sanır.</p>

  <p>- Dünya hırsını terk edip mâna hırsına dönmüşüz de gerçek maksadın her dem hakiki kulluk ve Allah rızası olduğunu unutmuşuz.</p>

  <p>- Mevlâna'm sana Süfyan-ı Sevrî'yi anlatayım. Süfyân-ı Sevrî hazretlerinin gençliğinde sırtı kamburlaşmıştı. Sebebini sorduklarında; "Üç üstada talebelik yaptım. Hepsi de zamanının en âlimleriydi. Ölüm zamanında üçü de dünyadan imansız gittiler. Ben onların hâlini görünce korkudan omurga kemiğim eğrildi buyurmuştur.</p>

  <p>- Sen ve ben keşküllü derviş gibiyiz. Eski devirlerde bazı dervişler, kenarlarında halkalar bulunan oval bir kabın, yan tarafındaki halkalarına ip geçirerek boyunlarına asar, kalabalık yerlerde nefsi terbiye amacıyla sadaka toplarlarmış. Sadaka vermek isteyen kişiler de dervişin boynunda asılı olan ve adına keşkül denilen bu kaba usulü gereğince niyazlarını bırakırlarmış.</p>

  <p>- Harikasın Mevlâna'm! Elbette keşkül, bir himmet kabıdır. "Gâni olan Allah'tır. Sîzler fakirlersiniz" (Muhammed suresi/38) âyetinde işaret edildiği üzere şu bir gerçek ki; sadece biz değil, herkes Yaratan'a muhtaç boynunda bir keşkül ile dolaşmalı.</p>

  <p>Şems, benimle beraberken dergâhtaki herkes dahil olmak üzere yanımıza gelmesini yasaklamıştı. Kerra Hatun buna boyun eğdi ama Şems'e karşı itaatkâr olduğu için değil, benim üzülmemi istemediği için...</p>

  <p>&nbsp;</p>

  <p>&nbsp;</p>
</body>
</html>
