<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Kimyâ Şems'e Âşık, Şems Kimyasızlığâ</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Bir duru bakışınla doğurmalısın beni, sen, ey kanımda aşkı</i></p>

  <p style="text-align: center;"><i>arşınlayan hüzün! Öyle bir sükûtla ateşlerde yürümeliyim</i></p>

  <p style="text-align: center;"><i>ki; hem gecenin dili çözülsün, hem de gündüzün.</i></p>

  <p>Şemsi kaç kez hane soframa davet ettiysem hiçbirini kabul etmemişti. Ben onu ailem ile aynı sofrada görmekten mutlu olacaktım. Oysa o bu çeşit oturmalardan rahatsız oluyordu. Dışarıda hırçın bir şahin gibi gözüken öyle görülen Şems, dergâhta odasında bir serçe gibiydi. Bazen üşürdü, titrerdi, üzerini örtmeye kalkıştığımda "İlişme, iliklerime kadar üşümeliyim, soğuktan üşümüş garibanları hatırlayayım!" derdi. Kerra Hatun ile Şems hakkında sohbet ederken, kızım Kimyâ pürdikkat anlattıklarımı dinlerdi gizli gizli. Dikkatimi çekti ve ona sordum:</p>

  <p>- Şems'ten sakınıyor, korkuyor musun?</p>

  <p>- Hayır, ama çok ketum birisi, sanki bu dünyanın adamı değilmiş gibi, hiçbir davranışı sıradan halk adamlarına benzemiyor. Bir şey sorsam uygun mudur?</p>

  <p>- Sorabilirsin.</p>

  <p>- Şems için şiir okurken mısralarına "Ey sevgilisi bile olmayan sevgili!" diye başlıyorsun ya babacığım.</p>

  <p>- Evet, ne var bunda?</p>

  <p>- Şems gibi birisini seven bir kadın neden olmamış ki, bunu anlayamıyorum.</p>

  <p>- İlahi Kimyâ'm, güldürdün beni! Mesele Şems'i seven kadınların olup olmaması değil. Çoğu kadınlardan uzaktan uzağa Şems'e âşık olan vardır.</p>

  <p>- Neden uzaktan uzağa sevmişlerdir?</p>

  <p>- Yakınına kadınların yaklaşmasına izin vermez de ondan.</p>

  <p>- Kadınlardan nefret mi ediyor?</p>

  <p>- Elbette hayır.</p>

  <p>- Bağlı kalmaktan mı hayatında hiç kadın istemiyor?</p>

  <p>- Biraz öyle, biraz da çocukluğunda nefsi arzulardan, dünya isteklerinden nefsini terbiye etmiş. Bizlerin haz duyduğu hiçbir şeyden haz almıyor varsa yoksa Allah aşkı ve Allah âşıklarına gönüldaşlık etmek...</p>

  <p>- Babacığım ailesi yok mudur, neden yaban ellerde dolanmış durmuş?</p>

  <p>- Küçük yaşlarda bütün ailesini kaybetmiş. Kan bağı olarak kimi kimsesi yok. Diyar diyar beni aramış.</p>

  <p>- Gerçekten mi?</p>

  <p>- Evet kızım.</p>

  <p>- İlahi aşka ermek kolay mıdır babacığım?</p>

  <p>- Aramak gerekir, adamak gerekir, çok uzun ve derin bir konu bu; gece gündüz konuşsak zaman yetmez.</p>

  <p>- Peki, kadınlar da ilahi aşka erebilir mi?</p>

  <p>- Elbette, İlâhi aşka vasıl olmada cinsiyet şartı yoktur. Sahabeden birçok hanım, Peygamber eşleri ve başta Hz. Hatice olmak üzere ismi geçen bütün annelerimiz ilahi aşka vasıl olmuşlardır.</p>

  <p>- Dilinden düşürmediğin Rabiatü'l Adeviyye de mi?</p>

  <p>- Evet, çöl aslanı Rabia da Allah dostlarından olan bir hanım velidir.</p>

  <p>- Ben de onun gibi olabilir miyim?</p>

  <p>- İstemek ermenin yarısıdır.</p>

  <p>- Kalan yarısı ne?</p>

  <p>- İlahi aşka götürecek gönüldaşın gelmesi.</p>

  <p>- Şimdi ben bu bilinmeyen gönüldaşımı mı bekleyeceğim?</p>

  <p>- Nasip...</p>

  <p>Kimyâ kızımın Şems'e karşı başlangıçta merak ile başlayan bu ilgisinin, sonradan gittikçe derinleşen bir aşka dönüştüğünü bilmiyordum. Ancak zaman geçtikçe, gönlünün Şems'e aktığını anlamıştım. Buradaki müşkil Şems tarafındandı. Aksi bir tavır gösterip Kimyâ'nın hayalleri başlangıçta kırılırsa ne yapardım? Ya Şems Kimyâ'yı tersler, çeker giderse nasıl dayanırdım? Bir yanda Şems, diğer yanda ciğerparem Kimyâ. Meseleyi Kerra ile konuşsam ne Kimyânın sevdasını anlardı, ne de onu Şems'e yakıştırırdı. Meseleyi Sultan Veled ve Hüsamettin Çelebi'ye açtığımda ikisi de olumlu buldu. Onlara göre de bu hususta Şems'in yaklaşımı önemliydi. Şems'in ne diyeceği tam bir meçhuldü. Nihayet mevzuyu Şems'e usulünce aktardım. Düşündü. Sustu. Uzunca düşündü.</p>

  <p>- Bu fikrin esası, benim bir daha Konya'dan gitmeme karşı tedbir mi?</p>

  <p>- Hayır.</p>

  <p>- O senin kızın Mevlâna!</p>

  <p>- Ne olmuş?</p>

  <p>- Konya çalkalanır, Kerra köpürür. Haydi, bunları geçelim; benim kadınlara karşı tavrımı biliyorsun sanıyordum. Bu yaşıma kadar hayatıma hiçbir kadını almadım. Evlilik düşünseydim, Arab'ın, Acem'in, Hind'in kızlarından birini alırdım.</p>

  <p>- Kimyâ sıradan bir kadın değildir, ilahi aşk için çırpınıştadır.</p>

  <p>- Kadına ayıracak vaktim yok benim. Ben senin için gelmişim. İlahi aşk yolunda kızına vereceğim bir şey yok. Nem varsa seninie paylaştım. Başka bir gönüldaş ara Kimyâ'ya.</p>

  <p>- O seni istiyor.</p>

  <p>- Ben istemiyorum! Seni üzerler, başta ev halkın tepki gösterir. Benim kimseden çekindiğim yok ama senin üzülmeni de seyretmeye dayanamam. Ben buraya evlenmeye gelmedim. Allah'tan sırrıma eş istedim, yatağıma eş değil. Ben şehvet, kadın, daha ne kadar dünyalık güzel nimetler varsa gönülden mahrum kıldım kendime. Çok seneler oldu içimde dünyayı boğalı. Rabbimden Hak aşkı yolunda dost istedim. Seni nasip etti. Geldim, senin için. Gittim, yine senin için. Yandım. Yakıldım. Dayandım. Allah kısmet etti döndüm, senin için. Şimdi sen "Evlen, evlen" diye tutturuyorsun.</p>

  <p>- Ama ben, senin de sırtın açık kalmasın istiyorum.</p>

  <p>- Otur, sana bir hikaye anlatayım:</p>

  <p>- Şeyhin birisi, dervişinden birini evlendirmeye niyetlenir. Şeyh ve dervişler, kızın evine giderler, dünür olurlar. Eve gitmeden önce şeyh, dervişini uyarır:</p>

  <p>- Evlat, bir ömür boyu hayat arkadaşın olacak, iyi karar ver.</p>

  <p>Neyse kız, kahve, çay getirir. Derviş pek beğenmez kızı. Dergâha dönüşte şeyh dervişlerinden yüz metre önden gitmekte, dervişler arkadan gelmektedir. Dervişler kendi aralarında durum değerlendirmesi yaparlar.</p>

  <p>- İhvanım, ne yaptın? Kızı beğendin mi?</p>

  <p>-Yok sofim, beğenmedim.</p>

  <p>- Niye, nesi vardı da beğenmedin kızı?</p>

  <p>- Bir bacağı var, çöp gibi. Zayıf, sıska, kara kuru bir kız. Kadın dediğin, etli butlu olmalı.</p>

  <p>O esnada yüz metre uzaktan geriye dönen şeyh bağırarak dervişe seslenir:</p>

  <p>- Evlat biz kız almaya geldik, kasaptan et almaya gelmedik!</p>

  <p>Şimdi Hamuş'um ben buraya kız almaya gelmedim, naz almaya geldim. Közden öz almaya geldim.</p>

  <p>- Benim mutlu olmam, seni çok sevindirmez mi Şems?</p>

  <p>- Elbette...</p>

  <p>- O zaman mutlu olmam için Kimyâ ile evlen, odanda yanı başında olsun, manevi yolculuklarda eşlik et, abdest suyunu döksün, gece üşüdüğünde sırtını örtsün. Benim hatırım için evet desen...</p>

  <p>- Onunla bu hususu konuşmadan cevap veremem.</p>

  <p>- Oldu o vakit ben onu sana göndereyim.</p>

  <p>- Gül bahçesine gelsin. Senin kızın da olsa yalnız başına odama gelmesi uygun değildir.</p>

  <p>- Ben de öyle düşünmüştüm. Birazdan onurıia gül bahçesine geliriz.</p>

  <p>&nbsp;</p>

  <p>&nbsp;</p>
</body>
</html>
