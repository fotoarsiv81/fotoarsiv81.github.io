<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Sessizliğin İçinde Bir Belde: Nişabur</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Yolum der ki; “ Gel ve beni izle, çünkü ben</i></p>

  <p style="text-align: center;"><i>senin geleceğinim. ” Ve ben hem sana, hem de</i></p>

  <p style="text-align: center;"><i>yola derim ki; “Benim ne geçmişim, ne de geleceğim var.</i></p>

  <p style="text-align: center;"><i>Eğer kalırsam, kalışımda bir ayrılış vardır;</i></p>

  <p style="text-align: center;"><i>gidersem, ayrılışımda bir kalış.”...</i></p>

  <p>Yeni bir vatan edinme yolculuğumuzda yalnız değildik. Kalabalık bir ahali de bizi takip ediyordu. İnsanlar, heyecan içinde... Onlar baskı ve düşmanlığı tanımışlar, haris olmanın manasızlığını yaşamışlardı. .. O uzun kervanımızı bazen yağmurlar kamçılıyor, bazen de soğuk rüzgârların buzlu kanatları sarmalayıp sağa sola fırlatıyordu. Geceleri de yıldızlar, o tuhaf dünyalar o uzun yolda bize eşlik ediyorlardı. Babam Bahaeddin Veled'in acı dolu kalbi, ezici düşünceler altında kahroluyordu. O artık, Belh şehrinin bir sürgünü değildi.</p>

  <p>O, kendisini o zamana kadar bildiği, inandığı, hissettiği her şeyden, kendinden dahi sürgün eden bir kimse idi. Ben de ileriki hayatımda sürgün içinde sürgün yaşamanın ne demek olduğunu bizzat yaşayarak öğrenecektim. Bir çocuk kalbi ile bazen buruk bazen hafif bir ümit içerisinde yolun sonunun nereye varacağını merak ediyordum. Yolculuğumun çoğu at sırtında geçtiğinden babamdan aldığım kitapları okuyordum. Mola için durduğumuzda bir ağaç altına oturup kitaba devam ediyordum. Babam hâlimi gördükçe mutlu oluyordu kendince. Annem ise tedirgin, biraz da telaşlı bir ruh haliyle benim yaşıtlarımla oyun oynamamı istiyordu. Oyun ise bana yavan geliyordu, kitaplarda bir sıcaklık, tatlı bir huzur buluyordum.</p>

  <p>Böylece bir gün o büyük beldeye, Nişabur'a gelmiştik. Mavi safirlerle bezenmiş, güzel evleri ve çiçek dolu bahçeleri olan Nişabur... Halk, kervanımızın şehir kapılarına yaklaşmakta olduğu haberini alınca, bizi karşılamaya koşuşmuştu; en ön safta da bilginler vardı. Ağızlarından çıkan ilahiler aleve dönüşürken vecd içindeki haykırışlar, geniş bir ırmak misali etrafa yayılıyordu. Gördüklerinin karşısında babamın kalbinde bir huzur doğdu. Ben ise bu aşırı ilgiden hayrete düşmüş, çocukça bir sevince kapılmıştım. Kolay değil, aylardır yoldasınız ve asıl yurdunuzdan uzaklaşmanın burukluğunu taşımaktasınız.</p>

  <p>İnsanlar arasında olup da, onların, sana hürmet ettiklerine tanık olmak öylesine güzel ki... İnsanların düşünce ve tutkuları ile duygularına, rüyalarına ve de gündüzlerine ve gecelerine hâkim olduğunu görmek... Babası ile gurur duyan bir çocuğun sevinciydi bunlar.</p>

  <p>Mutlak sessizlik, babam Bahaeddin Veled'i adeta yalnız bırakmıştı. Şimdi ise, şehir onu yeniden hürmet hırkası ile süslüyordu. Zamanın bilginler sultanı kaybetmiş olduğu heybetini yeniden kazanıyordu.</p>

  <p>Karşılaştığı manzaradan mutlu olarak dönüp bana baktı. Hâla içinde hicran vardı, bakışları kararsız ve hüzünlüydü. Gerçekten de doğru yol bu mu idi? Yoksa, bir başkası mı? Bakışların sesini ruhumun derinliklerinde duydum. Ancak, cevap verme zamanım henüz gelmemişti.</p>

  <p>Bizi büyük bir medreseye götürdüler; çok güzel eski bir halıya oturttular ve bir rahlenin üstüne Kuran'ı Kerim'i açtılar. Orada bulunanlardan birisi aşr-ı şerif okudu. Babam hâla dalgın düşüncelerde yüzüyordu. Ruhunun diplerinde, hayallerinin en ücra derinliğinde saklanmış belli belirsiz ufacık bir çatlağı hissetti. Âdetleri üzere ilk söz misafire verildiğinden, önceleri Belh'de yaptığı gibi, sohbetine başladı. Sesi gür ve tatlı akıyordu, meclisteki herkes akıcı konuşmasından adeta kendisinden geçmişti. Koca sarıklı ve uzun sakallı mollalar vecd içinde nefeslerini tutmuşlardı. Mollalar onu dinlediler ve sonra da düşündüler:"Ağzından Allah'ın kelâmı çıkıyor." Mollalar arasında Ferideddin Attar da vardı; o da huşû içinde dinledi ve "İşte, verimli toprak budur!"diye mırıldandı.</p>

  <p>Babam konuşmayı bitirdikten sonra meclise soru sormak için civar beldelerden gelenler söz istediler:</p>

  <p>- Müsaade varsa merak ettiklerimizi sorabilir miyiz?</p>

  <p>Babam:</p>

  <p>- Biz konuğuz, suallerinize muhatap olmak buranın âlimlerine karşı edepsizlik olur, buyurun, ulema burada, sorunuz, dedi. Vakar dolu bir yürüyüşle Ferîdüddîn Attar babamın yanına gelip eîini öpmek istedi, babam elini sakındı ve;</p>

  <p>- Yaşça büyüğümüzsünüz, ev sahibimizsiniz, elimiz dudağınıza layık değildir. Ferîdüddîn Attar sadece büyük bir bilgin değil, aynı zamanda cezbeli bir şairdi de. Sırlar dünyasının anahtarını taşıyan tasavvuf ehli bir kişi idi:</p>

  <p>- Siz bilginler sultanısınız, sizin yanınızda bizim cevap vermemiz uygun düşmez.</p>

  <p>- Hem misafiriz hem yorgunuz, bugünlük müsaade alıp dinlenmeliyim, daha burada çok konaklayacağız. Sohbet ve sorularla hasbıhalimiz olur inşallah.</p>

  <p>Babam müsaade almak isteyince ben kulağına "Meclisteki sohbetleri dinlemek için kalabilir miyim, birazdan yanınıza gelirim" diye fısıldadım. Gülen gözleri ile "Tamam." diye bakarak meclisten destur ile âdeti gereği insanlara sırtını dönüp gitmemek için geri geri adım atarak ayrıldı.</p>

  <p>Soru sormak için gelenlerden birisi:</p>

  <p>- Merakımızı giderin de kim giderirse gidersin. Ferîdüddîn Attar:</p>

  <p>- Buyrunuz.</p>

  <p>- Beldemizde bir hocamız var. Sürekli vaazlarında Allah'ın varlığı üzerinde duruyor ve üstelik sorumuz olunca da bizden mahsûl, tavuk, kaz veya para almadan cevaplamıyor. Siz Kur'an'dan anlamazsınız, aklınız yetmez kitabı ancak biz hocalar anlar ve açıklarız, kitap sadece camide dinlenir, diyor. Biz Kur'an'ın bütün ayetlerinin Allah'ın varlığı üzerinde durup durmadığını merak ediyoruz, üstelik din öğretilirse ücret, zoraki hediye alınması caiz midir?</p>

  <p>Ferîdüddîn Attar meclisteki diğer mollalara dönerek:</p>

  <p>- Aranızda bu soruya cevap verecek var mı? Yoksa ben cevap vereceğim.</p>

  <p>Mecliste kısa bir sessizlik sonrası baktım ki kimse soruya cevap vermeye yanaşmıyor. Başımı utangaç bir şekilde kaldırarak:</p>

  <p>- Efendim, müsaadeniz olursa ben cevap vermek isterim, dedim. Mecliste bir homurdanma, bir fısıltı aldı başını gitti.</p>

  <p>- Şuna bak çömez hali ile dini konularda cevap verecekmiş.</p>

  <p>- Haydi babası neyse de bu çocuğa ne oluyor?</p>

  <p>- Ağzı hâla süt kokuyor, gelmiş bize fetva verecek.</p>

  <p>- Bırakın cevaplasın.</p>

  <p>- Ne olacak canım, zaten terbiyeli davranıp müsaade istedi. Sesi ile homurdanmaları bastıran Ferîdüddîn Attar bana yaklaşarak:</p>

  <p>- Buyur evladım, söz senin.</p>

  <p>- Hocanız yanılıyor, Kur'an-ı Kerim bir kainat kitabıdır ve hiçbir kimsenin şahsi kitabı değildir, üstelik manası bazılarına açık diğerlerine kapalı bir kitap da değildir. "Biz anlaşrism diye apaçık indirdik" ayeti aklıselim her insanın anlayacağı bir kitap olduğunun müjdesidir. Biz sizin yerinize anlarız demek akla hakarettir. Allah'ın ayetleri sadece mushafda kayıtlı değildir, her şey yüce Rahmanın kelamıdır. Peygamberimiz okuma yazma bilmiyordu, üstelik bilse dahi elinde okunacak bir metin de yoktu. O halde neden ard arda "Oku" emri ilk mesaj olarak verildi. Okumak hayatı, kendini ve yaratılan her şeyde ilahi manaları gözlemlemektir.</p>

  <p>Kur'an-ı Kerim'de, Allah'ın varlığından çok birliği üzerinde durur ayetler. Müşriklerin Allah'ın var olduğundan yana problemleri yoktu, onların derdi, çoklu ilah düşüncesidir. Böylece sorumluluklarından kaçınacaklardı akılları sıra.Tevhid olmadan iman gelişemez. Kur'an sürekli bu çağrıyı yapar ki şirk illeti insanı kulluktan çıkarmasın.</p>

  <p>Hocanız peygamberin yolundayım demiş ama henüz peygamberi anlamamış ki yolundan yürümüş olsun. Peygamberlerin hepsi kavimlerine daima şu cümleyi söylemişlerdir: "Biz ücretimizi, mükafatımızı Allah'tan alırız. Sizden bir dünyalık arzumuz olamaz. "Din öğreticileri ne hakla ücret, hediye talep ediyor? Dini, tüccar kafası ile anlatan onu anlamamış demektir.</p>

  <p>Oradakilerin hepsi "Helal olsun şu küçük yaşta ne büyük sözler sarfettiL Babasının ilim rahlesinden nasiplenmiş" diyerek iltifat göstererek, alnımı öptüler. Baktım ki hepsinin gözleri buğulanmıştı.</p>

  <p>Akşam sofrasında babamın yanına oturmuştum, olup biteni duyan babam beni kucakladı ve:</p>

  <p>- Aylardır buruk olan yüreğimi güldürdün ya ömrüm sana feda olsun evladım, dedi. Bir evlat için sevdiklerinden takdir almanın mutluluğunu tadıyordum. Artık Nişabur'da ilim meclislerinin asude havasından yayılan aydınlatıcı geceler başlamıştı.</p>

  <p>Babam, Ferîdüddîn Attar ve ben... Sözler birbirini takip ederken, bense; bir şeyi kavramaya aklımın yetmediği hallerde, ruhumda o güne kadar bilmediğim yeni bir gücün var olduğunu hissetmeye başlamıştım. Üstad Attar, beni odasına davet etti. Çok sade bir odası vardı. Ben süslü eşyalarla dolu bir oda beklemiştim. Yerde keçeden yapılmış bir kilim, ince iki küçük minder, bir testi ve rafta iki kitap vardı. Kitaplardan birisini eline aldı ve bana uzatarak:</p>

  <p>- Kırk yılımı bu kitabı yazmak için harcadım. İlk sayfadan itibaren kitabı yazarken, içimde "Bu kitabı kendim için değil hak eden birisine hediye etmek için yazıyorum" düşüncesi doğmuştu. 0 kişi senden başkası olamaz evlat...</p>

  <p>- Nasıl yani efendim, göz nuru, gönül süruru Esrarnâme'nizi bana mı armağan edeceksiniz?</p>

  <p>- Evet, senin ilim meclislerindeki hararetli sözlerini dinlediğimde "İşte beklediğim hikmet aşığı"demiştim.</p>

  <p>Helal hoş olsun eserim sana, zaten ben de emanetteydi. Şimdi sahibini bulduğu için o kadar mesudum ki...</p>

  <p>Kitabı besmele çekerek alıp önce öptüm, sonra alnıma değdirdim. Hayatımda aldığım çok güzel hediyelerden biriydi. O andan itibaren sürekli Esrarnâme'yi okumaya başladım. Kaç kez okuyup bitirdiğimi saymadım bile.</p>

  <p>Nişabur'dan üç ay sonra ayrılmak zorunda kaldık. Hac mevsimi yaklaşıyordu. Mukaddes topraklarda olmamız gerekiyordu. Başlarında Üstad Attar olmak üzere şehrin ileri gelenleri, mollalar ve halk bizi uğurlamak için şehir sınırına kadar geldiler. İçim tuhaf duygularla taşkındı. Hem üstadımdan ayrı kalmanın üzüntüsü diğer yandan mukaddes topraklara kavuşacak olmanın tatlı heyecanı...</p>

  <p>Üstad Attar, beni öpüp kokladıktan sonra babama sarıldı, gözleri yaşlı olarak:</p>

  <p>- Bahaeddin Veled, bi! ki senin oğlun bir damladır. Öyle bir damla ki ummanları ardından sürükleyecek ve cümle âlem tarafından sevilen, konuşulan bir bilge olacaktır, dedi. Helalleşip ayrıldık. Nişabur'daki yaşadıklarım benim için, baba terbiyesinden sonra çok değerli yeni ufuklara doğru bir yolun kapısını açmış oluyordu.</p>

  <p>Safir beldesini arkamızda bırakarak, huzur ve huşu içinde, yeniden yola koyulduk. Önümüzde yeni ufuklar açılıyordu. Yol devam ederken uğradığımız her noktada başka başka buluşlar tadacaktım. Kaderimin ağları adeta yollar üzerinde örülmüştü.</p>

  <p>&nbsp;</p>
</body>
</html>
