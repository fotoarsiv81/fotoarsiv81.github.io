<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Cehennem Ateşini Gobi'den Tutuşturuyor</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Aşkın sırrı cehennemden korkmamak ve cenneti</i></p>

  <p style="text-align: center;"><i>arzulamamaktır. Aşkın sırrı su yerine susuzluğu aramaktır.</i></p>

  <p style="text-align: center;"><i>Aşkın sırrı Allah ’tan Allah ’a yakınlığı satın almaktır. Aşkın</i></p>

  <p style="text-align: center;"><i>sırrı Rabb’imizin bize duyduğu sevgiden</i></p>

  <p style="text-align: center;"><i>dolayı var olduğumuzu bilmektir.</i></p>

  <p style="text-align: center;"><i>Aşkın sırrı hem âşık hem mâşuk olmaktır.</i></p>

  <p>&nbsp;</p>

  <p>Asya bozkırları toz-duman... Moğol atlılarının ilk hedefi Horasan'dır. Ülkeler huzursuz, şehirler çalkantılı, kabileler telaşta. Akıl-izan sahipleri ağır düşüncelerle yasta. Müslüman Asya'nın çocuğu Beih; her dinden, her mezhepten ve meşrepten insanıyla sancılı. Bir kulağı dedikodularla uğuldarken, bir kulağı nal seslerinde...</p>

  <p>Ucu bucağı kuş bakışı dahi gözükmeyen Gobi çölündeki sessizliği, keçi kılından yapılmış büyük çadırdaki Cengiz Han'ın sesi bozmuştu:</p>

  <p>-Bu densizliğin bedelini ödeteceğim. Elçilerimi ve tacirlerimi insafsızca doğrayan Otrar vâlisinin vücûdunu, gözlerinizin önünde lime lime etmezsem, Tibet dağları üzerime devrilsin. Çabuk, yazıcımı çağırın! Harzemşah sultanına son bir hak tanıyorum. Mektubumu tez iletin.</p>

  <p>Belh'te ayrı bir telaş vardır. Sultan'ın eşi Türkân Hanım, Otrar vâlisi yeğeninin çirkin davranışını telafi etme tedirginliğinde. Derdi yeğeninin başını kurtarmak. Sultanı, ikna etmekte çaresiz. Umudunu danışmanlardan Fahrettin Râzi'ye bağlamış durumda. Sultanın sağında Fahrettin Râzi ve diğer danışmanlar, solunda dalkavuklar takımı... Destur istemeden konuşmaya başlar, her söz bir yangın, her kelime bir oktur kınından çıkmış.</p>

  <p>-Bunca sene ekmeğini yedim, suyunu içtim, içimdekilerini söylemeden gidemeyeceğim.</p>

  <p>-Ne gitmesi, ne söylemesi Bilge Bahaaddin?</p>

  <p>-Kıyamet yaklaşıyor, ateşten bir top üzerinize geliyor ve önüne ne çıkarsa yakacak, kül edecek.</p>

  <p>-Ne ateşi be adam?</p>

  <p>-Cengiz Han ateşi... Söze Fahrettin Râzi karışmak ister. 0 söze başlamadan Bahaaddin sesini yükselterek:</p>

  <p>- Râzi sen bu işe karışma, bu ilmi bir münazara değil, siyasi bir münakaşa. Sultanı yanlış telkinlerle yanılttınız. Dini biliyorum dersin, peki Otrar faciasının diyetini ödemek şeriatın emri değil mi? Suçsuz onlarca tüccarı katletmek, elçileri kılıçla doğrayıp biçmek, kitabın hangi ayetinde var? Türkan Sultan hanımın dudağına bakarak fetva verilmez! Nerede sizin vicdanınız? Mahkeme-i Kübrâ'yı, unutup işkembe-i kübrânızı şişirin sizler. Ben Sultan Muhammed'e karşı sorumluluğumu yerine getiriyorum.</p>

  <p>-Seni dinliyorum Baha Veled; diğerleri sussun!</p>

  <p>-Cengiz Han'ın derdi bu topraklar değildi. O, dünyayı Gobi çölünden ibaret sanıyor. İşi gücü varsa yoksa Çinliler.Ticari ilişkiler içinde dostluk kurmak varken, valinin yaptığı densizlik için özür dilemeniz gerekmeden diyet ödeseniz daha iyi olurdu. Uyuyan yılanı uyandırmak akıi işi değil.</p>

  <p>- Ne yani, koskoca ben, çadır kuzusu bir Moğol'dan mı çekineceğim?</p>

  <p>-Sultan'ım mesele Cengiz Han değil, mesele Allah'ın gazabıdır.</p>

  <p>-Ne demek bu şimdi?</p>

  <p>-Dinin emrini çiğniyorsun. Masum tacirleri ve elçiye zeval olmaz prensibini çiğneyen valini korumak, Allah'ın adaletini ihlaldir.</p>

  <p>-Benim ordularım Moğoliarı süpürür. Ben güçlüyümL</p>

  <p>-Firavun ağzı ile konuşanları İlâhi ceza helak eder. Bu halkın suçu günahı ne? Onların başına, Cengiz Han'ı bela olarak getirmiş olacaksın. Şehirlerine, silahlı gücüne güvenme. Koskoca İskender de öyle yapmıştı. Ne oldu şimdi?</p>

  <p>-Bahaeddin Veled, geçmişteki hizmetlerin olmasa şimdi seni karşımda böyle konuşturmazdım.</p>

  <p>-Ben, müritlerim ve ailem yeni bir vatan edinmek için yoia çıkıyoruz. Hakkımız var ise helal hoş olsun...</p>

  <p>&nbsp;</p>
</body>
</html>
