<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Aşkın Mâbedî Sadâkatin Kıblesi: Mekke</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Allah’ı dilemek tevhidi dilemektir:Kendi içinde Allah'ı</i></p>

  <p style="text-align: center;"><i>bulmak, tevhide varmak demektir,:Tevhid, insan hayatında</i></p>

  <p style="text-align: center;"><i>varılabilecek en yüksek makamdır. Gaye, Allah ’ı bilmek</i></p>

  <p style="text-align: center;"><i>değildir; O’nu bir âşık olarak tanıyıp mahlûkuna olan aşk</i></p>

  <p style="text-align: center;"><i>ve muratlarına iştirak etmektir. O zaman gaye,</i></p>

  <p style="text-align: center;"><i>Aşkın Maliki’ne âşık olmaktır.</i></p>

  <p>Alemlerin Efendisi Peygamberimizi bağrında saadetle taşıyan Medine'ye veda ettikten sonra, kafilemiz Mekke'ye doğru büyük bir heyecanla ilerliyordu. Hepimiz ilk kez kutlu topraklara yüz sürmenin tatlı telaşı içindeydik. Muhacir kervanın yeni menzili Mekke idi. Kâbe'ye gidip hayatımızın en heyecanlı ibadetini yaşayacaktık. Geçtiğimiz yerler güzeldi. Etraflarındaki hava gitgide hafifliyor, o uzaklarda kalmış ışıl ışıl Horasan'daki kadar olmasa da, geceler daha da parıldıyordu. Yolların üzerinde değişik insanlara rastlıyorduk; ırklar çoğalıyor, mezhepler yumaklaşıyor, medeniyetler harmanlaşıyordu.</p>

  <p>Kâbe. Aşkın evi... Sığınaksız bir çölde kendisi bir sığınak olan Beytullah. Melekuti ilhamla yıkanmış örtüsüne sarılıp ağlıyorum. İlâhi vahyin kokusu hâla taze duruyor taşında, duvarında. Güzel sırlar ocağı Mekke'deyim. Kutlu diyarın kokusu ile mest olmuşum, baştan ayağa ıslanıyorum, nefesim kesiliyor, göz kapaklarım ağırlaşıyor. Vahyin yağmurunda yıkıyorum ruhumu. Ne kadar açık, temiz ve aşk dolu bir lezzet bu. Dualar okuyorum. Aşk dileniyorum Rabbimden. O'ndan aşktan başka bir şey istemiyorum. Muhtacım aşkına ya RabbiL Bir ihtiyaç ki, Allah'ın cennetindeki her şeyden müstağnidir. Hz. Ali Efendimizin yakarışı ile istiyorum. "Bir grup insan cennetini istiyor, diğer bir grup insan cehennem korkusundan sana yakarıyor. Ben ise, cennet arzusu ve cehennem korkusu taşımaksızın aşk beslemek istiyorum. Aşk, bu âlemdeki tek "sebepsiz istenen" karşılıksız aşktır. Aşk,"için"sizdir. Âlemin bütün gayelerinin gayesinin "için"i olmaz.</p>

  <p>Nur'a düşkün olanların tek sığınağı "Aşk"tır. Hristiyan ülkelerini dolaştım da baştan sona, arandım ama, çarmıhta "O" hiç görünmedi. "O" hiç yoktu. Hinduların puta, Mecusilerin de ateşe tapındıkları mabetlerin hiçbirinde.</p>

  <p>Yollar aştım, Kabe'yi tavaf ettim; yaşlıya, gence, kadına, erkeğe, her yüreğe sığınak olan Kâbe'de nurun aşka nasıl dönüştüğünü gördüm ve elimi açıp aşk dilendim: "Nâr olmadan, nur olunmaz, nur olunmadan aşka visal bulunmaz. Yak beni Rabb'im!"</p>

  <p>Kabe'de rükudayım. İkindi namazındayım. Kimi rükuyu kısa, kimi rükuyu uzun tutuyorum. Allah'ın huzurundayım. Önümden bir karınca geçti. Ona dedim ki:</p>

  <p>-Geldin ha!</p>

  <p>-Geldim. Ama sizler gibi atla, deveyle gelmedim, yürüdüm kızgın kumlarda, süründüm de geldim.Ter döktüm de geldim. Git, benim de geldiğimi söyle; belki gelmeyenler utanır da "bir karınca kadar bile olamadık" derler ve gelirler.</p>

  <p>Kâbe'de dualar okudum, gözyaşlarım yanaklarımdan süzülüyordu.</p>

  <p>"Ey RabbimizL Gece ve gündüz vakitlerimizi zikrinle canlandır, bizi kendi yolunda, hizmetinde tut ve amellerimizi kabul gören, rağbet edilenlerden eyle!.. Öylesine ki artık bütün amellerimiz ve zikirlerimiz tek zikir şekline dönüşsün ve bütün hallerimiz senin hoşnutluğunda, senin hizmetinde geçsin, ta ki bir ucu cennet ve cemâline varana dek...</p>

  <p>Ey Rabb'imiz, bizleri yalancı dünyanın, imtihan tecellîleri karşısında ihlâsını koruyan, firâset ve basîret sâhibi, takvâ ehli âşık-ı sâdık kullarından eyie! Ey dileyenlerin imdadına yetişen! Ey sadık kalplerin dostu! Ve ey alemlerin Rabb'i! Ey ismi deva, zikri şifa ve itaati zenginlik olan! Sermayesi ümit ve sığınağı ağlamak olan bizlere merhamet eyle!.."</p>

  <p>Şunu söyleyebilirim ki, Kâbe'nin siyah örtüsünü sabahın hafif rüzgarı değil de, melekler hareket ettiriyor gibiydi. Babam tavaf öncesi kervandakilere hitap etti:</p>

  <p>"Allah'ın misafirleri, aziz kardeşlerim; Bizleri burada, huzurunda bir araya getiren Yüce Rabb'ime hamdolsun! Sevgili Peygamberimiz, gerçek yol göstericimiz, gönüllerimizin sultanı Muhammed Mustafa'ya sonsuz salât ve selâm olsun! Sanki bir ömür boyu bu yolculuğu beklemişiz. Daha önce belki defalarca kalbimizi oralara göndermişiz, hayalen tavaflar etmişiz. Ama şimdi, Allah nasip etti, buradasınız. Kendi ayaklarınızla buraya geldiniz. Günde beş vakit yöneldiğimiz kıblemize, Kâbe'mize kavuştuk..."</p>

  <p>Arafat'a vakfeye çıktık. Babamın yanından ayrılmıyor, bu izdihamda onu kaybetmemek için ihramının ucundan tutuyordum. Arafat, buluşmak demekti. Hz. Âdem ve Hz. Havva ayrı ayrı dünyaya gönderilmişlerdi. Yeryüzünde birbirlerini aradılar. Nihayet bu tepede karşılaşıp, buluştular. O nedenle bütün hacılar insanlığın yeryüzünde birliği için burada vakfede bulunarak o buluşmayı yâd ediyorlardı.</p>

  <p>Orada da dualar okudum.</p>

  <p>"... Âdem Rabbine karşı geldi de yolunu şaşırdı. Sonra Rabbi, onu seçti de tevbesini kabull buyurdu ve ona doğru yolu gösterdi." buyurdun. İnsanlık tarihinin ta başlangıç noktasında olan biteni bizlere duyurdun. Biz de Hz. Âdem'in çocuklarıyız. Bizi de bağışla ya Rabb! Bu yerde, şu Arafât vadisinde sevgili Peygamberimizin ifadesiyle "Babamız İbrahim'in miras bıraktığı bu yerler" de vakfede bulunan bizler, senin sınırsız rahmetini diliyoruz, mahrum eyleme ya Rabb! Bize müstehak olduğumuz hal ile değil de şanına lâyık bir surette, cemal tecellileriyle muamele eyle ya Rabb!"</p>

  <p>Arafat'ta kendinizi sorguluyorsunuz; hayata gelişin gayesini, bu hayatın sonunun ne olacağını, âdeta hayatın amacını yeniden sorgulama imkânı buluyorsunuz. Peygamber Efendimiz, “Dünyada her an yolcu gibi hareket et." buyuruyor. Dünyada ebedî kalacakmış gibi değil, bir yolda olduğunu düşünerek hareket et.</p>

  <p>Vakfe gecesi babamla namaz kıldıktan sonra, her zamanki gibi sorularıma başladım:</p>

  <p>- Baba insanlar hep, "cennet, cennet" diyorlar. Nedir cennet?</p>

  <p>- Cennet, Allah'ın Cemâl isminin tecellisidir. Ne var ki insanlar aşkın hakiki tadına, Allah'ın Cemâl, Vedûd ve Latîf isimlerini olduğu kadar, Mütekebbir, Aziz, Cebbar, Kahhar ve Celâl isimlerini de tecrübe ettiklerinde varabilirler. Kalbimizin tam kapasitesine varmak, kendi kıymetimizi ölçmek için insanlar bütün esmâyı kucaklamalı, dünyaya inmeli ve hemcinslerinin arasına girmeli; keder, keşmekeş, üzüntü, mücadele ile yüz yüze gelmelidirler. İki elle yaratılmış olan mahlûktan murat budur. İnsan kendisini Cemâl ve Celâl sıfatlarının arasında bulur.</p>

  <p>- İblis, cennetin meyvesi olan aşkı göremedi mi?</p>

  <p>- İblis'in ilmi olmasına rağmen, din gayreti ve muhabbeti yoktu, o yüzden Âdem'i çamurda iz olarak gördü. Esrara mahzen olma nimetine erenler, aklın şeytandan, aşkın ise Âdem'den olduğunu bilirler.</p>

  <p>- Şeytan'ın Âdem babamızla meselesi neydi?</p>

  <p>- Şeytan, Âdem'in saflık, irfan, güzellik ve yüksek makamına haset etmişti. Haset insandaki niteliklerinden ve hayvani niteliklerden bir tanesidir ve insanın kalbindeki her iyiliği yer bitirir. Haset iki arkadaş arasında öyle bir perde ki! Dün tek bir ruh gibiydiler, bugünse iki inatçı kurt gibiler.</p>

  <p>&nbsp;</p>
</body>
</html>
