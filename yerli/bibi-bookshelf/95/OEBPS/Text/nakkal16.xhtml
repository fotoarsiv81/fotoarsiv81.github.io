<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>İkinci Yuvan: Kerra ile Evlilik</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Dünyada herkes sevgilisine can verir. Fakat birinin sevgilisi</i></p>

  <p style="text-align: center;"><i>kan tulumundan ibarettir, öbürününki güneştir, ışıktır.</i></p>

  <p>Konya eşrafından birçok kişi aracılıkta bulunup yeniden evlenmem için gayret sarfetti. Sadreddin Konevî ziyaretime geldi. Kocası vefat etmiş bir kadın varmış. Ona hem sahip çıkmam hem de bana bir hayat arkadaşı gereği beni onunla evlenmeye ikna etti. Ailesi aslen Bizans Rumlarından olan Kerra Hatun, Haçlı seferlerinin zulmünden Konya'ya kaçan ve Konya'da Müslümanlığı seçmiş olan bir babanın kızıdır. İlk eşi Şah Muhammed vefat edince oğlu Yakup ve kızı Kimya ile dul kalır.</p>

  <p>Evlenme teklifinden önce kendisi ile konuşmak istemiştim. Sadreddin Konevî'nin evinde buluştuk. Yanında iki yetimi ile geldi.</p>

  <p>Bir an, birbirimize bakıyoruz, güzel ve masum gözleri gözlerime açılmış, göz kırpmıyor, sanki bakışları özür dilemekle dolu. Her ikimiz de sessiz duruyoruz, birbirimizin bakışlarını okuyoruz. Sessizliği bozan ben oluyorum:</p>

  <p>- Evlilikler bazen talak ile bazen ecel ile bitebiliyor. Biliyorum ki ölen eşim Gül Hatun'um gibi bana sâdık olursun. Ancak benim hayatım yorucudur. Evin dışında halkın dertleri ile meşguliyetim vardır. Günümü meseleleri çözmekle geçirir, sizleri ihmal edebilirim; bunu şimdiden bilmeni isterim.</p>

  <p>- Efendim sizi öncelerden tanıyor ve müşkil halinizi biliyorum. Sizin gibi herkesçe hürmet gösterilen bir âlimin eşi olmak bana şeref verir. Çocuklara olan sevginiz benim çocuklarıma da çok iyi bir baba olacağınızın işaretidir. Bu hususta şüphem yoktur. Mazimi bir kalemde silmiştim. Sizin hayat arkadaşınız olma teklifi içimde tarifsiz bir ferahlık oluşturdu.</p>

  <p>- Çocuklar Allah'ın emaneti olan cennet çiçekleridir, senin-benim çocuklar değil hepsi çocuğumdur.</p>

  <p>- Çocukların koşuştuğu bir avludur kalbim, ağlayan-ağlamayan bütün çocukların.</p>

  <p>- Yanındaki ve içindeki çocukları güldüreceğime emin ol!</p>

  <p>İnce bir tebessüm yayıldı ay yüzünde:</p>

  <p>- Ben, gülzârda yetişen bir gül değilim; kışın soğuğunu, yazın şiddetini yemiş bir gülüm. Beni sevdiğin için teşekkür ediyorum Mevlâna'mL</p>

  <p>Kerra Hatun, güzellik ve olgunlukta örnek bir kadındı. Kızım Melike Hatun, en küçük oğlum Emir Âlim Çelebi bu evlilikten dünyaya gelmişlerdir.</p>

  <p>Sohbet meclislerime katılır, arka mahfilden benim dini sohbetlerimi dinlerdi. Diğer kadınlar gibi çarşı, pazar alış veriş işlerini sevmezdi. Neredeyse bana bir gölge gibiydi yanımdan ayrı kalmak istemezdi. Her kadın gibi ara sıra onu da kıskançlık tutuyordu. Kerra ile en çok tartışmamız Şems için olacaktı. Şemsli hayatım başlayınca herkes gibi başlangıçta Kerra da Şemsi anlayamayacaktı ama bana olan sevgisinden dolayı sessiz kalmayı yeğleyecekti. Arada sırada da bu konuda serzenişlerini bana iletecekti. Hatta bir keresinde bir gece yatağa girdim, hemen arkasını döndü:</p>

  <p>- Vaktini sürekli Şems'e harcıyorsun. Senin bir ailen var, galiba aklından çıktık!..</p>

  <p>- İlahi aşk yolundaki gönüldaşımı sen de mi kıskanıyorsun?</p>

  <p>- Şems'ten ayrıl, dünyanı da ahiretini de batıracaksın.</p>

  <p>- Dünya ile nikah kıymak isteyenden, dünya mehir olarak dinini ister. Dinini hiç bir paraya pula minnet etmeden satmayan, âşıklardır.</p>

  <p>- Şems'i kendinden uzak tut ve ailene dön.</p>

  <p>- Güzel eşim, bana bu kadar eziyet etme; bu kadar inleme, dertliyim deme, üzüntülüyüm deme, senin yanına gelmeme izin vermiyorlar deme, hayat zordur deme, beni susuz bırakıyorsun deme ve gündüz gece sıkıntı içinde yaşadığından dem vurma, yalnız kaldığını söyleme, saatlerce odanın bir köşesinde yapayalnız kaldığını deme, beni düşünmüyorlar, bana bakan yok deme, garip ve zayıf kaldığını deme... Deme.. Deme.. Beni daha fazla üzme, beni daha fazla yakma, yakınma bana, senin her sitemin yaralı kalbime vurulan kör bir bıçaktır. Her şikâyetin kemiklerimi eriten ateştir. Her tenkidin yüzüme inen acımasız bir tokattır. Sende gördüğüm her mahzun sessizlik, bana bir kınama yağmurudur. Ben, dostum, yarenim Şems olmadan bu çirkin gurbetin çileli yollarından nasıl geçerdim? Bana kim teselli verdi? Me'yııs ve muhtaç kalbimi kim sevindirdi? Şems yetişmeseydi imdadıma, akıbetim nasıl olurdu? Şimdi diyeceksin ki "Ben de yapabilirim Şems'in verdiklerini." Sen benim kamerimsin, Şems olamazsın, Şemslik bambaşka bir keramet Kerra Hatun'um. Dostluk başka, zevcelik başka. Sana bile açamadığım, sende bile doyuramayacağım açlıklarım var. İlahi aşkın yollarında ateşlere sen dayanamazsın ki, sırtında beni taşıyasın... Tasavvufu bilmeden nasıl yola düşersin bir tanem. Bana teselli ver, dert yükleme yeter.</p>

  <p>Yeni eşimin ve oğullarımın bütün şikâyetlerine rağmen hâlâ bana sunulan armağanların hiçbirini kabul etmiyor, yalnızca İplikçi Camisi'ndeki imamlık hizmet karşılığı aldığım cüzî maaşla geçiniyorduk. Dergâha bağlı olan tüccarların vermeye çalıştıkları altın paralara sanki ne işe yaradıklarını bilmiyormuş gibi bakıyordum. Bu hâl karşısında onlar şöyle soruyorlardı:</p>

  <p>- Fakat sana borcumuzu nasıl öderiz? Bize öyle çok şey veriyorsun ki...</p>

  <p>-Allah'ı sevin yeter...</p>

  <p>Kerra Hatun benim sağlığım için endişeleniyor ve saraydan gümüş tabaklar içinde gelen lezzetli yiyecekleri reddedip, onları yoksullara gönderişime şaşırıyordu. Sadece yoğurt ve soğan yiyerek yaşıyordum. Arada sırada da Ateşbaz'ın yaptığı tiritten yediğim de oluyordu. Ateşbaz Veli çeşit çeşit çorba pişirip getiriyordu, ben de çorbaları dervişlere gönderiyordum. Beni doyurmak için ter döken sadece Ateşbaz değildi, Kerra Hatun da gayret ediyordu ancak nafile. Kerra Hatun yaptığı lezzetli yemeklerle aklımı çelmeye çalışsa da, ben oralı değildim.</p>

  <p>- Sabahtan geceye kadar sohbet, medrese, cami, vaaz koşturman yetmiyormuş gibi dergâha gelen herkesin derdi dinlemekten takatin kesilecek. Lütfen beslenmene dikkat et.</p>

  <p>- Peygamber Aleyhisselâm'ın gücü gıdâlardan gelmiyordu.</p>

  <p>Yanaklarım çökmüş haldeki görünüşüm kendimi reddediş değil, unutuşumdu. Altın ile gümüşün parmaklarıma dokunmasını istememek bir gururdan değil, ona sahip olmanın ne demek olduğunu artık anlamıyor olmamdandı. Niçin herhangi bir şeye sahip olmaya çalışasın ki, her şey zaten şeninken? Yiyecek ambarının anahtarı şendeyken niçin doldurmaya çalışasın ki kilerini?</p>

  <p>Sultan bir gün bana saraydan muhteşem bir Arap atı gönderdi. Ata hayranlıkla baktım ve üzerine binmem istenince de çocuk gibi güldüm. Seyise,</p>

  <p>- Onu saraya geri götür.</p>

  <p>- Dur! diye bağırdı Gül Hatun.</p>

  <p>Diğerlerinin yanımızdan uzaklaşması için işaret ettim.</p>

  <p>- Mevlâna, bu senin yaptığın tamamen kibir. Sen de herkes gibi bir insansın. Daha sözler ağzından dökülürken doğru olmadıklarını biliyordu ama çok kızgındı. Konuşmasına sesi çatallaşarak devam ediyordu.</p>

  <p>- Sen artık bir şeyhsin; belli bir mevki ve itibarı olan bir zâtsın, bir dilenci değil!.. Makamına uygun olarak ata binmelisin.</p>

  <p>Atı çağırdım ve yanağımı boynuna yaslayıp yumuşak sözler mırıldayarak onunla konuşmaya başladım. At, kulaklarını dikmiş bir halde sanki boynuna doğru eğilmiş adam görmemişçesine giriş kapısına doğru bakıyorsa da atların dilinden anlayan biri onun beni dinlediğini anlayabilirdi. Önce bir ayağımı üzengiye doğru kaldırdım ama sonra fikrimi değiştirdim. Kısrağın böğrüne bir şaplak vurup dilini şaklatmak suretiyle, hayvanın ileri atılıp kapıdan sokağa çıkmasını sağladım. Seyis ardından koşup dizginlerinden yakaladı ama ona hayvanı bırakmasını söyledim. Olup bitenleri kızgınlık ve hayretle seyreden Kerra Hatun'a döndüm:</p>

  <p>-Ait olduğum şu toprağın üzerinde yürüyeceğim. Başkalarının omuzlarının üzerinde yalnızca cenaze taşınır.</p>

  <p>&nbsp;</p>
</body>
</html>
