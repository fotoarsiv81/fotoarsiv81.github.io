<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Havuz mu Beni İçti, Ben mi Havuzu İçtim, Bilemedim!</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Herkesin bir hikâyesi vardır. Hüzünlü veya mutlu...</i></p>

  <p style="text-align: center;"><i>Benim hikâyem bambaşkadır.</i></p>

  <p style="text-align: center;"><i>Başlangıcı da sonu da Şems’dedir hikâyemin.</i></p>

  <p>Dergâhın avlusundaki havuzun kenarında oturup su şırıltıları altında kitap okumayı çok severdim. Koltuğumun altında kitapları taşımayı severdim. Kitaplarıma kimsenin dokunmasını istemezdim. Hepsinin haritası vardı. Bilhassa Hakim Senai, babam, Ferîdüddîn Attar ve Ahmet Mütenebbi'nin kitapları manevi bakımdan çok kıymetliydi. Aslında senelerdir birçok kez tekrar tekrar okuduğum için yazılanlar ezberimdeydi. Ancak kitapların kokusu manevi mihmandarlarımın kokusunu taşıyordu. 0 gün yine kucağıma birkaç kitap aldım, havuzun kenarına geçtim. Kitaplara dalmıştım. Şems çıkageldi. Yanı başıma oturdu:</p>

  <p>- Bu kitaplar nelerden bahsediyor?</p>

  <p>- Dağınık ilimlerden bahsediyor, sen bilemezsin.</p>

  <p>- Haklısın ben bilmem, ancak bildiğim bir şey var ki, onu da bu kitaplar bilmez. Versene şu kitapları bana.</p>

  <p>Eline verdiğim kitapları hiç açmadan ayağa kalktı, havuza doğru bütün kitapları uzattı.</p>

  <p>- Ne yapıyorsun? Suya düşerse mahvolurum maazallah!..</p>

  <p>- Mahvolur musun?</p>

  <p>- Evet.</p>

  <p>- O halde mahvol!</p>

  <p>Kitapların hepsini havuzun sularına fırlattı. Etraftaki dervişler olup bitene üzüldüğümü görünce Şems'in başına toplandılar. Hepsi onun üzerine çullanmak için benden işaret bekler gibiydiler. Onlara bağırmak zorunda kaldım:</p>

  <p>- İşinize gücünüze bakın. Karışmayın siz. Dağılın! Çabuk!</p>

  <p>Sonra Şems'e yöneldim:</p>

  <p>- Ne yaptın? Bunlar tek nüsha yazma eserler. Sen onları bozdun!</p>

  <p>- Senin için çok mu değerli onlar?</p>

  <p>- Elbette!</p>

  <p>- Sen öyle sanıyorsun. Sen bunlara esir düşmüş, hayatı sayfalarda arayan birisi olmuşsun. Hayat bizzat hayatın içindedir. Kitaplar sadece ışığa yaklaştırır. Işığın kendisi değildir.</p>

  <p>O konuşurken ben havuzda yüzen kitaplara bakarak ağlıyordum. Şems sözü bitince feracesini diz kapağına kadar topladı, havuza girdi. Kitapları tek tek aldı. Havuzdan çıktı. Kitapları teker teker bana uzattı. O da ne?.. Az önce havuza atılmış kitaplar daha yeni raflarından alınmış gibi kupkuruydu. Gördüklerime inanamıyordum; bizi merakla takip eden dervişler de şaşırmıştı.</p>

  <p>- Bütün bunlar nasıl oldu?</p>

  <p>- Bu kalp ilmidir. Onu sen bilmiyorsun.</p>

  <p>- Öğretir misin?</p>

  <p>- Kitap okumakla öğrenilmez.</p>

  <p>- Ya nasıl olacak?</p>

  <p>- Kalbini aç, gerisini bana bırak.</p>

  <p>- Celaleddin beni anlamak için kendini fazla yorma. Zaman ver yüreğine. Ben üçüncü çeşit bir yazıyım.</p>

  <p>- Nasıl yani?</p>

  <p>- Bir hattatın üç çeşit yazısı vardır. Birincisini kendisi okur, başkaları okuyamaz; İkincisini kendisi okumaz başkası okur, üçüncüsü ne ona ne de başkalarına okunur. İşte ben o üçüncü yazıya aidim.</p>

  <p>Öyle kuru lafla muttakıy olunmaz. Önce dilimizi gıybetten koruyacağız. Az yiyip, az konuşup, az uyuyacağız. Tasavvuf ehline, abdestsiz yatmak yakışmaz.</p>

  <p>Aşkın ışığı, kerametle bilinmez. O nur, âşıklığın takvası ve sadakati ile bilinir.</p>

  <p>- Bu zahitliklerin ve dini pratiklerin hedefi nedir?</p>

  <p>- Delillere ve peygambere gelene saygılı olmaktır.</p>

  <p>- Bu dışla alâkalıdır.</p>

  <p>- Peki madem dışla alâkalı, bunun ötesinde ne vardır?</p>

  <p>- Mârifet var. Yani meçhulden bilinene geçiş var. Senin çok beğendiğin, elinden düşürmediğin belli ki çokça okumana rağmen öğrenemediğin kitaptan bir söz söylememi ister misin?</p>

  <p>- Buyur.</p>

  <p>- Şayet marifet benliğini kendin için kaybettirmezse; cehalet, böyle bir bilgiden daha iyidir.</p>

  <p>- Bu Senai'inin cümlesi. Oysa okumuştum. Nasıl fark edemedim manayı.</p>

  <p>- Dedim ya, kitaplar kalbe inmedikçe kumdaki yazılardır. Aşk kitap okumakla öğrenilmez, aşkı kâğıtlar da bildirmez.</p>

  <p>- Bana marifeti öğret. Bana aşkı öğret.</p>

  <p>- Sabret. Önce sabretmesini becer. Halveti duyunca ayağın titremişti. Şimdi halvetin meyvelerine talipsin. Hele biraz bekle bakalım, her şeyin vakti var. Beklemenin vakti takvimlerde kayıtlı değildir. Ben bunca sene seni beklemişim. Sen üç güne benim altmış yılımı sığdırmamı istiyorsun. Çok uyanıksın Mevlâna, çoook...</p>

  <p>&nbsp;</p>
</body>
</html>
