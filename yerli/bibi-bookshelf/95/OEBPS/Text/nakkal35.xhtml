<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Kul Nazarında Pul Olalım da Aşk Pazarında Yol Bulalım</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Hallaç, “Ene’l Hak!” derken, cennetini dilinde taşıyordu.</i></p>

  <p style="text-align: center;"><i>Halk onun cinnetine hükmetti</i></p>

  <p style="text-align: center;"><i>Ah dilşâd olamayan ağızlar ne anlar cennetin tadından!</i></p>

  <p style="text-align: center;"><i>Kaç elekten geçtik, dağılmadık, kaç nehirden geçtik azgın sulara kapılmadık. Şems ile yürek yüreğeydik. Ulema kıskanmasın da ne yapsın?</i></p>

  <p>Konya'daki bütün medreselerin hocalarını toplamayı düşünen Cafer Nasıreddin bu fikrini Mir Hüsrev'e açar:</p>

  <p>- Bu toplantının maksadı nedir?</p>

  <p>- Şems'i Mevlâna'nın gözünden düşürmek.</p>

  <p>- Şems bu hitabeti, gizli ilimlerdeki marifeti ile hocaların hepsini sus pus eder.</p>

  <p>- Gevhertaş, Nizamiye, Hatuniye, Altunapa başta olmak üzere bütün medreselerdeki en derin hocaları çağırttım. Şems onlarla zor baş eder.</p>

  <p>-Toplantıya saray erkânı da katılacak mı?</p>

  <p>-Vezirler geleceklerini bildirdiler.</p>

  <p>-Ya Sadreddin Konevî?</p>

  <p>- O, Konya dışında seyahate çıkmış.</p>

  <p>- Eh bakalım hayırlısı... Yatsıdan sonra görüşmek üzere...</p>

  <p>Yatsı namazından sonra Şems ile davete icabet üzere yola çıktık. Yeni inşa edilmiş olan Sırçalı Medrese'ye geldiğimizde, davetlilerin hemen hemen hepsi bizden önce gelmiş, yerlerine oturmuşlardı. Selam vererek ilerledik. Büyük odanın duvarlarındaki çiniler Şems'in dikkatini çekmişti. Kulağıma fısıldayarak "Bu medrese bana, Tebriz'deki ilk medresemi hatırlattı."Ebruli ışık huzmelerinin aydınlattığı sedire kurulmuş olan hocalar, hürmet ile ayağa kalkıp, yer gösterdiler. Şems, önce benim oturmamı bekledi. Ben ise kolundan tutarak, birlikte oturmayı teklif ettim. Aynı anda oturup, sağ elimizi sol omzumuza koyarak, odadakilerin merhabalarını aldık. Hâl hatır sualinden sonra, sohbete Nasireddin başladı. Hamdele, Salvele'den sonra, Konya'daki medreselerin problemlerini anlattı. İlim meclislerine eskisi kadar itibar edilmediğini, buna mukabil Bağdat, Halep, Kayseri başta olmak üzere birçok ilim memleketinde, alimlerin itibar gördüğünü, manevi ilimlere artık rağbet gösterilmediğinden yakındı. Oradakilerin kimi başlarını eğip, yukarı kaldırarak meseleyi tasdik ettiklerini, kimileri de "Haklısın" diyerek onu tasdik ettiler. Bir kaç kişi daha bu meselede söz alarak konuştu. Biz susmuş onları dinliyorduk. Nasireddin, Şems'e yönelerek:</p>

  <p>- Görüyorum ki, sohbete hiç iştirak etmiyorsunuz. Bu hususta zatınızın fikirlerini merak etmekteyiz.</p>

  <p>Şems, herkesin üzerinde gözlerini gezdirdikten sonra, elindeki teşbihi minderin üzerine bırakarak:</p>

  <p>- Ben âlimler meclisi mensubu değilim. Davete icabet sünnettir, desturunca gelmiş bir misafirim. Dinleyici kalmaktan hoşnudum.</p>

  <p>- Şems Efendi, aramızda muhabbet hasıl olmuşken, derin bilgilerinizden bizleri de faydalandırsanız, bizler ikramınızdan nasiplenmeyi dileriz. Dışarıdan gelen biri olarak bize ışık tutup, ayna olmanızı istemekle zahmet mi vermiş oluruz?</p>

  <p>- Nedir öğrenmek istediğiniz?</p>

  <p>- Ulemânın temel sıkıntıları neler olabilir? Hatta bizlerin eksik ve kusurlarımız nelerdir? Söyleseniz de kendimize çekidüzen versek...</p>

  <p>- Benim usulümdür, sözü pek uzatmam. Size bir hikâye ile cevap vereyim: Adamın biri berbere gitmiş ve demiş:"Sakalımdaki akları ayıklar mısın?" Berber, adamın sakalındaki akların siyah kıllarından daha çok olduğunu görünce, makasla bütün sakalı kesmiş ve adamın önüne sakalındaki kılları dökmüş. Adama: "Benim çok işim var, akını siyahını kendin ayıkla." diye cevap vermiş</p>

  <p>Şems'in verdiği misal, salondakilere soğuk bir hava estirdi. Böylesine bir usule alışık değillerdi. Homurdandılar. Sağa sola bakıp, Şems'e haddini bildirecek kişi aradılar. Nasireddin kıs kıs gülüyordu. Onun amacı da herkesin gözünde Şems'i sivri dilli, kimseye hürmeti olmayan birisi olarak göstermekti. Sanki hiç üzerine alınmamıştı. Şems'in mesajı oradakilere söylenilmiş gibi davranarak:</p>

  <p>- Bu meclisteki âlim kardeşlerime haksız bir ithamda bulunmak ilmi saygıya âlimlik ahlakına yakışıyor mu? Biz senin ne kadar ulvi bir bilge olduğuna inandığımız için görüşüne başvurduk. Sen ise, fil misali fincanları tepeledin. Kırıp, yıktın.</p>

  <p>Şems tam cevap verecekti ki, elinden tutup, "Müsaade et! Ben mukabil edeyim." diye söze karıştım:</p>

  <p>- Madem filden misal verdin, ben de filden devam edeyim. Şehrin birine Hindistan'dan bir fil getirmişler. İlk kez fil gören insanlar şaşırmışlar. Karanlık odada tuttukları odaya dört meraklı adam girmiş gizlice. Oda karanlık, göz gözü görmüyor. Birinci adam filin kulağını tutmuş," Bu bir yelpaze, fil nerede yahu?" demiş. İkinci adam filin bacağına sarılmış," Şimdi sütunlara gelmişiz, ortada fil falan yok." demiş. Üçüncüsü, filin hortumunu tutmuş, "Bu bir oluk, oluğun odada ne işi var?" demiş. Dördüncüsü filin ayağına basmış, "Koca kaya parçasını odaya kim koydu?" demiş. Bu böyle devam etmiş gitmiş. Sizlerin az önce ortaya sürdüğü fikirler de karanlık odadaki bu meraklı adamların durumuna benziyor. Belki az çok hepsinde gerçek payı vardır. Ancak, problem dediğiniz hususları çözmüyor. Dostum Şems'in işaret etmek istediği husus da budur işte. Üstelik ona siz "İlla cevap ver" diye ısrarcı oldunuz. Gelen cevap hoşunuza gitmeyince, ayıp eden Şems mi oldu? Şems dostum ısmarlama cevap vermez. Duymak istediğiniz neyse buyurun, buradayım! Ağzınızdaki saklı ifadeyi ortaya söyleyin! Derdiniz üzüm yemek mi, bağcıyı dövmek mi?</p>

  <p>- Oh ne alâ! Şems, seni de hırçınlaştırmaya başlamış. Biz burada, şahısların değil, avamın sıkıntılarını çözmek için toplandık. Siz, meseleyi nereden nereye getirdiniz. Bizim amacımız, bu konuda, dışarıdan gelen, diyar diyar dolaşıp fikir edinen Şems'in görüşlerinden faydalanmaktı.</p>

  <p>- O vakit testinin nakşını bırakıp, içindeki suya bakın. "Avamın meselelerini konuşmak için geldik bir araya" dediniz. Buna mukabil ben, hiç avam meselesinin tartışıldığına şahit olmadım. Hep kendinizden, azalan gelirinizden, mahsul ambarınızın daraldığından konuştunuz. Ulemanın sıkıntıları derken, ulufelerini mi kastediyordunuz. ? Daha düne kadar medreselerinize gelen dervişleri, ilim isteyen insanları seçerken, tahsil durumu ve bilhassa zenginlik derecesine göre, getireceği altın akçeye göre değerlendirmiyor muydunuz? Bugün medreselerin boşaldığından şikâyet ediyorsunuz. Benim böyle bir sıkıntım yok! Hamdolsun, talebe sayımız azalmıyor, artıyor.</p>

  <p>Köşede tespihini hızlı hızlı çeken Şeyh Siraceddin sakalını sıvazlayarak bana cevap vermeye kalkıştı:</p>

  <p>- Evet, haklısın. Nerede ayak takımı, çapulcu, işsiz güçsüz varsa maşallah hepsi de senin medresende toplanmış. Hiç okuma yazma bilmeyen, cahil ve geçmişi suçlarla kabarmış dervişleri etrafında toplamışsın. Onlardan ne sûfi olur, ne talebe. Bu yetmezmiş gibi ne dediği anlaşılmayan, dili sivri dostun da medresene renk katmış!</p>

  <p>Tam o esnada Şems, bir hışımla ayağa kalktı. Odanın içinde elleri, arka belinde dolandı durdu. Herkes şaşırmış, ne yapmak istediğini merak ediyordu. Genç âlimlerin oturduğu yerin önünde durdu. Sağ elini havaya kaldırarak:</p>

  <p>- Kimin iyi, kimin kötü olduğunu Allah tayin eder, dış görünüşe bakan şüphesiz aldanır. İnsanları fakir, zengin, köylü, bedevi, yok şu meslekten, yok şu meşrepten diye ayırt etmek, İlâhi kitabın hangi ayetinde yazılıdır? Ey dürüstlük arayıcıları! Niyetiniz samimi ise, Allah "İşinizi kolay kılarım" buyurmuyor mu? Rahmân suresi'ndeki, "O her an yeni bir buluş ve iş peşindedir."ayetini hangi kafa ile okudunuz? İnsan, nereden geldi ve nereye gidiyor, sorusunun cevaplarını bulmak için tahsil ve terbiye görmelidir. Bazı insanlar dil öğrenmek veya daha iyi mekteplere geçmek için eğitim görür. Meclislerde, meydanlarda, kürsülerde, minberlerde ün kazanmak isterler, insanların kendisi için "Ne kadar güzei konuşuyor."demeleri, alkışlamaları ve meşhur olup zengin çevrelerde itibar görmek için dil döker, tatlı konuşmak ister. Söz cambazlığı, laf kalabalığı, tatlı hitabet bir yerden sonra para etmez. Bütün bedeni dil olup konuşsa, İlâhi âlemden uzaksa rezilliğe yürümüş olur.</p>

  <p>Siz gençler bu medreselere ilim için koşmuyorsunuz! Tıpkı üstadlarınız gibi şöhret peşindesiniz. Dünyalık hevesler, şöhret, şehvet, süslü elbiseler, mücevherler, alkışlar, el etek öptürmeler, itibar ve ihtişam... Bunların hepsi ne kadar tatlı değil mi? Ancak ilim bunlar için yapılmaz. Derdiniz olmalı. Evet gençler bir derdiniz olmalı. Öyle bir dert ki size sizi getirmeli. Aşk derdiniz olmalı. Aşk, dermanı önünüze sermeli. Bana çocukluğumda sordular: "Derdin nedir? Elbise ise alalım, gümüş para ise verelim. Dedim ki" Keşke bütün üstümdekileri de alsalar ve bana ait olanı teslim etseler!"</p>

  <p>Şems hızını alamamıştı. Gençlerin oturduğu yerden, mollaların oturduğu sedire doğru yaklaştı. Sesini daha da gürleştirerek:</p>

  <p>- Sizin medreselerinize koşan gençler, ilme koşmuyor! Sizin şaşaalı hayatınıza koşuyor. Sizin makamlarınıza hayran onlar, tasavvufun kabuğuna takılıp kalıyorlar, özünden mahrum kalıyorlar. Elma kabuğu veriyorsunuz, onlar da elma yediklerini sanıyorlar. Onlara nereden gelip nereye gittiklerini göstermiyorsunuz. Gençlerin içinde nasıl bir cevher bulunduğunu ve aslının ne olduğunu öğretmeniz gerekir!</p>

  <p>Şems coşkun akan bir ırmak gibiydi, önüne gelen ne varsa alıp süpüren bir ırmak... Gençlerin tarafına tekrar dönerek bu kez sesi kısık bir şekilde sözüne devam etti:</p>

  <p>- Hayatta en güzel şey ilim öğrenmek, öğrendiğini yaşamak ve yaşatmaktır. Allah rızası için öğrenmeye gayret edin. Bütün canlılara hizmet edecek bir ahlak kazanın. Birkaç dirhem bal alacağız diye, deryaları zehirlemeyin. Bakara Suresi'nin 216. ayetini iyi düşünün: "Olur ki hoşunuza gitmeyen bir şey sizin için hayırlıdır ve olur ki, sevdiğiniz şey de sizin için bir şerdir. Allah bilir de siz bilmezsiniz."</p>

  <p>- Ey Şems! En başta "Konuşmam, misafirim." dedin, şimdi kalkmış vaaz veriyorsun! diye kenardan müdahale eden Nasireddin'e dönerek sözlerine devam etti:</p>

  <p>- Hayret! Gençlere yol göstermemden rahatsız mı oldunuz?</p>

  <p>- Sen yol göstermiyor, düpedüz onları kışkırtıyorsun. İlim için çabalamış da ömrü boşa geçmiş olan varmış gibi onların iştahını kapatıyorsun!</p>

  <p>- Allah, "Kitap yüklü merkepler" derken kimleri kast ediyor dersin?</p>

  <p>- Anlaşıldı, önce fil olduk, şimdi de merkep. Bakalım sohbetin sonunda daha nelere benzeteceksin?</p>

  <p>- Ben benzetmiyorum, teşbihi yapan Yüce Rabb'imiz. İç huzuru ve mutmain olmuş bir nefsin ferahlığını vermeyen şeyler, ilim olamaz. Bunca gayretle öğrendikleri ilimleri boşa harcayanlar, yanlış yönde kullananlar da vardır.</p>

  <p>Salona ıhlamur ikramı başladı. Bunu fırsat bilip Şems'i yanıma davet ettim. Ayakta dolaşıp konuşmaktan hem yorulmuş, hem de boğazı kurumuştu. Elimle ıhlamurunu ikram etmeme salondakiler şaşkınca bakıyorlardı. Şems'e yönelerek:</p>

  <p>-Yorgunsun, biraz dinlen. Onların şişkinliğini epey iğneledin.</p>

  <p>Şems sözüme tebessüm etti. Nüktem hoşuna gitmişti. Ihlamurlar içildikten sonra sohbet yeniden başladı. Lala Sahip Ata bana doğru yüzünü çevirerek:</p>

  <p>- Duyduğuma göre tefsir yazmaya niyetliymişsiniz.</p>

  <p>- Hayır, yanlış duymuşsunuz, öyle bir çalışmam yoktur.</p>

  <p>- Hüsamettin Çelebi'nin kaleme aldığı nedir o vakit?</p>

  <p>- Kendince, bize ait kelamları kağıda aktarıyor, o kadar...</p>

  <p>-Ama bir sohbetinizde, "Kur'an'ın gerçek anlamını Allah âşıkları bilir." demişsiniz.</p>

  <p>- Doğru söylemişim. Ne var bunda şaşıracak? Her ayet, bir mesaj yahut bir çağrı mektubudur. Çağrı, aşka çağrıdır. Mesaj, kullara gönderilmiştir. Aşıklar, ayetin kuru manasını değil, özün özünü tadarlar. Aşk, Hz. Hamza'yı hidayete getiren tılsımdı. Yoksa onun dinlediklerini Ebu Leheb de dinlemişti, eksiksiz noksansız. Üstelik Ebu Leheb herkesten daha çok dinlemişti. Ancak, aşkyoktu onda.Taha suresi, Hz. Ömer'i çarpıyor da aynı ayetleri okuyan Kisralar niye çarpılmıyor? Ayet aynı ayet, sure aynı sure. Değişen ne? Değişen aşk var mı, yok mu?</p>

  <p>- Hallaç da senin tabirinle âşık o halde.''Enel Hak" sözü ile küfür işlemedi mi?</p>

  <p>- Ne kadar kolay değil mi insanları küfürle günahla itham etmek. Âlimlik kolaydır, âşıklık kısmet işidir. Âşık olan, Hallac'ın maksadını anlar.</p>

  <p>- Neymiş Hallac'ın matlubu? İzah et de anlayalım.</p>

  <p>- "Enel Hak" kelamının manası, Allah'ı tanımaktır. Hallaç, bu sözü söylerken, şunu diyordu anlayanlara: 'Ben Allah'ın tefsiriyim.' Rahman suresi birinci ayeti anlattı bize. "Rahîm olan Allah Kur'an'ı öğretti, açıkladı, tefsir etti." Tefsiri Allah'tan dinleyeceğiz. Dünyalık tefsirler, insanların kendi içtihatlarıdır. Kur'an'ın açıklaması değildir. Kelime kelime tercüme etmek, Kur'an'ın bütünlüğünü ifade etmez. Kur'an'ı anlamanın yolu, tefsiri yudumlamanın usulü aşk yolunda olmaktır. Hallaç" Ene-I Hakk"dedi fakat halk, gerçeği anlayamadığı için onu darağacına çekti. Eğer Hallaç şimdi sağ olsaydı, benim sözlerimin ve sırlarımın azametinden Hallaç, beni darağacına çekerdi.</p>

  <p>İlim meclisindekiler, duydukları karşısında dudak ısırıyorlardı. Genç talebeler ise bize hayranlıkla tebessümle bakıyorlardı. Şems bir ara kulağıma eğilerek,"Eğer seni tanımamış olsam, düşündüklerimi şımarırsın diye söylemekten sakınırdım. Seni biliyorum, ondan söylüyorum, ağzından bal akıyor, senin ilmin karşısında Bağdat yıkılır, Basra harap olur. Öyle feyiz dolu konuşuyorsun ki, ben senin yanında ancak bir çömez kalırım." dedi. Mahcubiyetten alnım terledi. Gençlerden birisi müsaade isteyerek bana şu soruyu sordu:</p>

  <p>- &nbsp; Allah'a giden yolun tasdiki kimdedir?</p>

  <p>-Yüreklerimizi elinde tutan Allah'a and olsun ki, kıyamet gününde hükmünü verecek olan Allah'ın yolunu tasdik selahiyeti hiçbir kimseye verilmemiştir. Bu yolun rehberleri vardır, yön gösterirler.Tebliğ edicidirler, hidayet ve tasdik Allah'ın inayetindedir. Aşk yolunda arayış olur, arayana Allah yardım eder. Kimse aşk yolunda şu az iyi, şu çok kötü, falan yaramaz, filan hayırlı deme mührüne sahip değildir.</p>

  <p>Vakit epey ilerlemişti. Akşam yemeğinde tiridi fazla kaçıran mollaların bir kısmı oturdukları yerde uyuya kalmışlardı. Şems, "Karınlarını Firavun gibi doyurup, kuzu gibi uyumaya yeltenenleri adam etmek çok zordur" diyerek gülümsedi. Ben de, "Artık müsaade alıp kalkalım mı, daha dergâhta hadis mukabelemiz var biliyorsun, "dedim. Müsaade alıp ayrılmak için ayağa kalktık. Kapıya doğru yaklaştığımızda, genç talebeler önümüze geçip, her biri tek tek, Şems ve benim elimizi öpmeye başladılar. İçlerinden en zayıf olanı "Eğer münasip buyurursanız arkadaşlarımızla sizin dergâhınıza katılmayı arzularız, "dedi.</p>

  <p>Dışarı çıktığımızda Şems gülüyordu. Niçin güldüğünü sorduğumda,</p>

  <p>- &nbsp;Adamlar iyice kuduracak, medreselerini tamtakır boşalttın. Bu gidişle o mollalar da senin medresene katılırlarsa şaşırmam.</p>

  <p>Beraber gülüşerek, birlikte dergâha doğru yürüdük. Havada bahar havası vardı ve ben Şems'in gülüşüne bu kadar yakından şahit olmuştum. Gülüşü de yüreği gibi gülşendi.</p>

  <p>&nbsp;</p>
</body>
</html>
