<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Ömrümün Miladı: Sevdam Şemsi'mdir!</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Kulluğunu Allah katında öyle yücelt ki,</i></p>

  <p style="text-align: center;"><i>Allah, sana sorsun: Kaderine ne yazayım?</i></p>

  <p>Ömrümün miladı Şems'ti. Hayatımı ikiye böldüm: Şems'ten önce, Şems'ten sonra. Ömrümü üç kelime ile özetledim: Hamdım, piştim, yandım. Benim için Şems, sırlar âleminin elçisidir. Yolcusu olmayan uzun yolların bir elçisidir. Ruhlar âleminin habercisi, samimi ve berrak duyguların maverai aşkların sesidir. Benim için Şems, efsane ve şiirin kokulu, renkli ve yeşil bağlarına açılan bir kapıdır. Benim için Şems, sır dolu bir dildir. Söylenemeyecek sözlerin, her dile yabancı sözlerin, her kelimeye tevessülden hayâ eden kelimelerin dalgalandığı, sessiz durduğu, kalplerde saklıca konuşan bir dildir. Öylesine gizli, yumuşak ve naif bir konuşma ki ben bile onu anlamakta acizim. Benim için Şems, ilginçlikler diyarının elçisidir. Hiçbir duygu kuşunun uçmadığı en uzak ufuklara hayalimi taşıyan ve efsanevi sırlar dolu iklimlerinde gezdiren bir elçidir.</p>

  <p>Başında nur bulunan ve sürekli yanaklarına gözyaşları dökülen Şems'e benim baktığım gibi kim bakabilir? Şems, benden başkası mıdır? İşi nedir? Niye geldi sanıyorsunuz? Yakmak, alevlemek, ağlamak, erimek, konuşmamak, durmak, yok olmak, körler meclisini kendi ateşi ile aydınlatmak, gözyaşları ve yakıcı alevler yağmuru altında varlığının derinliklerinden cahillerin yüzüne bir tebessüm kondurmak, kalabalık yığınların arasında yalnız kalmak, her meclisin ışığı olmak; ama hiç kimseye alışamamak gözyaşı tırnağı ile&nbsp;varlığını tırmalamak, damla damla erimek... Âhhh! Benimle Şems arasındaki aynileşmeyi göremeyenlere artık gücenmiyorum. Gönül gözleri inadına körleşenlere ne diyebilirim ki?</p>

  <p>Onun bana, benim ona verdiğimiz sohbet tadlarını özlemenin bambaşka bir hasleti vardı. Bir gün hasbıhalimizde söz nefs ve benlikten açıldı. Şems bana sordu;</p>

  <p>- Pîrim nefs ile benlik ayrı ayrı şeyler midir?</p>

  <p>-Tasavvufta en yaygın kavramlardan birisi de sizin benlik dediğiniz nefistir. Bu terim bazen "ruh"olarak da tercüme edilir. Ancak Arapçada nefs, en çok benlik olarak kullanılır. Nefs tıpkı bir alev, içinde hem çekici güzelliği hem de yakıcılığı barındırır. Her ne kadar rengi çok çekici de olsa, yakıcıdır. Bir hikâye anlatayım:</p>

  <p>Bir derviş uzun bir yolculuğa çıkmıştı. Bineği yoktu, yaya olarak yol alıyordu. Günlerce yürüdükten sonra önüne dik bir tepe geldi. Ellerini kaldırdı ve şöyle dua etti:</p>

  <p>"Ey Rabb'im! Biliyorsun, senin aşkına seyahat etmekteyim. Her şeyin ve herkesin dizgini senin elindedir. Lütfen bana bu tepeyi aşmama yardım edecek bir eşek gönder."</p>

  <p>Az sonra derviş, bir anırma duydu ve önüne çalılıkların arasından bir eşek çıktı. Allah'a şükretti ve eşeğin sırtına atlayıp tepeye tırmanmaya başladı.Tam tırmandığı tepeden aşağıya inerken bu kez önüne bir haydut çıktı. Haydut bir Arap atına binmiş, belinde bir kılıç, kaşları çatık, suratı asık bir şekildeydi. Olup biten karşısında hayret eden bizim dervişin karşısında dikildi.</p>

  <p>- İşte bir derviş. Dervişleri sevmem. Daima nasihat ederler, tevazudan, başkalarına yardım etmekten ve dürüstlükten bahsederler. Siz kim oluyorsunuz da benim yaşam tarzımı eleştirmeye cüret ediyorsunuz? Utanmadan şu koca, iri yapılı hâlinle küçücük bir eşeğe biniyorsun. Hayvana eziyet ediyorsun. Şimdi in ve eşeği sırtlan bakalım!</p>

  <p>- Eşeği sırtıma mı alayım?</p>

  <p>- Sana eşekten in ve sırtında onu taşı dedim!</p>

  <p>- Ama efendim bu yorgun halimle onu nasıl sırtıma alayım?</p>

  <p>- Bırak soru sormayı. Ne diyorsam onu yap, haydi! Üstelik tepeye kadar da geri taşı bakalım.</p>

  <p>-Tepenin başına kadar mı?</p>

  <p>- Evet!</p>

  <p>Derviş sırtında eşek az evvel indiği tepeye tırmanmaya başladı. Her geriye bakışında, haydudun eli kılıcında beklediğini gördü. Sonunda, harap bitap düşen derviş, tepenin zirvesine ulaştı. Eşeği sırtından yere indirdi. Ellerini semaya açarak</p>

  <p>- Yâ Rabb! Biliyorum sen her şeyi görüyorsun ve biliyorsun! dedi.</p>

  <p>Çoğu insan, sırtında eşeğini taşıyor. Onu, kendimiz için çalıştırmak yerine, nefsimiz için, benliğimiz için çalışıyoruz.</p>

  <p>Şemsin bütün yaratılmışlara karşı bir merhameti vardı."Merhamet için adalet lazım."derdi. Benim gözümle onu göremeyenler, onun bir taş yürekli olduğunu sanırlardı. Oysa nerede ağlayan bir çocuk görse dayanamaz, yanına çöker, o da ağlardı. Hayvanlara apayrı bir sevgisi vardı.</p>

  <p>Konya'ya yaz gelmişti. Şems ile Meram bağlarına doğru gidip kuş sesleri dinlemeye karar vermiştik. Meram bağlarına doğru giderken bir adam eşeğine vuruyordu. Şems adamın elinden sopayı aldı ve bir kez onun sırtına vurdu. Adam:</p>

  <p>- Ne yapıyorsun be adam, canımı yaktın!</p>

  <p>- Onun da bir canı var. Şimdi anladın mı?</p>

  <p>- Ama o bir hayvan ve benim malım! Keyfim ne isterse yaparım. İster binerim, ister döverim!</p>

  <p>- Kimse kimsenin malı değildir, hayvanlar da bizlerin malı değildir. Herkes Allah'ın emanetidir. Şu sünnet adına bıraktığın sakalın sahibinden utan! Köpek yavruları ezilir diye, ordunun yolunu değiştirmedi mi?</p>

  <p>&nbsp;- Özür dilerim. Haklısınız, gaddarlık yaptım.</p>

  <p>-Bizden özür dileme, canını yaktığın hayvancağızdan dile!</p>

  <p>-Ama nasıl? O bizi aniamaz ki.</p>

  <p>- Git, taze otlar koy önüne ve başını okşa, yeter.</p>

  <p>Yolumuza devam ederken:</p>

  <p>Şems'im! insanlar hayvanları nankörlükle suçluyorlar. Kendi nankörlüklerini onlara havale ediyorlar.</p>

  <p>- Hayvanın nankörü, vefasızı olmaz. Hayvan fıtratı üzerine yaşar. İnsan, hayırsızlığını hayvanlara yükleyerek, kurtulduğunu sanır. İnsan, yaratılışı üzerine yaşasa, sıkıntı yok. Bak hayvanlara, fıtratının dışına çıkıyor mu? Sen hiç miyavlamaya çalışan köpek gördün mü?</p>

  <p>- Haklısın. Hiçbir hayvan, zevk alayım diye canlı öldürmez. Zorunlu olmadıkça, acıkmadıkça ve tehlikede kalmadıkça başka canlıya zarar vermez.</p>

  <p>&nbsp;</p>
</body>
</html>
