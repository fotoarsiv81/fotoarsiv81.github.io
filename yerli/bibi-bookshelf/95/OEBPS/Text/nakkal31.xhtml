<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Şems'siz Nasıl Gülsün Gönül Gözüm</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Biliyorum sözlerini sözlerimden alacaksın,</i></p>

  <p style="text-align: center;"><i>Zaten sözlerin bitimi değil midir ömür denen şey. Anladım,</i></p>

  <p style="text-align: center;"><i>gözlerini gözlerimden düşüreceksin, gözlerin düştüğü zemin</i></p>

  <p style="text-align: center;"><i>değil midir kara toprak? Ateşlere verdim günleri,</i></p>

  <p style="text-align: center;"><i>seneleri, dumansız efkârımı şakaklarıma</i></p>

  <p style="text-align: center;"><i>alıp da gidiyorum güneşi öpen şafaklara.</i></p>

  <p>Şems'i tanımadan önce ben, acıkınca bir kap çorba içer, doyardım. Üşüyünce de ocağıma iki odun atıp ısınırdım. Fakat şimdi, dünyanın bütün çorbalarını içsem doyamam... Çünkü biliyorum ki, dünyada açlar var. Dünyanın bütün odunları yansa ocağımda, artık beni ısıtmıyor. Zira biliyorum ki, yeryüzünde üşüyenler var. Hiçbir şey yemiyor, hiçbir şey içmiyordum. Herhangi bir insan bu şartlarda tükenip giderdi; oysa ben yalnızca bir tek kaynaktan gelebilecek olan bir güçle sema yapıyor, ağlıyor ve şiir okuyordum. Beni ayakta tutan tek şey Allah'ın inayetiydi; yere yığılıp kalmamı engelleyen Rabb'ime duyduğum tevekküldü.</p>

  <p>Yanıma eşim, Alaeddin hariç bütün çocuklarım ve iki yarenim Selahaddin Zerkubi ve Hüsamettin Çelebi'nin girmesine izin veriyordum.</p>

  <p>Kâh oğluma dönüyor:</p>

  <p>-Bana onun bir rüyadan başka bir şey olduğunu, tıpkı diğer insanlar gibi, bir bedene bürünüp yürüdüğünü söyle.</p>

  <p>Kâh dostlarıma:</p>

  <p>- Öğrenin bakalım böyle bir insan var olmuş mu? Kuşağı burada duruyor, ayakkabılarının önü yıpranmış. Ayaklan şuraya basmıştı, Beli bu kuşakla sarılmıştı. O yaşadı dostlarım, öyle değil mi?</p>

  <p>Kâh da eşime yalvar yakar bir ses tonu ile:</p>

  <p>- Şems var iken kadir kıymet bilmeyenler, onun yokluğunda beni teselli etmesinler.</p>

  <p>Artık Şems olmadığına göre, Konya'nın ileri gelenleri kendime gelmemi dört gözle bekliyorlardı. Uzun bir zamandır ortalıkta görülmüyordum. Hüsameddin'e sağlığım hakkında sorular soruluyordu ama ne söyleyebilirdi ki? Daha önceden kim böyle bir derde şahit olmuştu? Hüsamettin, yanıma gelip insanlara söyleyecek bir şeyi olup olmadığımı sordu ve geriye şu sözlerle döndü:</p>

  <p>- Şems ile tanışmadan önce ham idim. Ardından piştim. Şimdi ise yanıyorum.</p>

  <p>Şems'in şehadetinden haftalar sonra ilk kez insanların arasına çıkıyordum. Eğer Konya halkı daha önceleri beni hiç görmemiş olsaydı, şimdi çarşıda divanece yürüyen adamı Konya'ya gelmiş bir yabancı sanacaklardı.</p>

  <p>- Aman ya Rabbi! Bir yüz bir iki haftada bu kadar mı soluklaşır? Mum gibi erimiş bir vücudu titrek bacakları nasıl oluyor da taşıyabiliyor?..</p>

  <p>- Sakalında ağarmamış bir tek kıl kalmamış. Gözlerinin feri sönmüş, alnındaki kırışıklıklar, yanağındaki kıvrımlar uçurumiaşmış adeta.</p>

  <p>Halk merak ve hayret içerisinde beni süzedursun, bense gözlerimde yaşlarla pazaryerine gidip bağırmaya başladım. İnsanlar önce mürşitlerini görmenin heyecanıyla toplanmaya başladı ama hemen ardından duydukları karşısında dehşete kapıldılar.</p>

  <p>Birisi,</p>

  <p>- Kendine hâkim ol! dedi.</p>

  <p>- Hayatım boyunca kendime hâkim oldum. Artık sel suları beni nereye istiyorsa oraya sürükleyebilir.</p>

  <p>İnsanların ne düşündüğüne aldıracak halde değildim. Tozun toprağın arasına düşüp bir meczup gibi yerlerde yuvarlandım.</p>

  <p>&nbsp;</p>
</body>
</html>
