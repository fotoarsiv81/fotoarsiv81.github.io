<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Vahiy Kardeşliğinin Bereketli Yurdu: Medine</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Selam sana Alemlerin İncisi’ne sahip şehir!</i></p>

  <p style="text-align: center;"><i>Mübarek ayakların izini taşıyan, hicret kutluluğunda doğan</i></p>

  <p style="text-align: center;"><i>şehir Yesrip. Güllerce selam sana.</i></p>

  <p>Medine'ye yaklaştık.</p>

  <p>- Burası mı Medine?</p>

  <p>- Evet.</p>

  <p>- Âlemlerin Efendisi burada mı?</p>

  <p>- Evet. Olduğum yerden koşmaya başladım, herkes şaşırdı. Koşuyordum soluğum kesilene kadar. Ardımdan kervandakiler de koşmaya başladı. Durumu babama bildirmişler.</p>

  <p>- Bırakın oğlumu o ne yapıyorsa bir bildiği vardır, demelerine rağmen üç beş kişi benim peşimden yetiştiler. Mescid-i Münevvere'ye vardım. Soluk soluğa duvara yapıştım. Arkamdan gelenler beni tuttular.</p>

  <p>- Niye birden koştun, niye böyle yaptın? Bu ne acele?</p>

  <p>- Rasulullah'ın makamına geze geze varılmaz. Bir saniye erken gelmenin, bir saniye daha fazla kalmanın tadını ah bir bilseniz koşmak ne kanatlanır uçardınız.</p>

  <p>Cennetin Gülü Hz. Peygamberimizin mübarek mezarını ziyaret esnasında ağlayan hacılar gördüm. Peygamberimiz (s.a.v.)'e seslendim:</p>

  <p>"Âlemlerin Efendisinin ziyaretçileri her girişte mescide, huzur girer kalbe, sürür girer, aşk girer. Rasulullah aşkı... Gözler doyamaz mescidi seyretmeye, çünkü kalp gözüdür bakan, ten gözünü ney leye? Bakan göreceğini görmüş, doyamaz ama mutludur. Belki ömür boyu sürecek bir mutluluğu yudumluyordur sakince...</p>

  <p>Ey Âlemlerin Efendisi! Din, yetim dilinden yayıldı. Ne zengindin, ne yalancı. Ne de haksızlık yapardın. Emindin. Yetimleri severim, hepsinde senin kokun var."</p>

  <p>Medine'de babamın talebelerinden birisi ile dolaşıyorduk. Bir dükkân tezgâhının önündeki mekan yüzünden iki kişi kavga ediyordu. İri yarı olanı diğerinin aman dilemesine karşın ona vuruyordu. Onları kimse ayırmaya bile yanaşmıyordu. Dayanamadım:</p>

  <p>- Kavga bile aşk ile olmalı. Var mı aşkınız? O halde birbirinize vurmayınız. Aman diyene vurulmaz. Aman diyen "Muhammed" demektedir. Aman, peygamberimizin ismidir. Kavga edenler birbirlerinden af dileyerek barıştılar ve bana teşekkür ettiler.</p>

  <p>Kervanımız Medine'den ayrılırken devenin üzerinde içimi bir gözyaşı seli kapladı, ağlıyordum. Yalvarıyordum. Yakarıyordum:</p>

  <p style="text-align: center;"><i>Feryadıma ses versin dert ortağım kubbeler,</i></p>

  <p style="text-align: center;"><i>Benim büyük devamı anlayamaz habbeler!</i></p>

  <p style="text-align: center;"><i>Tezyin et ayetlerle, fikrime derinlik ver!</i></p>

  <p style="text-align: center;"><i>Ey Medine, erdemim, durağım, karar yerim!</i></p>

  <p style="text-align: center;"><i>Vahşetin mızrağına hedef olmadan sinem,</i></p>

  <p style="text-align: center;"><i>Sakla beni Medine'm, koru beni Medine'm!</i></p>

  <p style="text-align: center;"><i>Allah'a ısmarladık ey Nebi,</i></p>

  <p style="text-align: center;"><i>Emanetine gözün gibi bak ey Medine'm.</i></p>

  <p>Medine'den ayrıldığımızda babam atı ile yanıma geldi. İsmimin neden Muhammed olduğunun hikâyesini anlattı:</p>

  <p>- &nbsp; Neden Muhammed ismini verdim, biliyor musun oğlum?</p>

  <p>- &nbsp; Merak ediyorum, neden?</p>

  <p>Bizim değerli bir üstadımız vardı. Ders esnasında onca talebe arasından sadece bir tek kişi ile ilgilenir, gözünü ondan ayırmazdı. Hep ona soru sorar, hep ona hitap ederek konuşurdu. Sanki medresede tek öğrenci oymuş gibi davranırdı. Bir gün diğer talebeler bu duruma itiraz edince, üstad şöyle dedi: "Rasulullah'ın 'benim adımı taşıyanlara ikram edin diye buyurduğunu bilmiyor musunuz?" Evet, o gencin ismi Muhammed'di. Ertesi gün sen doğmuştun, sağ kulağına ezan okuduğumda, tebessüm ediyordun, ismini tekbir getirerek okudum, kulağına üfledim.</p>

  <div>
    <br />
  </div>
</body>
</html>
