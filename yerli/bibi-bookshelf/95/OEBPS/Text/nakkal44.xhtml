<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Vefanın Yürüyen Timsali: Konevî</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Biz cümle dertlerin devası, çaresizlerin çaresiyiz.</i></p>

  <p style="text-align: center;"><i>Savaşta Hz. Ali’nin Zülfikâr’ıyız. Biz Hz. Ahmed’ın</i></p>

  <p style="text-align: center;"><i>tevhid müjdesini vermedeyiz. Hz. İsâ gibi</i></p>

  <p style="text-align: center;"><i>çocukken beşikte konuşmaya başlamışız.</i></p>

  <p>Asıl ismi, Muhammed b. İshak b. Muhammed b. Yusuf b. Ali olan Sadreddin Konevî, benimle aynı yıllarda doğmuştur. Üvey babası Muhyiddin İbnü'l-Arabî'dir. Doğum tarihimiz gibi yaşadığımız şehir de aynı olan Sadreddin Konevî, Tasavvufî ilimlere vâkıf olup, bilhassa hadis ilmindeki derinliği ile tanınmıştır. Başlangıçta Sadreddin ile aramız iyi değildi. Kendisi, beni beğenmeyenlerin sözlerinin tesirinde kalmıştı. Üvey babası Muhyiddin İbnü'l-Arabî'nin düşüncelerini benimser başka görüşlere pek önem vermezdi. Şehirdeki moüalar'da, benimle Muhiddin Arabî'yi yarıştırmaya kalkışırlardı. Hatta Arabi'nin yaşadığı zamanı dikkate almadan sanki kendisi ile görüşmüşüm gibi "Mevlâna ondan etkilenmiştir." derlerdi. Bense bu zannı çürüttüğümden, beni Konevî île karşı karşıya getirmeye çalışıyorlardı. Bir keresinde onları ikaz ettim "Hak âşıkları hayırda yarışırlar, Konevî benim kardeşimdir ve benden daima ilerdedir." Bu sözümü duyan Konevî mahcup olmuş ve gördüğü rüyaların sonucunda beni ziyarete gelerek helallik almıştır. Sadreddin, bir rüyasında kendisini benim ayağımı ovarken görür. Bu durum hayretine giderse de rüyasında devam ile benim, kendisine şöyle dediğimi de işitir:"Canın sıkılmasın, bu işler böyledir, bazen siz bizim ayağımızı bazen de biz sizin ayağınızı ovarız. Bizim aramızda birlik vardır, yabancılık yoktur."</p>

  <p>Medreselerdeki hocalar semânın haram olduğunu, yasaklanması gerektiğini söyleyip ısrar ile ondan fetvalarına destek beklerler. Sadreddin'in cevabı şöyledir:</p>

  <p>"Bana inanıyorsanız, Mevlâna'ya birazcık saygınız varsa bu işe müdahale etmeyin, velîlerden yüz çevirmek uğursuzluk getirir. Velilerin bu türlü hâlleri peygamberlerin sünnetleri mesabesindedir. Allah'ın işareti olmadan onlardan bir şey sâdır olmaz."</p>

  <p>Sadece caiz görmekle kalmayıp, başka bazı mutasavvıflar gibi, Sadreddin Konevî'nin de semâ ettiği hakikattir. Hatta bizzat kendi zaviyesinde semâ toplantıları yapmıştır.</p>

  <p>Bir gün Sadreddin ve bir grup ileri gelen mollalar ile Meram bağlarında gezintiye çıkmıştık. Ben topluluktan ayrılıp bir değirmene gittim. Geri dönmeyince beni aramaya koyulurlar. Nihayet beni değirmen taşı üzerinde semâ ederken buldular. Onlara döndüm ve değirmen taşını kastederek: "Allah hakkı için Sübbûh, Kuddûs diyor." dedim. Sadreddin tasdik edercesine: "Ben ve Kadı Sırâceddin o anda hissedilir bir şekilde değirmen taşından 'Sübbûh, Kuddûs' sesinin kulağımıza geldiğini duyduk." dedi.</p>

  <p>Konevî ile hadis sohbetleri yapardık. Bir defasında sohbetimizin derinliğinden vaktin nasıl geçtiğini anlamamıştık. Bana sordu:</p>

  <p>-Beni nasıl görüyorsun?</p>

  <p>-Mümin müminin aynasıdır. Bir gün Peygamber Efendimiz arkadaşlarıyla otururken Ebu Leheb meclise giriyor ve Efendimize:</p>

  <p>-Yâ Muhammed birçok yerleri gezdim, senden daha çirkinine rastlamadım.</p>

  <p>-Doğru söylüyorsun Ebü Leheb.</p>

  <p>-Herhalde dünyanın en çirkini sensin.</p>

  <p>-Haklısın Ebû Leheb.</p>

  <p>Biraz sonra Hz. Ali içeri girer ve tevafuk bu ya, o da:</p>

  <p>- Yâ Muhammed bu dünyada senden güzelini görmedim.</p>

  <p>- Doğrusun, Ali.</p>

  <p>- Sana baktıkça içime huzur doluyor.</p>

  <p>- Doğrusun Ali. deyince, bu konuşmalara şahit olan orada bulunan sahabe:</p>

  <p>-Yâ Resulaliâh, biraz önce Ebû Leheb geldi "Ne kadar çirkinsin." dedi. "Doğru söylüyorsun." dediniz; şimdi Ali geldi "Ne kadar güzelsiniz." dedi. Ona da "Doğrusun." dediniz. Hikmeti nedir? Diye sorunca, Efendimiz de:“insan insanın aynasıdır. Kişi kendisi nasılsa, karşısındaki insanı da öyle görür" buyurarak, birbirimize hangi gözle bakmamız gerektiğini açıklamıştır.</p>

  <p>- Haklısın, doğrusun Mevlâna dostum. Biz Kalpleri kırılmış, gamlara düşmüş kişilere dost olmaya, onların gamlarını, kederlerini paylaşmaya gelmişiz.</p>

  <p>- Biz altın gibi birkaç kimsenin öz malı değiliz. Biz ummanlar gibiyiz madenler gibiyiz; biz bu âlemde herkesin malıyız. Hor görülenleri, toprağa düşenleri ayaklar altında ezilenleri, gül bahçesine getirelim, onlara neşeler bahşedelim diye bu dünyaya gelmişiz.</p>

  <p><br /></p>
</body>
</html>
