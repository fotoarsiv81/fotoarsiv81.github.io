<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Seydâm Geliyor</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Hoşlanmadığına tahammül sabır değildir. Sevdiğine</i></p>

  <p style="text-align: center;"><i>kavuşamayacağını bilsen de kavuşacakmışçasına gayret etmendir.</i></p>

  <p style="text-align: center;"><i>Bırak, sabır sana sabretsin ki acıyı bal eyleyesin.</i></p>

  <p>Seyyid Burhaneddin, Belh şehrinde babamdan tasavvuf terbiyesi almıştı. O kadar başarılıydı ki, babam onu benim lalam (eğitici) olarak tuttu. Seyyid Burhaneddin ile aramızda hem hocanın hem de talebenin huzur duyduğu bir yakınlık vardı. Benim yetişmem için çok gayret gösteriyor; ne fazla zaman ayırmaktan, ne de fazla çaba harcamaktan şikâyet ediyordu. Hafızlığımı babam sağlamıştı, lalam da ezberimdeki surelerin tefsirlerini anlatıyordu. Siyer-i Nebi derslerimizde peygamberimizi anlatırken gözyaşlarını tutamazdı. Peygamberimizin ve sahabenin hayat bilgilerini tastamam öğretmişti.Tasavvufa olan rağbetimi bildiğinden sürekli sûfi menkıbeleri anlatırdı. Sûfİlik hikâyelerini anlatırken ağzından bal damlıyordu adeta. Arapça ve Farsça kitapları onunla birlikte okuyorduk. Seyyid Burhaneddin dört yıl hocalığımı yaptı. Hiç evlenmemişti ve beni evladı gibi seviyordu. Bazen derslerimizi medresenin kubbesine yakın oturarak yapardık. O ise ders anlatırken uzaklara doğru dalar giderdi. Elini alnına koyup gözlerini kısarak çöllere bakardı. Sanki çöl onu çağırıyordu. Sonunda Baha Veled'den görevinden âzad edilmeyi rica etti. Babam onun bu arzusunu geri çevirmedi. Vedalaşmak, helalleşmek İçin bana geldiğinde arkadaşlarımla hüsnü hat meşkindeydirn.</p>

  <p>- Celaleddin'im, çöllere gidiyorum. Helalleşerek vedalaşalım.</p>

  <p>- Niçin gitmen gerekiyor? Çölde ne var?</p>

  <p>- Allah orada...</p>

  <p>- Allah her yerdedir. Bize şahdamarımızdan daha yakındır.</p>

  <p>- Bazı zamanlar vardır ki insanlarla geçirilmesi lazımdır, ama başka zamanlar vardır ki yalnızlık gerektirir. Şimdi benim yalnızlık zamanım. Yine buluşacağız.</p>

  <p>Başıma hafifçe dokundu, alnımdan öptü ve dua okuyarak gözden kaybolup gitti. Kalbimi buruk bir hüzün kapladı. İçimden bir ses günün birinde yine karşılaşacağımı söylüyordu. Ardından dualar okudum, el salladım. Onunla çölde karşılaşmış olanlar, yamalı hırkasıyla çöllerde yalnız gezen ve dostluk sunulduğunda ortadan kaybolan bir adamdan başka bir şey olduğunun farkına varabildiler. Allah âşığı bu adam, yıllar boyunca durmaksızın, zemini süpürüp geçen ve arkasında hiçbir şey bırakmayan bir kum fırtınası gibi çöllerde doiaşıp durdu. Zamanla Seyyid Burhaneddin'in canının cürufu yanıp gitti, ellerinden ayaklarına kadar ışık saçmaya başladı ve âşıklar kendilerini ona doğru cezb olurken buldular. Bu sefer o da onlara direnmedi. Kum fırtınası Seyyid Burhaneddin'i silmişti. Karınca yok olmuş, geride sadece sonsuzluğun örtüsü kalmıştı. Seyyid Burhaneddin adlı kişi ölmüştü ve onun yokluğundan doğan boşluğa diğer insanlar adım atabilirlerdi. İşte bu sıralarda kendisini Kûfe'de buldu.</p>

  <p>Camide bir gün, ayağa fırlayıp "Şeyhim Baha Veled öldü, oğlunun bana ihtiyacı var!"diye bağırdı. Kendisine duyulan yüksek saygıdan ötürü, yaptığı bu açıklama hiç kimse tarafından sorgulanmadı. Ertesi gün Seyyid Burhaneddin, Anadolu'ya yönelen adımlarını takip ederek geriye, öğrencisinin hayatına dönüş yolculuğuna başladı.</p>

  <p>Yorucu ve uzun bir yolculuktan sonra Konya'ya vasıl oldu ve ayaklarının ağrısına rağmen ilk iş olarak medrese'nin yolunu tuttu.</p>

  <p>Kendimi dergâhın kütüphanesine hapsetmiştim. Ne dergâha, ne odama ne de kütüphane'ye ailemden ve Hüsamettin Çelebi'den başka hiç kimseyi kabul etmiyordum. Haftanın bazı günleri de çilehâneye kapatıyordum kendimi. Kapıyı içeriden sürgülemiş, pencerelerin tahta kepenklerini örtmüştüm.</p>

  <p>Kapı vuruldu: "Tak tak!" Destur istendi içeriden.</p>

  <p>"Buyur!" sesi ile kapı aralandı. Gelen yorgun bir yolcuydu. Uzakların kokusu vardı tozlanmış cüppesinde. Belli ki durmaksızın, soluklanmaksızın yol almıştı, sanki bir yere alel acele yetişmek isteyen bir telaşla gelmişti. Selam verdi. Alındı selamı. Kelâmı nedir beklenmeden Mevlâna Celaleddin meçhul yolcuyu sesinden tanır gibiydi. Ayaktaydı. Onun huyuydu. Babasından bellemişti. Yaşı ve mevkii ne olursa olsun, ister çocuk, ister kadın, isterse yaşlı, her gelen ayakta karşılanmalıydı. Misafire doğru ilerledi. Yaklaştıkça burnuna Horasan kokusu siniyordu. Merakı tebessüme döndü. Tanımıştı geleni. Çocukluğunda Belh'te lalalık yapmış, kendisine sürekli şeker veren, nur sakallı Seyyid Burhaneddin efendisiydi. Sevinçle sarıldı, elini öptü, sakalını kokladı, omzuna yaslanarak" Baha Veled Efendimizi aşk yurduna uğurladık" diyerek ağlamaya başladı. Gelen misafir, omzunda ağlayan delikanlıya "La tahzen, ben geldim, sen benim evladımsın, hocamın emanetisin, ben varım, için serinlesin gayri..." diyerek Mevlâna Celaleddin'în sakalına düşen yaşları siliyordu.</p>

  <p>- Allah'a şükürler olsun, geldin lalam. Seni çok özledim. O gündür bugündür çöllerde miydin?</p>

  <p>- Evet. Ben de gelme vaktini bekliyordum. Hocam rüyamda "Oğlum Konya'da yetim kaldı. Git ve ona sahip çık. Okyanusu mana diyarlarına taşı."dedi.</p>

  <p>- Babamın bıraktığı boşluğu tamamlayamıyorum. Henüz bu görev için hazır değilim.</p>

  <p>İrfan sadece bilgi ve ders görme değildir. Bütün bilgilerin özüdür ve canın hatadan uzak olarak sonsuz aşk ile birlikteliğidir. Sen odana kapanıp, insanlardan uzaklaşarak büyük bir hata yaptın. Baban çok bilge bir insandı; üstelik sonsuz iyilik ve sevgisiyle her şeyi bilen anlayan bir ulemaydı. Sen onun yolunda ilerleyen bir evlatsın. Acımız büyük; ama bizler her şeyi olduğu gibi kabul etmeliyiz. İnsanlar senden babanın postunu devralmanı bekliyor.</p>

  <p>-Tek başıma hiçbir şey yapamam.</p>

  <p>- Ben sana yardım etmeye geldim. Tâlim ve terbiye tek başına olmaz. Mürebbiyeler ve muallimler çok mühimdir. Benim yetişmemde baban çok büyük bir yer tuttu. Ben de sana yardımcı olabilirsem çok mutlu olacağım.</p>

  <p>- Ama gördüğün gibi ilmim çok fazla işime yaramıyor. Yarasaydı böyle boşluğa düşmezdim.</p>

  <p>- Seni çocukluğundan tanıyorum, yaşıtlarından kat kat zekiydin. Öğrettiğim her şeyi çabucak öğrenmiştin. Üstelik alimler sultanından feyzler aldın. Boş değilsin. Sadece iç dünyan karma karışık. Baban söz ilminde, hem de hâl ilminde çok iyiydi. Sen de hâl ilmine giriş yapmalısın.</p>

  <p>- Nasıl bir yol takip etmeliyim?</p>

  <p>- Bana sufiliği baban öğretti. Sufilik ile giriş yapabilirsin.</p>

  <p>Bu sözleri duyunca ellerinin üzerine kapandım ve yüzümü cüppesinin eteğine dayadım. Seyyid Burhaneddin beni ayağa kaldırdı ve babamın makamını işaret etti. Gittim ve babamın postuna oturdum. Uzun bir ilim hasbıhali yaptık. Derin sorular soruyordu, uzun cevaplar veriyordum. Tebessüm ederek dinliyor ve tasdik edercesine başını sallıyordu. Seyyid Burhaneddin sonunda ayağa kalktı. Elimden tutarak beni dergâh avlusuna çıkarıp dolaştırmaya başladı.</p>

  <p>- İşte bu oda medresedeki en uygun halvet odası olur. Hoşuna gitti mi?</p>

  <p>- Evet.</p>

  <p>- İçeride kırk gün kalacaksın. Her günün oruçlu geçecek. Az uyuyacaksın. Abdestsiz kalmayacaksın. İftarın ve sahurun kuru ekmek ve su olacak. Namazlarını hatim ile kılacaksın. Rabıta kuracaksın. Dayana bilir misin?</p>

  <p>- Elbette... Allah'ın izni ile dayanacağım.</p>

  <p>Bunun üzerine Seyyid Burhaneddin hemen odanın halvet için uygun hale getirilmesi işine girişti. Ateşbaz'ı ve dervişleri çağırıp onlardan odadaki eşyaların çıkarılması, bir tek kilim ve rahlenin kalmasını istedi.</p>

  <p>- Şimdi git, ailenle helalleş, çocuklarınla hasret gider, halvete gireceğini anlat. Tan yeri ağarmadan önce bu odaya gel. Duygularını bu halvette iyice kontrol edecek seviyeye geleceksin. Kontrol sende olunca önündeki bütün engelleri kaldıran fırtına olacaksın. Unutma, şiddetli aşk insana dağları deldirir. Sen Allah aşkıyla tutuşan birisin.</p>

  <p>Vakit geldi, içimde tarifsiz bir merak, ilk kez halveti, riyazeti yaşayacaktım. Odaya girdim. Seyyid Burhaneddin odayı son kez kontrol edip çıkacağı sırada küçük pencereye doğru yürüdü. Kapı önünde bekleyen dervişe seslendi:</p>

  <p>- Buraya koyu bir perde örtün.</p>

  <p>Sonra kapıyı üzerime kapatıp dışarıdan kilitledi. Tek başınaydım. Üzerimde hocamın hediye ettiği tennure vardı. Bembeyaz tennure. Tennure doğum ve ölüm demekti. Tennure bebeklerin sarıldığı kundak, ölünün sarıldığı kefendi. Dış dünyaya kapalıydım. Dış dünyaya kapanma insanın duygularına hâkimiyetini kolaylaştırır. Kendi duygularına hakim olan başkalarının duygularına da hükmeder.</p>

  <p>Kırk gün sonra Seyyid Burhaneddin kapının kilidini açıp içeri girdi. Yere diz çökmüş, tam bir huzur içerisinde, huşu ile oturuyordum. Beni dışarı çıkarmak için koluma yapıştı; ancak dışarı çıkmayı kabul etmedim.</p>

  <p>- Aşk insana dağları deldirir demiştin. Ama henüz ben dağa tırmanamadım. Bir kırk gün daha istiyorum.</p>

  <p>Seyyid Burhaneddin dileğimi kabul etti ve hızlı adımlarla dışarı çıkıp merak içinde bekleyenlere bir kırk gün daha içeride kalacağımı söyledi. Çilehanemin kapısında bekleyen Gül Hatun,</p>

  <p>- Bir kırk gün daha dayanabilir mi?</p>

  <p>- Ben ona güveniyorum, gözlerinde ilahi aşkın açlığını gördüm. O öyle bir aşk ateşinde ki onu kimse kararından döndüremez. Bu yüzden beklemek zorundayız. Allah yardım edecektir. Meraklanma, için rahat olsun.</p>

  <p>Böylece ikinci kırk günlük halvetim başladı.</p>

  <p>Zaman hızla ilerledi. İkinci kırkıncı günün sabahında namaz kılarken kapı açıldı. Seyyid Burhaneddin odaya girdiğinde gözlerimin ışıdığını fark etti. Hafifçe yüzünü yüzüme yaklaştırdı ve dikkatlice baktı. Hayrete düşmüş gibiydi. Şaşkınlıktan ne diyeceğini bilemiyordu. Heyecandan yüreği gürp gürp atıyordu:</p>

  <p>- Sen gizli sırları bulansın. Allah'a hamd olsun ki, bana, senin bu hâlini gösterdi.</p>

  <p>- Hocam, şimdi mana alemine destur ile başlamak için hazır mıyım?</p>

  <p>- Dahası da var: Sen benim bildiklerimin çok ötesine geçeceksin. Birlikte seyahat edip, senin daha önce kimsenin olmadığı kadar mutmain olman için başka gönüller aramalıyız.</p>

  <p>Seyyid Burhaneddin yaşlanmış, gözleri kısılmış, ama içinde bir ışık büyümeye başlamıştı:</p>

  <p>- Oğlum, sana bildiğim her şeyi öğrettim, Allah'ın yolunda sana rehber olup, sırları gösterip, hocalarımın bana aktardığı cümle hâzineleri sana verdim. Şimdi sen bir irfan aslanısın. Baban seni âlim yaptı, ben ârif yaptım. Artık buralardan gitme vaktim geldi.</p>

  <p>- Babam öldüğünde yapayalnız kaldım. Şimdi yine mi yalnız kalmam lazım!</p>

  <p>- Yalnız olmayacaksın. Çok büyük bir dost sana ayna olmaya gelecek. Akislerinin karşısında hayrete düşeceksin ve aşkını bütün dünya saygıyla karşılayacak. Seni tasavvufun nehri hâline getirdim. Şimdi bu nehir okyanusunu bulmalı. Aşk okyanusun ile vuslata ermelisin.</p>

  <p>- Karşılaşman gereken bir şeyh daha var. Kendisi ilahi aşk yolunda gönüldaşını arayan bir sufidir. İlmi ve derin irfânı olan bir zât. Aşk yolculuğundaki son yardımcın o olacak.</p>

  <p>- Bundan sonraki kaderim nedir efendim?</p>

  <p>- &nbsp; Oğul, gitmelisin.</p>

  <p>- Nereye lalam, nefisten kaçış var mı?</p>

  <p>- İmtihan her yerde oğul, doğrudur; lâkin bir vesileye tutunmalı insan. Su yatağını bulmalı.</p>

  <p>- Benim yatağım da menzilim de sensin lalam.</p>

  <p>- Ben senin mâzinim, senin ikbalin bende değil.</p>

  <p>- Nerde lalam, söyle akayım menzilime ama, de bana lalam, ben senin ellerini nasıl bırakırım, nasıl koparım eteğinden.</p>

  <p>- Oğul, senin ellerini tutacaklar, eteğine sığınacaklar kime gitsin; suyunu bekleyen ırmak daha nice zaman beklesin?</p>

  <p>- Hangi memlekete gitmem lazım hocam?</p>

  <p>- Şam ve Halep...</p>

  <p>- &nbsp; Git Celâleddin'im insandan insana dolaş, eğleşme buralarda, seni bulacak kişiyi önce sen bul. Demem o ki Çelebi'm, aşkta yakacak ateşte kal."</p>

  <p>Lalamın beyaz sakallarından ihtiyar bir tebessüm döküldü. Hocamın kendi murakâbesini geciktirmek pahasına da olsa benim için yapmış olduğu fedakârlığı anladım. Seydâ'mın elini öpüp alnıma koydum:</p>

  <p>- Seni kaybetmenin acısı büyüktür pîrim, ama ricanı reddetmenin acısı daha da büyük olacaktır. Şimdi ve sonsuza kadar sen benim Seydâ'msın.</p>

  <p>- Sen dünyada evladım diye baktığım tek cevherimsin. Babanın bana yaptığı iyiliklerden bir tanesini sana yapmış isem ne mutlu! Hakkını helal eyle oğul!</p>

  <p>Seyyid Burhaneddin atına bindi. Son kez onun ellerini öperek Kayseri'ye uğurladım. Ne var ki, lalam, hocam, ömrümün Şeyda'sını unutamıyordum. Üstadımın bütün kitaplarını ve ders notlarını topladım. Fîhi-Mâ Fîh adlı eserimi yazdım. Eserimde sık sık hocamdan alıntılar yaptım. Beş yıl boyunca medresede fıkıh ve hadis okuttum, vaaz ve irşatlarımı sürdürdüm.</p>

  <p>&nbsp;</p>
</body>
</html>
