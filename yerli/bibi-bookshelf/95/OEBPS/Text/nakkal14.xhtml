<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Aşkın Kıvılcımına Kanadım Değiyor</strong></h1>
  <hr class="c2" />

  <p><br />
  <br /></p>

  <p style="text-align: center;"><i>İnsanın toprağı aşk şebnemi ile yoğruldu.</i></p>

  <p style="text-align: center;"><i>Ruhun damarına aşkın neşteri vuruldu.</i></p>

  <p style="text-align: center;"><i>Ondan bir damla aktı. Ve ona da “gönül” adını verdiler.</i></p>

  <p>Tam seksen gündür ailemden mahrumdum. Daha doğrusu onlar benden mahrumdu. Halvet sonrası eşimin koluna girip odama çekilirken Gül Hatunun suratı asık ve mahzun duruyordu.</p>

  <p>- Benim adıma mutlu değil misin?</p>

  <p>- Ârif bir adam olabilirsin ama bir baba ve eş olarak bizi ihmal ediyorsun. Şimdi de uzaklara ilim yolculuğuna çıkacağını söylediler. Tek başımıza nasıl yaşarız burada?</p>

  <p>- Sultan Veled büyüdü, dergahta hayatınızı sürdürecek imkanlar var.</p>

  <p>- Ben seni istiyorum yanı başımda.</p>

  <p>- Beni o kadar seviyor musun?</p>

  <p>- Senin uğruna gözümü kırpmadan canımı verecek kadar seviyorum!..</p>

  <p>- Peki Hacer annemizi hatırlıyor musun? Hani İbrahim babamız onu ve henüz küçük yaştaki oğlu İsmail'i çölde yapayalnız bıraktığında annemiz isyan etmiş miydi?</p>

  <p>- Ben o kadar güçlü kuvvetli değilim. Ne yapayım, senden ayrı kalmaya dayanamıyorum!..</p>

  <p>- Haydi hazırlık yapın, iki oğlum ve Hüsameddin'i de alıp Şam'a gidelim. Bir ev kiralarız ve sen çocuklarla ilgilenirken ben medreselerde tahsilime devam ederim. Tıpkı buradaki gibi akşamlarımı aileme ayırırım.</p>

  <p>Gül Hatun öyle sevindi ki, yanağımdan öptü:</p>

  <p>- Allah'ım, sana binlerce kez hamd olsun.</p>

  <p>Şam ve Halep'te yedi yıl kaldık. Oğullarım delikanlılık çağına geldiler. Hüsamettin yanımdan ayrılmıyordu, kendini yanımda mutlu hissediyordu. İlmi derinliğe erişmek için oğlum ve Hüsamettin de heyecanlıydılar. Gündüz medresede neleri öğrenmişsem akşam onlarla paylaşıyordum.</p>

  <p>Bu yedi yıl içerisinde farklı olaylar da yaşadım. Hristiyan ve Yahudi bilginlerle arkadaşlık kurdum. Tartışmalar, sohbetler ile birçok kişinin İslâm dinine girmelerine vesile olmuştum.</p>

  <p>Medresede dersim olmadığı günler hanım ve çocukları alıp kır gezisine çıkardım. Ayrıca Şam'daki türbeleri ziyaret ederdik. Ziyaret esnasında türbede medfun olan zatların hayat hikâyelerini çocuklarıma anlatırdım. Bunlardan birisi de Sahabe'den Ebû'd-Derdâ hazretlerinin türbesiydi.</p>

  <p>Ebû'd-Derdâ, ailesi içinde en son Müslüman olandır. Onun örtüyle örttüğü bir putu vardı. Kendisini İslâm'a dâvet eden dostu ibn Revâha bir gün putunu o evde yokken parçaladı ve gitti. Ebû'd-Derdâ eve gelince önce çok kızmış, sonra şöyle demiştir: 'Eğer putta bir hüner olsaydı, kendini koruyabilecekti.'Ve sonra Peygamber Efendimize giderek Müslüman oldu.</p>

  <p>Ebû'd-Derdâ önceleri ticaretle uğraşırken Müslüman olduktan sonra kendini tamamen zühd ve ibâdete vermiştir."Şam Fakihi"diye meşhurdur. Kendisi bunu anlatırken şöyle der:</p>

  <p>- Peygamber Efendimizin sayesinde hidâyete erdikten sonra hem ticaret, hem ibadet yapmak istedim. Fakat ikisinin bir arada olamayacağını anlayınca, ticareti bırakıp ibadete yöneldim.</p>

  <p>Ebû'd-Derdâ, Rasûlullah'ın vefâtından sonra Hz. Ömer'in ona ısrarla bir memuriyet vermek istemesine rağmen o "Bana müsaade et, gidip halka Rasûlullah'ın sünnetini öğreteyim, onlara namaz laldırayım" demiş, Hz. Ömer de ona müsaade etmişti. Hz. Ömer daha sonraları Şam'ı ziyaretinde Şam valisi Yezid b. Ebî Süfyân, Amr b. el-As, Ebû Musa el-Eş'ari'yi teftiş ettiğinde bu zatların kapılarının kilitli olduğunu, odalarının ipekle kaplı bulunduğunu, huzurlarına girenlerin kim olduklarını sorduklarını, müreffeh yaşadıklarını görmüş. Ebû'd-Derdâ'ya gittiğinde ise onun kapısında kilit bulunmadığı, odasında ışık olmadığı, elbisesi hafif, soğuktan muzdarip, gelenin selâmını alan, kim olduğunu sormadan içeri kabul eden, altında bir keçe parçası bulunan bir hâlde bulunduğunu görmüştü. Hz. Ömer, Ebû'd-Derdâ'ya, "Ben seni Medine'de hoş tutmadım mil" deyince o, Rasûlullah'tan duyduğu şu hadisi hatırlatmıştır:</p>

  <p>"Sizin dünyalığınız bir yolcunun azığı kadar olsun!'</p>

  <p>Şam'da yüzlerce hâfız yetiştirmiştir. Nerede bir kalabalık görse onlara sürekli olarak şu hadis-i şerifi okurdu:</p>

  <p>"Size namazdan, oruçtan, sadakadan, faziletçe bir derece yüksek bir şey söyleyeyim mi? İnsanların arasını barıştırmak... Kıyamet günü insanın mizânmda en ağır basan şey iyi ahlâktır, yani güzel huydur."</p>

  <p>Ebû'd-Derdâ hastalandığı bir sırada arkadaşları yanına gelerek "Ey Ebû'd-Derdâ, nerenden şikayetçisin?" demişler; Ebû'd-Derdâ, "Günahlarımdan. .." diye cevap vermiş;</p>

  <p>- Canın bir şey istemiyor mu? sorusuna,</p>

  <p>-Canım Cennet istiyor demiş.</p>

  <p>İlim hakkında Ebû'd-Derdâ şöyle demiştir:</p>

  <p>-İlim ancak arayıp öğrenmekle olur. İlim için sabah çıkıp akşam dönmenin cihad olmadığını sanan kimsenin aklı eksiktir.</p>

  <p>Yaşadığım en tuhaf hadise şuydu: Bir gün Hüsamettin ve medreseden arkadaşlarım ile kalabalık bir grup çarşıda dolaşıyorduk. Kalabalığın içinden bir adam üzerime üzerime geldi. Öyle bir bakışları vardı ki ben ömrümde bu kadar keskin ve tesirli bakan göz görmedim. Adamın hâli çok tuhaftı. Sanki beni tanıyormuş gibiydi. Gü lümseyerek yanıma geldi. Kolumu tutarak, "Ey dünya sarrafı, beni bul." dedi. Sonra birden gözümün önünden kayboldu.Tıpkı bir ha yal gibi... Bu hâli ben daha önce yaşadım yahut bu sözleri rüyamda görmüş gibiydim. Rengimin sarardığını fark eden Hüsamettin:</p>

  <p>- Efendim, rahatsız mısınız? Dilerseniz eve dönelim, yorgun ve hasta gibisiniz.</p>

  <p>- Hayır, rahatsız değilim. Az önceki adamı fark ettin mi çok tuhaf bir adamdı.</p>

  <p>- Hangi adam?</p>

  <p>- Hani az önce kolumdan tutan adam... Simsiyah saçları beline kadar sarkmış, siyah kıyafetli, meczup gibi gülerek yanıma yaklaşan adam...</p>

  <p>- Ben, dediğiniz gibi bir adam görmedim.</p>

  <p>- Peki kolumdan tutup bana söylediğini de mi işitmedin?</p>

  <p>- Hayır. Hiçbirimiz görmedik...</p>

  <p>- Neyse, yok bir şey; galiba sıcaktan olsa gerek, hayal gördüm.</p>

  <p>O gece boyunca, çarşıda yaşadığım olayı düşündüm. Tesirini birkaç hafta atlatamadım. Sürekli aklımdaydı, kimdi bu adam? Derdi neydi? Ne anlatmak istedi? Seyyid Burhaneddin hocamın bahsettiği zat yoksa bu adam mıydı?</p>

  <p>Artık Konya'ya dönüş vakti gelip çatmıştı. Yola çıktık. Yolumuzun üzerindeki şehirlerde çocukluk zamanımda edindiğim dostlarımın yanına da uğruyor, eski günleri yâd ediyordum. Konya'ya yaklaştıkça eşim ve çocuklarımın sevinçleri artıyordu.</p>

  <p>&nbsp;</p>
</body>
</html>
