<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Köksüz Dal Nereden Bilsin ki Güneş Solmuştur</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Allah, seni yarattıklarından uzaklaştırdığı zaman bil ki</i></p>

  <p style="text-align: center;"><i>sana dostluğunun kapısını aralıyordur. Allah ’a</i></p>

  <p style="text-align: center;"><i>güvenmeyen birisinin “Ben Allah ’ı seviyorum.”</i></p>

  <p style="text-align: center;"><i>demesinden daha büyük yalan var mıdır?</i></p>

  <p>Konya soğuk. Gece ıssız. Bir adam yalınayak yürümektedir gecenin karanlığını yara yara. Gözlerinde hicran, gönlünde figan. Geriye döner, son kez bakar şehre. Dudaklarından söz, gözlerinden yaş döker:</p>

  <p>- Elveda hamuşum, Rabb'ime emanetsin. Elvedâ Mevlâna'm.</p>

  <p>Yıldızların altında üşüyor zaman. Gören gözlerim, insanı arar. Sevgim insanı aşar. Sevgi, bu dünyanın yitiğidir. Yalnızım. Kapanır kapılar. Hiç eleğe dökülmemiştir, topraktır ruhum. Ruhumda sızım var. Sızlayan ruhumda kan çiçekleri açar, gözlerimde ise şafaklar. Yalnızlığım gözlerimden yaş yaş damlıyor. Kuruluk çiğ ruhlarda olur. Yalnızım. Yalnızlığımla dostum. Yalnızlığın dostu olamayan, kimselerin dostu olamaz. Ey yüreğim, sevgiliye önce sor: Yalnız mı? Değilse ona yalnızlığı öğret. Yalnızlığımı çöller anladı, insanlar anlamadı. Olsun. Çöller ortasındayım. Üşüyorum. Düşünen yalnızdır. Düşünce kuyularına düşmüşüm. Çıkmak istemiyorum düştüğüm kuyulardan. Nazlı Züleyha'mı bekliyorum. Nazarım var âsumâna, gecenin damarından yalnızlığıma şiirler sağıyorum. Yalnızım. Gelinciğim ben. Yalnızlar gül yahut nilüfer olamazlar. Gelinciktir onlar ve yüreklerinin tam ortasındaki karanlık, onlardaki derin ruh kuyusunun girişidir.</p>

  <p>Ömrümü üç kelime ile anlatmam gerekse,"Hüzün ördü ömrümü." derim. Hüzün beni beklemiyordu, ben hüzne aşinaydım. Etrafımdakilere baktığımda, herkes öteki olmaya çalışıyor, kimse kendi değildi. Beni bana getiren Tebriz'den gelen dostumdu. Beklediğimdi.</p>

  <p>Gelmişti gelişi güzelce. Şimdi gitti sebepsizce. Kim bilir, kendince sebepleri vardı, ama yine de gitti. Bana kalan hüzündü. Yüzümü her sabah hüzün ile yıkar, her gece başımı hüzün yastığına koyarken aklımdaki, fikrimdeki Şems'ti. Hüzün yağmurları dolan gözlerimle, gecenin karanlığına kaçıyorum, ağlıyorum. Sarılıp Şems'sizliğin boynuna, aşkım hüznün hıçkırığından içiyorum. Allah sevdamızı ve hüznümüzü eksik etmesin ey dost.</p>

  <p>Şems'in sırlara karışıp gidişinden sonra, dervişlerimi Konya'nın camilerine ve ara sokaklarına yollayıp Şems'i arattım ama kimse onun varlığına dair en küçük bir ize rastlamadı. Durmaksızın Şems'in odasında dolanıp duruyordum. Şems şimdi çıkar gelir diye umuyordum. Şems'in kullanmış olduğu döşeğin içine kadar her yerde onu aradım. Hatta altına bakıp sanki orada saklanmış olabilecek Şems'i bulmaya çalıştım.</p>

  <p>Eve koşup Kerra'ya sordum:</p>

  <p>- Onu nereye sakladınız? Onu kendi rızası olmadan aldınız. Yüklüğe, abdesthaneye, matbaha ve kilere baktım. O nerede?</p>

  <p>Dergâhın dış kapısına çıktım. Olup bitenleri görmek için dışarıda toplanan meraklı kalabalığa bağırdım:</p>

  <p>- Söyleyin bana, ona ne yaptınız? Ondan nefret ettiniz ve gitmesini istediniz. O, nerede?</p>

  <p>Gelecek cevabı beklemeden arkamı dönüp uzaklaştım. Hüsamed- din peşimden koştu.</p>

  <p>- Efendim, ne olur kendinize hâkim olun. Eğer Şems gittiyse, bunu kendi arzusuyla yapmıştır.</p>

  <p>Ayrılığımızın beni nasıl bir acıya boğduğunu anlayamazsın. Onu bana geri getir.</p>

  <p>Eğer geriye getirebilseydim getirirdim ama Şems ortadan kayboldu.</p>

  <p>Giden Şems'tir. Buruk yüreğini susturarak çekip gider. Ertesi sabah kendimi dağlara, taşlara vurdum. Yollara anlattım ağlamaklı hâlimi. Dağlara seslendim: "Söyleyin ey dağlar, Şems'im buradan geçti mi?"Eğildim toprağa avuçladım, kokladım, Şemsimin kokusu sinmiş midir diye. Tebrizlimin bir nebzecikde olsa kokusunu estirin diye rüzgârlara yakardım. Ağladım, olmadı. Yalvardım olmadı...</p>

  <p>Kendimi halvet odasına kapadım. Kerra Hatun'un getirdiği yatıştırıcı ot çaylarına dönüp bakmadım bile... Müritlerim, oğullarım beni yatıştırmaya geldiklerinde onlarla konuşmayı reddettim. Konya halkı, "Kendini hepten kaybetti." diyordu. "Şems ona büyü yaptı." diye söylenti yayıyorlardı.</p>

  <p>Gerçekten de büyü yapmıştı: sevgi büyüsü. Ama ortalıkta bir kara büyü yoktu, bu tutkulu bir zihnin marifeti değildi.</p>

  <p>Kerra Hatun bu acıya ancak üç gün dayanabildi; ardından iki güçlü adam getirip kapıyı kırdırdı. Odanın bir köşesine sinmiştim; oğullarım beni odama taşıyıp yıkadılar, sakalımı taradılar ve parçaladığım elbiselerimi değiştirdiler. Şeyh cüppesini getirdiklerinde giymeyi reddettim.</p>

  <p>İnsan yapısı tıpkı sırça bir bardağa benziyordu; ani bir çarpma ya da yüksek bir ses onu parçalayacak gibiydi. Az konuşuyor, konuştuğum zaman da sesim son derece zayıf çıkıyordu. Hareketlerim temkinliydi, duygularım körelmişti.</p>

  <p>Teselli edilmenin ötesinde bir ruh hâlindeydim. Beni şafakta, peşine sokak köpekleri takılmış bir halde bulup, evime getiriyorlardı. Hüsameddin beni Kayseri'deki Şifâhaneye götürdü. Belki Seyyid Burhaneddin'in kabrinde teskin olurum diye oraya da uğradık. Dönüş yolunda Kızılırmak kenarında konakladık. Burada ruhları huzura kavuşturacak şekilde biçimlendirilmiş ırmağın kenarına oturdum, ama ırmağın içindeki su çarkı azap çeker gibi inliyordu.</p>

  <p>- Bu inleme, benim sesim. Bu akan su, benim gözyaşlarını. Her damla "Şems... Şems..."diyor, duyuyor musun Hüsameddin?</p>

  <p>Tebdil-i mekân da ferahlık vermemişti. Konya'ya döndük. Şehir bıraktığımız gibi hâlâ dedikoducu, sokak ağzı ile Şems'i konuşuyorlardı.</p>

  <p>&nbsp;</p>
</body>
</html>
