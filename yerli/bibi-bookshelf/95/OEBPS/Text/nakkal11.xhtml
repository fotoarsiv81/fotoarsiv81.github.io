<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Vatanım Konya'ya Vuslatım</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Ancak büyük bir acı veya büyük bir sevinç</i></p>

  <p style="text-align: center;"><i>senin gerçeğini açığa çıkarabilir. İşte böyle bir anda,</i></p>

  <p style="text-align: center;"><i>ya güneş altında sema et, ya da çarmıhını taşı.</i></p>

  <p>Karaman tatlı hatıraları tattırmanın yanı sıra hayatımın onulmaz acılarını da yaşatmıştı: Anneciğim yakalandığı hastalık sonucu vefat etmişti. Aradan iki ay geçmeden ağabeyim Alaeddin de yakalandığı hastalığın pençesinden kurtulamamıştı. Yılların ve yolların çilesinde yoğrulan yüreğim, sevdiklerimi teker teker kaybetme mayası ile birlikte ruhuma şekil veriyordu. Sanki ilahi imtihandan, sabır tünelinden geçiyordum. Annem ve ağabeyimin acıları ile bunalmıştım. Buhranıma Konya'dan gelen mektup yetişti. Selçuklu Sultanı Alaeddin bizleri Konya'ya davet etmişti. Akşamleyin babam hepimizi çağırdı, fikrimizi sordu. Gevher Hatun, ailesinden uzak düşmek istemiyordu. Bir tek o sustu. Onun kalbi incinmesin düşüncesiyle bende fikrimi söylemedim. Babam kararını vermişti: Konya yeni yurdumuz olacaktı. Hazırlıklar yapıldı ve yola koyulduk. Yedi yıl yaşadığım şirin Karaman'a veda ederken içim buruktu. Annem ve ağabeyimin kabirlerini güzel Karamanlılara emanet edip yavaş yavaş uzaklaştık.</p>

  <p>Akşam düşmek üzere idi ki, şehir uzaktan gözüktü. Başşehir Konya, yüksek duvarları, süslü kuleleri ve derin hendeğiyle, dört kapısı da son derece iyi korunan, refah içinde bir beldeydi. Ancak, sadece üç günlük at sürümü ötede İslâm'ın hilali, Moğolların ateşli atlılarıyla karşılaşıyordu. İşte kendimi burada bulacaktım.</p>

  <p>Bir zamanlar Nişabur'da, Bağdat ve Şam'da, Karaman ve Lârende'de olduğu gibi burada da halk ve şehrin ileri gelenleri kafilemizi saygı ve heyecan içinde beklemekte idiler. Konya'nın ünlü sultanı Alaed din, meşhur bilge Bahaeddin Veled'in şehre doğru gelmekte olduğunu öğrendiğinde, onu karşılamak ve saraya davet etmek üzere ulaklarını göndermişti.</p>

  <p>Selçuklular en zirvede oldukları devri yaşıyordu... Payitahtları Konya, bütün güzelliklerle şiirin, bilginin serdarı ve rehberi Alâeddin'in etrafında toplanarak Bizans ve Arap medeniyetlerinin harikulade bir şekilde harmanlandığı bir şehirdi. Konya Selçuklularına, güçlerinin bir zamanlar Bizans hâkimiyeti altında bulunan beldelere de uzanmakta olması sebebiyle "Rumi" adi verilmekte idi.</p>

  <p>Sultan Alaeddin, Konya'da sarayın gül bahçesi olarak kullandığı arazide bize bir dergâh vakfetti. Dergâhta kalacakların iaşesini de temin etmeye söz verdi. Babam, burada dinî ilimler ve tasavvuf bilgilerini gelenlere öğretecekti. Ben de İplikçi Câmii'nde vaaz vermekle vazifelendirildim.</p>

  <p>Muharrem ayındaydık. Aşure günüydü. O gün vaazım Kerbelâ oldu.</p>

  <p>"Kerbela'da şehit olanlar gerçekten şehit oldular, şâhit oldular. Onlar o gün Kerbela'da, hakikat adına, hak adına, mevki ve makama dair esirlik bağlarını kopardılar, masivaya ait zincirlerini kırdılar. Seher-i hilafete uyanmak yerine Şeb-i Arûs'a girdiler.</p>

  <p>Körlerin gözleri bile o faciayı gördü. Sağırların kulakları bile, Kerbela'da olup bitenleri işitti. Siz şimdiye kadar, uyuyor muydunuz? Faciayı yeni mi duydunuz ki, yas tutuyor, elbiselerinizi yırtıyorsunuz? Ey uyuyakalanlar! Ey gaflet uykusuna dalanlar! Hz. Hüseyin'e değil, asıl siz kendinize yas tutun! Hz. Hüseyin'in ruhu, Hakk'a mensup olan o yüce ruh, beden zindanından kurtuldu. Ne diye elbiselerinizi yırtıyor, elinizi ısırıyorsunuz? Hz. Hüseyin ve etrafında bulunanlar, din-i mübînin en ileri gelenleri, hükümdarları idiler. Onlar esirlik bağlarını kopardılar. Zincirleri kırdılar. Onlar için mâtem değil, bayram vakti geldi. Onlar zinciri koparıp attılar, devlet sarayına uçup gittiler. Onların hâlinden zerre kadar haberin olsaydı, bilirdin ki bugün, onların saltanat günü, güzellik günü, padişahların padişah oluşu günü. Haberin yoksa yürü git! Kendi hâline ağla, feryat et. Çünkü sen âhirete göçmeyi, dirilip haşr olmayı inkâr ediyorsun. Kendi yıkık gönlüne, yıkık dinine ağla, feryat et! Çünkü senin gönlün şu eski ve köhne dünyadan başka bir şeyi görmüyor. Eğer gönlün iyi insanların öteki âlemde kavuşacakları devlet ve saadeti görüyorsa, neden o tarafa yiğitçe yürümüyor? Niçin Hakk'a itimat ve tevekkül kılmıyor? Niçin kendini ona vermiyor? Neden kalbini manen zenginleştirerek hırs ve tamahtan kaçınmıyor? Nerede imânın yüzüne düşürdüğü nur? Nerede dinin sana lütfettiği mutluluk ve huzur, Allâh'ın lütuf ve ihsan denizine daldığın halde neden elin, avucun boş? Nerede cömertlik?"</p>

  <p>Câmiden çıktığımda hava kavurucu derecede sıcaktı.Terlemiştim. Hüseyin isimli dervişim bana buz gibi soğuk su getirdi.</p>

  <p>- Soğuk su içemiyorum Hüseyin'im.</p>

  <p>- Midenizden mi rahatsızsınız efendim?</p>

  <p>- Hayır. Yüreğimden rahatsızım.</p>

  <p>- Yüreğinizden mi? Soğuk suyun yüreğe ne zararı var ki?</p>

  <p>- Ah Hüseyin'im! Hele otur yanıma da anlatayım. Çocukluğumda Belh'ten çıktığımız hicret yolculuğunda, yolumuz Necef Çölü'ne, Kerbela'ya da uğradı. Oraya geldiğimizde, babam bana Hüseyin Efendimizin hayatını ve Kerbela katliamını anlattı. Kendi kendime şöyle dedim: "Ey ümmet! Fatıma evladına bu kadar zulmü nasıl reva gördünüz. Hiç mi ciğeriniz sızlamadı? Sonra babam dedi ki: Hz. Hüseyin'in son sözü şuydu: "Kim bir bardak soğuk su içerse beni hatırlasın."</p>

  <p>Hz. Hüseyin Efendimizin acısı içime öyle oturdu ki; o gün bugündür soğuk su içemem. Sonraki yıllarda kitaplardan okumuştum; Hz. Hüseyin Efendimizin başını kesen gaddar Mişr denen hayırsız adam susuzluk çekmiş, desti desti su içmiş, kanmamış, hâla susuzluktan yanıyormuş, suları içe içe çatlayarak ölmüş.</p>

  <p>- Efendim, ismini taşıdığım o güzel efendimizin ismini kim vermiş?</p>

  <p>- Hz. Hüseyin'in ismini Peygamber Efendimiz koymuştu. Hz. Hüseyin doğduğu zaman, Cebrail (a.s.) gelerek"Yâ Muhammedi Rabb'in sana selâm söylüyor. Oğluna, şu Harun'un oğlunun ismini koy diyor ve Peygamber Efendimiz "Ey Cebrail! Harun'un oğlunun ismi nedir?"diye soruyor. Cebrail "Şebir" cevabını veriyor. Peygamberimiz "Benim dilim, Arapça" buyurunca. Cebrail "Öyle ise, bunun Arapça karşılığı olan Hüseyin ismini koy" eliyor.</p>

  <p>Hz. Hüseyin, Hz. Peygamberimize çok benziyordu. Hz. Ali: "Haşan, Rasulullah'a göğsünden başına kadar olan kısmında, Hüseyin de bundan aşağı olan kısmında çok benzer"demiştir.</p>

  <p>Hz. Peygamber (s.a.s) Hz. Haşan ve Hz. Hüseyin (r.a)'a son derece düşkün olup onları çok severdi. Onların hakkında,</p>

  <p>"Allah'ım! Ben, bunları seviyorum. Sen de sev!"</p>

  <p>"Haşan ve Hüseyin, benim dünyada kokladığım iki cennet çiçeğimdir."</p>

  <p>"Haşan ve Hüseyin'i seven, beni sevmiştir; onlara kin tutan da bana kin tutmuştur."buyurdu. Peygamber Efendimiz, Hz. Haşan ve Hz. Hüseyin'in gönüllerince oynayıp eğlenmeleri için onlara eşlik eder, bir çocuk gibi onlarla birlikte oyunlar oynardı. Hz. Hüseyin, Rasulullah'dan deve olmalarını istediklerinde hemen yere eğilir ve onları mübarek sırtına alırlardı. Arkasından da "Bundan güzel deve olabilir mi?" buyururlardı.</p>

  <p>Peygamber Efendimiz, bir gün, cenazelerin konulduğu yerde oturuyordu. Hz. Haşan ile Hz. Hüseyin, güreşmeye başladılar. Peygamber Efendimiz gülerek "Ha gayret Haşan! Göreyim seni, yakala Hüseyin'i!"diyerek Hz. Hasan'ı kayırınca, Hz. Ali:"Yâ Rasûlallah: Sen Hüseyin'i kayırmalı değil miydin? Haşan daha büyüktür." dedi. Peygamberimiz "Baksana, Cebrail de, Hüseyin'e: 'Ha gayret Hüseyin göreyim seni!'diyor." buyurdu.</p>

  <p>- Bundan sonra ben de soğuk su içmem. Müsaade ederseniz terinizi mendilim ile sileyim.</p>

  <p>- Sağol Hüseyin'im, terimiz aksın ki çöl gülünü boncuk boncuk hatırlayalım. Haydi şimdi usul usul dergâhımıza geçelim, bizi bekleyenler vardır.</p>

  <p>&nbsp;</p>

  <p>&nbsp;</p>
</body>
</html>
