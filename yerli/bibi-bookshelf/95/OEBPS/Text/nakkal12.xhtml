<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Sertâcımı Kaybediyorum</strong></h1>
  <hr class="c2" />

  <p><br />
  <br /></p>

  <p>&nbsp;</p>

  <p style="text-align: center;"><i>Hz, Muhammed’in yolu aşk yoludur. Biz aşkın çocuğuyuz.</i></p>

  <p style="text-align: center;"><i>Aşk da bizim anamızdır. Benim yakınım, aşktan doğandır.</i></p>

  <p style="text-align: center;"><i>Bundan daha güzel soy-sop olabilir mi?</i></p>

  <p style="text-align: center;"><i>Hayatımın sertâcı babam, seydâsı Seyyid Burhaneddin ve sevdâsı Şems'tir.</i></p>

  <p>Ramazan'ın beşinci günüydü. Sert bir kış yaşıyordu Konya. Babam, Ateşbaz'ı yollayarak beni ders görmekte olduğum medreseden çağırttı. Dergâha alelacele koştum, içimde sabahtan bu yana varlığını hissettiren ve sebebini bilmediğim sıkıntı daha da fazlalaşmıştı. "Babamın başına bir şey mi geldi?" diye sormama rağmen Ateşbaz önce suskun kaldı, sonra "Rahatsızlandı aniden, yatağına yatırdık" diye cevap verdi.</p>

  <p>Odasına girdiğimde, omuzlarında ve dizlerinde kalın şallar, bir de minderi kendine destek almış yatağın içinde oturuyordu. Yüzü solmuş ve ard arda boğazı yırtılırcasına öksürüyordu. Parmaklarının derisi, sanki pamuklu eldivenmişçesine gevşekti. Bir defteri dizlerinin üzerinde tutuyordu:</p>

  <p>- Gözlerin benimkilerden daha iyi, bu hesaplan bir gözden geçiriver. Söylediği gibi yaptım. Bitirdiğimde:</p>

  <p>Hesabı inceledim, dergâh için yapılan harcamalardan dolayı hiçbir esnafa borcumuz kalmamış. Dervişlerin ailelerine iaşeleri ve bağışları dağıtılmış. Bütün borçlar ödenmiş, dergâha yapılan yardımlar kaydedilmiş.</p>

  <p>- Elhamdülillah, yüküm hafiflemiş, diyerek başını salladı ve ellerini uzattı. Defteri geri uzattım.</p>

  <p>- Bana Kur'an'ımı getir.</p>

  <p>Raftan Kuran'ı alıp ceylan derisi kılıfından çıkarttım. Titreyen elleri ile kudsî kitabı alıp öptü. Baha Veled Kuran'ı açmak için hiçbir harekette bulunmadı. İçindekileri okumasına gerek yoktu, o bir hâfızdı, bütün Kuran'ı ezbere biliyordu, kelimeler kalbine yazılıydı.</p>

  <p>Olduğum yerden yüzünü süzüyordum. Sedirdeki yatağında devrin kutbu, güzel insanı endişeyle seyrediyordum. Ramazan boyunca hasta olmasına rağmen, oruç tutmakta ısrar etmiş ve şimdi neredeyse dua bile edemeyecek kadar güçsüz bir hâle gelmişti. İnanması güçtü ama bundan birkaç ay önce Baha Veled hayat doluydu. İnancı damarlarını ve kemiklerini dolduruyor, sakalına doğru damlıyordu. Câmide cemaat karşısında konuşurken kanatlanıp uçacak bir kartala benziyor, sesi duvarlardan ve avludan yayılıp akıyordu. O âlimlerin sultanıydı, şimdi ise asil başı kendisini taşıyamayacak kadar güçsüz boynunun üzerinde sallanıyordu. İri gözleri kısıklaşmıştı.</p>

  <p>- Ramazan Bayramı'ndan önce göçmüş olacağım. Beni defnedecek ve yerime sen geçeceksin, derken yorgun gözlerindeki gururu ve huzuru okudum.</p>

  <p>Babamın söylediklerine karşı çıkmamak için dudaklarımı ısırdım. Nasıl ölebilirdi ki? Bu sadece ilkbahar güneşiyle yok olacak geçici bir zayıflık, bir kış hastalığıydı. Bu sarsılan kafa kendini toparlayacak, zayıflamış kasları düzenli alınan gıdayla tekrar güçlenecekti. Bedenen küçülmüş olsa da, onun ruhu hâlâ o azametli adamın ruhuydu. Bu kadar muazzam bir şey, nasıl bir hiçe dönüşebilirdi ki?</p>

  <p>Oda soğumuştu, ocağın önüne eğildim ve alevlere üfleyerek zayıf ateşi canlandırmaya çalıştım. Hırkamı çıkarıp omzuna sardım, daha sonra yatağın ucuna oturup elini ellerimin arasına aldım. Sanki tekrar hayatiyet kazandırabilirmişçesine ovuşturdum.</p>

  <p>Üzülme babacığım, iyileşeceksin.</p>

  <p>ölüm bana yabancı değildi. Çocukken birçok yerde cenazelere rastlamıştım. Karaman'da anneciğimin ve ağabeyimin ölüm acısını tatmıştım. Ömrümün varı babamı sanki hiç ölmeyecek gibi düşünürdüm. Ona ölümü yakıştıramazdım. 0, benim sadece babam değil, yârenim, hocam, maneviyatım, soluğum, damarlarımda akan kanım, candan öte canımın özüydü.</p>

  <p>- Daha hazır değilim baba, beni şimdi bırakamazsın!</p>

  <p>Koca adam, parmaklarını ellerimden çekti, saçlarımı ve yanaklarımı okşadı. Titreyen parmaklan yanaklarımdan çeneme doğru indi. Sakalımı sıvazladı ve o an, sadece bir tek an için, babamın sağlıklı günlerine geri döndüğünü düşündüm. O kadar tanıdık, o kadar kısa bir okşamaydı ki, nefesimi içli içli çektim. Tek istediğim bu ânı yakalamak, sonsuza kadar durdurmak, asla büyümemek, asla yaşlanmamak, babamdan hiç ayrılmamaktı. Ciğerimin acısı, tek bir gözyaşı hâlinde yanağımdan aşağıya doğru süzülerek babamın parmağının üzerine damladı.</p>

  <p>- Ağlama yavrum, insan yaşadığı hayata uygun bir şekilde ölür ve ölümüne yakışan bir şekilde uğurlanır. Ben huzur içinde öleceğim. Ne kadar güçlü oldun, ne kadar çok umut vaad ediyorsun. Yüce Attar'ın söylediklerini hatırlıyor musun? Biz Nişabur'dayken, sen küçük bir çocuktun. Seni benim arkamdan yürürken görünce ne demişti, hatırlıyor musun?</p>

  <p>- Hatırlıyorum baba.'Allah'a hamd olsun, işte büyük bir nehir, arkasından kudretli bir okyanusu sürükleyerek geliyor.' demişti.</p>

  <p>- Kudretli okyanus olacaksın ve bütün dünyayı aşk sularınla bereketlendireceksin. Benim yerimi alacaksın, dünya susamış insanlarla dolu.</p>

  <p>- Dine susamış insanlarla mı?"</p>

  <p>Evet. Çoğu buna susamıştır.Tasavvuf kâsesi ile susuzluklarına su ver.</p>

  <p>Elimi tuttu ve azalan gücünün izin verdiği kadar güçlü şekilde sıktı ama artık yorulmuştu.</p>

  <p>- Şimdi Kur'an okuyacağım.</p>

  <p>O gece secdeye varıp o kadar çok dua ettim ki, gözyaşlarımla sırılsıklam olan sakalım donarak beton zemine yapışmıştı. Ama babam yine de aslî vatanımıza hicret etmişti. Sevgilisine kavuşmuştu. Annem, seneler önce beni öksüz bırakmıştı. Şimdi de yetim kalmıştım.</p>

  <p>Bahaeddin Veled'in vefatından sonra şehir halkı günlerce dualar, aşr-ı şerifler okuyarak mateme büründüler. Ramazan Bayramı kasvetli bir hava içerisinde geçiyordu. Beni kimsenin sözü teselli etmiyordu. Eşim Gül Hatun (Gevher Banu), bir yandan beni sakinleştirmeye çalışıyor, diğer yandan da kayınpederi için ağlıyordu. Babam, eşim için çok muhterem bir adamdı. Gelinine çok güzel davranmış ve onun manevi terbiyesinde emek sarf etmişti.</p>

  <p>Eşimin endişesi benim ruh halimdi. O kadar çok sevdiği adam gitmiş, yerine yüzü kül gibi olmuş biri gelmişti. Bu onun kocası değildi; onun kocası güçlü, genç, hayatı çehresi kadar yumuşak, kolay gülen, zor üzülen bir adamdı. Şimdiyse, onu rahatlatmak için gösterdiği her gayret, boş veya rahatsız olmuş bakışlarla karşılaşıyordu. Onun bir zamanlar mutlu bakan gözlerinin, artık, acıya hiç sabrı kalmamış olduğumu gördüğü zaman, bu ölümün açtığı gediği fark ediyor ve ellerini yüzüne kapayıp acı dolu gözyaşları döküyordu.</p>

  <p>Babamın vefatının üzerinden haftalar geçmişti. Sürekli dua ediyor, oruç tutuyor ve namazla yardım istiyordum. Bedenim zayıflamıştı. Dergâhın içinde babamdan yadigar kalan, göz nuru ile yazdığı Maarif kitabını bağrıma bastırmış oradan buraya ayaklıyordum. Ateşbaz, çorbalar, tirit, börekler getiriyordu; yemiyordum. İçimdeki acı, gün geçtikçe derinleşiyordu. Dergâhın avlusunda oturmuş, çocukluk hatıralarımın gülen yüzü, babamı yâd ederken eşim yanıma gelmişti.</p>

  <p>- Bugün nasılsın beyzadem?</p>

  <p>- Dünyada hiç kimsem yok... Yalnızım.</p>

  <p>- Ben neciyim, eşin değil miyim?</p>

  <p>- Evet eşimsin, ama dostum değilsin!</p>

  <p>- Baban senin nasıl dostunmuş ki?</p>

  <p>Sesinin acımtırak tonu benden merhamet istermişçesine içime işliyordu. Karların örttüğü avludaki kuşlara bakmaya başlamıştım. Minik serçeler bir yandan karınlarını doyuracak yem arıyorlar, diğer yandan soğuktan büzüşmüş duruyorlardı.</p>

  <p>- Üşüdüm. İçeriye geçelim mi?</p>

  <p>- Olur, sobayı da ateşlemiştim, sana bir ıhlamur kaynatayım, iç, iyi gelir.</p>

  <p>Odaya girdiğimde, yan odada oyun oynayan çocuklarımın sesi geliyordu. Gül Hatun çocukların odamızda bıraktıkları tahta oyuncakları toplamakla meşguldü. Ona dönerek:</p>

  <p>- Odamızı değiştirelim mi?</p>

  <p>- Ayrı mı kalmak istiyorsun?</p>

  <p>Sesi bu kez asabî tondaydı. Gülümseyerek ne anlatmak istediğimi yavaş yavaş açıkladım:</p>

  <p>- Babamın odasına taşınalım. O odanın bende manevi bir değeri var, biliyorsun.</p>

  <p>- Nerede sana yakışan rahatlık! Makamın gün geçtikçe yükselirken niçin rahatımız baş aşağı düşüyor?</p>

  <p>- Çocukluk devri bitti, hanım. Oyuncaklarımızı arkamızda bırakmalıyız. Babam öldü. Ben onun halefiyim, sen de benim eşim. İnşallah iyi yaşar, Allah'a ve insanlara en iyi şekilde hizmet ederiz.</p>

  <p>-Ya çocuklarımız? Çocukluklarını yaşamasınlar mı? Onlar da bahçeli, geniş konaklarda, eşyaları bol, mutfağı dolu bir şekilde yaşamasınlar mı?</p>

  <p>Odanın penceresini örten örtüyü kaldırdım ve başımla eşime dışarıyı işaret ettim. Gece şiddetli bir kar fırtınası olmuş, kar şehrin bütün sokaklarını ve evlerin damlarını kaplamıştı. İkimiz de bu anî güzellik karşısında tutulup kaldık.</p>

  <p>- Çocuklarımızı çağır.</p>

  <p>- Sultan Veled! Alaeddin!.. Buraya gelin.</p>

  <p>Çocuklar koşarak geldiler ve aramıza yanaştılar. İkisine de sarılıp başlarını okşadım. Onlar da babalarını gülümserken görmenin sevinciyle gülüştüler.</p>

  <p>- Babam gibi bir baba olmak, hayatımın gayesidir.</p>

  <p>Çocuklar gözyaşlarımı görmesinler diye başımı çevirdim. Gül Hatun, Baha Veled'in ölümünün benim için, bir cevizin sürgün verebilmek için çatlaması gibi acı verici ama aynı zamanda gerekli olduğunu biliyordu. Hiçbir erkek, babası ölünceye kadar gerçek olgunluğa kavuşamaz. Baha Veled gibi bir adamın oğlu da adını taşıdığı kişiyi defnetmeden kendi hayatının gayesine tam olarak eremezdi. Baha Veled'in vefatı beni, artık kendim olmaya götürecek yolu açmıştı.</p>

  <p>Arkadaşım Sadreddin Konevî'nİn medresesine gittim. Tasavvuf konusunda derin bilgileri vardı. Üvey babası Muhiddin Arabî öldüğünde benim gibi bir çıkmaza düşmüş müydü? Nasıl atlatabilmişti? Ondan bilgi ve tavsiye almam gerektiğini düşündüm.</p>

  <p>- Ne yapmam lâzım gelir? Babamın makamı boş. Onu nasıl doldurmalıyım?</p>

  <p>- Baban olamazsın ama kendin olabilirsin. Niçin endişeleniyorsun? Sen Konya'nın en saygı duyduğu bir babanın evladısın.</p>

  <p>- Ama, hiçbir şey bilmiyorum.</p>

  <p>- Konya'da, senden daha fazla bilen hiç kimse yok.</p>

  <p>- Ben hâlâ çırağım. Şam'a gideceğim; terbiyemi tamamlamama yardım edecek bir şeyh bulacağım.</p>

  <p>- Ama senin yerin burası. Bekle! Allah seni yâr ve yardımcısız bırakmayacaktır. Dergâhı aç, halk eskisi gibi gelsin. İnsanlar dergâha, senin babana olan ihtiyacından daha çok muhtaç.</p>

  <p>Babamın vefatından tam bir ay sonra dergâhın kapısını açtım. Yol gösterilmesi için haykıran insanlara, merhamet dolu gözlerimle baktım ve verdiğim kararın zorlaşacağını hissettim. Babamın, medresedeki yerini almam, vaazlar verip, anlaşmazlıkları gidermem, gerekli fetvaları vermem, şu an yapacağımdan çok daha kolaydı ama yolum, önümde açıkça çizilmişti. Kitaba bağlı âlimlerin yolu bana göre değildi; babamın öğretmiş olduğu her şey beni bu seçim ânına hazırlıyordu ve yol her ne kadar engellerle kaplı olsa da ilk adımı attım.</p>

  <p>Kalabalığı sakinleştirmek için ellerimi öne doğru uzatarak:</p>

  <p>- Size öğretecek hiçbir şeyim yok, KonyalIları seviyorum ve inşallah bir gün babamın yerini alacağım ama o gün gelinceye kadar dudaklarım mühürlü kalmalı.</p>

  <p>Dergahın dış kapısını kapatıp sanki kalabalığın yüklenmesini bekliyormuşçasına, kapının arkasına sırtımı dayadım, Olup bitenleri şaşkın bakışlarla seyreden Gül Hatun,</p>

  <p>- Ne yapıyorsun? Çıldırdın mı? Babanın medresedeki yerini almazsan nasıl geçiniriz?"</p>

  <p>- Allah'ın yardımıyla...</p>

  <p>Ne yaptığımı düşününce cesaretimi kaybeder gibi oldumsa da, emin olduğum tek şey bu insanlara bir yol gösterici olmaya hazır olmadığımdı. Babamın bilgisinin sınırlarına dayanmış ve tek öğrendiği şey gerçek sınırların çok uzaklara, bilinen mesafelerin ötesine uzandığım olmuştu. Bir insan kendisi kaybolmuşken insanları nasıl yönlendirebilirdi ki?</p>

  <p>Böylece kitapların arasına gömülüp, kayıp bir yolcunun umutsuzca haritanın üzerine kapanıp yolunu araması gibi cevaplar aramaya başladım. Tasavvuf, hadis, fıkıh ve tefsir alanında ne kadar kitap varsa gün boyu, gece sonlarına kadar ezberlemeye çalışıyordum. Hakim Senâi, Ferîdüddîn Attar, Harakanî, Ahmet Mütennebî ve babamın Maarifi başta oimak üzere kütüphanedeki kitaplarla yatıyor, onlarla kalkıyordum, içimdeki boşluğun cevaplarını sayfa aralarında arıyordum. Halk ise benim, babamın vazifesini taşımaktan korktuğumu düşünüyordu. Konya durum değerlendirmesine başlamıştı. Bazıları,"Babasının faziletine sahip değil ve utanıyor."dediler. Bazıları "Babasına üzüldüğünden katılaştı, yaralarının iyileşmesi için rahat bırakın." dediler. "Ama bize karşı görevleri var." diye karşı çıkanlara, bir kısmı şunları söylüyordu: "Hisleri her ne olursa olsun, onları bir kenara koymalı. Onun babası sadece Baha Veled değildi, hepimiz ona babalık yaptık. Onu giydirdik, doyurduk ve bugünler için yetiştirdik. Şimdi borcunu ödemeli."</p>

  <p>&nbsp;</p>
</body>
</html>
