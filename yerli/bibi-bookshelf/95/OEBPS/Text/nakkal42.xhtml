<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Hüsameddin Çelebi</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Işık renk için varsa, aşık da denk için vardır. Denklik nedir?</i></p>

  <p style="text-align: center;"><i>Korkana müjde olmak, sevene sadık olmaktır denklik</i></p>

  <p>Hüsameddin yârenimin aslen Urumiyeli olan ailesi Konya'ya muhacir olarak gelmişler ve bu şehre yerleşmişlerdi. Çelebi Hüsameddin de Konya'da doğmuştu. Oğlum Sultan Veled ile yaşıttır. Onu oğlumdan ayrı tutmadım. Manevi oğlum gördüm. Hatta çoğu onu ailemden sanıyordu, o sebeble neslimden gelenleri Çelebi adıyla anar oldular. Hüsameddin'in, "Çelebi" lakabından başka "Ahi Türkoğlu'' ünvanı da vardır. Hüsameddin'in babası Konya ve havalisinde yurt edinmiş olan Ahi'lerin başı olduğundan kendisini " Ahi Türkoğlu" diye çağırırlardı.</p>

  <p>Çelebi Hüsameddin'in babası vefat edince, onu, babasının yerine reis yapmak istediler. Fakat şöhretin, zenginliğin, mevkiin insana bir şey kazandırmadığını idrak eden bu delikanlı, bütün mal varlığını fakire, gariplere dağıtıp sufilik hasleti ile ve dergâhıma gelip bana tabi oldu. O günden sonra yanımdan hiç ayrılmadı. Dergâhta kendisine oda vermeme rağmen derviş kardeşlerimle kalmak istiyorum diyecek kadar mütevâzı bir gönlü vardı. Nezâketle konuşan, istişâreye kıymet veren yanı hoşuma gitmişti. Elinde sürekli divit, kağıt taşır, ağzımdan ne çıkmışsa yazardı. Sonra yazdıklarını bana okur, eksik yanlış yazıp yazmadığını hassasiyetle kontrol ederdi. Gittiğim her sohbette Çelebi Hüsameddin bulunmazsa, neşelenmemin imkanı yoktu. Sultan Veled ile birlikte yanımdan ayrılmazlardı. İkiz kardeş gibiydiler. Dergâha ne hediye gelirse, hepsini Çelebi'ye gönderirdim, o da herkesin istihkakına göre onları dağıtırdı.</p>

  <p>&nbsp;</p>
</body>
</html>
