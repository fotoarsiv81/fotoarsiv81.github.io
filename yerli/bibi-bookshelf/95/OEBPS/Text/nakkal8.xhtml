<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Güneşin Göz Kırptığı Şehir: Şam</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Bu dünyadaki en büyük sır insandır.</i></p>

  <p style="text-align: center;"><i>İnsanın var oluş sırrını aşikâr etmek için aşk ateşine</i></p>

  <p style="text-align: center;"><i>ihtiyaç vardır. İnsan tabiatının gizliliklerini ortaya</i></p>

  <p style="text-align: center;"><i>çıkarmak için derin muhabbet ve yoğun özlem gerek,</i></p>

  <p style="text-align: center;"><i>yani hayatın sırrını açıklamak için aşk gerek...</i></p>

  <p>Medine'den ayrılıp hac vazifesini yapmanın huzuru i!e Şam'a yöneldik. Ancak, kervandaki herkesin ruhu bir sonbahar seması gibi bulutluydu. Akıllarında memleketleri Belh, onun güzelliği ve de yaşamaya başladığı Moğol felaketi vardı. Çevremize koca bir kalabalık toplanmış olsa da, kendimizi yapayalnız hissediyorduk. Horasan yaylalarında, Nişabur'a varıncaya kadar develerle atlar, hamallar ve de çevremizdekiler epeyce yük taşımışlardı; ne var ki, baba ile oğul, daima, onlardan farklılaşmış ve yalnız kalmıştık. Gün geçtikçe, yalnızlıklarımız daha da artıyordu. Zaman geliyordu ki, etrafımızda taşlarla kuru ağaçlardan ve kumlu topraklardan başka bir şey olmuyordu. Yolun sonu nereye varacak, bilmiyorduk. Yolculuk esnasında hep babamın yanındaydım. Ona sürekli sorular yöneltiyordum. Tarih, coğrafya ve diğer bilgilerim artıyordu. Yolculuk bazen soru cevap şeklinde, bazen de sessizlik içinde, ağzımızdan tek kelime çıkmadan yol alıp gidiyorduk.</p>

  <p>Şehre vardıklarında bütün Şam ayağa kalktı. Şehrin ileri gelenleri ile ulema ve de talebe-i ulûm onları karşılamaya koştular.</p>

  <p>- Kimlersiniz? Nereden geliyorsunuz?</p>

  <p>Herkes habercilerle atlarına bakıyor ve susuyordu. Cevabı babam Bahaeddin Veled yumuşak sesi ile veriyordu:</p>

  <p>- Allah'tan gelip Allah'a gidiyoruz! O'nun dışında hiçbir güç yok!</p>

  <p>Şam geceleri daima taze çiçekler ile dolu, daima yumuşaktır. 0 zamana kadar hiç tanımamış olduğum çok tuhaf, değişik bir ruhun kendi içimde doğarak etrafa dal budak sardığını hissetmeye başladım. Parlak yıldızların altında, nemli güller arasında tek başıma dolanır, aşk, edebiyat, hayatın güzelliği hakkında tatlı sözler etmiş olan şairlerin mısralarını okumaya başlardım. Hele Hakim Senai ve Ahmet Mütenebbi'nin sözleri ruhumu okşuyordu. Her bir kelime, içimde şekillenip gitgide beynimi sarıyordu:"Hür düşünürler boşka bir ruhtan tesir alıp kendi ruhlarını güçlendirirler. İncilerle dolu o uçsuz bucaksız deniziz'.' Hafif bir burukluk ve hüzün içinde, duymakta olduğum o tarifsiz sükûnetin tadını çıkarmaktaydım. "İnsanların bazıları uyurken bazıları uyumazlar. Bazıları doğarken bazıları ölürler. Bir yerlerden tutkulu bir şarkının ezgileri gelir. Gecenin içinde kurtuluşunu arayan esir bir hüzün..."</p>

  <p>Kendi kendime şunu sorarım: "Sonunda... Ben neyim ki? Artık bilemiyorum..." Gözlerim açık, yatağa uzanırım. Yanmakta olan kandil uykusuzluğuma eşlik ederdi. Kur'an-ı Kerim rahlede sükûnet içinde durmaktadır. Onu alıp göğsüme doğru çeker ve ayetlerde mutlak huzuru bulurdum. Bazen sabaha kadar ezberimden sureler okur, tefekküre dalardım.</p>

  <p>Yandaki odadan babamın o rahat ve huzurlu nefes alışverişleri gelir, bense ayetlerin kokusunda kendimden geçerdim.</p>

  <p>Büyük bir saygı görerek Şam'da yaklaşık bir sene konakladık.</p>

  <p>Kafile olarak, yeniden yollardayız: Malatya, Erzincan, Sivas ve Kayseri...</p>

  <p>&nbsp;</p>
</body>
</html>
