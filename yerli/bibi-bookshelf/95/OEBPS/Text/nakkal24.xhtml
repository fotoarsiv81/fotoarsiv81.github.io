<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Şems Unutulur Mu?</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Ey Şems! Senin zikrin olmazsa gönlümde,</i></p>

  <p style="text-align: center;"><i>huzurum yoktur. Bilesin ki senden gayrı dert ortağım</i></p>

  <p style="text-align: center;"><i>yoktur. Aşkımdan değil, aklımdan bıktım usandım.</i></p>

  <p style="text-align: center;"><i>Sana âşık olmuşun akıl ile ne işi var?</i></p>

  <p>Şehrin mollaları bana hediye etmek üzere Hint kumaşından yapılmış yeşil şeyh cüppesini ellerine alıp yanıma geldiklerinde Şems'in yokluğundan duydukları memnuniyeti gizlemediler. Belki bu matem biraz daha devam edecek ama sonunda yeniden bize dönecek, diye tahmin yürütüyorlardı. Sanki sözlerini tasvip edermiş gibi bana cüppeyi giydirmelerine ses etmedim. Benden, yeniden medresedeki makamıma dönmemi istediklerinde buna itiraz etmedim. Bütün müritlerim bu dönüşü sevinç içinde kutladılar:</p>

  <p>- Sonunda Efendimiz bize geri döndü!</p>

  <p>- Konya'nın gelmiş geçmiş en yüce insanı!</p>

  <p>- Muhyiddin-i Arabi'den bile büyük!</p>

  <p>İlk cuma vaazım için Altunapa Medresesi tıklım tıklım doluydu. Civar beldelerden mollalar ve şeyhler dönüşüme tanıklık etmek için Konya'ya gelmişlerdi. Bütün Konya merak içindeydi. Söylentiler almış başını yürümüştü.</p>

  <p>- Her şeyi kara adam gitti, başımızdan da kara bulutlar dağıldı.</p>

  <p>- Şems'in Mevlâna'mıza yaptığı büyüyü bozdurmak için onu tâ Kayseri'ye götürmüşler.</p>

  <p>-Mevlâna'nın Şems'i kınadığı söyleniyor.</p>

  <p>- Zaten böyle de yapması gerekirdi; o tam bir baş belasıydı.</p>

  <p>- Adam resmen bozgunculuk yapmaya gelmiş; baksana kırk yıllık âlimi ne hâle getirdi...</p>

  <p>Söylenen sözlerin hiçbirisine karşılık vermeden kürsüye yürüdüm. Kürsü minderine oturup cemaate döndüğümde, fısıldanmalar kesildi ve insanlar, söyleyeceklerimi büyük bir merakla beklemeye başladılar. İki kolumu kürsünün kenarına dayamış, sağa sola bakmadan başımı öne düşürmüş bekliyordum. Cemaatteki herkes birbirine baktı:</p>

  <p>- Ne oluyor?</p>

  <p>- Hâlâ büyünün tesiri devam ediyor, baksanıza takati kalmamış, düştü düşecek.</p>

  <p>- Hasta mı?</p>

  <p>- Ne kadar yaşlanmış olduğunu görüyor musun?</p>

  <p>- Şu saçlarındaki beyazlıklara bak.</p>

  <p>- Konuşamayacak kadar zayıf görünüyor.</p>

  <p>Onlar kafalarınca teviller yapa dursun, sağ elimi havaya kaldırdım, herkes susmuştu.Tekrar bir sessizlik oldu... Hem de ne biçim bir sessizlik, o anda orada tek bir sinek uçsa kanadından çıkan ses duyulacak kadar derin bir sessizlik...</p>

  <p>- Benden konuşmamı istiyorsunuz, öyle mi?"</p>

  <p>- Evet. Seni özledik.</p>

  <p>- Peki, benim ne söylememi istiyorsunuz?</p>

  <p>- Sen anlat da, sana, sesine doyalım da ne anlatırsan anlat. Söz senin, biz köleniz.</p>

  <p>O halde size Şems'ten bahsedeceğim. Oy benim dillerim Şems'imi .inmiyorsa lâl olup kökünden kopsun! Siz benim Şems'imi unuttuğumu mu sandınız, yazıklar olsun size! Siz yalancı yıldızların peşinde oynaşır, gözünüz kamaşınca da kaçınırsınız. Ben Şems'ime canımın canını adamışken nasıl olur da ismini anmam. Onu anmadığın bir ânım varsa Rabb'im kahretsin ömrümü!</p>

  <p>Ne cemaatin içindeki rahatsız kıpırdanmalar ne de itiraz dolu fısıldamalar umurumda değildi.</p>

  <p>Şems, üzerinde yürüdüğüm zemindir. Nefes aldığım havadır. Onun gözleri bana bakan bütün gözler, dudakları her sözü sarf eden bütün dudaklardır.</p>

  <p>- Eğer her birinizin yüzünde onun yüzünü görmeseydim, burada durmazdım. Eğer hayat kaynağımdan koparılıp alınsaydım, anasının rahminden koparılmış, doğmamış bebek gibi olurdum. Bu vaziyette nasıl yaşayabilirdim ki?</p>

  <p>Sonra ağlamaya başladım. Acımda kaybolmuş, artık daha fazla konuşmaya mecalim yoktu.</p>

  <p>- Sen kendi işini yap! Ne Şems'miş be!</p>

  <p>- Bize o şahıstan değil de dinî meselelerden bahset.</p>

  <p>Sultan Veled oradaydı ve bana bakıyordu gözleri buğulu, ağladı ağlayacaktı. Bense olduğum yerde dona kalmış, arka tarafta oturan bir yabancıya takılmıştım.</p>

  <p>Nevşehir'den gelmiş olan bir şeyh ayağa kalktı; müritleri de onu izlediler.</p>

  <p>-Konya'nın gülü solmuş. Bu düpedüz delilik. Uzak yollardan bu adamın mecnun laflarını dinlemek için mi geldik?</p>

  <p>İnsanlar birer ikişer dışarıya çıkmaya başladılar; bazıları kapıda kararsızlıkla durmuştu. Cemaatin büyük bir kısmı hâlâ oturmaktaydı. Bazıları vaziyetim karşısında gözyaşlarını tutamıyorlardı.</p>

  <p>Sultan Veled ve Hüsameddin, kolumu tutup beni minberden indirmek istediler. Direndim. Oğlum bir koluma, Hüsameddin diğer koluma girdiler ve medrese bahçesine çıkardılar. Başını çevirmiş, yalnızca benim görebildiğim siyahlar içindeki yabancıya bakmaya devam ediyordum. Aniden:</p>

  <p>- Şems! Bu Şems!., diye bağırdım.</p>

  <p>Sultan Veled, beni dışarıya çıkarırken,</p>

  <p>- Babacığım neden donup kaldın? Bakışın sabit bir yerde durdu. Ne olduysa ondan sonra oldu.</p>

  <p>- Ah oğlum! Tebrizli Şems'i gördüm! Onu gördüm.</p>

  <p>Medreseden erken çıkan bir derviş olup bitenleri hemen dergaha koşarak Kerra Hatun'a anlatmıştı. Kadıncağız oraya kadar yalın ayak koşarak gelmişti. Kerra Hatun, hemen beni Sultan Veled'in elinden almak için koştu. Sarıldı, alnımı öptü:</p>

  <p>- Ah, bütün Konya'yı affetmesen de Şems hususunda beni bağışla. Rabb'im size ne büyük, ne güzel bir aşk bahşetmiş. Şemsi de, seni de anlıyorum. Onun geri dönmesi için, kanım akacaksa helal hoş olsun. Yeter ki senin gözlerinin içinin güldüğünü göreyim...</p>

  <p>&nbsp;</p>
</body>
</html>
