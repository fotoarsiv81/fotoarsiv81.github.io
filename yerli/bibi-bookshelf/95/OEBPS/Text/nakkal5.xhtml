<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Masallarımın Payitahtı: Bağdat</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Çocukluğumda masal okudum. Yürüdüm masal,üflediğim</i></p>

  <p style="text-align: center;"><i>masal, soluduğum masal; aşkta yanıp tutuştum,sonunda</i></p>

  <p style="text-align: center;"><i>ben masal oldum.</i></p>

  <p>Dağdan dağa, zorlu geçitleri aşarak sonunda, masallar şehri Bağdat'a gelmiştik. Gizem ve güzellikle bezenmiş o şehre... Bahçelerde ağaç dalları meyvelerden yerlere kapanırken, gümüşi sularında yusyuvarlak bakır kırmızısı mehtaplar oynaşıyordu; bol minareleri ise, gururlu vecdleri içinde, ince semaları yırtıp yukarılara doğru uzanıyorlardı. 0 günlerde Bağdat güzel ve güçlü bir şehirdi. Dillere destan o şehir, İslâmiyet'in göz kamaştırıcı gerdanlığının pırıl pırıl yanan en değerli taşı olarak yükseliyordu. Ne var ki ileride Moğol kasırgası bu güzel şehri de kasıp kavuracak; bu ihtişamlı sokakları at nalları çiğneyip şehrin üzerini kapkara dumanlar kaplayacaktı.</p>

  <p>Çarşısı rengârenk, sokakları şatafatlı bu şehir gerçekten insanda değişik meraklar uyandıran, etkileyici bir güzelliğe sahipti. Arkadaşım Haşan ile Bağdat'ın meydanına gittiğimizde büyük bir kalabalık dikkatimizi çekti. Bu insanlar niçin toplanmıştı? Çekinerek aralarına sokulduk. Önlere doğru ilerledik. Meydanın tam orta yerinde bir darağacı kurulmuştu. Halk, idam infazını seyretmek için toplanmıştı. Hemen yanı başımızdaki birisine sordum:</p>

  <p>- Kimi asacaklar darağacında?</p>

  <p>- Fakir bir delikanlıyı.</p>

  <p>- Neden? Bir hırsızlık mı yaptı?</p>

  <p>- Hayır.</p>

  <p>- Adam mı öldürmüş?</p>

  <p>- Hayır.</p>

  <p>- Peki ne suç işlemiş ki onu asıyorlar?</p>

  <p>-Valinin kızına aşk mektubu yazmış ve yakalanmış.</p>

  <p>- Anlamadım. Ne yani vali, kızına aşk mektubu yazdı diye bir insanın canına mı kıyıyor?</p>

  <p>- Evlat, ya susun ya da gidin buradan, valinin adamları var halkın arasında, canınız kırbaç yemek istemiyorsa vali hakkında ileri geri konuşmadan çekip gidin. Çoluk çocuk demez, kırbacı vurdurur.</p>

  <p>Çocuk yaşta ne acıları tadıyordum. Yurdumdan ayrılışın acısı, arkadaşlarımdan mahrum kalma acısı, insanların kan revan içindeki perişan halleri, Moğol korkusunun insanları ne hale getirdiğini görme acısı, savaş korkularının üzerime gelen acısı ve bir kıza aşk mektubu yazdı diye asılacak olan yağız bir delikanlının yüreğimdeki sızısı... Bütün bunlar taze benliğime oturan acı tortulardı. Aradan yıllar geçecek ve ben gençliğimde ilim tahsili için geldiğim Halep'te aynı vali ile bir saray sohbetinde karşılaşacaktım.</p>

  <p>Halep valisi Halebiye Medresesi'ndeki bütün hocaları ve beni iftara davet etmişti. Valinin kim olduğunu bilmiyordum. Yemekten sonra yanımdaki kişiye valinin kim olduğunu sorduğumda öğrendim ki; Bağdat'ta kızına aşk mektubu yazan delikanlıyı idam ettiren vali. Bütün yediklerimi çıkaracak gibi oldum. Oradan hemen ayrılmak istedim fakat medresedeki arkadaşlarım bunun şimdi uygun düşmeyeceğini, biraz daha kalmamızın iyi olacağını söyleyince sabrettim. Yemek sonrası vali ilmi sohbet için bazı sorular sormaya başladı, herkese değişik bir şey soruyordu. Sıra bana geldiğinde;</p>

  <p>- Rum diyarından gelen konuğumuza da bir sual yöneltmek isterim. Dinimizde en büyük günah nedir?</p>

  <p>- En büyük günah sizin varlığınızdır, diye cevap verdiğimde salonda buz gibi bir hava esti. Herkesin gözleri fal taşı gibi açıldı, hayretten şaşkına dönmüşlerdi. Vali:</p>

  <p>- Anlamadım, misafirimizin dili eşek arısı gibi sivri ve acı.</p>

  <p>- Bana dinimizdeki en büyük günahın ne olduğunu sordunuz, ben de söyledim. Aşkı katletmek en büyük günahtır. Bir delikanlının kızını sevip mektup yazdı diye onun canına kıydın, ardından kızın bu üzüntüye dayanamayıp hastalandı ve öldü. İki yüreği çürütüp toprağa attığın için memnun musun? Kızının ve onu sevenin canını alandan büyük mücrim var mıdır? Vali ağlamaya başladı.</p>

  <p>Ertesi gün validen hiçbir haber alınamadı. Tek başına kendini çöle vurduğunu görenlerin dışında kimse ondan bir daha haber alamamıştı. Vali ile olan tartışmam Halep ve civarında rüzgâr gibi yayıldı. Valinin eziyetinden usanan halk medreseye akın etti. Arkadaşlarım kendilerini izdihamdan zor kurtardı.</p>

  <p>Şam'da ilmi zenginliğimi geliştirdim. Nüfusun yarısını teşkil eden Hristiyanları tanımış oldum. Theredos isimli bir Hristiyan arkadaş edindim. Onunla İslâmiyet ve iseviyet konularında fikir alış-verişinde bulundum. Tartışmalarımız ilmi nezaket içinde geçiyordu. Şam'da Yahudi nüfus da mevcuttu. Nitekim konakladığımız eve gelen Yahudi bir alim olan Haham Neftalim ile de uzun uzun sohbet etmiş, Tevrat üzerine bilgiler edinmiştim.</p>

  <p>Asya ve Hint diyârından hareket eden kervanımız, Arap yarım adası, Mezopotamya, derken nihayet Anadolu topraklarına giriyordu. Erzincan, Malatya, Sivas, Kayseri derken yolumuz Karaman'a geldi durdu.</p>

  <p>Tam beş yıl geçmişti Belh'ten ayrıldığımız günden Karaman'a gelene kadar. Kervanımız kimi şehirlerde aylarca, kimi şehirlerde yıllarca kalmıştı. Üç yüz kişi ile yola çıkmıştık, kala kala yirmi kişi kaldık. Bazısı ecelini yollarda buldu, kimisi uğradığımız şehirlerde kaldı, kimisi ise Kayseri'den sonra diğer Anadolu şehirlerine dağıldı.</p>

  <p>&nbsp;</p>

  <p>&nbsp;</p>
</body>
</html>
