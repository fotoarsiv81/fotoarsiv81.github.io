<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Şems'in Şehadetine Doğru</strong></h1>
  <hr class="c2" />

  <p><br />
  <br /></p>

  <p style="text-align: center;"><i>İnsanlar günahları ile övünüp sevaplarla alay ediyorlarsa,</i></p>

  <p style="text-align: center;"><i>şeytan yüreklerinde tavaf ediyor demektir. Şems’e sırtını</i></p>

  <p style="text-align: center;"><i>dönenler şeytanın kucağına düşmüştür.</i></p>

  <p>Ve 5 Aralık gecesi. Dışarısı soğuk ve sisli hain gece. İçimi kanatırcasına yakan gece... Şehrin Şems'e vefasızlığına içerleyen kuşların matem makamında ötüştüğü gece.. Şems'imin şehadete yürüdüğü gece... Hüznüme eşlik etmek için yıldızların tek tek söndüğü gece... Saçımın ve sakalım hepten ağardığı gece... Sevdâ'm, Perende'm, ömrümün varı Şemsimin helalleşmek ve vedalaşmak için geldiğinde "Gel etme, gel gitme" diye yalvarmama, yakarmama, gözyaşları döküp önüne kendimi atmama rağmen, "Allah'a verilmiş bir sözüm var. Âşıklar kefaret sözüne sadık kalmalı" diyerek, bir gölge gibi karanlığın arasından süzülüp sevgiliye kavuşmak için çırpındığı gece... Hafızamdan silmeye çalıştığım tek gece. Kıyamet öncesi kıyametimi kopartan o bitmez gece. Şemsim artık şehittir. Kan rengine boyanmış siyah feracesini ve hainlerin bana yolladığı zümrüt yeşili mendilini koklayıp koklayıp ağlamak mıydı bana düşen? Şemsimin başı beton zemine bir ağacın kökünden sökülüp de devrildiği gibi düşerken, ben dualar okuyordum.</p>

  <p><i>"Merhametli Allah'ım, acı çekenleri acılarından kurtar, korkanlara cesaret ver. Ayaklarımızın altındaki tek zemin, hayal mahsulü bir zeminden ibaret. Düşüyoruz; bunun farkında olsak da olmasak da. Yüce Allah'ım, ne olur düşüşümüzü sen yönlendir."</i></p>

  <p>Ey Şems! Üzerine yüzünün kazılı olduğu bir inci tanesi olan ve adını anmak için tespih olarak çektiğim gözyaşları mı dökmeliyim? Seni geriye çağırmanın birçok yolu var. Evet, hatta bir düş olsan bile. Sana söylemeye fırsat bulamadıklarım vardı ey güneşim, sana yazmaya derman bulamadıklarım vardı. Şimdi şehadetinin ardı sıra sesleniyorum güneşime:</p>

  <p>Bir seni bildim yüreğime en yakın olan, ne garip ki sende yalnızlığımı buldum. İnsanlar gördüm etrafımda, sözleri tatlı, iltifatla süslü bakışlarla yaklaşıyorlardı. Sen gönül gözümü açtın insanların kendi kendisinin kuluna dönüştüğünü gördüm.</p>

  <p>Şimdi, sensiz tek başıma ruhumun sarp ve kayalık yollarından tırmanacağım. Varsın aç kalayım, yüreğim kavrulsun susuzluktan ve ölüp yok olayım; yeter ki sensiz uzanmasın ruhum makam-ı mahşere.</p>

  <p>Ağlayın dostlar! Ağlamaktan göz pınarlarım kurudu. Varsa birkaç damla gözyaşınız, ödünç verin bana. Ne olur bir damlacık, sadece bir damlacık gözyaşı sunun bana.</p>

  <p>Bizi, birbirimize aratan, bizi bizde arıtan aşktı. İnsanlar aşktan uzaklaştıkça azgınlaşıyordu. İnsanlar azgınlaştıkça biz arayıştaydık. Aşk, bizi birleştirebilmişken, kim bizi ayırabilir ki Şems'im? Şehadet aldı seni benden, şimdi beni kim geri getirebilir ki? Beni yanına al Şems! Al beni makamına! Hayat hoyrat, insan dersen kendine yalancı ve yabancı. Oysa cennetin kapısı senin kalbinden geçiyor ey Şems!</p>

  <p>Varlığımızın öncesi de aşk, sonrası da. insan aşksızlıkla iftihar eder mi? Şeytan gurur kabuğunu cilalaya dursun, insana ne oluyor?</p>

  <p>Hangi göklerin, hangi köşesinde bu dünyaya damladın ey gözyaşını? Bugün susmak istiyorum. Bana"söyle"deme! Kelimeleri kalbimin kınına sakladım. Kanatma aşkın parmaklarını. Hallaç karşımda "Sus, ifşa etme sırrı. Aşk sırrında, mahremdir. Ben bu mahremi bir kez yırttım, astılar; yetmedi yaktılar, o da yetmedi, küllerimi Dicle'ye savurdular. Sırrım sularda aktı. Sular bulutlara gözyaşı oldu.. ."diyor.</p>

  <p>Aşkta yandığınızı mı sanıyorsunuz? Siz birbirinize hâia ayaklarınızla mı gidiyorsunuz? Aşk için baştan, ayaktan vazgeçmedinizse, bu bağrış, çağrış ne diye?</p>

  <p>Gözlerindeki aydınlığı bırakıp gitmek çok zor, ama gitmekten başka çare yok bil! Sana yüreğimi bırakıyorum, emanetim olsun. Aşka doğduğum güne güzel hatıralar sığdırmak varken, şimdi uzak diyarlara gidiyorum. Bir kere daha görmek ümidi ile tekrar geleceğim. Her şey nasip kaleminin elinde. Aşk için uzun seneler bekledim, seni aramakla geçen zamanlara pişman değilim, beklemekten usanmadım, yorulmadım. Seni bulmak düşüncesinin ateşi ile düşmanlarıma inat biraz daha fazla yaşadım. Biraz daha fazla yaşamak için güzel bir sebeptin. Şimdi hayata karşı daha fâzla direnme sebebim, seninle vuslata ereceğim o anı beklemek olacak, bilesin! Mahşere ne kaldı şunun şurasında?</p>

  <p>Bir gün çarşıya yürüyüşe çıktım. Şems'in konakladığı Şekerciler Hanı'nın önüne geldiğimde birden aşka gelip semâ yapmaya başladım. Herkes etrafıma doluşup beni seyre dalar. Saatlerce süren semâdan sonra olduğum yere yığılmışım. Oğlum gelmiş ve beni sırtlayarak dergâha götürmeye çalışıyordu. Oğlum, babasının acıyla kıvrandığını görmeye daha fazla dayanamamıştı. Çevredekiler duymasın diye kulağıma fısıldayarak:</p>

  <p>- Artık Şems'in öldüğünü kabul etmelisin baba, asla geri gelmeyecek.</p>

  <p>- Nerede? Söyle bana, onun nerede olduğunu biliyor musun?</p>

  <p>- Babacığım ellerinle dergaha defnettin ya, sır olarak saklıyoruz ya, kurbanın olayım babam ne olur kendine gel. Bak etraf dedikoducularla dolup taşıyor. Haydi seni Şems'in yanına götüreyim.</p>

  <p>- Allah'a şükürler olsun! Çabuk gidelim sevgilinin toprağına yüz sürelim. Beni bu çarşıya kim getirdi?</p>

  <p>Sultan Veled, koluma girip beni dergâha doğru götürürken halk baba ve oğulun haline şaşkınlıkla bakıp olup bitene anlam veremiyorlardı. Yolda giderken oğlum:</p>

  <p>- Hz. Ömer'i hatırlıyor musun?</p>

  <p>- İkinci halifeyi mi? Evet, hatırlıyorum. Çabuk anlat.</p>

  <p>Sultan Veled, gözlerinden boşalan yaşlarla konuştu.</p>

  <p>- O da senin gibi yâr dostunun ölümünü kabul edememişti.</p>

  <p>- Kim bana Hz. Muhammed'in öldüğünü söylerse onun kollarını ve bacaklarını koparırım, diye mırıldandı.</p>

  <p>Şimdi, Peygamberin dostunun, onun ölümünün ardından neler hissettiğini hissedebiliyordum. Oğluma ağlayarak cevap verdim:</p>

  <p>- Eğer Hz. Muhammed'e tapıyor idiysen, O öldü ama eğer Allah'a tapıyorsan, o zaman bil ki Allah... Sesim çatallaştı, ellerimle yüzümü kapadım.</p>

  <p>- Bil ki Allah yaşıyor ve asla ölmez.</p>

  <p>Dergâha yaklaşmıştık. Büyük kapıdan girer girmez, başımı kaldırıp çevreye baktım ve bakışlarım elindeki kova ve fırçayla matbahın duvarlarını kireçle badana yapan bir dervişin üzerinde durakladı. Oraya doğru yürüdüm ve dervişin elinden fırçayı kapıp, matbahın hemen yanındaki hücrenin kapısı üzerine Şems'in adını yazmaya başladım. Sonra:</p>

  <p>Perende'min odasına benden başka kimse katiyen ayak basmayacak. Kapıya bir kilit takın ve anahtarını bana getirin. Odanın içinden hiçbir şey yer değiştirilmeyecek, temizlemeye dahi girilmeyecek. Tozu, toprağı, kokusu ve soluğu taptaze kalsın! dedim.</p>

  <p>Şems'in odasına besmele çekerek girdim. İçeriye adım atar atmaz derin bir ah çekerek, sedire oturdum. Ağlayarak, mazideki hatıraları canlandırdım. Şam'da pazaryerinde ilk karşılaştıklarında kendisinin kolundan tutup "beni bul" sözünü; medrese önünde katırın önüne geçip, "Hz. Muhammed mi yoksa Bâyezîd-i Bistâmî mi daha büyük?"diye sorması; Şems'in dergâhta kitaplarımı suya atıp sonra sudan kupkuru çıkarmasını. Ona, dostuna duyduğu sevgiyi ve Konya halkının öfkesini, Şems'in nasıl Şam'a gittiğini, Sultan Veled'in onu geri getirmesini ve... Ve hunharca şehit edilişini. Kanlı feracesini, gözyaşı dökerek onu toprağa emanet edişimi. Son akşamı. Şehadete yürürkenki tevekkülünü, kahramanca endamlı yürüyüşünü hatırladım.</p>

  <p>Ben kavga değil, sevgi adamı oldum. Beni sevenler, vefamı da bilirler. Hayatımda bana emeği geçen çok oldu. Babam, hocalarım, kitabını okuduğum güzel insanlar. Çok dostum oldu, eşim, oğlum, babam, Seydâ'm, Hüsameddinlm, Selahaddin'im, Sadreddin'im, niceleri yarenim oldu. Ancak sevdam diyeceğim tek dostum Şems'tir. O, hayatımın bütünüdür. Bugün herkesi seven bir sevgi adamı olmuşsam, önce Rabb'imin sonra Rabbimin gönderdiği dostum Şems sayesinde olmuştur. Şimdi kalkıp vefasızlık mı yapayım? Şems... Şems demeyeyim de ne diyeyim? Ömrünü beni bulmakla harcayan, benim için başını aşk ile feda eden garip Şemsimi anmayayım da ne yapayım. Suç mu? Suçsa böyle suça ben kurban olayım!&nbsp;</p>

  <p>&nbsp;</p>
</body>
</html>
