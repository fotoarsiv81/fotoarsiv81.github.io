<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Şems'ten Sonraki Sığınağım: Zerkubi</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Söz vardır baldan tatlı duyan imana gelir</i></p>

  <p style="text-align: center;"><i>Gönül aşka düşer de, her dem ilana gelir,</i></p>

  <p style="text-align: center;"><i>Gönül gözüyle gören, aşkın şiirini yazan;</i></p>

  <p style="text-align: center;"><i>Şems ile söyleşirken bezm’e Mevlâna gelir.</i></p>

  <p>&nbsp;</p>

  <p>Kimse Şemsimin yerini tutamazdı. Ben, alemlerin içinde divane şekilde dolanıp duruyordum. Bir gün kuyumcular çarşısından geçerken, bir kuyumcu dükkânından gelen çekiç seslerinden çok etkilendim. Her çekiç vuruluşunda çıkan seslerin:"Allah, Allah" dediğini işittim. Bu sesler, eşi bulunmaz bir haz ve dükkânın sahibine karşı kalbinde büyük bir muhabbet hâsıl etti. Dükkân sahibi Selahaddin Feridun'du. Önceleri hocam Seyyid Burhaneddin Hazretleri'nin talebesi idi. Kuyumculuk yapmakta idi. Kapının önünden geçerken Kuyumcu Selahaddin ve çırakları, beni hürmetle selamladılar.</p>

  <p>- Lütfen az önceki şekilde çekiçlerinizi vurmaya devam ediniz.</p>

  <p>Selahattin, benim, çekiç seslerinin ritmine uyarak sema ettiğini görünce altının zâyi olmasını düşünmeden çıraklarına:</p>

  <p>- Mevlâna semâdan çekilinceye kadar varaklar lime lime olsa da çekiç vurun, sesi kesmeyin! dedi ve dışarıya fırlayarak ayaklarıma kapandı.</p>

  <p>O gün semâya öğle vaktinden ikindiye kadar devam ettim. Bu halimi hayret içerisinde seyreden Selahaddin, dükkânındaki bütün malzemeyi, aletleri, çıraklarına ve fakirlere dağıtıp, peşimden dergâha geldi. Müridim olmayı dünya servetlerinden üstün gördü.</p>

  <p>Selahaddin Zerkûbî, o günden sonra aralıksız on yıl boyunca bana yarenlik etti. Oğlum Sultan Veled'e, Selahaddin'in kızını nikahlamak suretiyle, onunla akrabalık bağım oldu. Onu, kendimden sonra yerime vekil olacak şekilde yetiştirdim. Ancak, yakalandığı hastalıktan dolayı ömrü yetmedi. Selahaddin Zerkûb bir gün oğlum Sultan Veled'e:</p>

  <p>- Gönlümde bulunan nur çeşmeleri, bende gizli ve örtülü olduğu halde, hocam Mevlâna Hazretleri'nin vücutlarına, nurların nehir gibi aktığını gördüm.</p>

  <p>Kayınpederinden bu sözleri duyan oğlum, bana gelerek:</p>

  <p>- Efendim, Selahaddin Hazretleri'ni sevmeniz, ona aşırı muhabbet beslemeniz, nurunuzu müşahede ettiği için midir?" diye sordu.</p>

  <p>- Evladım! Mıknatısın demiri çektiği gibi, insanoğlu da kendisini sevene karşı muhabbet etmektedir. Çocuğun annesine olan muhabbeti, dünya zevklerinden, onu yedirip içirmesinden, giydirip kuşatmasından dolayı değildir. Aralarındaki bu bağ, Allah'ın kalbe yerleştirdiği akrabalık, annelik, muhabbetinden dolayıdır, diyerek, Selahaddin'in derecesini açıkladım.</p>

  <p>Bir mecliste bana:</p>

  <p>- Arif kimdir? diye sordular.</p>

  <p>- Daha bir şey sormadan, onun sonundan haber verendir. O da bizim Selahaddin'e mahsustur. Tekrar sordular:</p>

  <p>- Selahaddin önceleri, hocamızın nurunu şöyle şöyle gördüm diye anlatırdı. Şimdi bu gibi hallerini hiç anlatmıyor. Acaba kalp gözlerine bir perde mi çekildi de söylemiyor?</p>

  <p>- Selahaddin şimdi nur deryasına batıştır. Nurun içinde olduğu için, dışarıdaki nur ona görünmez. Hatta kendisi nur olmuştur, dedim.</p>

  <p>Şems'in nurunu Selahattin'de az çok görüyordum. Selahattin'de de aynı ruh halini buldum. Bu yüzden müridlerin eğitimiyle bizzat meşgul olması için onu halife tayin ettim. Sohbetlerimi sever, sürekli benden öğüt isterdi. Özellikle de Şems'e dair hatıralarımızı dinlemekten çok hoşlanırdı... Halk için yanar tutuşurdu. Bir sohbetimizde:</p>

  <p>- Efendim halkın belaları nelerdir?</p>

  <p>- Bir halk maneviyat deryasından uzaklaşıp, maddiyatın çamurunda oynaşıyorsa belalardan sıyrılamaz.</p>

  <p>- Peki, halkın hayatında bereketsizliğin sebebi nedir?</p>

  <p>- Bir halk zekatını ayarında ve zamanında vermezse, giyindiğini örmez, yediğini ekmez, içtiğine şükretmez, bazılarının çöpe attığı, diğerlerinin sofrasında bile yoksa bereketsizlikten kurtulamaz.</p>

  <p>- Böyle bir halk nasıi iflah olur?</p>

  <p>- Bu halk, yaraları ile rüyasında bocalıyor, hatalarına uyanıkken övgüler düzüyorsa iflah olmaz.</p>

  <p>- Bu yüzden mi huzur bizden uzak kalıyor?</p>

  <p>- Bir halkın eğlencesi hokkabazlık, işi gücü dedikodu olursa, huzursuzluk yakasına yapışır, gitmez.</p>

  <p>- Halkın birliği, dirliği nasıl olacak şimdi?</p>

  <p>- Bir milletin, her bir aşireti kendini bir millet kabul ederse birlik hayal olur, birliğin olmadığı yerde dirliği sağlamak mümkün gözükmez.</p>

  <p>- İşimiz duaya mı kaldı?</p>

  <p>- Kur'an'ı nasıl okuduğumuza bağlı.</p>

  <p>- Nasıl yani, biz okumuyor muyuz?</p>

  <p>- Okumaktan kasıt şudur: Sen ne kadar Kur'an-ı Kerim'i okumazsan okuma, okunmayan kitap seni daima okuyor. Sen o yolda Kur'an ol! Hayvan ağızdan beslenir, insan kulaktan beslenir. Sapla samanla beslenen kurban olur, Sen Kur'an ile beslen, Kur'an ol!</p>

  <p>Selahaddin-i Zerkûbi, beni çok seviyordu. Şems'ten sonra içimde oluşan boşluğa teselli için gelmiş gibiydi. Onu, kendi yerime halife, şeyh olarak seçtim. Dostlarımı, müridlerimi ona tâbi olmağa çağırdım.</p>

  <p>Şeyh Selahaddin çok sakin, temkinli bir insandı. Aşırı derecede ibadete düşkün, riyazetle kendisini ezen, zayıf düşüren bir kişi oiarak bilinir. Bir gece vakti Selahaddin Zerkûbi ile sohbet ediyorduk. Sohbet sırasında ateşlendi, coştu."Ben bir dışarı çıkayım"dedi, medresenin dışına çıktı. Dışarısı kar, buz. Gitti gelmez, uçtu konmaz; bekledim bekledim gelmedi. Kapıyı araladım, baktım namaz kılıyor. Tekrar içeri girdim. Bekledim, yine gelmiyor. Gittim baktım hâlâ secdede. Eyvah, bir hâl oldu diye korktum. Yanına yaklaştım, hâlâ secdede, nefes alıyor. Ağlamış, gözünden akan yaşlar buz tutmuş, tahtayla yanağı arasında buzdan bir sütun var. Kendinde değil; kaldırıp kucaklarsam olur ki buz yanağını acıtır diye hohlaya hohlaya yanağındaki buzu erittim, kucağıma aldım, içeri götürdüm.</p>

  <p>Selahaddin ile aramızdaki yakınlığı çekemeyen, anlayamayan, hazmedemeyenler de oldu. Onun tahsili olmadığını, ilim meclislerinde bulunmayı hak etmediğini söyleyenler oldu Oysa onun kısa bir zamanda asırlara bedel ilim, irfandan nasiplendiğini göremiyorlardı... Kimsenin lafı umurumda değildi. Aşk adamının hal ilmini mürekkep yalamışların göreceği yoktu. Şeyh Selahattin on yılın sonunda ebedî aleme göçtü. Selahattin Zerkûbi, cenazesinin ağlanarak değil, neyler üflenerek ve kudümler çalınarak sevinç içinde kaldırılmasını vasiyet etmişti. Çünkü o, istediği yere, uğruna dünya malından vazgeçtiği mertebeye erişiyordu ve ben yine büyük acılara, büyük bir yalnızlığa doğru yeniden yol alıyordum...</p>

  <p>&nbsp;</p>
</body>
</html>
