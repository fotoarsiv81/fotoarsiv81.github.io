<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Aşk Ruhunu Kalemin Ucundan İçiyor</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Suskunluğum ateşleri içmekti, içtim.</i></p>

  <p style="text-align: center;"><i>Yalnızlığım boynuma çöken hükümsüzlüktü, hükümsüzüm.</i></p>

  <p style="text-align: center;"><i>Hafızamdaki bütün harfleri döktüm, alfabesizim.</i></p>

  <p style="text-align: center;"><i>İlk mektubum, biraz da yüreğimin acı ateşinden olsa gerek sitem ve efkâr tütüyordu.</i></p>

  <p>Dil kalbin aynası derler. Çöl ve kum misali. Dalgalanıyor kalbim, dağılıyor kelimelerim. Dilim suskun. Yüreğim seni bana getirmeyen yollara küskün. Ey benim canım.1 Ey benim ay yüzlü sevgilim! Senden gelen belâ bana candan tatlıdır. Bu yüzden ben, tatlı canı bıraktım. Varsın senin için yansın, yakılsın.</p>

  <p>Ey gönül yâri; yazıklar olsun! Birçok dertlerle, hasretlerle bizi bıraktın gittin!</p>

  <p>Biliyorum; bizden ayrılmayı istemedin! Sızlandın, şikâyetler ettin; ama faydası olmadı! İnsaf etmeyen, aman vermeyen hükme, emre uydun, geçtin gittin!</p>

  <p>Her tarafa koştun; yanımızda kalmak için çareler aradın, bahaneler düşündün! Fakat bir çare bulamadın, çaresiz bir halde gittin!</p>

  <p>Güllerle dolu olan kucağın, ay gibi nurlu yüzün ne oldu? Nasıl oldu da hor ve hakir bir halde bir altına gittin?</p>

  <p>Dostların meclisinden ayrıldın, seninle düşüp kalkanların arasından çıktın da, toprak altına, karıncalarla yılanlar arasına gittin!</p>

  <p>O nükteli sözler, o güzel konuşmalar ne oldu? O ilahi sırlara aşina olan akıl ne oldu? O elimizden tutan mübarek eller ne oldu? Meram bağlarına, o gül bahçelerine giden ayaklar ne oldu?</p>

  <p>Nazik idin, latif idin; insanların gönüllerini kazanmasını, insanları sevmesini bilirdin! Şimdi tuttun, insanları sevmeyen, insanları yiyen toprak içine gittin!</p>

  <p>Ne oldu? Nasıl bir fikre kapıldın da uzun, sapa, bozuk bir yola düştün gittin?</p>

  <p>Sen, ağlaya ağlaya o yola düşünce, gökyüzü gözyaşı döktü; ay da, yüzünü tırmaladı, yırttı! Gönlüm, kanlarla doldu; ne bileyim de, ne sorayım? Bari sen söyle; acep; uyanık mı gittin?</p>

  <p>Mademki bizi bırakıp gittin, acaba, Hakk âşıklarının, ermişlerin sohbetini mi seçtin;yoksa aşktan mahrum mu kaldın?</p>

  <p>İnkâr ederek mi gittin? Sana sordukları suallere verdiğin o güzel, o tatlı cevapların ne oldu? Artık sustun, söylemekten vazgeçtin?</p>

  <p>Bu, ne biçim ateştir; bu, ne biçim hasrettir? Ansızın yola düşen misafir gibi hiç haber vermeden çıktın gittin!</p>

  <p>Nereye gittin ki, izin tozu bile belirmiyor? Bu sefer gittiğin yol, ne de kanlarla dolu yol ki, kin güderek çektin gittin.</p>

  <p>Can, seni görünce kendinden utanır. Gönlüm şaşırır, ayağı balçığa saplanır. Benim gönülle alâkam kalmadı. Çünkü o, gönülde yaşamaktadır. Gönül onun yeri yurdu oldu. Sen bir güneşsin, gönül ise bir kuyuya düşmüştür. Arada sırada ışığını kuyuya düşür. Çünkü gönül, cana canlar katan aşkınla eriyip gitmededir.</p>

  <p>İlk mektubun cevabını beklemeden, sabırsızlığımla ard arda diğer mektupları kağıda yüreğimi akıtırcasına yazıp yolladım:</p>

  <p>Bütün sözlerde ustayım. Bir senin güzelliğini anlatmakta âcizim. Kalem, gönülden aldığı su ile yaşayan bir güldür. Kalemim kırıldı, gel can suyum dirilt kalemlerimi. Ben ömrümü gözyaşları, riyazetler, yalnızlıklar, gamlar ve hüzünlerle mi büyüteceğim? Sensizim, anlaşana. Gel sevgili gel. ..Aşk hanem ışık saçar... Gel sevgili gel... Yüreğim ateşler saçar... Gel sevgili gel... Gözlerim seni arar... Gel sevgili gel... Hasretin beni yakar... Gel sevgili gel... Yetmedi mi bu ayrılık? Gel sevgili gel... Gel de dinsin bu azab...</p>

  <p>Geri dön, ey yol sevdalısı! Buradan başka yere çıkış yok Âh, ne kadar da susadım sana. Tıpkı bir çocuk gibi oldum. Ağlayan ve okşanmak isteyen bir çocuk gibi. Hicret her âşığın kaderi midir? Ben nereye hicret edeyim peki? Benimki düpedüz kaçış olur. Ciğerimi ısırmak ve kaçmak. .. Gel de gecenin kara çarşafını yak! Buz tutmuş zirveleri ve üzgün nehirleri ateşe ver. Dünyayı ateşle yak. İbrahim'in ateşini, İbrahim'e tamamen kırmızı gül olan ateşi getir soluğunda.</p>

  <p>Ey yüreğimi zebun eden Şems! Çok iyi biliyorsun ki ben asla kendimi düşünmüyorum. Herkes biliyor ki kalbim sana olan aşk ve inançla doludur. Ben kendimi sana feda ettim. İnancım sensin, ümidim sensin, aşkım sensin. Sen de biliyorsun ki, hayat dudaklarıma bir tebessüm kondurmaktan, bakışıma ümit ışıkları vermekten ve yüreğimde neşe dalgaları salmaktan acizdir. Güzel yazamıyorum, bu sade kelimeler, zayıf cümleler ve düşük ifadeler altına gizlediğim gücü keşfet, beni bul.</p>

  <p>Hayatımın tüm günleri ve geceleri, her anım bu dostluğun şahididir. Gelme umudun yegâne arzumdur. Ne diyeyim? Ağlamak sadece zayıf insanın işidir? Ben ise oldukça zayıfım. Ben beni bilirim, gel gör anlatamam. Gir bak içerden, hem bahar hem güz...</p>

  <p>İlk mektupların üzerinden haftalar geçti, ne cevap vardı ne de bir haber. Derken bir mektup daha yazdım:</p>

  <p>Aşkın esiri olmuşum, bu rütbe padişahta bile yok. Sana vurgunum Şems, böyle bir makam şahta bile yok. Cemâlini aynada görürsen dersin ki benim aşkıma kul köle olanın günahı yok. Gönlüme inersen görürsün, aşk sancağını öyle bir yere diktim ki indirmenin yolu yok. Aşkıma yemin olsun ki her âşık senin esirindir. Onu bu kapıdan kovarsan gidecek yeri yok.</p>

  <p>Ne güzel! Derin bir "ah" ile yâd etmek seni. Her güne seni düşünerek uyanmak, her gece seni hayal ederek uyumak... Ne güzel! Gelişinle çocuklaşmak, gidişinle ağlamak. Sen ne güzel bir yârsın Şems... Yanmaktan usanmadığım, yanarken seni susadığım. İçtikçe daha fazla susadığım...</p>

  <p>Benim gurbetimin adı ne Şems? Hâlime bir isim koy. Yalnız mıyım? Hasta mıyım? Garip miyim? Ben nerdeyim? Ben neyim Şems? Harf bir manadır, manası kendindedir. Benim harflerimi hangi rüzgârda savurdular Şems? Nefsine mağlup olmayan aşkta galip olur demiştin ya, şimdi sen söyle: Mağlup muyum, mağdur mu?</p>

  <p>Sende sevginin yollarını aştım. Sekizinci ve son mertebede varlığımı unuttum. Varlık da yokluk da sade bir hayal imiş. Aşkı senden öğrendim. Bir bakışınla yandı yüreğim. Ab-ı hayat oldu yüreğime yüreğin. Sensiz adı yok aşkın. Bildiklerimi unuttum. Unuttuklarımı hatırladım. Ruhumun padişahısın, nefesimin prangasısın. Sen benim içime dolan ilahi bir nursun. Seninle kanatlandım ilahi aşka şimdi ise kanadım kırık dipsiz uçurumlara yuvarlanıyorum.</p>

  <p>Ey gönlümün tabibi, talibim sana; senden uzak olmanın acısı ile gönlüm Hz. Eyüp gibi hastadır. Bende ne gezer Eyüp sabrı? Gel, yeter ki gel. Yakub'a Yusuf gibi gel. Gönlümün perdelerini yırt gözümü aç. Gözlerini tekrar bahşet gözlerime. Gözlerin kudret huzmesi. Gözlerin miraç sürmesi. Gözlerin Kevser çeşmesi. Gelsin artık ciğerimi püryan eden gözlerin. Aşk illetine müptelayım, ayrılığın esiri olmuşum. Bu yüzden şaşkın, bu yüzden ne yapacağımı bilmez haldeyim.</p>

  <p>Yüreğimden sana doğru koşan coşkun ırmaklar var. Dindiremediğim gözyaşlarım var akıp duran. Hasret mektupları yolluyorum gönülden. Senin saçlarında parlayan yıldızların peşindeyim.</p>

  <p>Perendem...</p>

  <p>Bugün ruhum, hüznün düğününe davet etti yine yüreğimi... Hiç itiraz etmeden duvak ettim bulutların buğulu bakışlarını tenime... Göğümde gürültüler koptuğu an senin fazilet mabedine sığınışım onarıyor eksikyanlarımı... Şimdi yine kıyılarıma yanaştı üşüyen ruhumun ateş doğuran yağmurlan... Yürek toprağıma ektiğim her mana beni yaşamın salıncağından düşürüyor... Ben dudaklarıma huzur kelebeğini kondurdukça hücrelerimden hüzün çiçekleri firar ediyor yüreğime...</p>

  <p>Ah Perendem...</p>

  <p>Sol yanıma saklayamadığım kemâlimin ıslak kaldırımlarında yanıyor şimdi düşlerim Perendem... Korkularım, ruhumun arka sokaklarında umudumu istila etti ne yana dönsem prangalı sessizliklerim... Seninle hayat yolculuğu ruhumun rüzgârlarla yarışındaki coşku tablosuydu hep... Ve seninle hayat yolculuğu yıldızlara mehtabın masalını anlatırken sabahlar doğurmaktı hep...</p>

  <p>Dizlerimdeki derman, yapayalnız bir kelebeğin mutluluğa ödediği kanatlarının bedeline eş oldu... Ne zaman gamzelerime gülüşler değse gecenin teni yakıyor güneşe soyunan saçlarımı Perendem...</p>

  <p>Ellerini saçlarımdan çekme, sıcaklığını yüreğimin duvarlarından alma, şefkatini yüreğimin sen köşesinde büyüt büyüt ki alamadığım nefesim, susturamadığım hıçkırığımda doğursun içimdeki küskün mehtabı...</p>

  <p>Nereye gittinse gel beni de taşı kanatlarında Perendem. Şemsim. Şemsim.</p>

  <p>Ay tutuk bu gece. Tutuklu güneşe. Kaç seyredeni var, göreni, bileni gecenin bu sabaha el verdiği saatlerinde. Ben tutuklu sana, bilinse ne bilinmese ne?.. Pırıl pırı İdi ay gecenin ilk saatlerine en dolu haliyle ve odamın tam orta yerinde. Gittikçe ufaldı, gittikçe karardı morardı bu gece.</p>

  <p>Sen gibi tıpkı. Tıpkı sen gibi eridi, sen gibi geçti güneşimin önüne. Kararttı ben gibi bendeki her şeyi de.</p>

  <p>En güzel mevsimi bitiyor ömrün, görmüyor musun, görmüyor musun bir aşk bitiyor. Göçüyor bütün kuşlarım, kanat çırpışlarını, yürek kıpırtılarını da takıp peşlerine, görmüyor musun? Görmüyor musun, sevgili gidiyor...</p>

  <p>Ağla gözlerim, zamanıdır; sırasıdır sağanakların, yeşerir mi bilmem kurumaya yüz tutmuş dallarım? Buharlaşan acıların kalan tortularıydı şimdi yüreğimi acıtan, hatta yakan. Onca gözyaşı bile dindirememişti ki bu yangının ateşini.</p>

  <p>Yağmur değil de sen yağardı hu şehrin üzerine, sokağa atardım her defasında kendimi, ıslanmak güzeldi sende, sırılsıklam olmak sen yağdıkça üzerime...</p>

  <p>Yağmur değil de sen yağsan yine şehrin üzerine, ıslanmak kim bilir nasıl da güzel olurdu bu sensiz gecede... Yine yağmur dövüyor camları bu korkunç gecede... Yoksun, yağmıyorsun artık sen bu şehre, ben</p>

  <p>hiçbir aşk şiirimi sana yazmadım zaten, say kibir yaz günü</p>

  <p>ürkek bir bulutun kalbiydi gözbebeklerimde titreyen... kurumuş bir dal gibi kırılmaya meyilliydi kirpiklerim ve yeminliydi geceler düşlerimi deşmeye...</p>

  <p>Kaç mektup yazdım bilmiyorum. Aylardan sonra mektuplarıma nihayet bir cevap geldi, can geldi çöller ötesinden, soluk geldi aşk ülkesinden:</p>

  <p>Uzun bir ayrılıktır insan, kalbi kendi yalnızlığına gömülü. Baştan başa koca bir ayrılık dünya... Yalnızca biz değiliz ayrılıklarla sınanan... Ayrılıklar üzerine kurulu bir dünyadır üzerinde yasadığımız... Baktığımız her yerde bir ayrılık masalı yaşanır yeni baştan ve aralıksız... Her şey az gider uz gider... Ağaçlar yapraklardan ayrılır, yağmur bulutundan tohumlar bitkilerin gövdesinden uzaklara savrulur hep, bahardan yazdan ayrılır dünya, geceden gündüzünden ayrılır, aynı hikâyeyi yaşadığımız bir ney'den kalbimize üflediğimiz hüzündür ve tamamı aynı redifle yazılmış bir şiir gibi okutur kendi ömrümüzün deminde... Kalbine tutunarak yaşayan herkes için beşiğin ardından başlar ayrılıklar. .. Bu ilk ayrılıktan sonra gelen her yeni ayrılık yalnızca ilkinin acısının yani insanlığımızın, sürgünlüğümüzün tekrar tekrar yaşanmasından başka bir şey değil ve her ayrılığa tahammül gücü veren bir de umut vardır yüreğin kıvrımlarında sessizce gizlenmiş...</p>

  <p>Ben uzaktan hayali bir gölge gibi gözüken, belirsiz bir yolu bulunan, gözlerini ufuğa diken, yorgun ve yaralı yürüyen, yurtsuz bir yolcuyum. Yazgım yol üzerine konulmuş. Duramam. Kalamam. Ancak ecelin nefesi enseme değince olduğum yerde can verecek kadar kalabilirim. Ben sadece bir ümitle sesleniyorum: Yürümeni istediğim dayanılmaz, taşlıklarla dolu yolda yürüyebilecek misin ? Şimdiye kadar bütün öğütlerim, öğrettiklerim benim olarak kalabilmen içindi, benim misin? Ben buğdayımın harmanını rüzgâra savurmak istemiyorum. Ben senin gözünde fedakârlığa değerim, bunu biliyorsun.</p>

  <p>Seven gönül maşuk kıymeti bilmez mi sanırsın? Hiç gitmeyecekmiş gibi sevdim seni, hiç sevmemiş gibi gitmiş değilim, bilesin... Gidişim sevgidendi. İncitmedin, örselemedin, yaralamadın bir an dahi. Eğer gidişimin yazgısına ayak direseydim, ilk gelişimin ne manası kalırdı?</p>

  <p>Mektubu kaç kez tekrar tekrar okuduğumu hatırlamıyorum. Bir annenin bebeğine sarıldığı gibi safran sarısı kağıda sarılıp dolanıyorum. Doyamıyorum okudukça. Her bir harfinde onun ruhu var, her bir hecesinde kalp atışı, her bir kelimesinde cennet nefesi var. Elime divit kağıt alıp alelacele, sabırsız çocukların bir an önce varmak istediği oyun yerine koşar gibi tatlı heyecan ile yazıyorum:</p>

  <p>Mektubunu ömrümde en çok teselliye muhtaç olduğum günlerde aldım. Evet, şimdiye kadar bütün öğütlerin hep bana, kalmam içindi, böylece ben hep kalacaktım. Sen benim havam olacaktın, görünmeyen, her yerde olan, hayat veren hava, varlığımın boş ve sonsuz fezasını dolduran hava... Ama... Ama şimdi sana kendin için kal diye sesleniyorum, benim için değil. Ben artık yokum, hava olman için değil, artık ben nefes almayacağım... Yeniden o boğucu günlerimin geldiğini hissediyorum. Yaşadığım anları tasavvur etmekte kelimeler aciz kalıyor. Dertperestlik hastalığının pençesindeyim.</p>

  <p>Boğulmak üzereyim, mâşuğunun sesini duymuyor musun? Ha? Duymuyor musun? O halde neden bir şey demiyorsun ? Bir cümle! Bir kelime! Bir harf, bir hayır de, bir şey söyle, istediğin şeyi söyle, saygı istemiyorum, sevgi istemiyorum, seni istemiyorum Mevlâna de, sadece bir laf et, sesini duyayım Senden mahrum kaldım, soluğundan yoksun kaldım. Bari sesinden, yazından mahrum kılma beni. Konuş! Yaz! Sen bu kadar mutaassıp değilsin, sen merhametsiz hiç değilsin. Kalbim dağılıyor, her bir parçasını ayrı ayrı dağlardan toplamaya gelmez misin? Ne zamana kadar bana suskunsun? Bir yıl mı, bir ay mı, bir akşam mı? Şimdi bir şey söyle, sonra dilediğin kadar sus, ya da suratını as. Beni de düşün, ben ne yapayım? Yarın bana ses verecek misin? Kim nazar etti bize Şems'im, kim üfürdü bize? Kim beddua etti?</p>

  <p>Belki her şey iyileşir, ilk zamanki gibi olur, belki şehrimizi, Konya'mızı, göklerimizi, yalnızlık halvetimizi, yüreğimizi, ruhumuzu, hayatımızı, hatıralarımızı, ahdimizi, yakınlığımızı, cümle varlığımızı aniden sarsan fırtına diner, belki, Allah'ın izni ile. Ne yapacağımı bilemiyorum, söyle Şems, nereye sığınsın bu acuze yürek?</p>

  <p>Dünyayı yok saymak, görmemezlikten gelmektir; geldiği ve tekrar gideceği âlemi düşünmek; kendini anlamaya, bilmeye çalışmaktır! Söyle; neyi istersen yakyık! Yalnız, ayrılıktan bahsetme! Ben ayrılık sitemini hak etmedim; bu, bana layık değil! Bana ayrılığı reva görme de, ne yaparsan yap!</p>

  <p>Günlerden sükût... Yüreğim yaslanacak bir dağ bulana kadar suskunum. .. Issız ve hecesiz kalmayı tercih ettim. Bir ikindi ağırlığında tutuldum ölüm kokusuna... Ölümü anmaktan korkmuyor ruhum... Ölümle aralanıyor hayatın kapıları... Ölmek ne güzel şeydir... Hele ki sükûtla...</p>

  <p>Mevsimlerden uzlet... Serap var serap içinde, dünya benim için bir çilehâne. Vuslat! Kim bilir, belki toprakta... Hasret, hasret içinde... Zamanı hiçe saymaktan bütün zamanların sahibine sığınırım... Uzun ve sıkıntılı bir günün sonunda ancak duayla sükûnet bulur metruk sevdam. Haydi yüreğim sükûta!</p>

  <p>Vakitlerden kimsesizlik... Geçmiyor... Hiçbir şey geçmiyor... Geçen zaman kalan acı. Gökyüzünde değil, yeryüzünde değil kalp yüzünde kalanlardır... Mevla'm! Sen, mâliksin... Her şeyin sahibi olan ancak sensin... Bana kendimi geri verir misin?</p>

  <p>Günlerden Şems... Çöl gibi ıssızım. Birazdan fırtına kopar. Terk edilmişliğin kokusu gelir kumlardan. Kuşlar üşür titreyen sesimde! Şems gitti ve gelmez oldu. Hasretinden kara toprak içti gözlerim.</p>

  <p style="text-align: center;"><i>Sen gittin ya benden bahan da alıp,</i></p>

  <p style="text-align: center;"><i>Güller soldu, renkler yitti, umut bitti,</i></p>

  <p style="text-align: center;"><i>Güneş ara verdi çiğdemle raksına,</i></p>

  <p style="text-align: center;"><i>Kalem yazmadı şiir, vuslattan başka...</i></p>

  <p style="text-align: center;"><i>Sen gittin ya dualar hep senden yana...</i></p>

  <p style="text-align: center;"><i>Dumanlar sana doğru, ışık yok oldu,</i></p>

  <p style="text-align: center;"><i>Gözümde hep gri, hep mavi durdu,</i></p>

  <p style="text-align: center;"><i>Hülyalar sana döndü, emeller sana...</i></p>

  <p style="text-align: center;"><i>Seni tanıyamadılar ey Güneş'im!</i></p>

  <p style="text-align: center;"><i>'Ben' ruhuyla göremediler seni;</i></p>

  <p style="text-align: center;"><i>Samimi niyaza karşı mütevazı,</i></p>

  <p style="text-align: center;"><i>Şarlatanlara karşı kibirli...</i></p>

  <p style="text-align: center;"><i>Seni tanıyamadılar ey can suyum,</i></p>

  <p style="text-align: center;"><i>'Ben' gönlüyle göremediler;</i></p>

  <p style="text-align: center;"><i>Tende can, canda canan oluşunu,</i></p>

  <p style="text-align: center;"><i>Kelâmıma mana oluşunu...</i></p>

  <p style="text-align: center;"><i>Şemsimden mektup yerine sadece bir şiir geidi:</i></p>

  <p style="text-align: center;"><i>Öyle gezdim ki dünya kazan ben kepçe,</i></p>

  <p style="text-align: center;"><i>İçemedim doyacağım bir yâren,</i></p>

  <p style="text-align: center;"><i>Ne zaman ki geldim Rumi diyarına,</i></p>

  <p style="text-align: center;"><i>Vardım aşka yanışımın tadına...</i></p>

  <p style="text-align: center;"><i>Beni sende gördüm can Mevlâna’m,</i></p>

  <p style="text-align: center;"><i>Yanarken sende söndüm yâ Mevlâna'm;</i></p>

  <p style="text-align: center;"><i>Kuyuda boğulmak değil amma,</i></p>

  <p style="text-align: center;"><i>Seni yakacağıma öldüm Gül Mevlâna'm...</i></p>

  <p>Onca mektuplarıma karşı kısa ve az mektup yazıyordu. Olsun! Yazıyordu ya, bir de hiç yazmamış olsaydı. Yüreğimi kağıttan okursa -ki okuyacaktır -duramaz, kalkar gelir umudu ile yazdıkça yazıyordum:</p>

  <p style="text-align: center;"><i>bir ben gitti sende, sen giderken,</i></p>

  <p style="text-align: center;"><i>bir gül gitti sende, veda ederken!</i></p>

  <p style="text-align: center;"><i>cananım can feda aşkın yoluna,</i></p>

  <p style="text-align: center;"><i>bir ben yitti sende, sen giderken!</i></p>

  <p style="text-align: center;"><i>çok bekledim gelmedin,</i></p>

  <p style="text-align: center;"><i>galiba gitmeye karar verdin</i></p>

  <p style="text-align: center;"><i>yine ve bana sormadan,</i></p>

  <p style="text-align: center;"><i>ama beni de alarak...</i></p>

  <p style="text-align: center;"><i>pas tuttu yüreğim sensizlikten,</i></p>

  <p style="text-align: center;"><i>küf tuttu ciğerim kokunun yoksunluğundan,</i></p>

  <p style="text-align: center;"><i>Bahar gelmesin mi sineme?</i></p>

  <p style="text-align: center;"><i>Açmasın mı mavi güller?</i></p>

  <p style="text-align: center;"><i>Bana sen lazım,</i></p>

  <p style="text-align: center;"><i>... Vermesin mi kader?</i></p>

  <p>Gözlerin, beni kaybettiğim günlerime döndürdü. Senin gözlerini görmeden, benim gözlerimin gördüğü her şey boşa geçmiş bir zamandı. Hayatımın bu kısmını nasıl kabul ettiler? Nurunla hayatımın gündoğumu başladı. Senden önce hayatımın ne kadar fazlası kaybedilmiş? O boşa giden bir geçmişti Şems! Kalbim, senden önce mutluluk görmedi. Kalbim, hayatta acı ve ıstırabın tadından başka asla bir şey görmemişti. Aşkı seninle sevmeye başladım Şems! Ve hayatımın benden kaçmakta olduğundan kaygılanmaya başladım.</p>

  <p>Senden önce, her mutluluk için acı çekerdim. Gözlerinin ışığında onlar benim rüyalarımı buldular. Ey benim kalbimin güneşi! Sen benim hayatımdan daha değerlisin. Neden senin aşkınla çok önce karşılaşmadım? Uzun zaman önce kalbim seni özlemekteydi. Aşkı seninle yudum yudum tadayım, zehrini şerbetin bileyim. Kalbimin merhameti, senin kalbinin merhametini özlüyor. Gözlerini bana o kadar yaklaştır ki, gözlerim senin gözlerindeki hayatta kaybolsun.</p>

  <p>Şems'im gel, yeter! Kaybettiğimiz şey az değil, ruhumun güneşi! Işığınla hayatımın sabahı başladı. Sen, bütün günlerimden daha değerlisin. Senin sayende gündüzlerle barıştım. Senin yüzünden zamanı unuttum. Seninle acılarımı unuttum ve seninle sefaletimi unuttum.</p>

  <p>Aşk duasına çıktım sevenler ayrılmasın diye. Yokluğuna ağladım ya, sen yoktun gözyaşlarımı silmeye.</p>

  <p>Ellerimde gözlerinden düşürdüğün ateşini saklıyorum, çöllerin kavurucu ateşlerini serpmiştin ya, bir zemheri ikliminde. İşte o ateşleri avucunda taşıyorum senden yadigâr kaldı diye, kudsî emanet görerek. Çaresizliğimin yangını giderken hiç mi üzülmedin ? Bilmek istiyorum, acaba üzgün müsün? Umutsuzluğumdan bana şöyle söyletiyorsun:</p>

  <p>Yokluğun sonsuza kadar sürecek, Kendi kendime sorarım: "Ben ne yaptım?" diye. Benim hatam; sen sadece benim meselemsin.</p>

  <p>Ateşin en alevli yerinden yara aldım. Aklım hiçbir şeye ermiyor. Her nefesle adımlarını sayıyorum. Her bir harfte bile seninle muhabbetimizi hatırlarım. Ben hep bu haldeyim. Sabah ve akşam... Beni görenler delirdiğimi söylüyor.</p>

  <p>Geldin, elimi tuttun ve hemen gittin. Sen olmadan yaşamamın ne manası var ki Şems'im? Sana nasıl anlatayım nasıl? Seni sevmeden önce nasıldım? Dünü hatırlamıyorum: Yarını da bekleyemem. Sanki bu günümü bile yaşamıyorum. Göz açıp kapayıncaya kadar beni sevgiyle kucakladın... Tatlı günlerin nerede olduğunu gösterdin... Gece, gurbette garip bir şekildeyken ona güven verdin... Çöl olan hayat, bahçe hâline geldi... İnsanların kendilerine ait bir dünyası var. Bizim de kendimize ait bir dünyamız var. Dünyanın âşıkları için... Hasret ateşiyle eridiklerini söyleseler de bu onların ateşi, bizim de cennetimizdir, sevgi hiçbir zaman yaratamamıştır. ..Onun bahçesi hiç kimseyi kovmamıştır. Neşeden başka... Sevinçten başka... Şemsim! Kuşa söyle... Ağaca... İnsanlara... Bütün dünyaya... Söyle... Sevgi bir nimettir, bir lütuftur... Sevgi günah değildir... Allah sevgidir... İyilik sevgidir. .. Nur sevgidir...</p>

  <p>Ey Rabbim! Acı ve ayrılık tası bizi hiçbir zaman sulamasın... Ayrılık ne yerimizi bilsin ne de yanımıza gelsin. Gecemizi sevinç kandillerinden başkası görmesin.</p>

  <p>Ey Şems'im! Uzaklığına dayanamam. Ben kimim ki sevgilim olmadan, beni arzulayan gözlerle karşıladı, bana selam verdi ve elimi elinin içine aldı, kulağıma haklı olduğumu söylediğinde, o anda uzak kaldığımız yılları unutuverdim. Nerede, o nice geceler uyumayan yaşlı gözlerim?</p>

  <p>Gözlerindeki bir gülümseme yüzünden, nice kahırlı dillerin dedikodusuna güldüm geçtim.</p>

  <p>En güzel ve en tatlı acılar, sevgiliye duyulan aşk acısıdır.</p>

  <p>Şundandır ki, senden bir gün dahi uzak kalmaya dayanamam Şems! Bu kadar acıyı kaldırabilmek için ikinci bir sabra daha ihtiyacım var.</p>

  <p>Beni çok sevdiklerini söyleyenler Sana nasıl kıydılar ey ateş gözlüm?</p>

  <p>Beni sevselerdi benim gözümle yanmazlar mıydı?</p>

  <p>Benim gönlümle yanmazlar mıydı?</p>

  <p>Şenle ne kadar bildiğimi öğrendim,</p>

  <p>Elbette aşka âşinâydım amma,</p>

  <p>Şenle aşka ağlamayı öğrendim...</p>

  <p>Seni tanıyamadılar ey Perende'mi Ben gözüyle göremediler seni;</p>

  <p>İnce yüreğini, naif aşkını,</p>

  <p>Cananda can, canda canan oluşunu...</p>

  <p>Gün sayıyordum. Acaba son yazdığım mektup da eline ulaşmış mıdır, ulağı sıkı sık tembihlemem yeter mi? Yetmez! Ya mektubu düşürüp kaybetmişse?..</p>

  <p><br /></p>
</body>
</html>
