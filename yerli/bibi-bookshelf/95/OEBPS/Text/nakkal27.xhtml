<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Sûru Üfleyen Mektup Geldi</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Gerçeğin tadını alan er, ne altına aldırış eder, ne kalenderin</i></p>

  <p style="text-align: center;"><i>tacına bakar. Peki, gerçeğin tadı nedir? Ölümden</i></p>

  <p style="text-align: center;"><i>korkmamak... ölüm benim rengime âşık. Söz olsun diye</i></p>

  <p style="text-align: center;"><i>güzel diyorum sana, yoksa yüzün, güzelden daha güzel..</i></p>

  <p>En son mektubu gönderdim göndereli uzun bir zaman geçmesine rağmen, ne cevap geldi, ne de geleceğine dair bir umut ışığı... Beklememi istiyordu. Sabrımı ölçüyordu. Elim tutuldu, yüreğim lâl oldu. Yazamadım. Beklemenin sancısında kıvranırken, Şemsimden uzun bir mektup geldi. Kelimelerde ateş, kelimelerde gözyaşı vardı. Mektup başta kıyameti tattırıyordu, sonunda vuslat umudunu taşıyordu:</p>

  <p>Ben neyim Meviâna? Haydi, sen söyle! Ben neyim Mevtana? Ben neyim? Yüz deniz dalgasında sessiz efsane, karanlık gecelerin bağrında gizli bir sır. Bir deliliğin nöbetine ha yaklaştı ha yaklaşan hatıra bir bakış... Binlerce ümit gözünün dibinden damlayan kan... Ben neyim? Dillendirilmemiş name, zikredilmemiş sır. Maşuku ararken, hayat gecesinin avucuna düşmüş şebnem... Ölüm güneşinin doğuş arzusunda, isimsiz, yurtsuz bir yolcuyum. Evet, ben buyum! Bir semender. Ben ne ev tavuğuyum, ne kafesteki kanarya ve ne de gam güvercini. Benim kardeşlerim Anka, Hüdhüd ve turnalardır. Semender, nasıl toprağa konabilir? Ateş kuşuyum ben, benim yiyeceğim arpa ve dan değil, ateştir. Bu âlem arpa, darı âlemidir. Benim yurdum ise göklerdir, güneşin de yurdu olan ateş ülkesi. Yeryüzüne göz dikmedim. Göklere doğru, felekler yolunda ve her an Allah aşkına daha yakın. Ben, hayat pençesinde değil, sufinin gül tomurcuğunda bir şebnemim. Tasavvuf... Bu yegâne emelim, mektebim ve memleketim oldu. İsyancı düşüncelerim siyaseti, inanç ayırımlarını besleyen akımları ve ekolleri aştı. İnsan için uçtum, kanatlandım. Sufilik bir iman mektebidir. İnsanlığa hizmet etmeyen her akım ise kuru laflarla yük taşıyan merkeptir.</p>

  <p>Ben, çöl, güneş, yalnızlık, sıkıntı, çile ve ızdırap adamıyım. Hayat tarzım, terbiyem, fikir ve inançlarım, hele de hâlet-i rûhiyem, beni çocuk yaşımda ihtiyarlattı. Hiç bir zaman çocukluğun sevinç ve eğlence dolu tadını yaşayamadım. Şikâyetçi miyim? Asla! Bir tek sende yaşadım ilahi aşka götürecek dostluğu, bunu da halk çok gördü. Umurumda mı? Elbette hayır. Aya öfkelenmiş ruh, cılız mum ışıklarından mı çekinir? Duamın kefaretiydin, aşk ile amenna demişim sana. Senin uğruna değil Konya'yı, dünyayı hallaç pamuğu gibi savururum soluğumla. Halkın dedikodusu, hasedi beni yıldırdı mı sanırsın? Senin yolunda idam edileceksem eğer, halkın galeyanını mukaddes çarmıhım yaparım bilesin. Bırak o eyyama bencilleri! Eğer onlara "Gözlerinizi mi yoksa bencilliğinizi mi alayım?" diye sorsan, "Gözlerimizi al!" diyeceklerdir.</p>

  <p>Eğer beni istiyorsan, ben'i yitirmen gerek, çünkü ben'i yitirmen, beni bulmana yardımcı olur... Gözlerimi kör eden sen şimdi benden aşkına gözyaşı mı istersin... Aşk bana olsun ama senden başkasına değil. .. Aşk edemezsem seni bitsin bu ömür.</p>

  <p>Bana aşkı mı soruyorsun? Uç, yırt, kurtar, yan ve çek! Aşk; her an kanatsızca göklere uçmaktır: Yüzlerce perdeyi dişlerinle yırtmaktır. Aşkı talep etmeden önce, nefsini kör isteklerden bir kurtar hele, yan dumansız ateşlerde. Aşk heva boşluğundan yokluk hoşluğuna doğru el ayak çekmektir.</p>

  <p>Zamana yenik düşmeyen bir dostluk bizimkisi. Sitem ettiğimi sanma! Yürek yanar, göz buğulanır, sine dağlanır ve aşk vurur her zerremi. Dinmeyen sancılarımın iniltisidir, yazdığım kelimeler.Tarih, Cengiz Hanin yaktığı şehirlerin kül kokusunu silip süpürdü. Benim yanıklığımın tütsüsünü sûr'un üfleneceği vakte dek kim silebilir?</p>

  <p>Söyle; neyi istersen yakyık! Yalnız, ayrılıktan bahsetme! Ben, ayrılık sitemini hak etmedim; bu, bana layık değil! Bana ayrılığı reva görme de ne yazarsan yaz!</p>

  <p>Ağzımızdaki dil, gönül halkasının halkasıdır; hep konuşup durarak neden kapı halkası olup kalıyorsun? Sus, konuşma! Cana kavuşmak için kapıyı kır da içeri gir. Bak içeriye, içimin içindesin, gör hâlini.</p>

  <p>Ey benim Mevlâna'm!</p>

  <p>Senden uzak diyarlarda, sensizliğin gurbetinde senin ismini anmadığımı sanma. Senin hasretindeyken tutup da canın adını mı anayım, ne yüzle? Sen varken gönlümde, başka başka güzelliklerin sözünü mü açayım? Sözlerimden utanmaz mıyım? Senden gitmekten çok mu hoşnudum? Sevgiliden uçup giden cânı, her cansıza yaşıyor gibi görünen ölmüş kişilere anlatır mıyım? Yakışır mı? Ben giderken ay yüzünü yırtıyordu, gök yaşını döküyordu. Gittim ki, senin yolun kanlarla dolup taşmasın diye. Senden gittiğimi sanıyorsan, yanmış ama pişmemişsin. Ben Konya sokaklarına gelmedim Mevlâna'm, sana geldim! Beni sokak sokak arama! İçindeysem, ayaklarını adım adım orada burada yorma!</p>

  <p>Ben aşka geldim ve başımı aşka vermek için dönüş haktır. Desturunu beklemekteyim. Başım dedim de, aşk bana geldiğinde "Benim yolumda can verir misin?"diye sordu. Afalladım. Hemen arkasından "Neden 'Evet, evet; can veririm!' demiyorsun?" dedi. Ben, aşkı, bir nur burcu olarak gördüm ve canımı vermeyi bir borç olarak kabul ettim. Aşk yolunda yüzlerce yürek bir pula satılır iken ben bu yüreği sana adadım. Çağırmasını bil de icap ederse sürüne sürüne geleyim.</p>

  <p>Sana hep sade ve susuz gelmek isterim. Gönlümün derinliklerine dal, ne onarılmaz yaralarım var. Âh bir görsen... Görüp de tel tel sarsan hicranımı...</p>

  <p>Bana ardı ardına mektuplar yazıp, şiirler düzme. Benim seni yaktığım gibi, yaktığım ateşlerden daha büyük bir ateşte yak beni. Beni yazıp durma! Bir kelime yaz, bam telime mızrap vur! Bir söz söyle, hasret çuvalına mızrak vur. Deş içimi, yar sadrımı, gör içimdeki kıyametini bekleyen mahşeri. Söz kalabalığı yapma. Bir kelime yaz. Sadece bir kelime...</p>

  <p>Yaz ki yollara düşeyim! Dağları sırtımda, çölleri göğsümde taşıyarak sana koşayım. Cehennemleri söndürsün yazacağın tek kelimen. Şems'in, yoluna kurban olsun. Kanat vursun Perende'n, gelsin sadrına konsun. Durma yaz! Yaz bir kelime, saçlarım ağarsın, sabahlarım gecelerime kafa tutsun. Haydi, durma yaz! Yaz ki güneşi yakala, indir gök kubbeden. Sadece bir kelime istiyorum. Yazabilecek misin?</p>

  <p>Mektubu okurken dizlerimin bağı çözülüyordu, hem sevinç hem "acaba"ların sancısından... Acaba onu getirecek o kelimeyi yazmaya güç yetiremezsem?.. Ne olabilirdi istediği söz? Neydi o kelime? Kelimelerim göklere uçtu, aklım buharlaştı. Bütün düşünceler yavan, bütün sözler yalın kalırdı Şems'in dilediği kelimenin yanında. Odasına girdim, ufak bir işaret arıyordum o esrarengiz, o tılsım kokulu kelimeyi bulmak için. Koynuma soktuğum mektubu çıkarıp, tekrar tekrar okudum. Derin bir âh çekerek okudum. Oturdum Acem kilimin üzerine. Hatıralar içinde bir başka hatıraya geçiyordum. Her bir hatıra, gözyaşımı pınarından sökerek kilime düşürüyordu. Kimsenin söylemediği, sadece Şemsimin bana hitap ettiği kelimeyi bulmuştum. Onun bana en çok söylediği kelimeyi bulmuştum. Duydukça yüreğimi hoplatan Şemsin bal ağzından düşen damlayı bulmuştum. Nihayet, gece boyu aradığım kelime gözyaşlarım ile yanağımdan dudağıma düşmüştü. Gözyaşlarımdan bir damlayı, divitin ucuna sürerek boş bir kâğıda tek bir kelime yazdım:</p>

  <p>“HÂMÛŞ"..</p>

  <p>&nbsp;</p>
</body>
</html>
