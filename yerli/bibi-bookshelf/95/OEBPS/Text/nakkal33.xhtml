<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Aşka Bağlılık Söz ile Değil Davranış ile Olur</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Artık yoksun, nasıl kavuşalım?,.</i></p>

  <p style="text-align: center;"><i>Aşkta ayrılık olmaz, gel gönülden konuşalım...</i></p>

  <p style="text-align: center;"><i>Aşkta yanalım ikimiz. Âşıklar yanar bilirsin;</i></p>

  <p style="text-align: center;"><i>Aşkta dirilelim ikimiz. Aşıklar ölmez bilirsin</i></p>

  <p>Halk, benim dini merasimler sırasında musiki icra ve semâ etmemin yasaklanmasını rica etmek ve beni şikayet ederek, için Başvezîr Muineddin Pervâne'nin huzuruna çıkar. Başvezir, bu nedenle âlimler ile müftüleri dini bir münazara için saraya davet eder. Müftüler, emirler, şeyhler, dervişler ve âlimler, hepsi de bu davete katılırlar. Ben ve Şems'te davetliydik, içeriye girdiğimizde salon kapı ağzına kadar doluydu. Sadece arka tarafta iki kişilik boş yer gözüküyordu. Başvezir Muineddin, bizi öne doğru davet etti. Şems benim ardımdaydı, bir de baktım en arka tarafa oturmuş, eline teşbihini almış, bağdaş kurmuş oturuyor. Yanına doğru gidecektim ki, kaşı îie "Gelme!" diye işaret etti.</p>

  <p>İlk konuşmacı ayağa kalkıp Başveziri resmi bir şekilde selamladı. Şeyh:</p>

  <p>- Geliştirdiğiniz mistik raks şeraite aykırıdır, yasaklansın!</p>

  <p>Hiçbir şey söylemedim; sanki sözünü duymamış gibi yaptım.</p>

  <p>Şeyh soğuk bir ifadeyle,</p>

  <p>- Eğer bir şey söylemezseniz, o zaman tıpkı bazı insanların söylediği gibi aklınızı kaçırmış olduğunuz hükmünü verebiliriz!</p>

  <p>- Mekkeli rahipler de Hz. Muhammed'in delirdiğini söylemişlerdi. Eğer size göre delirdiysem, o zaman deliliğim bu türden bir delilik olmalı.</p>

  <p>- İşte, şimdi de kendini Peygamber Efendimiz ile bir tutuyor! Başvezir:</p>

  <p>- Peki ya medresede müzik çalıp sema etmek? Bu, dinimizce uygun mu?</p>

  <p>Bir diğer molla söz alınca şeyh oturdu. Molla kibir dolu bir tavırla,</p>

  <p>- Ben bir devenin taşıyabileceği kadar çok kitap okudum ve bu kitaplardan hiçbirinde müziğe dini kanunlar tarafından izin verildiğine dair bir tek satıra bile rastlamadım.</p>

  <p>Mollaya dönüp yumuşak bir ses tonu ile:</p>

  <p>- O halde dostum, bütün bu kitapları, onları taşıyan deve gibi okumuşsun.</p>

  <p>Oradaki herkesten gülüşmeler yükseldi ama en çok gülen Şems'ti. Yine yumuşak bir tavırla konuşmama devam ettim:</p>

  <p>- Musikiyi anlamak için, onu kulaklarınla değil, ruhunla dinlemelisin. Musikinin ritminden elde edilecek, hayal bile edemeyeceğiniz kadar çok şey var.</p>

  <p>- Sazlar çalmaya başladığında ben kapı gıcırdama sesinden başka bir şey duymuyorum.</p>

  <p>- Ben de öyle dostum ama bir farkla: Sana neyin kapıları açılıyor orasını bilmem ama bana cennetin kapılarının açıldığını duyuyorum. Allah musikişinaslan korusun ve kollarına, soluklarına derman versin. Onların müzikleri birçok ezik kalbe şifa verdi. Onlara minnettar olmalıyız.</p>

  <p>Konya'nın büyük müftüsü Şeyh Sadreddin Konevî ayağa kalktı. Müzik hakkında ileri geri konuşan adama baktı, sonra kalabalığa seslendi:</p>

  <p>- Cehaletle süslenip bunu tahsil olarak adlandıran dar kafaları dinlemeyin! Hz. Peygamberi gerçekten seven insanların ortaya attıkları yeniliklerin Hz. Peygamber tarafından yapılmış yenilikler olduğunu söyleyen bir hadis vardır.</p>

  <p>Sadreddin Konevî'nin konuşması oradakileri dondurdu. İçlerinden biri hemen karşılık vermek için atıldı:</p>

  <p>- Peki Mevlâna Celaleddin bu tür bir yenilik yapma salahiyetine sahip, gerçek bir Hz. Peygamber âşığı mı? Bir âşık olduğuna hiçbir şüphe yok ama acaba kime âşık? Muhabbet içinde olduğu insana bir bakın! Bir meczup ve her tür kurala karşı çıkan bir asi!</p>

  <p>- Kullandığınız'muhabbet' kelimesi yalnızca bir kâse, dedim. Ben Şems-i Tebrizi'ye karşı bir duygu okyanusuna sahibim; benim daha büyük bir kaba ihtiyacım var.</p>

  <p>- Peki, hangi kelimeyi kullanmalıyız? Çılgınca tutkun olmayı mı? Başka bir şeyh söze karıştı:</p>

  <p>- Zehirlenmeyi mi? Aldanmayı mı?</p>

  <p>Sultan Veled artık kendisine daha fazla hâkim olamıyordu:</p>

  <p>- Babam Şems'i seviyor. Bırakın doğru kelime'Aşk'olsun!</p>

  <p>Gözlerimden bir damla yaş süzüldü ve bakışımı oğluma çevirdim. Bir anda ne yapılması gerektiğini anlamıştım. Hiçbir şey söylemeden ayağa kalktım. Arka tarafa doğru ilerledim. Oradakiler meclisi terk edip gideceğimi düşündüler. Başvezir'in yanında oturan Seyh Şerafeddin, bağırdı:</p>

  <p>- Bir toplantıda şeref yeri kürsünün merkezi değil midir? Olduğum yerde durdum. Sesimi yükselttim:</p>

  <p>- Şeref yeri dostun, âşığın yeri mâşuğunun yanıdır! Diyerek, Şems'in yanına oturdum.</p>

  <p>Konya anladı ki Mevlâna'yı da, Şems'i de sözle mağlup etmek imkânsız. Her tartışma Şems'in lehine gelişiyor. Mevlâna'yı Şems'ten soğutmak için kurdukları tezgâhlar tersine tersine işliyor. Kerra Hatun bile artık ona sempati duyuyor. Mevlâna ailesi ona hayran. Üstelik Kimyâ Hatun bile Şems'e düpedüz âşık olup çıkmış. Sultan Veled dersen, babasından kalır yanı yok, Şems'e duyduğu saygıdan yana. Umut kala kala Alaeddin'de. Alaeddin yaşının verdiği bıçkınlıkla hırçın. Çocukluktan bu yana, kavgacı bir kişiliğe sahip. Dergâhtan kaçmak için fırsat kollayan, uçuk bir firari. Tasavvufla yakından uzaktan alakası yok. Dini hayatı "med~cezir"lerie dolu. Dolduruşa müsait bir sel yatağı. Hasetçiler ona;</p>

  <p>- Bu adam babanın mahvolmasına neden olacak. Aynı zamanda sahip olduğu itibarı da yok edecek! diyorlardı.</p>

  <p>Küçük oğlum Alaeddin'in kalbinde iki duygu birbiriyle mücadele ediyordu: Bana duyduğu sevgi ve Şems'e karşı duyduğu kızgınlık. Alaeddin'e göre, Şems, hayatıma girdiğinden bu yana yaklaşık olarak iki yıl geçmişti ama bu zaman, yüksek seviyelere ulaşmış o üç kuşağın kazandırdığı saygıyı yerle bir etmeye yetmişti.</p>

  <p>Alaeddin ateşli, genç bir adamdı. Aklına geleni konuşurdu ama diğerleri Şems'e açık açık sövüp sayarken dilini tutmuştu. Babasına zarar verebilecek hiçbir söylentiye alet olamazdı. Kararını vermişti. Şems'in karşısına çıkacak, insanı sindiren bakışlarına karşı koyacak, öfkesinin yanan ateşi üzerine su boşaltacaktı. Konya, bu meczuptan kurtulmalıydı.</p>

  <p>Şems, onu yalnızca hatıra binaen huzuruna kabul etmişti: O, Mevlâna oğluydu. Odasına geldiğinde, karşısında duran gence,</p>

  <p>- Her şeyin iki yüzü vardır, oğulların da iki yüzü vardır, iyi evlat ve kötü evlat. Sultan Veled iyi bir evlat; sen ise kötü olansın! der.</p>

  <p>Alaeddin, sanki tokat yemiş gibi gerginleşti. Yere, ayaklarına bakarken, önceden ezberlemiş olduğu kelimeleri söyledi:</p>

  <p>- Babam bana büyüklere duyulan saygının Allah'a duyulan saygıdan sonra geldiğini söyledi. İlk olarak Allah'a saygı duyduğum için bu kelimeleri sarf ediyorum.</p>

  <p>Şems, sert bir ses tonu ile:</p>

  <p>- İçindeki niyeti okuyabiliyorum. Basit ihtiraslarının ve çocukça öfkenin farkındayım. Burada asla anlamayacağın şeyler oluyor. Azrail'den başka hiçbir güç babanın yanından ayrılmamı sağlayamaz! diye cevaplar onu.</p>

  <p>Alaeddin öfkelenmeye başlayarak,</p>

  <p>- Seni burada istemiyoruz! der.</p>

  <p>Başını kaldırmaya ve Şems'e bakmaya cesaret ederek:</p>

  <p>- Sen babamı mahvediyorsun!</p>

  <p>Şems bağırır:</p>

  <p>- Sen beni yargılamaya mı kalkışıyorsun. Baban için getirdiğim armağanı göremiyor musun? Yalnızca üstümdeki çulları görecek kadar aptal mısın? Baksana bir etrafına, ailene bir bak. Bir zamanlar ihtirasla tutulduğun Kimyâ bile bana sahiplenir, hürmet gösterirken, hiç gönüllü olmama rağmen benim eşim olmayı teveccüh ederken sen ne yaptığının farkında mısın? Onlar gafil de bir sen mi uyanıksın? Babandan hiç mi nasiplenmedin be evladım, ağabeyine hiç mi huyun benzeşmedi delikanlım? Yazık!.. Yazık!.. Daha ne olsun sana, yazıklar olsun! Diye bağırır.</p>

  <p>Alaeddin geldiğine geleceğine, söylediğine söyleyeceğine bin pişman olmuşçasına usulca kapıya doğru çekilir. Çıkarken odanın kapısını sertçe çarpar. Kapının çarpılışına avludaki dervişler şahit olmuşlardır. Durumu bana ilettiler.</p>

  <p>Tavırlarından hoşnut olmadığım oğlum Alaeddin'i çağırıp Şems'ten özür dilemesini istedim. Alaeddin hayatında ilk kez olarak bana karşı çıkıyordu:</p>

  <p>- Sana neler olduğunun farkında değil misin? Halkın önüne her çıkışında kendini küçük düşürüyorsun. İnsanlar sana gülüyorlar.</p>

  <p>- Her birimiz kendi yolumuzu izlemeliyiz ve bu da benim yolum oğlum. Şems'i sana zorla sevdirecek değilim. Gençsin ve bir o kadar da toysun. Tıpkı ismini taşıdığın rahmetli amcan gibisin. Kanın seni kavuruyor. Duygularını dudağında köpürten bir dalgasın, o kadar. Evlat sen bilirsin. Evlatlar babalarını ya baba olunca anlayabiliyor yahut da babalarını mezara yollayınca.</p>

  <p>- Şehirde pis dedikodular yayılmış durumda. Benim zoruma giden, bu dedikoduculara fırsat vermeniz. Ben bu yalanı uyduranların bahanesini anlamakta zorlanıyorum. Baba ne olur kendine gel.</p>

  <p>- "Allah seni mübarek kılsın." diye dua eden bir adamın elini öpmüştür baban. Şems ile tensel temasımız sadece bu olmuştur. Gel, sana meselenin aslını anlatayım.</p>

  <p>Şeyh Siraceddin, sarayın beni baş imam tayin etmesini bir türlü hazmedememişti. Talip olmadığım halde bu görev bana verilmişti. Şems gelince bu vazifeden feragat ettim, ama seneler öncesinin kinini hâla taze tutuyordu Siraceddin. Onun dervişleri önceleri sayıca çoktu. Zamanla yanında birkaç dervişi kaldı. Herkes ondan uzak duruyordu. Mal düşkünü, altın biriktirme hastasıydı. Para almadan fetva vermiyordu. Fakirleri kapısından kovuyordu. Halkın gözünden ve gönlünden iyice düşmüştü. Konya'da en çok beni çekemeyenlerin başında o geliyordu. Gözü hâla Sultan'ül Ulemâ unvanındaydı. Bu makama ulaşmakta tek engel olarak beni görüyordu. Oysa ben makamları mevkiler elimin tersi ile itmiş bir adamdım. Şems'li senelerimde elimi eteğimi dışarıdan çektiğimde geçmişin intikamını almaya çalışıyordu kendince. Bir gün baş dervişi ile aralarında şu konuşmalar geçmişti.</p>

  <p>- Mevlâna hak etmediği bir şöhreti taşıyor.</p>

  <p>- Anlamadım efendim.</p>

  <p>- Dağın olmadığı yerde tepe dağ gibi görünür.</p>

  <p>- Mevlâna olmasaydı, şimdi siz mi dağın zirvesi olacaktınız?</p>

  <p>- Elbette.</p>

  <p>- O halde onun ışığını gölgeleyelim efendim.</p>

  <p>- Şems varken bu iş zor.</p>

  <p>- Onunda icabına bakarız.</p>

  <p>- Nasıl? Katledecek miyiz?</p>

  <p>- Hayır. Şems'in bilinmeyen efsunlu bir yanı var, onun yanına kötü niyetle yaklaşanın olduğu yerde kaskatı taş kesilmesi ihtimaldir. Hele bakışı yok mu, o bakış, demiri eritir. Gerçekten güneşten yakıcı bakışları var.</p>

  <p>- Peki söyle be adam, Şems'in icabına nasıl bakacaksınız? Üstelik benim derdim Mevlâna ile... Şems ile değil.</p>

  <p>- Açıklamamı dinlediğinizde bana hak vereceksiniz. Halk dedikoduyu çok seviyor. Öyle ki, filanın başı ağrıyor diye laf etseniz, iki sokak sonra, filanın başı kesilmiş olarak yayılıyor. Öyle bir fısıltı yayacağız ki, dedikodu yayıldıkça Şems için Konya kabirden daha darlaşacak, sokağa çıkamaz olacaklar, ardından Şems, Mevlâna yıpranmasın diye buradan kaçmak zorunda kalacak. Halkı yanımıza alacağız. Dedikodu kazanında ikisini de kaynatacağız, birisi buhar olacak, diğeri köz. En azından Şems, Mevlâna yıpranmasın diye buralardan çekip gider, sır olup kaybolur. Mevlâna da Şems'siz kalınca zayıflaşır, halkın gözünde küçülür, size de gün doğar yeniden.</p>

  <p>- Bu nasıl bir dedikodu olacak? İçki içiyor dediler, meğerse adam abdestsizyere basmıyor. İçki imtihanında onlar kazandı, düşmanlar olarak biz kaybettik. Şarap testisinden çıka çıka süt döküldü yere. Şimdi de fısıltılar bizim elimize yüzümüze bulaşırsa ne yaparız. Ne çeşit bir fısıltı düşünüyorsun?</p>

  <p>- Şems oğlancı deriz. Hiç evlenmemiş, bunu koz olarak kullanırız.</p>

  <p>- Olmaz. Tutmaz. Hiç evlenmemiş çok arif vardır. Evlenmemek onun livata düşkünü olduğunu göstermez. Bu fısıltı pek tutmaz. Baksana ben de yetmişime dayandım ve hiç evlenmedim. Konyada benim gibi hiç evlenmemişlerin sayısı az değil. Şimdi hepimiz oğlancı mıyız?</p>

  <p>- O vakit, Şems'in Kalenderi ekolünden geldiğini, hatta Cavlakilerden olduğunu yayalım. Cavlakilerde livata(erkek erkeğe ilişki) çok yaygındır. Halk bunu biliyor.</p>

  <p>- Saçmalama! Cavlakiler kafaların kazıtıp, sakal ve bıyık bırakmayan kel insanlardır. Asla saçı bir mercimek boyu dahi uzatmazlar. Oysa Şems'in saçı Isfahan gecesi gibi neredeyse beline kadar gelecek şekilde uzundur, üstelik sakalı ve bıyığını ne yapacağız?</p>

  <p>- Ben yine de bu hususta fısıltı çıkarayım, halk bu, konu cinsellik oldu mu abartmayı, yaymayı sever. Bir bakarsınız, belki tutar.</p>

  <p>- Tamam. Mevlâna'yı halkın gözünde zayıf düşür de nasıl yaparsan yap. Başarırsan sana da ödül olarak kadılık makamı var, bilesin.</p>

  <p>- Teşekkür ederim efendim ben şimdiden başlıyorum fısıltıyı yaymaya, Mevlâna ailesinden çarşı Pazar dolaşan küçük oğludur ve aşırı hararetli bir gençtir, onun kulağına kar suyunu kaçırdık mı işimiz daha da kolaylaşır. Şems'ten en çok nefret edenlerin başında o geliyor.</p>

  <p>İşte dedikodu çıkaranların, çıkarları, hesapları ortada. Peki oğlum madem Şems için böyle düşünüyorlar, Şems gerçekten böyle birisi olsaydı üvey bacın Kimyâ ile nikahlanmayı kabul eder miydi?</p>

  <p>- Kimyâ kardeşimin Şems'e gizliden gizliye aşık olduğu doğru mu?</p>

  <p>- Evet. Emin olmasam evlilik için ısrar etmezdim.</p>

  <p>- Şems evlenmeye yanaşmamış ama.</p>

  <p>- Evet, ikna edene kadar ne çektim.</p>

  <p>- Mecbur muydun ikna etmeye?</p>

  <p>- Sen anlamazsın evlat.</p>

  <p>Kerra Hatun da Alaeddin ile Şems arasındaki tartışmayı duyar. Bu tartışmanın ardından oğîum ile buna dair görüştüğümü öğrenir.</p>

  <p>Alaeddin ile bir de ben konuşup öfkesini dindireyim düşüncesi ile onu yanına çağırtır. Alaeddin gözleri yaşlı ve kalbi öfke ile dolu bir halde yanına gelir ve ona her şeyi anlatır. Kerra Hatun, üvey oğlunun yumruklarını bir sıkıp bir açarak odada ileri geri yürüyüşünü seyrederken onu bir çocuğun sızlanmaları değil, bir erkeğin hiddeti olarak görüyordur. Hatta üvey oğluna tatlı nasihatlerde bulunarak:</p>

  <p>- Başlangıçta Şems hakkında ben de senin gibi düşünüyordum. Zamanla öğrendim ki Şems meczup değil mürşid, deli değil veli ve düşman değil dostmuş. Oğlum etrafın laflarına kulak asma. Unutma, sen şimdilerde Konya'nın hayran duyduğu, gelecekte bütün cihanın hayranlık duyacağı bir babanın ciğerparesisin. Ona göre davran. Dışarıdakiler seni kullanmaya çalışıyor.</p>

  <p>Kim ne derse desin, Alaeddin bildiğini okumaya devam edecekti. Kaderimizde hayırsız bir evlat sahibi olmak da varmış... Evladımdı, ne kadar da asi olursa olsun, ciğer parçamdı.</p>

  <p>Evladıma kızmak bile istemiyorum. Onu üzmemek için ne acılar çekiyorum. Ne kadar zor ve acı bir durum. Neler çektiğimi hiçbir kimse bilmez. Acılarım ve dertlerim bile kendime özgüdür. Evlat bu, ciğerparemdir. Asiliği benim sabır imtihanımdır. Hz. Âdem ve Hz. Nuh babamızın neler çektiğini şimdi yaşayarak anlıyorum. Beni hiç görmeden seven, sayan ele karşı, evimin içinde gönlümü ağrıtan evlada ne diyeyim ben?Tahammül etmeliyim. Soluğumla nice manevi hastaya şifa vesilesi oldum, gel gör ki ciğerim damarımı çürütüyor. Kader bu neylersin! Benim çilem de evladım ve uğruna ömrümü harcadığım halkım oldu. Benim bu yaştaki yaşadığım sıkıntım bambaşka. Yeryüzündeki bütün acılı ve üzüntülü insanların çektiği zorluk sadece sıkıntılara tahammül etmektir. Acılara ve üzüntülere katlanmanın zorluğundandır bu.</p>

  <p>&nbsp;</p>
</body>
</html>
