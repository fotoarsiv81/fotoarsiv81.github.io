<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Aşkın Simurgu Ateşe Rüzgar Oluyor</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Mürşid mi arıyorsun? Etrafındaki ette kemikte arama!</i></p>

  <p style="text-align: center;"><i>Yüreğini bir yokla hele, ıssız mı, sessiz mi haykırışları.</i></p>

  <p style="text-align: center;"><i>İşte ben soluğun olacağım, tâ içinin içinden seni</i></p>

  <p style="text-align: center;"><i>çıkartacağım Celaleddin. Oyalandın. Oyaladı gölgeler seni.</i></p>

  <p style="text-align: center;"><i>Gel gör bendeki senleşen seni Ben senelerdir</i></p>

  <p style="text-align: center;"><i>sendeydim de senin haberin yoktu...</i></p>

  <p>Halvet, dış dünyadan uzak kalıp, olup bitenden kopup, sıradan hayatın gürültüsüne kulağı tıkayıp iç sesi dinlemeye çekilmektir. Tasavvufta "Kendini bilen, Rabb'ini bilebilirdi." Kendini bilmenin yolu, yalın ve yalnız kalıp yanıp tutuşarak yürek aynanda iç yürüyüşünü yapmaktır. İki kişi birbirine ayna olmalıdır. Aynîleşmelidir. Allah'ın kelamını duymak için yüreğini kabartmaktır.</p>

  <p>Nihayet içimdeki sesi, yüreğimdeki fırtınayı dindiremedim. Şems'e vardım:</p>

  <p>- Ben halvete hazırım.</p>

  <p>- Halvet heyecan aramak işi değildir, aşk işidir, biliyorsun değil mi?</p>

  <p>- Evet. Biliyorum.</p>

  <p>- Dört duvar arasında haftalarca kalacağız. Ailen, arkadaşların ve ulema tabakasından çekinmiyorsun değil mi?</p>

  <p>- İlk zamanlarda herkesin dudağına bakıyordun. Çıkan sese göre yön alıyordun. Başkalarının ağzı ile konuşuyordun. Şimdi değişen ne?</p>

  <p>- Ben de bilmiyorum.</p>

  <p>- Halvetin öncesi kolaydır. Halvetin sonrası mahşer gibi ter attırır bilesin.</p>

  <p>- Nasıl? Halvette öğreneceğim hikmetler, elde edeceğim marifetler, aşkın yolunda işimi kolaylaştırmayacak mı?</p>

  <p>- Aksine, daha da zorlaştıracak.</p>

  <p>- Yani?</p>

  <p>- Halvet sonrası sen bile seni tanıyamayacaksın. Gökte mi, yerde misin bilemeyeceksin.</p>

  <p>- İnsanların bakışı çok mu kötü olacak?</p>

  <p>- Her Allah aşkı hizmetkârının kaderi seni de bulacak.</p>

  <p>- Nasıl yani?</p>

  <p>- Sana deli diyecekler.</p>

  <p>- Olsun...</p>

  <p>- Sapık diyecekler. Geçmişi ile kavgalı diyecekler.</p>

  <p>-Olsun...</p>

  <p>- Büyü yapılmış diyecekler.</p>

  <p>- Desinler...</p>

  <p>- Fitneci, bozguncu, huzuru kirleten diyecekler.</p>

  <p>- Desinler.</p>

  <p>- Uzaktan daha çok yakından, dışarıdan, elalemden çok ailenden konuşan olacak.</p>

  <p>- Konuşsunlar.</p>

  <p>- Sırrı öğrenmede bu kadar iştahlısın öyle mi?</p>

  <p>- Evet...</p>

  <p>- Ciddîsin, değil mi?</p>

  <p>- Hiç olmadığım kadar...</p>

  <p>- Emin misin?</p>

  <p>- Özümle de sözümle de eminim...</p>

  <p>Biz, geceyle gündüzün ortasında, dört duvar arasında, koştururuz duyan olmaz. Bilmezsiniz, sabahtan akşama kadar miskin miskin oturduğumuzu sanırsınız. Görmezsiniz, siz gökkubbe altında yaşarken, biz kubbelerin gölgesinin altından âlemlere kanat çırparız. Halvet aşk muhabbetinin rahlesidir. Halvet aşk niyazının yönsüz kıblesidir.</p>

  <p>"Dönmektir sanırsın marifet; arş dönüyor, yıldızlar dönüyor dersin.</p>

  <p>Zahirdir gördüğün, zahirde dönersin. Marifet dönmek değil, bulmaktır; bilesin."</p>

  <p>Halvet günlerimiz başladı. Odaya sadece bir rahle, iki seccade, Kur'an-ı Kerim ve Şems'in çocukluğundan beri elinden düşürmediği neyi aldık. Ateşbaz üç günde bir bize bir tas çorba, iki bardak su ve bir tane tandır ekmeği bırakacaktı. Üç günde bir iftar açacaktık. Sahur da ona göreydi.</p>

  <p>Şems söze âyet ile başladı:" İçinizden hayra çağıran, iyiliği emredip kötülükten meneden bir topluluk bulunsun(Âl-i İmrân, 104)</p>

  <p>- Görüyorsun ya Mevlâna, emr-i bi'l-maruf nahy-i ani'l-münker farzdır.</p>

  <p>- Herkes şimdi şerde yarışıyor ve insanlar kötülüğe teşvik ediliyor.</p>

  <p>- Güzel konuştun. Sen bu şer kapılarını kıracak kelamı duyuracaksın işte. Senin dergâhının diğer dergâhlarda farkı burada, herkese kucak açıyor, kaybetme değil kazanma peşinde insanlara ümit dağıtıyorsun. Aşk seni sevmeyeni de sevmeye çalışmaktır.</p>

  <p>- Zalim kimdir Mevlâna?</p>

  <p>- Aşka isyan ile yetinmeyerek insanları aşktan soğutandır. Allah'ın aşk kapısını insanların suratına çarpanlardır. "Doğrusu Allah, pişmanlıkla kendisine yönelenleri ve özlerini (aşklarını) temiz tutanları sever." (Bakara/222)</p>

  <p>- Yani inabete ihanet edenler zulüm işleyenlerdir demek istedin.</p>

  <p>- Elbette. Benliğinin kölesi olan, dini tüccarlığının sermayesi sanır ve insanları günahlarla korkutur. Bu korku insanların iliklerine kadar işler ve insanlar azap titreyişi ile bağışlanmanın bahçesinden ürkerler. Aşkın mayası aftır, aftan mahrum etmek, aşka hainlik yapmak, tevbe yolunu tıkamak, şeytan hamaratlığıdır. Şeytana hamal olanlarda zalimdir.</p>

  <p>- Benliğinin günahkârı olan en tehlikeli zalimdir. İşte bundan dolayı peygamberimiz her gün yüz kere istiğfar ediyordu. Benliğin tuzağına kapılmamak için âlemlerin efendisi istiğfar ederken enaniyet gösterenlere şaşırıyorum. Benliğine köle olmayan, Allah'a döner ve kimseye zulmetmez. Peygamberimiz inabet sahiplerini şöyle müjdeler: "Allah'ın öyle kıymetli dostlan, velileri vardır ki, onların bedenleri dünyada, kalpleri ise arşm altındadır."</p>

  <p>-Tıpkı Hz. Ömer'in söylediği gibi: "Kalbim, Rabb'imigördü"</p>

  <p>Halvetimizde ayrıca tasavvufun deryasında yüzerek hasbihalimize renk katıyorduk.Tasavvuf,Taif'te taşlanırken başını, alnını yarıp kanatan taşı yerden alıp "Yâ Aşk''diye öpüp güle dönüştürerek, sana taş atana gül uzatmaktır. Tasavvufta kadınlarla erkekler ya da farklı ırklar veya milliyetler arasında katiyen hiçbir manevi ayrım yapılmaz. Tasavvuf, Allah'a güvenmektir. Seni her şey terk eder, hatta seni en başta sen terk edersin. Seni terk etmeyen Yüce Aşk'tır. Allah ile kul arasında hiçbir perde yoktur ancak kul ile Allah arasında yetmiş bin perde vardır. Nefis perde örücüdür, tasavvuf bu perdeleri kaldırandır. Tasavvuf, dünyayı terk et demez. Aksine elin dünya ile yüreğin Allah ile meşgul olsun ister. Tasavvuf, bulunduğumuz yerden bizi alarak, fenâfillâh makamına götüren yoldur, yoldaki çamura batmadan, nura ulaşmak yüreği aşk ile doldurmakla mümkündür. İçimizdeki hâzineleri tasavvuf aynasında görürüz.</p>

  <p>- Mevlâna'm, insanlar neden içlerinde med-cezir yaşarlar?</p>

  <p>- İçimizde bir Musa yaşarken bir de firavun besleriz de ondan. Hz. Musa ve firavun kıssasında alacağımız bir çok hikmetli dersler vardır. Meseia Hz. Musa, kavmini hür bırakmasını istemek için firavuna tekrar tekrar gitmek zorundaydı. Firavun, Hz. Musa'daki ilahi gücü tanımış ve isteğini kabul etmişti. Ancak sonra, tam Hz. Musa oradan ayrılmak üzereyken fikrini değiştirirdi. Sürekli böyle yapıyordu. Bizde manevi nimetler ve nusretlerin hakikatini kabul ediyoruz ve hayatımızı farklı yaşayacağımıza söz veriyoruz. Ancak daha neredeyse verdiğimiz kararın mürekkebi kurumadan, eski huylarımıza geri dönüyoruz. Med-cezir yaşamak istemeyen, içindeki Musa'yı büyütmeli, o vakit firavun zaten ölmüş olur...</p>

  <p>Halvet halinde ibadetlere doymak ne mümkün! Namaz kılmak, kıyamda aşkın makamına saygıda bulunmak, rükû da zikrullah kokusu ile mest olmak ve secdelerde halden hale geçerek mekânsızzamansız kalmak. Her namaz sonrası şöyle dua ediyorduk:</p>

  <p>"Rabb'im, sanırlar mı ki, biz secde ederken, taşa, toprağa baş koyarız? Hayır, eğilen başımız, o kaskatı yerde senin aşkının yumuşak dalgalarına karışır."</p>

  <p>Namazdan sonra zikir yapıyorduk kendi hâlimizce. Sonra tasavvuf sohbetlerimiz, soru cevap hasbıhalimiz devam ediyordu.</p>

  <p>- Benim Şems'imin zikir anlayışı nasıldır?</p>

  <p>- Zikir, Allah'ı anmaktır. Zikir sadece dil ile yapılır diyenler, Allah'ı tanımamış demektir. Zikir, yüreğin teşbihidir. İlk sufi Hz. Âdem'dir. Allah, ona bütün Esmâ'yı öğretti. Esmâ kâinata yayılmıştır. Dağa bakmak da zikirdir. Taş da zikreder, bakıra vuran çekiç de zikreder. Bir yetimin başını okşamak, yerdeki taşı kimseye zarar dokunmasın niyeti ile kaldırmak, bir hayvanın susuzluğuna çare bulmak da zikirdir. Birisini Allah için sevmek, eline teşbih alıp bin kez Allah demekten daha tatminkâr zikirdir.</p>

  <p>- Evet, haklısın Şems'im. İnsan sevdiğinin adını çok anar. Tasavvuftaki zikrullahın da ana sebebi budur: Sevdiğinin adını anarsın.'aşk aşk' diye kıvrananlar, bedenlerinin arzularını aşk zannedenlerdir. Aşk, kemalin sebebidir. Kulun, adam olmasının birinci basamağıdır. Zikir için sayı, boncuk, seccade şart değil. Kâinat, yer gök zikir ile taşıp coşuyor.</p>

  <p>- Çok güzel konuştun Mevlâna'm. Şuura yükselmenin yoludur aşk. Sana şah damarından daha yakın olan Allah'ın o yakınlığının şuuruna yükselmeye Allah'a ulaşmak denir. Bu yolculuğun en hızlı vasıtası aşktır.</p>

  <p>- Biz insanları Allah'tan alan her şey nefsindendir. Nefsi bırak, gönüle tabi ol. Aşk, iki beden arasındaki değil, iki gönül arasındaki temastır, gönülde cinsiyet yoktur. Cinsiyet sadece dünyada lazımdır, ahirette yoktur. Kabre konulduğumuz zaman Münker-Nekir "Dişi misin, erkek misin?"diye soracak mı?</p>

  <p>- Mevlâna sence zikir esnasında musiki caiz midir?</p>

  <p>- Zikrin musikisi yaratılışın musikisini temsil eder. Bu musiki Cennet'ül Adn'da düşen yaprakların sesidir.</p>

  <p>- Aferin inan seni dinledikçe yanında kendimi çömez hissettiğim oluyor. Sen mürşidsin ben dervişim. Oh, ne güzel dervişliktir bu.</p>

  <p>- Dervişlik dedin de Şems'im, dervişliğin yasası, asâsı var mıdır?</p>

  <p>- Dervişlik eline asâ, sırtına aba alıp dolaşmak değildir. Üzerine hem doğrunun hem de günahkârın bastığı toprak gibi olmadıkça, her şeyi içinde gizleyen bulut gibi olmadıkça ve sevsin sevmesin her şeye hayat sunan yağmur gibi olmadıkça, derviş olunamaz.</p>

  <p>Halvetlerimiz kimi zaman sual-cevap, kimi zaman benim konuşup Şems'in dinlediği, kimi zaman onun konuşup benim huşu ile dinlediğim, kimi zaman da her ikimizin sustuğu hâllerde devam ediyordu. Âleme dair ne varsa konuşuyorduk. Aşka ait ne varsa yudumluyorduk. Alev alev, her bir alevi dev yalımlar taşıyan ateşli sorularına verdiğim cevaplar Şems'i memnun ediyordu. Kendi kendine şöyle mırıldanıyordu:" Boşuna beklememişim, boşuna gelmemişim. "Halvetlerimizde odanın duvarlarında sözler yankılanıyordu. Kim söyledi, ne zaman söyledi, belli olmuyordu. Aynı anda zikredercesine konuştuğumuz da oluyordu. Aklına, aşkının hafızasına ne düşmüşse dudaktan duvarlara aksediyordu.</p>

  <p>O kapı mı ki bana açılan, sen misin beni içeri alacak olan ey akıl? Vurdum gitti kilidine anahtarı... Anahtar dediğim ben, açar mı sana seni? Bak yine şendeyim, ulurum itler gibi: Aç, aç, aç!.. Gireyim içeri, aç! Anahtar sende dersin... Ne ben anahtar ne sen kilit... Ne kapı bırakırım sana ne duvar... Yeter ki sen de aç... Ben hasretine dilenirim sen hâlâ bana kapıyı aç.</p>

  <p>&nbsp;</p>
</body>
</html>
