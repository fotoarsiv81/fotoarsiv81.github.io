<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>Uzaklardan Elif Elif Bir Derviş Gelir</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Söz vardır hançer gibi, duyan imdâde gelir,</i></p>

  <p style="text-align: center;"><i>Gönül derde düşer de, her dem feıyâde gelir,</i></p>

  <p style="text-align: center;"><i>Derviş bağrı yanarken, meclis aşka doyarken</i></p>

  <p style="text-align: center;"><i>Yunus ’la söyleşirken bezm ’e Mevlâna gelir.</i></p>

  <p>Dervişlerle dergah bahçesinde sohbet esnasında, bir derviş uzaklardan gelen genç birisinin beni ısrarla görmek istediğini haber verdi.</p>

  <p>- Buyursun, diye icazet verdim.</p>

  <p>İçeriye orta boylu, cübbesiz, külahsız ve sakalsız, çok sade giyimli bir delikanlı girdi. Selam verdikten sonra kendisini tanıttı:</p>

  <p>- Efendim ismim Yunus Emre'dir. Hünkârım Hacı Bektaş-ı Veli Hazretlerinin selam ve hatırını getirdim.</p>

  <p>- Hoş geldin derviş Yunus, hoşnutluklar getirdin. Ayakta kalma, şöyle otur. Aç mısın susuz musun hele bir söyle bakalım?</p>

  <p>- Hamdolsun, tokum efendim, manevi açlığımı doyurmak için de diyar diyar dolaşırım.</p>

  <p>- Dergahın, yerin yurdun yok mudur?</p>

  <p>- Yazgım henüz kalacağım dergahı göstermedi. Hünkarımın yanında kalayım dedim, nasip olmadı.Tapduk Babam" Hristiyanı bol bir memleket yurdun olacak" dedi, o gündür bugündür dolanırım memleket memleket.</p>

  <p>- Demek ki Konya da sana mesken olmayacak dervişim, üzüldüm şimdi. Senin gibi civanın dervişim olmasından mesrur olurdum.</p>

  <p>-Allah razı olsun efendim. Sizin dervişiniz olmak şeref verirdi bana.</p>

  <p>- Pirimiz Bektaş-ı Velimiz nasıldır, ne haldedir, sağlık ve afiyette midir?</p>

  <p>- Hamdenlillah sağlıcakladır, size uğramamı ve sizden kısa süreli de olsa nasiplenmemi tembihledi. Şu kendi ei yazması Kur'an-ı Kerim'i size hediye etmemi ve onun adına bol bol sarılmamı istedi.</p>

  <p>"Gel pirimin kokusunu getiren dervişim!''diyerek ayağa kalktım ve doyasıya sarıldık. Allah aşkı ile tutuşmuş, Rasulullah'ın yolundan asla sapmamış ve rum diyarını Müslümanlaştırmak için ter akıtmış Hacı Bektaş pirimle yüz yüze gelmek hiç nasip olmamış birbirimize dervişler yollayarak hasret ve muhabbet beslemiştik. Odadaki dervişler bu samimi sarılmaya bir anlam verememişti, ama havada manevi yükün ağırlaştığını anlamakta zorlanmadılar.</p>

  <p>Daha sonra Yunus Emre ile karşılıklı şiirler okuduk, tasavvuf üzerine sohbet ettik. Bir ben söylüyorum, bir Yunus Emre söylüyor. Dervişlerde bizi hayranlıkla dinliyordu.</p>

  <p>- Efendim, Mesnevi'nizde şu sözünüz beni mest etti" On sekiz bin alem içinde,'Onlar O'nu sever, ahdine sahip olan kâseyi insanlar dışında kimseler yudumlamaya yanaşmadı. "Kâseden kast nedir pirim?</p>

  <p>- Kâseden maksat"emanet"tir, Hz. Âdem'i büyük kılan şey, emanetin yükünü taşımasındandır. Emanet Allah sevgisidir. Aşkın esrârını yalnız Âdem biliyordu, çünkü onun yaratılışının altında yatan sebep aşktı. Âdem, ayrılık acısının da ne olduğunu biliyordu bu yüzden yasak meyveyi yedi. Aşka güç kazandırmak ayrılık ile uslandırmakla olur.</p>

  <p>- Çok güzel söylediniz Mevlâna'm. Yüce Allah Bezm-i Elest'te hitap eder: "Ey Rıdvan, cennet sizindir, ey Mâlik, cehennem sizindir! Ey melekler, arş sizindir, kürsi sizindir. Ey siz yanık kalpli ve benim mührümü taşıyanlar! Siz bana aitsiniz, Ben de size aidim."</p>

  <p>- İnsanın hakiki haii; Tek ve Yegâne'ye şiddetle ihtiyaç duyması ve O'nu aramasıdır. Rabbimiz bizim böyle olmamızı istiyor. O halde iblis'in yolu hangisiydi ey Mevlâna'm?</p>

  <p>- İblis'in yoluna bak, iddialarda bulunmaktan başka bir şey görmeyeceksin. Sonra Âdem'in yoluna bak. İhtiyaçtan başka hiçbir şey görmeyeceksin. Ey İblis! Ne diyorsun?'Ben ondan hayırlıyım'(Araf/12) Ey Âdem! Ne diyorsun? Rabbimiz! Nefsimize zulmettik'(Araf/23)</p>

  <p>Netice olarak her şey O'nu arayışımızdaki samimiyetle mana kazanır. Üstelik ihtiyaç sahibi bir mahlûk, samimi bir mümin, diğer insanların açlığı ve susuzluğuna karşı nihayetsiz derecede duyarlıdır. Her türlü acil ihtiyaca hazır olmayı ister. Bu yüzden kendi ihtiyaçlarını unutur. Nerede bir ihtiyaç çığlığı duysa, anında cevap vermeden edemez. Çünkü yardım etmek için dayanılmaz bir cazibe hisseder. Bu onun yaşam tarzıdır. Kulluk buna denir. Gerçek ihtiyaç, Allah'ı aramaya olan ihtiyaçtır!</p>

  <p>- Peki bu dünyadaki en büyük sır nedir efendim?</p>

  <p>- Bu dünyadaki en büyük sır insandır Yunus Emre'm. insanın var oluş sırrını aşikâr etmek için aşk ateşine ihtiyaç vardır. İnsan tabiatının gizliliklerini ortaya çıkarmak için derin muhabbet ve yoğun özlem gereklidir, yani hayatın sırrını açıklamak için aşk gereklidir. Arayışımızın sıcaklığında hakikat bulabiliriz ki, bütünlüğünde gizli hazine odur. Allah'ı dilemek tevhidi dilemektir. Kendi içinde Allah'ı bulmak, tevhide varmak demektir. Tevhid, insan hayatında varılabilecek en yüksek makamdır.</p>

  <p>- O halde Tevhid, sevgili yaratıcımıza yakınlık demektir. İnsanların arasındaki tek gerçek fark, kimisinin hakikate diğerlerinden daha yakın veya uzak olmasıdır. İnsanların büyük bir kısmı tamamen bedensel bir hayat yaşarken, çok büyük bir bölümü de kalplerinin içindeki özü keşfetmiş olarak yaşarlar.</p>

  <p>Çok güzel açıkladın, helal olsun Yunus'um! İslâm dini ayrıca hayranlık dini demektir. Ahiretin güzel kokusu hayran olanlara ayrılmıştır. Veli, her an daimi bir hayranlık, azamet ve şaşkınlık halindedir. Hayranlığı en ulvi seviyede olan Efendimiz (s.a.v.) 'di. Efendimiz, o kalp eriten duasında şöyle niyaz etti:</p>

  <p>"Ya Rabbi, sana olan hayranlığımı arttır!"</p>

  <p>- Hünkar'ımın size uğramamı istemesinin sebebini anlıyorum Siz bir deryasınız efendim. Müsaadeniz olursa yarın sabah Karaman'a yolculuk yapmayı murat etmekteyim.</p>

  <p>- Keşke vaktin çok olsa da seni daha çok misafir etsek, madem yol görünüyor müsade Rahman'dandır. Karaman dediğinde içim bambaşka duygularla doldu taştı. Gençlik ve ilk yuva kurma dönemim o güzel topraklarda geçti. Güzel ve iyi halkı var. Çok ekmeklerini yedim, sularını içtim. Yedi yıl boyunca hiç incitmediler bizleri. Moğollardan epey eziyet çekmişler ve Haçlı savaşlarının acı hatıraları hala taze duruyor. Duam odur ki, Karaman'ın sana ihtiyacı var. Yurdun olsun Karaman. Karaman halkına selam ve muhabbetlerimi iletiniz. Ayrıca sizden bir istirhamım olacak kabul ederseniz bu kulu mutlu edersiniz.</p>

  <p>- Efendim ne demek buyurunuz, gönlüm ruhum üzerine...</p>

  <p>- Karaman'da muhterem annem ve ağabeyim medfurıdur, kabirlerine uğrayıp selamımı ileterek duacı olur musunuz ?</p>

  <p>- Allah'ın rahmeti üzerlerine olsun, memnuniyetle selamınız iletir ve dua okurum efendim.</p>

  <p>Yunus Emre'ye bir müddet daha dergâhta kalmasında ısrar etsem de teşekkür ederek, yolunun uzun olduğunu bildirdi. Hüsameddin Çelebi'yi çağırarak yazdığı Mesnevi nüshasından getirmesini tembihledim. Yunus Emre dervişe yeşil hırkamı ve Mesnevi nüshasını hediye ettim.&nbsp;</p>

  <p><br /></p>
</body>
</html>
