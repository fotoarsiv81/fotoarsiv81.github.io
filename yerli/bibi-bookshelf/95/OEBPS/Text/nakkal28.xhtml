<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları II - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 id="heading_id_2" style="text-align: center;"><strong>O Geliyor, O!</strong></h1>
  <hr class="c2" />

  <p><br />
  <br /></p>

  <p style="text-align: center;"><i>Aşk, düştüğü yeri yakıp kül eden ateşse;</i></p>

  <p style="text-align: center;"><i>Gönül, küllerinden yeniden doğan “mâbed” dir...</i></p>

  <p>Şems'ten bir haber geldi. Şam'dan Konya'ya döneceğini yazıyordu. Elhamdülillah!.. Hemen yola çıkmak istedim ama oğlum Sultan Veled ve Hüsameddin, gitmemem için yalvardılar. Onlara göre, üzüntüyle bu kadar yıpranmış bir insan için bu, uzun ve tehlikeli bir yoldu. Alaeddin:</p>

  <p>- Ben de ağabeyimle birlikte gideceğim Onu geri getireceğiz; gerekirse zor kullanacağız!</p>

  <p>- Şems, tatlı sözler ikna edilmeli. Sen burada kal. Sultan Veled gidecek.</p>

  <p>Alaeddin kaşlarını çatmıştı. Kızgınlıkla aldığı nefes, burun deliklerini her defasında daha da genişletiyordu. Bir evladın, babasına bu kadar sitemkâr bakması, bir babayı nasıl üzerse, işte ben de öyle üzülmekteydim. Şimdi göz göze olsak da öfkesini sesinden fark edebiliyordum.</p>

  <p>- Niçin ağabeyim gidiyor? Niye her zaman onu kayırıyorsun?</p>

  <p>Elimi, omzuna koydum. Sinirli halinin yavaş yavaş geçmeye başladığını hissedebiliyordum. Bir babaydım ve karşımdaki genç, benim evladımdı. Gençliğinden gelen ateşi anlayabiliyordum.</p>

  <p>- O senden daha büyük ve daha bilgiii de ondan...</p>

  <p>Alaeddin sakinleşmişti. Bu kez daha yumuşak bir ses tonuyla,</p>

  <p>- Eğer haydutlarla karşılaşırsa kitaplar ne işine yarar? dedi.</p>

  <p>- O seçildi, sen değil. Ağabeyin, Şems'in huyunu suyunu içinizde en iyi bilenlerden olduğundan, getirmeye o gidecek.</p>

  <p>Sultan Veled, yanında yirmi dervişten oluşan bir kervanla birlikte, Şam'a doğru yola çıktı. Sultan Veled, Tebriz Güneşi'ni kendileriyle birlikte geri dönmeye ikna etmek için yanına armağan olarak iki kese gümüş akçe, pahalı halılar ve pirinçten süslemeler alır.</p>

  <p>Kervan yalnızca su kuyularının yanında duraklar ve üç gecenin ikisini eyerleri üzerinde uyuyarak geçirir. Güneşin yaktığı tepeler boyunca Toros Dağları'nı geçer. Geceleri kervansarayların yanından duraklamadan geçerler. Atları, kanat takmışçasına sürerler. Neredeyse rüzgârla yarışacak hızdadırlar.</p>

  <p>Nihayet Şam'a girerler. Hemen hanı bulurlar. Sultan Veled, beraberindekilere avluda beklemelerini, kendisinin yalnız başına odaya çıkmasının daha uygun olacağını tembihler. Besmele çekerek odanın kapısını vurur. Ses yoktur. İkinci kez vurur. Yine ses yoktur. Üçüncü kez vurur. Sessizce bekleyiştedir.</p>

  <p>- Kapımıza değil kalbimize vuran buyursun!</p>

  <p>Girer usulca içeriye. Şems'i, bir sedire bağdaş kurup oturmuş ve karşısındaki bir genç ile satranç oynarken bulur. Şems, Sultan Veled'i gördüğünde görmemezlikten gelerek satranç oynamasına devam eder. Bekler. Bekler. Tam bir saate yakın ayakta olduğu yerde bekler Sultan Veled. Aldığı terbiyenin gereği, destur verilmeden hareket edilmez. Babasının yetiştirdiği, erdemli delikanlıdır Sultan Veled. Şems:</p>

  <p>- Mevlâna oğlunun burada ne işi var?</p>

  <p>- Efendim, size bir emanet getirdim.</p>

  <p>- Neymiş getirdiğin emanet?</p>

  <p>- Babamdan bir mektup...</p>

  <p>Şems, Sultan Veledin kendine uzattığı mektubu alır ama okumadan masanın üzerine bırakır. Sultan Veled, mektupta yazılan mesajı tekrarlayarak,</p>

  <p>- Konya halkı, kendilerini affetmenizi diliyorlar. Tıpkı babam gibi onlar da geri dönüşünüzü bekliyorlar.</p>

  <p>Şems başını sallar ama bir şey söylemez. Kısa süren sessizliğe, yine Sultan Veled son verir.</p>

  <p>- Konya'ya dönecek misiniz?</p>

  <p>- Babanın yazdığı bereketli tek kelimeye bağlı.</p>

  <p>-Yazdığına inanıyorum.</p>

  <p>Şems zarfı açarken, Sultan Veled sedir önünde çıkarılmış bir çift pabucu eline alır ve pabucun ucunu Konya yönüne doğru çevirir. Şems gördüğü manzara karşısında gülümser:</p>

  <p>-Tam babanın oğlusun. Aferin sana, mesajını güzel iletiyorsun. Eh, bana düşen de yola düşmek ve Mevlâna'ma dönmektir.</p>

  <p>Bu, yeni bir Şems'ti. Artık hiddet ve sabırsızlıkla kıvılcımlar saçmıyordu; adeta bütün sesler, bedeni tarafından emilmiş gibi sessizliğe bürünmüştür.</p>

  <p>Sultan Veled, yolculuğunun boşa geçtiğinden ve geriye tek başına dönmek zorunda kalacağından korkarak, beraberinde getirdiği hediyeleri koymak dileği ile aşağı iner, dervişlerle getirdikleri hediyeleri Şems'in önüne serer.</p>

  <p>Şems omzunu silker:</p>

  <p>- Bu oyuncaklara ne ihtiyacım var? Bunları civardaki yoksullara dağıt da kendilerine yiyecek bir şeyler alsınlar. Yanımda Mevlâna olduktan sonra hiçbir yiyeceğe ihtiyacım olmaz.</p>

  <p>Sultan Veled, Allah'a şükrederek:</p>

  <p>- O halde hemen yola çıkmalıyız.</p>

  <p>- Manevi yolda yürümek üç şeyi gerektirir. İlki Allah'ı zikreden bir dil. İkincisi Allah'a hamd eden bir yürek. Üçüncüsü ise sabırla bekleyen bir beden.</p>

  <p>Sultan Veied, kendine sunulan bilgelik hediyesi için teşekkür eder. Babasını bu kadar mutlu edecek bir müjde olamaz. O anda kendisinden mutlu insan yoktur, başarmıştır. Dervişin birini, kendilerinden önce Konya'ya yetişmesi ve müjdeli haberi iletmesi için hemen yola salar.</p>

  <p>İki saat sonra yola çıkarlar. Şems, dostunun oğlundan o kadar memnun kalmıştır ki yol boyunca birçok sırrı onunla paylaşır. Şems ona Kuran'dan ve tasavvufun hikmetli mesajlarından bahseder. İlerledikleri derunî yolculukta önlerinde manevi manzaralar serilirken Sultan Veled'in gözlerinden yaşlar boşanır. Geceleri konaklayıp uykuya daldıklarında, Sultan Veled diğer âlemlere geçer, geri döndüğünde ise, sabah gördüğü rüyaları Şems'e anlatır. Üç hikmet umdesini unutmamaya çalışmaktadır: Allah'ın adını sessizce zikretmek, hem hayır hem şer için şükretmek ve hızını yavaşlatıp kendini Şems'e ayarlamak. Uzun yolculuk bitiyordu; Tebriz Güneşi, Konya'ya yeniden doğmak için şafağı beklemektedir.</p>

  <p style="text-align: center;"><i>Yollara sular dökün,</i></p>

  <p style="text-align: center;"><i>Bahçelere müjdeler edin,</i></p>

  <p style="text-align: center;"><i>Bahar kokuları geliyor,</i></p>

  <p style="text-align: center;"><i>O geliyor, o...</i></p>

  <p style="text-align: center;"><i>Ay parçamız, sevgilimiz, yârimiz geliyor.</i></p>

  <p style="text-align: center;"><i>Yol verin, açılın, savulun.</i></p>

  <p style="text-align: center;"><i>Beri durun, beri...</i></p>

  <p style="text-align: center;"><i>Yüzü apaydınlık, ak pak,</i></p>

  <p style="text-align: center;"><i>Bastığı yeri ardında gündüzler gibi bırakarak O geliyor, o...</i></p>

  <p style="text-align: center;"><i>Ay parçamız, sevgilimiz, yârimiz geliyor...</i></p>

  <p style="text-align: center;"><i>Gökler yeryüzünü kapladı, örttü biranda.</i></p>

  <p style="text-align: center;"><i>Bir anda dört yanı misk gibi bir koku sardı.</i></p>

  <p style="text-align: center;"><i>Bir anda bir velvele, bir kıyamet koptu cihanda.</i></p>

  <p style="text-align: center;"><i>O geliyor, o.</i></p>

  <p style="text-align: center;"><i>Ay parçamız, sevgilimiz, yârimiz geliyor.</i></p>

  <p style="text-align: center;"><i>Bir anda can geldi bağlara, bağlar ışıdı.</i></p>

  <p style="text-align: center;"><i>Bir anda açıldı baktı bağlara gözler.</i></p>

  <p style="text-align: center;"><i>Bir anda bizde ne gam kaldı, ne dert kaldı, ne keder.</i></p>

  <p style="text-align: center;"><i>O geliyor, o...</i></p>

  <p style="text-align: center;"><i>Ay parçamız, sevgilimiz, yârimiz geliyor...</i></p>

  <p style="text-align: center;"><i>Yayından fırladı ok.</i></p>

  <p style="text-align: center;"><i>Hedefe ha vardı, ha varacak.</i></p>

  <p style="text-align: center;"><i>Bahçeler selama durdu.</i></p>

  <p style="text-align: center;"><i>Selviler ayağa kalktı.</i></p>

  <p style="text-align: center;"><i>Çayır çimen yollara düştü, işte konca, ata binmiş geliyor.</i></p>

  <p style="text-align: center;"><i>Biz ne duruyoruz?..</i></p>

  <p style="text-align: center;"><i>O geliyor, o...</i></p>

  <p style="text-align: center;"><i>Ay parçamız, sevgilimiz, yârimiz geliyor...</i></p>

  <p style="text-align: center;"><i>Sen bizim yöremize gelirsen göreceksin, ey Şems,</i></p>

  <p style="text-align: center;"><i>Huyumuz sadece susmak olmuş bizim, susmak...</i></p>

  <p style="text-align: center;"><i>Senin güzel gözlerin için işte canım pusuda.</i></p>

  <p style="text-align: center;"><i>Rahatım kaçtı benim,</i></p>

  <p style="text-align: center;"><i>Geceleri uykum kalmadı gitti ama,</i></p>

  <p style="text-align: center;"><i>Bak işte o güzel günler yola çıkmış geliyor.</i></p>

  <p>Hiç bitmeyecekmiş gibi geien o uzun gece sona ermişti ve güneş gökyüzünü, yıldızlardan emanetini alıyordu. Bu gün, Şems'in yuvasına döndüğü gündü. Şems'in gelmekte olduğu haberi her yana yayılmaya başladı ve insanlar şehir surlarının üzerinde bana eşlik etmeye koştular. Güneş tepeye yükseldiğinde surların üzerinde yüzlerce insan toplanmıştı. Ulema ve tüccarlar, zanaatkârlar ve köylüler, Müslümanlar, Hristiyanlar ve Museviler, hepsi de yolcuları bekliyorlardı.</p>

  <p>Perende'mi dualarla karşılamak istiyorum. Ellerimi açmışım semaya, dudaklarımdan şebnem şebnem dualar okuyorum:</p>

  <p>"Ey Allah'ım! Şems'in ikinci gelişine hazır kıl beni, ilk kez buluşuyormuşçasına selamımıza tatlılık bahşet. Etrafında kuru gövdeler dizilmiş ilk buluşmamızı sevince dönüştür!..</p>

  <p>Ey Allah'ım! Bize ne ayrılığın acı kadehiyle sulanmış bir ömür, ne nerede olduğumuzu bilmeyen, bize uğramayan bir sevgi, ne de sevinç dışında yakılmış mumların olduğu bir gece nasip eyle!"</p>

  <p>Uzaktaki toz bulutunu ilk gören Hüsameddin oldu:</p>

  <p>-Bakın! Efendim geliyorlar! Müjdeler olsun, sağ salim döndüler işte!</p>

  <p>En öndeki atın üzerinde Şems vardı ve yanında bir genç koşuyordu. Koşan oğlumdu, Sultan Veled'imdi. Çocukken bana sarılmak için koştuğu gibi koşuyordu. Hayırlı evladım benim!..</p>

  <p>Yaklaştılar. Yaklaştılar. Daha da yaklaştılar... Kalbim yerinden fırlayacak gibi atıyordu. Titreyen ayaklarıma inat, dayanamadım koştum. Koştum. Şems'ime koşmak şanım olsun diye koştum. Atının yanında soluk soluğa durdu. Atından aşağıya inmesine yardım edilirken gözlerinde tebessümler vardı.</p>

  <p>-Özlemişim gülüşünü güneşim. Hoş geldin Perende'm!..</p>

  <p>-Hoş buldum Hamuş'umL</p>

  <p>Bir hafız yanımızda Kuran okurken iki dost birbirlerimize sarıldık. Koklaştık. Bayılacak kadar sevinçteydim. Sonra maşuğumun eline kapandım:</p>

  <p>-Bir daha bu acıyı yaşatma!</p>

  <p><br /></p>
</body>
</html>
