<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre2" id="calibre_toc_17">&nbsp;Kosova yüreğimizde bir yara!</h1>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;KOŞMA</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Yüce Balkanlar'ı duman bağlamış</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Gene mi gurbetten kara haber var?</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Seher vakti burda kimler ağlamış?</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Çemenzarüstünde taze çiğler var!..</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Ufukta iz gördüm kızıl bayraktan</span></p>

    <p class="MsoNormal"><span class="calibre3" xml:lang="X-NONE">Dumanlar ağıyor nemli topraktan</span></p>

    <p class="MsoNormal"><span class="calibre3" xml:lang="X-NONE">Tekbir sadaları gelir uzaktan</span></p>

    <p class="MsoNormal"><span class="calibre3" xml:lang="X-NONE">Hudud boylarında sanki mahşer var</span></p>

    <p class="MsoNormal"><span class="calibre3" xml:lang="X-NONE">İnliyor bir şehid ruhu derinde</span></p>

    <p class="MsoNormal"><span class="calibre3" xml:lang="X-NONE">Yara var toprağın birçok yerinde</span></p>

    <p class="MsoNormal"><span class="calibre3" xml:lang="X-NONE">Ümitsiz açılan çiçeklerinde</span></p>

    <p class="MsoNormal"><span class="calibre3" xml:lang="X-NONE">Ne reng ü bu kalmış, ne tab u fer var</span></p>

    <p class="MsoNormal"><span class="calibre3" xml:lang="X-NONE">Neş'eler bu bezmi terk edip gitmiş</span></p>

    <p class="MsoNormal"><span class="calibre3" xml:lang="X-NONE">Sel almış bu bağı tarumar etmiş</span></p>

    <p class="MsoNormal"><span class="calibre3" xml:lang="X-NONE">Kan bataklığında beslenip gitmiş</span></p>

    <p class="MsoNormal"><span class="calibre3" xml:lang="X-NONE">Soluk, penbe , dilber bir Nilüfer var</span></p>

    <p class="MsoNormal"><span class="calibre3" xml:lang="X-NONE">Rıza Tevfik</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">Osmanlı şiir akşamları</span></b></p>

    <p class="MsoNormal"><span class="calibre3" xml:lang="X-NONE">Her perşembe 18-20.00 saatleri arasında Türk klasik edebiyatından örnek şiirleri şerh ettiğimiz toplantılarımıza bütün okuyucularımız ve Divan Edebiyatı meraklıları davetlidirler.</span></p>

    <p class="MsoNormal"><span class="calibre3" xml:lang="X-NONE">Adres: Gazeteciler ve Yazarlar Vakfı, Cumhuriyet Caddesi Nr , 209; Kat, 6; Harbiye-İstanbul</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Yalanın mubah olduğu an</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Hükümdarlar zaman zaman memleketin dahili vaziyetini öğrenmek için tebdil-i kıyafetle halk içine karışırlardı. Sultan IV. Murad ile III. Mustafa'nın tebdil gezmeye düşkün olduklarını tarihler yazarlar.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Sultan Mustafa bir bahar günü derviş kıyafetiyle çarşı pazarı dolaşmış ve yorgunluk gidermek üzere kırlara doğru yürümeye başlamış. Samatya taraflarında bir tepecik üzerinde oturmuş dinlenirken musahibi Nakşi'nin taşıdığı dürbünü isteyip bir müddet çevreyi temaşa etmiş. Meğer uzaklarda bir kadınla bir erkeğin sarılıp öpüştüklerini görmesin mi!?.. Nakşi'ye seslenmiş:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;-Derhal git! Şu karşıdakiler kimlerdir, öğren gel!..</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Nakşiemri yerine getirip nefes nefese dönmüş ve</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;-Efendimiz, demiş, bunlar hayli zamandır birbirlerini görmeyen iki kardeş imişler. Oracıkta rastlayınca dayanamayıp sarmaş dolaş olmuşlar. Zat-ı şahaneye de arz-ı ihlas eylediler.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Padişah gülmüş:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;- Nakşi! Yalan söyledin amma zararı yok; bir yalanla iki kelleyi birden kurtardın.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Etek öpmek</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Evliya Çelebi'nin anlattığına göre (c. III, s. 31) Miloş isimli Sırp, Kosova sahrasında Murad Hüdavendigar'ın elini öpme bahanesiyle yakınına gelip hançeriyle onu şehit ettikten sonra Osmanlı hükümdarlarının hiçbir yabancıya el öptürmemeleri bir protokol kaidesi olmuş ve gerek elçiler, gerekse diğer yabancı devlet büyükleri padişahın ancak eteğini öpmekle yetinmişlerdir. Sembolik olarak padişahın kaftanının ucunu dudaklarına değdiren bir kişi onun elini öpmüş kabul edilir ve böylece emniyet tedbiri de alınmış olurdu.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Etek öpmek adetinin mazisi Osmanlı'dan çok eski zamanlara dayanır ve köleler ile cariyeler, efendilerinin yahut diğer asilzadelerin bedenlerine dokunamaz, ancak eteklerini (elbisenin belden aşağı kısmı) öperek tazim gösterirlermiş. Osmanlı'nın bu uygulamayı, Sırplara karşı bir protokol kaidesi olarak başlatması bize oldukça manidar göründü.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Şimdiki "etek öpmek" deyimi bu geleneğin hatırasını taşır ve mecazen tabasbus, yaltaklanma anlamında kullanılır.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Deyimlerimiz:</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Eli kulağında</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Gerçekleşmesi pek yakın olan işler hakkında "(Henüz olmadı ama) eli kulağında!" deriz. Bu deyimin kaynağı Asr -ı Saadet'e, Bilal-i Habeşi'ye kadar uzanır. İslamiyet yayılmaya başlayıp da Müslümanların sayısı artınca, onları namaz için bir araya toplamak üzere ezan okunması kararlaştırılmış ve sesi güzel olduğu için de Habeşiştanlı eski köle Hz . Bilal bu vazifeye seçilmişti. Ne var ki Medine'deki müşrikler ve diğer dinlere mensup olanlardan bazı tahammülsüz insanlar ezan okunurken sesi duyulmasın diye gürültü yapmaya, çocukları toplayıp Bilal-i Habeşi ile alay ettirmeye başlamışlardı. Bunun üzerine Hz . Bilal, ellerini kulaklarına tıkayarak ezan okumaya başladı. Bilahare müezzinler ellerini kulaklarına tıkamayı bir tür Bilal-i Habeşi sünneti gibi gördüler ve ezanı öyle okudular.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Eskiden birisi yanındakine,</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;- Ezan okundu mu? dediğinde, eğer vakit çok yakın ise,</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;- Okunmadı ama (müezzinin) eli kulağında; dermiş.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Berceste:</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;İftirakınlaefendim bende takat kalmadı</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Yah-pare oldu bu dil aşkda mahabbet kalmadı</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Şolkadar ağlatdı ben biçareyi hükm -i kaza</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Giryedenhiç hazret-i Ya'kub'a nevbet kalmadı</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Sultan</span></b> <span class="calibre3" xml:lang="X-NONE">Ahmed <b class="calibre7">(I)</b></span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Efendim! Ayrılığın yüzünden bende zerre kadar güç ve takat kalmadı. Gönül, onca aşk ateşiyle bir buz parçası kesildi de (eyvah) aşktaki sevgi eriyip gitti. Alın yazım, zavallı beni öylesine ağlattı ki; akıttığım göz yaşlarından dolayı Yusuf'u için ağlayan Hz . Yakub , gözlerinden elemini ve hasretini akıtmaya bir türlü fırsat bulamadı.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">Kadim</span></b> <b class="calibre4"><span class="calibre3" xml:lang="X-NONE">zaman</span></b> <b class="calibre4"><span class="calibre3" xml:lang="X-NONE">aşkları</span></b></p>

    <p class="MsoNormal"><span class="calibre3" xml:lang="X-NONE">Klasik zamanların aşk u alaka bahsinde bugünden farklı olarak iki husus dikkat çekicidir: İlki, gizlilik; ikincisi de edep.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;"Yalnızca bir türlü aşk vardır; ama taklitleri binlercedir." diyen bilgenin sözüne bakılırsa İlahi, tasavvufi, platonik veya beşeri olsun bütün aşkların temeli aynı nurdan beslenir. Aşıkın gözünden başka herkese gizli olan o nurun, aşka adanmış bütün gönüllerde bir saygı ve ihtiram hissi doğuracağı tabiidir.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Aşkın muhtelif boyutlarında ortak olan bu gizlilik ve edep hissi, ister istemez atalarımıza ait beşeri aşka da yansımış ve aşıka özgü bir tavır geliştirilmesine yol açmıştır. Aşkın kayda geçirilmemiş yasası demek olan bu tavır, daha ziyade aşıkı ilgilendirir. Aşık, sevdiği insanın adına halel getirmemek için sevda bahrinin merkezine kendisini koyar ve aşkın bütün acılarına talip olur. Ona göre aşk, her şeyden evvel bir sır -ki bu uğurda ser verilir- olup neticesi de elemdir. Elem çekmeyince -ki o da aşkın yegane gıdasıdır- aşk, yalnızca bir ilgi olarak kalır. Elemin ibtidası , içe yönelmek, başkalarından ayrı bir hayal dünyası kurup orada sevgiliyle birlikte olmaktır. Buna ister melal diyelim, ister melankoli, her hal ü karda aşkın yolu bir özgelikten, ayrıcalıktan ve dolayısıyla gizlilikten geçer. Aşık, sevgilinin haberi olsun yahut olmasın, kendi kozası içinde medd ü cezirler yaşadıkça, aşkı ve dolayısıyla özlemi artacak ve sevgili uğruna can-fedaya kadar gidecektir.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Şimdilerin telefonlu, randevulu ve uluorta aşklarına nazaran kadim zaman aşıklarının yegane vuslat zevkleri, sevdiklerini teşehhüd miktarı görmekten ibarettir. Bazan bir çarşı-pazarda, bazan bir sokakta, bazan bir tanıdığın evinde vs. sevdiği insanı bir kerre görebilmek ve eğer mümkün ise -bir hareket, bir bakış, bir mektup, bir çiçek, bir mendil vs. ile- halini ona anlatabilmek, onun için yaşanabilecek en büyük aşk macerasıdır. Artık saba yeli sevgilinin kokusunu getirmeye, mehtap onun nurunu taşımaya, nağmeler onun sesini taklid etmeye, çiçekler ondan renk çalmaya başlayacak ve aşık, çevresindeki her şeyde onu görmeye, hissetmeye, duymaya başlayacaktır. Gözünün önündeki her şey sevgilinin bir hayalinden, daha doğrusu sevgili bir hayalden ibarettir artık. Zaten istese de hakikatini görmesi, konuşması mümkün değildir. Çünki içinde yaşadıkları İslam toplumunun genel ahlak ölçüleri buna müsaade etmez. Aşık, sevgilisini ancak, " Küçüksu'dagördüm seni / Gözlerinden bildim seni" diyebilecek kadar tanır.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Bir aşık için, değil bir arkadaşına sevgilisinden bahsetmek, sevgili adının başka bir dudaktan duyulması bile tahammül edilmez acıları getirir. Bu da yine aynı toplumsal yapının ahlak ölçüleriyle izah edilebilir. Bu bakımdan eski aşıkların sevgililerine nezaketin son perdesinden "Sana ey canımın canı efendim / Kırıldım küstüm incindim gücendim" diye sitem etmelerini bile cür'etkarlık kabul eden o anlayış ile şimdilerin adına aşk evliliği denilip de bir yıl sonra küfürler, kavgalar, sille-tokat trajedilerle sona eren birlikteliklerini aynı aşkın görüntüleri kabul etmek çok zordur.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Eski aşkları asil yapan, sanırız biraz da aşk u alakanın gizliliği ve daima edep sınırlarında kalmasıymış. Hani senedisahih olmasa da bir hadis-i şerifte buyurulmuştur ya: "Aşık olup da aşkını gizlemekle beraber iffetini muhafaza ederek ölen, şehittir." Bu bakımdan Şark'ın klasik aşıkları, şimdilerin "Nereni nereni .." ile başlayan şarkılarla ilan-ı aşk eden gençlerine göre birer aşk şehididirler.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Türk böyle şehit olur</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Türk tarihinin en ünlü amirali Hızır Hayreddin Reis (Batılıların taktığı lakap ile Barbaros), Akdeniz hakimiyetini ele geçirir ve Afrika sahillerini boydan boya Türk idaresine hediye ederken en yakın yardımcıları bizzat kendi kardeşleri İlyas , İshak ve Oruç idiler. Bilhassa Oruç ile omuz omuza, sırt sırta verip Akdeniz memleketlerini dize getirmişlerdi. Hızır'ın Akdeniz'de yaşadığı en sevinçli gün Preveze zaferini kazandığı gün (27 Eylül 1538) ise, en üzüntülü günü de hiç şüphesiz ondan tam yirmi yıl evvel Oruç'un, İspanyollar arasında şehit olduğu gündür.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Akdeniz'deki Türk varlığının ilk yıllarında Cezayir toprakları Türkler ile İspanyolların hakimiyetlerini kanıtlama arenası olarak görülüyordu. Oruç Reis, Becaye , Tlemsen ve Cezayir gibi şehirleri almış ve kendisini Cezayir ülkesinin hakimi ilan etmişti. Bilahare Oran'ı ve Beni Raşid kalesini de alınca İspanyollar Cezayir'in tamamen elden gitmesini engellemek için büyük bir ordu hazırlayıp Cezayir'e gönderdiler. Aylarca süren savaş ve kuşatmaya Türklerle birlikte yerli halk da karşı koymaktaydı. Öyle bir nokta geldi ki yerli halk saf değiştirip Oruç'tan desteğini çekti ve bu topraklarda bir kolunu bırakmış olan Oruç Reis'i bir avuç Türk cengaveriyle yapayalnız bıraktı.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Oruç ve yiğitleri günlerce Tlemsen kalesini savundular. Bir türlü yardım gelmiyordu. Nihayet bir gece muhasara hattını yararak kaleden çıktılar. Üç konaklık mesafedeki Melih ırmağını geçebilirlerse kurtulacaklardı. İspanyol süvari ordusu peşlerindeydi. Kovalamaca gün boyu sürdü. Hava kararmak üzere iken düşman nehre yakın bir yerde Oruç ve adamlarına yetiştiyse de kısa bir çarpışmadan sonra kılıçlar kınına girdi, tüfekler sustu. Avrupa'yı titreten kahraman denizci derhal askerlerini alıp nehri geçmeyi düşündü. Dolunayın yakamozlar kırdığı sulara atların ayakları bir karınca sessizliğiyle değiyordu ki İspanyol süvarilerine ikinci bir yardım dalgası geldi ve zemini titreten nal sesleri Melih ırmağından da duyulmaya başladı. Şimdi asker sayısı bire on olmuştu. Bu sırada leventlerin ancak yarısı karşıya geçebilmişlerdi. Geride kalanlar büyük bir İspanyol hücumuna maruz kaldılar. Oruç Reis, henüz nehri geçmemiş olan leventlerini yüzüstü bırakıp gidemezdi ve yavaş yavaş eriyen askerlerine yardım için atını mahmuzladı. Onu gören herkes bin bir meşakketle geçtikleri nehri, öleceklerini bile bile yeniden gerisin geri kat etmek için dizginlere asıldılar. O sırada Oruç'un sesi, ırmağa yansıyan kılıç sesleri arasında dalga dalga yayılıyordu:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;- İşte Türk böyle şehit olur!..</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;BERCESTE</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Evc-i havada sıyt -ı çakaçak -ı tiğdan</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Avaz-ı ra'd u saika reh - gümkünanolur</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Nef'i(ö. 1635)</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;(Öyle bir savaş ki) şimşek ve yıldırım sesleri ve yalımları, bu hengamede çak çak öten kılıç şakırtılarından korkup göklerin doruklarında yollarını şaşırır, nereye kaçacaklarını bilemez olurlar.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">Portakalcının cevabı</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">XIV. yüzyıl Çin bilgelerinden Liu Ci'nin bir denemesini okurum ben zaman zaman . Şöyle:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;" Hangchou'dabir meyveci vardı; bu adam portakalları muhafaza etmesini o kadar iyi bilirdi ki portakallar sıcakta da soğukta da bozulmazlardı. Yemişler meydana çıkarıldığı zaman pırıl pırıl ; elle dokunulunca yada(1) gibi tatlı idiler; renkleri de altın rengi idi. Fakat kesildikleri vakit görülürdü ki içleri eski pamuk gibi kuru idi. Buna şaştım ve kendisine sordum:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;-Sen malını, kaplara konsun da atalara kurban olarak sunulsun diye mi; yoksa misafirlere ikram edilsin diye mi satıyorsun? Yoksa budala ve gafilleri aldatmak için mi bunları dıştan bu kadar güzel kılıyorsun? Sen gerçekten müthiş bir sahtekara benziyorsun.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Yemişçi gülümseyerek şöyle cevap verdi:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;-Yıllardan beri bu işi yaparım; bununla yaşar, vücudumu muhafaza ederim. Ben satarım, başkaları alır. Şimdiye kadar kimse bana bunlar hakkında bir şey söylememiştir; yalnız sizin hoşunuza gitmediler. Hem sonra, bugün sahtekarlık eden yalnız ben değilim, çok kişi var. Şunun üzerine hiç düşünmediniz mi: Kaplan derisinden yastıkları üzerine, sanki şehri müdafaa ediyorlarmış gibi manalı tavırlar, edalarla oturan subay diplomalı kimseler... Bunlar acaba savaş taktiğinin kurallarını kullanacak iktidarda kimseler midir? Tapınağın hamisi imiş gibi ihtişamla oturan o memur külahlı, geniş kuşaklı insanlar, iyi bir hükümet işi başaracak kudrette midirler? Şakiler ayaklanırlar; fakat bu kimseler memleketi onlara karşı savunmazlar. Halk sıkıntı içindedir; fakat bunlar yardımına koşmasını bilmezler. Maiyyetleri yolsuzluklarda bulunurlar; fakat bunlar mani olmazlar. Kanunlar kötüdür; fakat bunlar onları düzeltmekten acizdirler. Devlet hazinesinin nasıl israf edildiğine utanmadan, sıkılmadan bakakalırlar. Bunları o büyük resmi dairelerinde oturur görenler; güzel atları üstünde dolaşır, en güzel şaraplarla mest olur, en nefis yemeklerle karınlarını doldurur görenler korku ve titreme duyarlar. Bunlar da hep dıştan altın ile yada, içten çürük pamukturlar; öyle değil mi? Ama siz bunlara bakmıyor, yalnız benim portakallarımla meşgul oluyorsunuz.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Sustum, karşılık verecek durumda değildim. Çekildim ve adamın sözleri üzerine düşünceye daldım. Bu adam bu dünyanın kötülüğünden duyduğu hiddeti portakal misaliyle ifade eden bir hiciv üstadı değil de nedir? (Çin Denemeleri, trc . N. Hızır, MEB Yay. İstanbul 1992, s. 102-103)"</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Dünyada asırlar değişiyor; ama değişmeyen bir şablon her zaman mevcut. Öyle değil mi?</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;(1) Yada, tılsımlı olduğuna inanılan bir tür parlak ve kıymetli taş olup dile dokundurulduğunda ağzı tatlandırırmış. Eski Türkler bu taşın kutsallığına inandıkları için yağmur duasına çıkacaklarında beraberlerinde götürürlermiş.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Hümakuşu yükseklerde seslenir</span></b></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Hümakuşunu biz talih kuşu olarak biliriz. Gölgesi kimin başına düşerse, o kişi devlete erer, bahtı açılırmış. Yeşil kanatlı, sarı gagalı, boz saksağanı andırır bir kuş olduğuna dair rivayetler vardır. Kemikle beslenir ve başkasına zarar vermeyen hiçbir canlıyı incitmezmiş.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Eski Türklerde hümanın adı " umay"dır. Oğuz hakanının hanımının ongunu (tılsımlı rotemi , uğurlu kuşu) olarak bilinir. Kadının ve ananın değerine istinaden saltanata ait bazı eşya hakkında sıfat olarak kullanılan hümayun kelimesi de buna dayanır (tuğra- yıhümayun, mühr -i hümayun vs.). Buradaki hümayun, Avrupalıların imperial veya royal , Romalıların ogüst kelimelerinin karşılığıdır. Onlarda daha ziyade kartal ile tasvir edilmiştir. Bizdeki hüma inanışı, padişahın başı üzerinde kanatlarının devamlı gölge yapması, dolayısıyla da halkı koruyup kollayarak onların mutluluğunu sağlaması biçiminde yorumlanmıştır. Diğer bir ifade ile eğer Osmanlı devletinin bir ongunu bulunsaydı, bu mutlaka hüma olurdu. Tıpkı Selçuklu kartalı gibi.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Evliya Çelebi cin taifesinden yaratılmış olan mahlukatı sayarken Hüma'nın da adını zikredip şu bilgiyi verir:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;"Ve hüma kuşu makulesi , hala Çin vilayeti, Semenkan vilayeti ve Kafdağı'nın ötelerinde çokdur . Asla yere konmaz, hevada , bulutlar içre aşiyanları (yuvaları) vardır. Beyzasın (yumurtasını) havadan zemine bırağıp beş yüz yıllık yoldan beyzası zemine inince yavrusu zemine inmeden asumana uruc eder (yükselir). Asla vücudunu hayatta iken kimse görmemiştir. Amma laşesin bu hakir Evliya- yıpür-taksir Acem diyarında Genci Kulu hazinesinde görmüşüm. Güya ebabil kıt'asında , münakkaş (renkli), seri hareketli bir kuştur. Kanatları kırlangıç cenahları gibi sivridir. Amma kanatları ucunda birer karış kadar bükülmüş teller ucunda birer çengel-misal tırnakları vardır ve ayaklarında dahi çengelli tırnakları var ve minkarı (gagası) yırtıcı kuşburnu gibi değil, bir küçük kuşdur . Evc -i asumanda (yükseklerde) gıdası elma kabuğu dumanıdır ve suyu çiğ ve kırağıdır, derler. (Seyahatname, c. IV, v. 396 a, kısmen yalınlaştırılarak)"</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Ayine-i İskender</span></p>

    <p class="MsoNormal"><span class="calibre3" xml:lang="X-NONE">İskender Pala</span></p>

    <p class="MsoNormal"><span class="calibre3" xml:lang="X-NONE">Pazubend</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">Şair Fıtnat Hanım'ın bir beyti vardır; istiğna sahibi güzellerin kaş çatmalarından kinaye olarak şöyle der:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Çille-i sahtın çeker her dem keman ebruların</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Aferin erbab -ı aşkın kuvvet-i bazusuna</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Aşk erbabının pazı kuvvetine aşk olsun; yay kaşların zorlu kirişini hiç zorlanmadan çekiyor.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Beyitteki bazu kelimesi "kol, bilek" gibi anlamlar yanında kolun dirsek ile omuz arasında kalan kısmına denir. Mecazen güç, kuvvet yerine kullanılır. Eski metinlerde geçen "Var kuvveti bazuya çıkarmak" diye bir deyimimiz vardır; "bir işi tez vakitte başarmak için olanca gayretini sarf etme"ye denir. Bu kelimeyle ilgili olarak, şimdilerde kimsenin artık kullanmadığı ve hatta adını bile unuttuğu bir de eski pazubendimiz (pazıbent, pazvant) vardır.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Pazubend, muska yahut kimlik mahfazası şeklinde düşünülüp kolda taşınan, iki ila dört parmak eninde bir tür aksesuvardır . Meşinden, bezden, ipekliden, atlastan yapılabildiği gibi gümüş veya altından imal edilmiş olanları da bulunur. Hatta mücevher ve kıymetli taşlarla süslenmiş olan pazubendler de kullanılmıştır. Pazubendler , dirsek ve kol arasına bağlanır ve giysinin içinde görünmeyecek şekilde taşınırmış. İçlerinde vefk , hıfz ayetleri ve tılsımlardan müteşekkil muskalar bulundurulan pazubendlerin yükte hafif pahada ağır servetleri taşımak için de kullanıldığı bilinmektedir. Hali vakti iyi olanların pazubentleri içinde elmas, yakut vs. kıymetli mücevher taşıdıkları ve yolda yolakta ihtiyaç duyulursa bunları çıkarıp nakde dönüştürdükleri meşhurdur. Osmanlı'nın son asırlarındaki kervan yolculuklarında, bu usul oldukça yaygınlaşmıştır. Bilhassa derviş kılığında seyahat eden kişilerin pazubentleri mutlaka birer servet ihtiva edermiş.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>
  </div>
</body>
</html>
