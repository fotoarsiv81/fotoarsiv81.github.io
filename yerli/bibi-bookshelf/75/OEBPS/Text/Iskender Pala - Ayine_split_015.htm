<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre2" id="calibre_toc_16">Seci bir sanat idi amma!..</h1>

    <p class="MsoNormal"><span class="calibre3" xml:lang="X-NONE">Düz yazı içinde kafiye yapma sanatına 'seci' diyoruz. Cümlelerin ortalarında veya sonlarında kafiyeli sesler bulundurmak anlatıma güzellik, akıcılık ve ihtişam kazandırır. Atalarımız söze önem verdikleri ve kutsallığına inandıkları için onu süsleyerek söylemeyi benimsemişler, laf yerine kelam etmeyi tavsiye buyurmuşlardır.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Osmanlı Türkçesinde bu üslubun ilk temsilcisi Fatih'in vezirlerinden olan alim Sinan Paşa'dır (ö. 1486). Onun dini ve felsefi düşüncelerini anıtlaştırdığı Tazarruname'sinden sonra bu vadide Nergisi (ö. 1634) ve Veysi (ö. 1628) Türk edebiyatının en muhteşem örneklerini vermişlerdir. Çağdaş edebiyat tarihçilerinin, anlaşılırlık yönünden okuyucuyu zorladığı; mananın dolaylı yoldan ifadesini ön plana çıkardığı için Osmanlı edebiyatının bir kusuru gibi sunmaya çalıştıkları secili nesir, sözün kelam mertebesinde süslenmesinden ibarettir. Doğrudur, biz bugün secili metinleri anlamakta zorlanırız. Çünki muhteşem secilere kapı aralayan o ahenkli kelimeleri sözlüklerimizden sürüp çıkarmışızdır. Ancak Osmanlı asırlarında seci ayıplanmaz, bilakis itibar edilir ve söze güzellik verme bakımından revaca erermiş. İtiraf ederiz ki şöyle güzel tertiplenmiş bir seci metnini okurken mana ve mefhumu günümüz nesrindekinden daha iyi kavrıyoruz. Secili nesri tenkit edenlerin, günümüzün ipe sapa gelmez cümleler, anlam düşüklükleri ve imla hatalarıyla dolu nesirlerini neden tercih ettiklerini de anlamakta bu yüzden zorlanıyoruz.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;* * *</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Seci'inasırlar ilerledikçe seçkin muhitten halk seviyesine indiğini göstermek bakımından eski aşk mektupları çok manidar metinlerdir. Hele arzuhalcilere yazdırılamayacak kadar mahrem olanlarında seci'in ne derece sıcak bir anlam ve kalbi yakınlığı ifade ettiğini görmemek imkansızdır. İşte Sultan Abdülmecid devrine ait bir mektuptan bazı satırlar: " Şifau'l- kulub, likau'l - mahbub, gözüm yaşı ile yazıldı bu mektub .</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Meleksimacanım, lebi mercanım; ey ruy -ı mahım , gül yüzlü şahım; zülf -i kemendim, serv -i bülendim ; peri ruhsarım , şeker güftarım ; def'-i melalim; fikr ü hayalim; gül-i handanım, derde dermanım, taze fidanım, kaşı kemanım; kara gözlüm, şirin sözlüm, güler yüzlüm.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Nuşedip aşkın hun ile ciğer dolsun, aşüfte gönül derd ile beter olsun...</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Ah efendim, nazeninim! İzzetde yekta, saadette bi - hemta; mahabbette la- nazir, güzellikte bi -kusur; canımdan azizim, şekerden lezizim efendim, canımın canı, sultanım.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Hayli zamandır, görüşüp konuşmadık, hasret-i iştiyakınız hadden efzundur ; kerem edip hane-i bi -minnete teşrif buyurasız efendim, sultanım.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Hamil-i name bizim Raşid yediyle hak-i paye bir elmas yüzük, fındık altuniyle yapılmış dest- aviz-i aşıkanemiz irsal olunmuştur. Makbulünüz olmak niyazımdır.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Baki afitab -ı hüsn ü cemal günbegün ziyad olsun canım efendim, iki gözüm.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Bende-i muhlisiniz Ahmed "</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><b class="calibre4"><span class="calibre3" xml:lang="X-NONE">&nbsp;Seyyah bir aşkın</span></b> <span class="calibre3" xml:lang="X-NONE">serencamı</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Secili metinlerin eski dil zevkini göstermek bakımından halkın yazı diline de yansıdığını aşağıdaki şu satırlar gösterir sanırız:</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Bir bunca müddet, bir bunca eyyam, bir bunca seyran; gezdim cihanı, çektim felaket; bunca serencam geçti başımdan. Nagah edeydim, kah kah çıplak, kah yalın ayak, kak başı kabak; gezdim gördüm, bunca vilayet. Vardım bir şehre, çarşısı pazar; bilmeyen gezer, bilenler sezer.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Dediler, "Derviş!", "Ne semtten geliş?", "Var mıdır bir iş?"</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Dedim "Seyyahım!", "Sadık-ı rahım , kendime şahım başımda külahım." Bildirdim halim.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Dediler " Kanden</span> <span class="calibre3" xml:lang="X-NONE">gelirsin?"</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Dedim "Ben şahım başıma."</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Dediler "Gel eğlen! Şu vilayette alalım sana bir ebru hilal, lebleri zülal, bir ruhleri al; başı önünde, devlet yanında, ben gerdanında; benleri yıldız, dilber bir kız; kaşları yaydır, çehresi aydır; benleri çoktur, akranı yoktur; bir yüzü mah , bir zülf -i siyah, bedir- mahyüzlü, bir ahu gözlü, bir şirin sözlü; bakıp durmalı, cana sarmalı, hemen almalı; zülfü burmalı, saçı sırmalı, bir teni ablak, pamuktan yumşak ; bir tatlı dilli, bir ince belli, yanağı güllü, neydüği belli; bu resme meşhur, gözleri mahmur, kaşları samur, elma yanaklı, kiraz dudaklı, gümüş tırnaklı; naziktir eli, çifte gamzeli, bu resme metin.</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Ben de işittim, yandım tutuştum, ateşe düştüm; hem gerçek sandım, söze inandım. Hemen gittiler, nikah ettiler, beni yettiler, alelacele gerdeğe girdim; illa ki gördüm, bir kazma dişli, bir kazan başlı, üç otuz yaşlı, saçı dökülmüş, yüzü buruşmuş, eti karışmış...</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>

    <p class="MsoNormal"><span class="calibre3" xml:lang="X-NONE">&nbsp;Kapıyı açtım, hemandem kaçtım; kuş gibi uçtum. Durmadım orda, asla Kırım'da; giderim şarka, eskidi hırka; başta bir külah, kurtardı Allah!..</span></p>

    <p class="MsoNormal"><span class="calibre3" xml:lang="X-NONE">&nbsp;</span></p>
  </div>
</body>
</html>
