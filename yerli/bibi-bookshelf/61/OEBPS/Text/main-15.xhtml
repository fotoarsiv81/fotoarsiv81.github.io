<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre14"><a class="calibre15" id="bookmark0"></a>YUSUF</h2>

  <p class="calibre12">Sabah çayımızı birlikte içmek üzere salonda annemi beklerken içeri giren Taylan, “Öldüğünü biliyorsun değil&nbsp;mi?" diyor.</p>

  <p class="calibre12">Ağabeyimin, karşısındaki üzerinde yaratacağı etkiyi hiç düşünmeden kötü haberleri böyle çat diye söylemesinden nefret ediyorum; bu sözlerden bir an önce kurtulmak isteyen birinin sabırsızlığı var.</p>

  <p class="calibre12">“Hayır, kim?” diyorum Öylesine Yaşlı bir akraba, uzun süredir görmediğim büyük bir amca, ikinci ya da üçüncü&nbsp;dereceden unutulmuş kuzenlerden birinin adını söyleyeceğini sanıyorum. Kalabalık ailelerde Ölen bilileri hep&nbsp;olur.</p>

  <p class="calibre12">“Nasıl yani, duymadın mı; Yusuf!"</p>

  <p class="calibre12">Bu ad mideme bıçak gibi saplanıyor. Anılar beni yeniden girdap gibi içine çekiyor ve o güzel yüz uzaktan, çok uzaktan beliriveriyor. Hayır, bilmiyordum, bu mümkün değil, daha o kadar genç ki...</p>

  <p class="calibre12">“Galiba intihar etmiş. Dün. Bu sabah haber aldık. Cenazesi de bugün kalkıyor."</p>

  <p class="calibre12">İntihar.</p>

  <p class="calibre12">Burada olmak istemiyorum, bu salonda, benim bir şey söylememi bekleyen ağabeyimin yanında; babasının eşliğinde, yaklaşan adımlarım duyduğum annemin</p>

  <p class="calibre12">yanında olmak istemiyorum. Bunu uzakta, Roma'da, artık yaşadığım hayatın içinde, İstanbul'dan binlerce kilometre ötedeyken duymak isterdim. Ve Yusuf'u o zamanki haliyle, küçük bir çocuğun mavi ve berrak bakışlarıyla, Kalamış koyunda, sıcakta ve gölgede, sandalda bana sarılmış haliyle yeniden düşünebilmeyi isterdim. Onu arzulamışım: ilk kez bir başka bedeni arzuluyordum, ilk&nbsp;kez bir başka beden beni heyecanlandırıyordu.</p>

  <p class="calibre12">Karşılaştığımız o son sefer arabasına binseydim keşke. Ve keşke ona, “Gidip bir kahve içelim mi, nasılsın, bizi düşünüyor musun hiç?" deseydim.</p>

  <p class="calibre12">Bütün bu yıllar boyunca bana eşlik etmiş olduğunu; görüntüsü gibi anısının da hiçbir biçimde zedelenmediğini ona itiraf etseydim. İmparator Hadrianus'u ve gencecik yaşta intihar ederek Ölen Antonius'a duyduğu aşkı&nbsp;okuduğumda ne kadar hüzünlendiğimi söyleseydim.&nbsp;Ebedi bir aşk yaşanmıştı; Hadrianus onun yüzünü, kıvrımlarım, güzelliğini onlarca heykele yontturmuş ve&nbsp;böylece imgesinin yüzyıllarca yaşamasını, bize kadar&nbsp;ulaşmasını sağlamıştı. Duygulanmıştım Yourcenar'm o&nbsp;satırlarım okuduğumda ve onu düşünmüştüm. Çünkü&nbsp;eninde sonunda Yusuf da benim için öyleydi, anıların&nbsp;içinde el değmemiş biçimde bozulmadan kalmıştı. Sonsuza dek de öyle kalacak.&nbsp;&nbsp;&nbsp;&nbsp;<span class="calibre7">*</span></p>

  <p class="calibre12">“İyi ama neden?” diye sorup duruyorum kendime boş yere. Bir insan yaşamaktan vazgeçtiğinde bunun asla&nbsp;açıklaması yoktur. Işık yerine karanlığı seçtiğinde. Bunu&nbsp;bir çünküyle açıklamak mümkün değildir, daha doğrusu&nbsp;tek bir nedeni vardır? yaşama ağrısı. Kırılganlık.</p>

  <p class="calibre12">Kimi insanlar vardır, zayıflığı ve güzelliği tek bir özelliklerinde toplarlar. Engin bir kırılganlık. Sanki billurdan yapılmışlardır ve bu durumu idare etmek hem&nbsp;kendileri hem başkaları için çok zordur. Hayatın darbelerine, engellerine, düşüşlerine direnemezjer. Yusuf bu yüzden mi öldürdü kendini? Belki; ama sonradan yapılan açıklamalar beyhudedir. Yaşama ağrısı insanın boğazını sıkar, yavaş yavaş zehirler; uyku ilaçlan aldığında, kendini pencereden aşağı attığında, karanlığı seçtiğinde&nbsp;aslında kendini çoktan yavaş yavaş ve binlerce kez öldürmüştür. Ölüm o zaman bir kurtuluştur.</p>

  <p class="calibre12">Roma’ya dönecektim. Uçak biletimi ayırtmıştım, . randevularım vardı: yeni filmim beni bekliyordu. Ama&nbsp;yapmak istediğim tek bir şey var: kalmak. Yusuf'a elveda&nbsp;demek.</p>

  <p class="calibre12">Hayatımda o kadar az Müslüman cenazesine katıldım ki babam öldüğünde bile ne yapmam gerektiğini tam olarak bilememiş; bu nedenle ağabeyimi taklit etmek zorunda kalmıştım. Çünkü her kültürde olduğu&nbsp;üzere burada da son vedayı vurgulayan belirli davranışlar, ritüeller var. Beden, ölüyle aynı cinsiyetten olan akraba ya da arkadaşlarca yıkanır. Ben de o sabah erkenden,&nbsp;Yusuf un cansız bedeninin toprağa verilmesinden önce&nbsp;yıkandığı yere gidiyorum. Yusuf un erkek kardeşleri onun&nbsp;yıkanmasına yardım ediyorlar.</p>

  <p class="calibre12">Kıbleye çevrilmiş başı sıcak suyun yavaşça akması için havaya kaldırılıyor. Ve yıkama tek sayının katlarınca&nbsp;yineleniyor; sonunda bedeni kâfuru ile kokulandırıldıktan sonra kefene sarılıyor. Bunun da sayısı tek; üç kez sarılıyor.</p>

  <p class="calibre12">Bir kenarda durmuş seyrediyorum. Kendimi geride tutuyorum, katılmak istemiyorum, bu bana fazlasıyla&nbsp;.özel bir durum olarak görünüyor. Geride duruyor ve&nbsp;Yusuf'a bakıyorum. Huzurlu bir havası var, lacivert gözleri kapalı, uzun kirpikleri yüzünü gölgeliyor. Bembeyaz,&nbsp;ölümün solgunluğunu yansıtıyor. Gene de yüzünde, bir&nbsp;zamanlar olduğu gencin; benim tanıdığım ve sevdiğim&nbsp;Yusuf un izlerim seçiyorum.</p>

  <p class="calibre12">Oysa o şimdi bir adam. Yetişkin ve güçlü bir erkek.</p>

  <p class="calibre12">Yontulmuş gibi duran kaslı, neredeyse kusursuz bedeni artık benim bir zamanlar kucakladığım beden değil.</p>

  <p class="calibre12">Yusuf: onu son bir kez daha okşamayı isterdim ama yaklaşmıyorum. Çekingenlikten belki. Ya da üzüntüden.</p>

  <p class="calibre12">Beni kucakladığı zamanki sıkı, güçlü sarılışını hisseder gibiyim. Kalamış’taki o sıcak yazlarda, esintinin, suyun beşik misali salladığı sandalın dibine gizlenirdik. Birbirimize sarılırdık. O zamanlar hissettiğime bir ad vere-miyordum ama esriten, kendinden geçiren bir duyguydu: beden, ten, şehvet. Ne olduğunu çok sonra, Antik Yunan’da gençler arasındaki dostluğa dair bir şeyler okumaya başladığımda anladım. Erkekler arasında hayat için&nbsp;duygusal eğitim. Hiç de tuhaf bir şey yoktu; inanılmaz&nbsp;biçimde normal şeylerdi. Aynen benim ve onun için olduğu gibi.</p>

  <p class="calibre12">On iki, on üç yaşlarında, ilk kız arkadaşlara âşık olmalar, onlan Köhneye götürmeler, kumsalda çay içmeler, ilk Öpücükler... Ama bunun yanı sıra bir erkek çocuğa da âşık olma. Ve onunla birlikte koşma, güreşme, kendini mukayese etme</p>

  <p class="calibre12">Antik YunanMa o erkek çocukla birlikte savaşa da gidilirdi. Onun yanı başında ölmesine, okşanan göğse bir&nbsp;mızrağın girmesine, kumu kıpkırmızı eden kanın akmasına tanık olunurdu.</p>

  <p class="calibre12">Âşık olmak. Büyümeyi ve erkek olmayı öğrenmek. Yusuf ve benim için böyle olmuştu.</p>

  <p class="calibre12">Bir gün kumda top oynarken düştüm. Bileğim burkuldu, yüruyemiyordum. O hemen yanıma koştu ve beni neredeyse sırtında evime taşıdı. Akşam da nasıl olduğumu görmek için yeniden geldi.</p>

  <p class="calibre12">Bir ittifaktı bizimki, güçten ve hassasiyetten oluşan. Babam bunu kırdı, hem de lekeleyerek. Oysa Yusuf artık&nbsp;yok.</p>

  <p class="calibre12">Caminin avlusuna girdiğimde, içerisi çoktan insan-</p>

  <p class="calibre12">İarla dolmuştu. Eski arkadaşların hepsi buradalar ve şaşkınlıkla bana bakıyorlar. Bazılarını çok uzun yıllardan beri görmüyorum. Yusuf’un annesi de burada. Arkası&nbsp;dönük, gözlerini boşluğa dikmiş. Yaklaşıyorum, bana sarılıyor ve hıçkırarak ağlamaya başlıyor. “Şimdi nasıl gömebiliriz ki onu?” diye fısıldıyor bana. "Öyle yakışıklı ki&nbsp;oğlum. Nasıl yalnız bırakırım ben onu?”</p>

  <p class="calibre12">Doğruydu: çok güzeldi Yusuf. Onun bir talihsizliği de bu oldu.</p>

  <p class="calibre12">Sonra bana daha iyi bakıyor, kim olduğumu ancak çıkarabiliyor. Bana bakarken bir an dalıyor. "Ah sensin,&nbsp;canım yavrum..." Bir an sanki kafasından binlerce dürünce gelip geçiyor. Sonra dalgm dalgın, "Biliyor musun,&nbsp;akşam yemeğini hazırlarken bazen mutfağa girer ya da&nbsp;bazen hiçbir neden olmadan salonda ansızın senden&nbsp;bahsederdi." Bunu söylüyor ve susuyor, yüzümü okşuyor.&nbsp;"Ne yapıp edip adını anmanm bir yolunu bulurdu. Seninle ilgili bir şeyler anlatırdı bana.”</p>

  <p class="calibre12">Sessizce bakışıyoruz.</p>

  <p class="calibre12">Bütün bu yıllar boyunca Yusuf beni biç unutmamıştı.</p>

  <p class="calibre12"><span class="calibre4">Kadın</span></p>
</body>
</html>
