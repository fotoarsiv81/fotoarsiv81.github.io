<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="ud81df333-6bb7-4565-83a9-b5e58c4abdd1"><b>79. BAŞKA BİR DÜNYAYA YOLCULUK</b></p>

  <p>Uzun bir süre sonra uyandığımda, Füsun hâlâ odaya gelmemişti. Annesinin yanma döndüğünü düşünerek yataktan çıktım, pencereden dışarıya bakarak bir sigara yaktım. Daha güneş doğmamış, ortalık aydınlanmamıştı, belli belirsiz bir ışık vardı yalnızca. Açık pencereden içeri ıslak toprak kokusu geliyordu. İlerideki benzincinin neon lambaları, Büyük Semiramis Otelinin tabelasının ışığı, asfalt yolda betonun kenarlarındaki ıslak yerlerde ve ileride park edilmiş Chevroletimizin tamponunda yansıyordu.</p>

  <p>Akşam yemeği yiyip nişanlandığımız lokantanın anayola bakan küçük bir bahçesi olduğunu gördüm. Oradaki sandalyeler, yastıklar ıslanmıştı. Az ötedeki incir ağacına sarılmış çıplak bir ampulün yapraklar arasından sızan ışığında bir bankta Füsun oturuyordu. Bana hafifçe yan dönmüş, sigara içerek güneşin doğmasını bekliyordu.</p>

  <p>Hemen giyinip aşağı indim. "Günaydın güzelim," diye fısıldadım.</p>

  <p>Hiçbir şey söylemedi, düşüncelere dalmış, aşırı dertli biri gibi başını salladı yalnızca. Bankın hemen yanındaki sandalyede bir bardak rakı gördüm.</p>

  <p><sup>u</sup>Su alırken baktım, bir de açık şişe vardı!" dedi. Yüzünde bir an rahmetli Tarık Bey'in kızı olduğunu hatırlatan bir ifade belirdi.</p>

  <p>"Dünyanın en güzel sabahında içmeyeceğiz de ne yapacağız," dedim. "Yol sıcak olur, arabada bütün gün uyuruz. Şimdi yanınıza oturabilir miyim küçük hanım?"</p>

  <p>"Küçük hanım değilim artık ben."</p>

  <p>Cevap vermedim, yanma sessizce oturdum, karşımızdaki manzarayı seyrederken Saray Sineması'ndaymışız gibi elini tuttum.</p>

  <p>Uzun bir süre hiç konuşmadan dünyanın yavaş yavaş aydınlanışını seyrettik. Uzakta hâlâ mor şimşekler çakıyor; turuncu bulutlar, Balkanlar'da bir yere yağmur yağdırıyordu. Şehirlerarası bir otobüs gürültüyle geçip gitti. Kaybolana kadar kırmızı arka ışıklarına uzun bir süre baktık.</p>

  <p>Kara kulaklı bir köpek kuyruğunu dostça sallayarak benzinci yönünden ağır ağır bize doğru yaklaştı. Hiçbir özelliği, cinsi olmayan, sıradan bir sokak köpeğiydi. Önce beni, sonra Füsun'u kokladı, burnunu Füsun'un kucağına dayadı.</p>

  <p>"Seni sevdi," dedim.</p>

  <p>Ama Füsun cevap vermedi.</p>

  <p>"Dün de biz buraya girerken üç kere havladı," dedim. "Farkında mısın... Bir zamanlar sizin televizyonun üzerinde aynen böyle bir köpek biblosu vardı."</p>

  <p>"Onu da çalıp götürdüm"</p>

  <p>"Çalmak sayılmaz. Annen de, baban da, hepiniz, ilk yıldan sonra biliyordunuz."</p>

  <p>"Evet."</p>

  <p>"Ne diyorlardı?"</p>

  <p>"Hiç. Babam üzülüyordu. Annem önemsizmiş gibi davranıyordu. Ben de film yıldızı olmak istiyordum." "Olursun."</p>

  <p>"Kemal, bu son sözün yalan, sen de inanmıyorsun," dedi ciddiyetle. "Buna gerçekten kızıyorum. Çok kolay yalan söyleye-biliyorsun."</p>

  <p>"Niye?"</p>

  <p>"Artık beni hiçbir zaman film yıldızı yapmayacağım biliyorsun. Buna gerek yok artık."</p>

  <p>"Niye gerek yok? Sen gerçekten istiyorsan olur."</p>

  <p>"Ben gerçekten, yıllarca istedim Kemal. Çok iyi biliyorsun."</p>

  <p>Köpek, Füsun'a bir sevgi hamlesi yaptı.</p>

  <p>"Aynen o biblo köpek gibi. Üstelik tıpkı onun gibi hafif sarı ve kara kulaklı," dedim.</p>

  <p>"Ne yapıyordun bütün o köpekleri, tarakları, saatleri, sigaraları, her şeyi?.. "</p>

  <p>"Onlar bana iyi geliyordu," dedim biraz öfkelenerek. "Şimdi hepsi Merhamet Apartmanında bir büyük koleksiyon olarak duruyor. Senden hiç utanmam güzelim, İstanbul'a dönünce sana göstermek isterim."</p>

  <p>Bana bakarak gülümsedi. Hem şefkatle hem de bana kalırsa, hikâyemin ve takıntımın hak ettiği alaycılıkla.</p>

  <p>"Beni gene garsoniyerine mi atmak istiyorsun?" dedi sonra.</p>

  <p>"Buna gerek yok artık," dedim kızgınlıkla, onun sözünü tekrarlayarak.</p>

  <p>"Haklısın. Dün gece kandırdın beni. Evlenmeden önce en kıymetli hazinemi aldın, sahip oldun bana. Artık evlenmez senin gibiler. Öyle birisin sen."</p>

  <p>"Doğru," dedim yarı kızgınlık, yan oyunculukla. "Dokuz yıl bunu bekledim, acısını çektim. Artık niye evleneyim ki!"</p>

  <p>Ama hâlâ el eleydik. Oyunu daha fazla ciddileşmeden tatlıya bağlamak için uzandım, bulun gücümle dudaklarından öptüm. Füsun önce öpüştü, sonra dudaklarım kaçırdı.</p>

  <p>"Seni öldürmek islerdim aslında," deyip kalktı.</p>

  <p>"Çünkü seni ne kadar çok sevdiğimi biliyorsun."</p>

  <p>Bunu duyup duymadığını anlayamadım. Kızmış, küsmüş, topuklu ayakkabılarının üzerine sert sert basarak gidiyordu sarhoş güzelim.</p>

  <p>Otele girmedi. Köpek de peşindeydi. Anayola çıktılar ve Edirne yönüne doğru Füsun önde, köpek arkada yürümeye başladılar. Füsunun kadehinin dibinde kalan rakıyı içtim (Kimse bakmazken Çukurcuma'daki evde bazan bunu yapardım). Arkalarından uzun uzun baktım. Yol Edirne yönünde dümdüz, neredeyse sonsuza kadar uzadığı, gün ışıdıkça da Füsunun üzerindeki kırmızı elbise daha görünür hale geldiği için, onu gözden kaybetmeme imkân yokmuş gibi geldi bana.</p>

  <p>Ama bir süre sonra düz ovadan gelen ayak seslerini işitmez oldum. Yolda sonsuzluğa doğru, tıpkı Yeşilçam filmlerinin sonundaki gibi yürüyen Füsun'un kırmızı lekesi bir süre sonra görünmez olunca huzursuz oldum.</p>

  <p>Az sonra kırmızı lekeyi yeniden gördüm. Hâlâ yürüyordu öfkeli güzelim. İçimde olağanüstü bir şefkat uyandı. Hayatımın geri kalanını onunla dün geceki gibi sevişerek ve az önceki gibi didişerek geçirecektik. Gene de onunla daha az kavga etmeyi, onun gönlünü almayı, onu mutlu etmeyi çok istiyordum.</p>

  <p>Edirne-İstanbul yolunda trafik artıyordu. Yol kenarında tek başına yürüyen kırmızı elbiseli, güzel bacaklı güzel bir kadını rahat bırakmazlardı. Şakanın tadı kaçmadan 56 Chevroletmize bindim, peşinden yola çıktım.</p>

  <p>Bir buçuk kilometre sonra, bir çınar ağacının altında köpeği gördüm. Oturmuş Füsunu bekliyordu. İçim cız, kalbim küt küt etti. Yavaşlayarak hız kestim.</p>

  <p>Bahçeler, ayçiçek tarlaları, küçük çiftlik evleri gördüm. "Altat Domates" dedi bana koskocaman bir reklam panosu. "O" harfinin ortası nişangâh olmuş, arabalardan sıkılan tabanca kurşunlarıyla delik deşik edilmişti. Delikler de paslanmıştı.</p>

  <p>Bir dakika sonra kırmızı lekeyi ufukta görünce, mutluluktan bir kahkaha attım. Yaklaşırken hız kestim. Hâlâ kızgın ve küskün bir ifadeyle yolun sağından yürüyordu. Beni görünce durmadı. Uzanıp arabanın sağ penceresini açtım.</p>

  <p>"Hadi canım, bin de dönelim, geç kalıyoruz."</p>

  <p>Ama cevap vermedi.</p>

  <p>"Füsun, inan bugün yolumuz çok uzun."</p>

  <p>"Ben gelmiyorum, siz gidin," dedi çocuk gibi, yürüyüş hızını da hiç kesmeden.</p>

  <p>Arabayı onun yürüyüş hızıyla sürüyor, sürücü koltuğundan ona sesleniyordum.</p>

  <p>"Füsun, canım şu dünyanın, şu harikulade âlemin güzelliğine bak," dedim. "Öfkelerle, kavgalarla hayatı zehirlemenin hiçbir anlamı yok."</p>

  <p>"Sen hiç anlamıyorsun."</p>

  <p>"Neyi?"</p>

  <p>"Senin yüzünden hayatımı yasayamadan Kemal," dedi. "Gerçekten artist olmak istiyordum ben." "Özür dilerim."</p>

  <p>"Ne demek özür dilerim?" dedi aşırı bir öfkeyle.</p>

  <p>Bazan arabanın ve onun hızı birbirini tutmuyor, birbirimizi anlayamıyorduk.</p>

  <p>"Özür dilerim," diye yeniden bağırdım bu sefer, beni anlamadığını sanarak.</p>

  <p>"Feridun ile sen benim filmlerde oynamama bile bile mani oldunuz. Bunun için mi özür diliyorsun?"</p>

  <p>"Papatya gibi, Pelür'deki sarhoş kadınlar gibi olmak istiyor muydun gerçekten?"</p>

  <p>"Zaten artık hep sarhoşuz," dedi. "Üstelik ben onlar gibi olmazdım hiç. Ama siz, meşhur olur, sizi bırakır giderim diye kıskançlıkla hep evde tuttunuz beni."</p>

  <p>"Sen de yanında güçlü bir erkek olmadan o yollara tek başına çıkmaktan hep korktun, Füsun... "</p>

  <p>"Ne?" dedi. Gerçekten çok kızmıştı, hissettim bunu.</p>

  <p>"Hadi canım, atla arabaya, akşam içer, gene tartışırız," dedim. "Seni çok, çok seviyorum. Önümüzde harika bir hayat var. Atla arabaya."</p>

  <p>"Bir şartım var," dedi, ta yıllar önce çocukluk bisikletini eve geri getirmemi istediği zamanki çocuksu edayla. "Evet?"</p>

  <p>"Arabayı ben kullanacağım."</p>

  <p>"Bulgaristan'da trafikçiler bizimkilerden de rüşvetçi. Çok çevirme varmış."</p>

  <p>"Yok, yok..." dedi. "Şimdi, otele dönerken kullanmak istiyorum."</p>

  <p>Arabayı hemen stop ettirdim, kapıyı açıp çıktım. Yer değiştirirken, arabanın burnunda Füsun'u tuttum ve bütün gücümle öptüm onu. O da bütün gücüyle iki kolunu boynuma dolayarak, güzel göğüslerini göğsüme bastırarak sarıldı bana, serseme döndüm.</p>

  <p>Şoför koltuğuna geçti. Yıldız Parkı'ndaki ilk derslerimizi hatırlatır bir dikkatle motoru çalıştırdı ve güzelce el frenini indirip yola çıktı. Sol kolunun dirseğini, tıpkı Grace Kelly'nin Hırsızı <span style="font-style:italic;">Yakalamak</span> filminde yaptığı gibi, açık pencereye yaslamıştı.</p>

  <p>U dönüşü yapacak bir yer arayarak yavaş yavaş ilerledik. Çamurlu bir köy yolunun ana caddeyle kesiştiği yerde bir hamlede dönmek istedi, ama yapamadı, araba sarsılarak stop etti.</p>

  <p>"Debriyaja dikkat et!" dedim.</p>

  <p>"Küpemi bile fark etmedin," dedi.</p>

  <p>"Hangi küpeni?"</p>

  <p>Arabayı çalıştırmıştı, geri dönüyorduk. "O kadar hızlanma!" dedim. "Hangi küpe?" "Kulağımda..." diye inledi narkozdan çıkan birinin yarı baygın sesiyle.</p>

  <p>Sağ kulağında kayıp küpesinin teki vardı. Sevişirken de kulağında mıydı? Bunu niye fark etmemiştim? Araba çok hızlanmıştı.</p>

  <p>"Biraz yavaşla!" diye bağırdım, ama gaza sonuna kadar basıyordu.</p>

  <p>Çok uzakta, dost köpek sanki arabayı ve Füsun'u tanıyarak yolun ortasına çıkıyordu. Füsun'un vitesi büyüttüğünü, gaza sonuna kadar bastığını, kuçu fark etsin de kenara çekilsin istedim, ama çekilmedi.</p>

  <p>Çok hızlanmıştık, daha da hızlanıyorduk. Köpeği uyarmak için Füsun arabanın kornasını çalmaya başladı.</p>

  <p>Bir an sağa gittik, bir an sola gittik, ama köpek hâlâ uzaktaydı. Derken araba, tıpkı rüzgâr kesilince dalgalar arasında bir anda doğrulan bir yelkenli gibi hiç yalpalamadan dümdüz bir çizgi izlemeye başladı. Ama bu hafifçe yolun dışına çıkan bir çizgiydi. İlerideki otele doğru değil, az ötede yolun kenarındaki çınar ağacına doğru bütün hızımızla yaklaştığımızı, kazanın kaçınılmaz olduğunu anladım.</p>

  <p>O zaman yaşadığım mutluluğun sonuna geldiğimizi, bunun bu güzel âlemden ayrılış zamanı olduğunu ruhumda derinden hissettim. Son hızla çınar ağacına doğru gidiyorduk. Bizi o hedefe Füsun kilitlemişti. Böyle hissettim, kendime onunkinden başka bir gelecek de görmüyordum artık. Nereye gidiyorsak onunla birlikte gidiyorduk ve bu dünyadaki mutluluğu kaçırmıştık. Çok yazık olmuştu, ama bu sanki kaçınılmaz bir şeydi.</p>

  <p>Gene de bir içgüdüyle "Dikkaat," diye bağırdım, sanki olup bitene Füsun hiç dikkat etmiyormuş gibi. Aslında bir kâbustan, sıradan güzel bir hayata geçmek, uyanabilmek için bağıran biri gibi içgüdüyle bağırıyordum. Bana kalırsa Füsun biraz sarhoştu, ama benim dikkat uyarıma ihtiyacı yoktu hiç. Arabayı saatte yüz beş kilometre hızla, sanki ne yaptığını çok iyi bilerek yüz beş yıllık bir çınar ağacına teslim ediyordu. Bunun hayatımızın sonu olduğunu anladım.</p>

  <p>Babamın çeyrek yüzyıllık 56 Chevroletsi bütün hızıyla ve gücüyle yolun sol tarafındaki çınar ağacına çarptı.</p>

  <p>Çınar ağacının gerisindeki ayçiçeği tarlası ve ortasındaki ev, Keskinlerin sofrasında yıllarca kullanılan Batanay marka ayçiçek yağının üretildiği küçük fabrikacıktı. Kazadan az önce araba hızla yol alırken, bunu Füsun da ben de fark etmiştik.</p>

  <p>Bir hurda halinde aylar sonra bulduğum Chevroletnin parçalarına tek tek dokunmak ve yıllar sonra gördüğüm bazı rüyalar da, bana kazadan hemen sonra Füsun ile göz göze geldiğimizi hatırlattı.</p>

  <p>Ölmekte olduğunu anlayan Füsun, iki-üç saniye süren bu son bakışmamızda, bana asla ölmek istemediğini, hayata her saniyesine kadar bağlı olduğunu, onu kurtarmamı yalvaran gözlerle ifade ediyordu. Ben ise, kendimin de ölmekte olduğunu sandığım için, hayat dolu güzelim nişanlıma, hayatımın aşkına, birlikte başka bir dünyaya yolculuğa çıkmanın sevinciyle gülümsedim yalnızca.</p>

  <p>Bundan sonra ne olduğunu, aslında ne aylarca hastanede yatarken ne de yıllar sonra hiç hatırlamadım da, başkalarının sözlerinden, raporlarından, aylar sonra kaza yerine gidip bulduğum tanıklardan toparladım.</p>

  <p>Füsun, çarpışmadan altı-yedi saniye sonra, göğsüne giren direksiyon ile bir konserve kutusu gibi katlanan arabanın içine sıkışarak oldu. Başını ön cama bütün gücüyle vurmuştu. (Türkiye'de araçlarda kemer kullanma mecburiyetine daha on beş yıl vardı.) Burada sergilediğim kazadan sonraki rapora göre kafa kemikleri çökmüş, harikalarına hep şaştığım beyninin zan yırtılmış, ağır bir boyun travması geçirmişti. Göğüs kemiklerindeki kırıklardan ve alnındaki cam kesiklerinden başka; güzel vücudunda, hüzünlü gözlerinde, harika dudaklarında, pembe büyük dilinde, kadife yanaklarında, sağlıklı omuzlarında, boynunun, göğsünün, ensesinin, kamının ipek teninde, uzun bacaklarında, her görüşümde bir an beni gülümseten ayaklarında, uzun, incecik, bal rengi kollarında, ipek teninin üzerindeki benlerde ve kumral küçük tüylerde, kalçalarının yuvarlaklığında ve her zaman yanında olmak istediğim ruhunda hiçbir hasar yoktu.</p>
</body>
</html>
