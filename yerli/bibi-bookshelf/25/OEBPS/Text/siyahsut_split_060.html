<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_35"><br class="calibre2" />
  "Kitap doğurmak"<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Tüm dünyada edebiyatçıların en sık kullandıkları metafor nedir diye sorsalar, "Çocuk doğurmak ile kitap yazmak arasında paralellik kurmak!" olur herhalde cevap.</p>

  <p class="normal1">Yazarlar sık sık kitap yazmanın zorluklarından, bir eser ortaya çıkarmanın "sancı"larından bahsederler. Bunu bir doğum sürecine benzeterek. Hamile bir kadının bebeğini taşıması gibi haftalar, aylar boyunca eserlerini zihinlerinde taşıdıklarına inanırlar.</p>

  <p class="normal1">Ama belki de fazlasıyla eskimiş, bayatlamış bir metafordur bu. O kadar çok tekrar edilmiştir ki lime lime olmuştur artık yıkanmaktan, kullanılmaktan.</p>

  <p><br class="chapter" /></p>

  <p class="normal1">Roman yazmak sadece roman yazmaya benzer. Yaratıcı ve yıkıcı, bireysel ve asosyal. Başka hiçbir şeyle kıyaslanamaz. Üstelik:</p>

  <p class="indentmetin">1. Roman yazarken kendini Tanrı zannedersin. Karakterler yaratır, karakterler öldürür, hadiselere yön verirsin. İstediğin yöne gider kurgu -ya da öyle sanırsın. Hikâyenin üzerine yerleştirirsin yazan kalemi. "Semavi akıl"a öykünürsün.</p>

  <p class="normal1">Oysa hamileyken, değil kendini Tanrı zannetmek, tam tersine, Tanrı'nın ve kâinatın düzeni karşısında küçülürsün. Her şeyin nasıl mükemmel bir düzenek içinde işlediğini öğrendikçe nefesin kesilir; eğilirsin.</p>

  <p class="indentmetin">2. Bir roman doğana kadar uğraştırır. Çocuk ise doğduktan sonra.</p>

  <p class="indentmetin">3. Hamilelikte "beden"e odaklanır insan, bedensel ihtiyaçlara. Roman yazarken "beyin"dir önde giden ve önem verilen. İki ayrı dildir ikisinde de konuşulan.</p>

  <p class="indentmetin">4. Roman doğduktan, kitap ortaya çıktıktan sonra hep geçmişi konuşur yazar. Bu kitabı nasıl yazdığını, yazarken neler hissettiğini, hangi aşamalarda nasıl bocaladığını vb anlatır durur. Geçmiştir aslolan.</p>

  <p class="normal1">Çocuk doğduktan sonraysa, tam tersine, doğum öncesine değil sonrasına odaklanır anne. Onu nasıl büyüteceğini, dadı tutup tutmayacağını, hangi kreşlere, okullara göndereceğini vb düşünür durur. Gelecektir aslolan.</p>

  <p class="indentmetin">5. Kitap büyük ölçüde yazanın kontrolündedir. En azından öyle olduğunu zannetmekte beis yoktur. Karakterlerine hükmettiğin zannıyla yazabilirsin.</p>

  <p class="normal1">Ne var ki ana rahmine düştüğü andan itibaren bilirsin ki bebek senin kontrolünde değildir. Bağımsızdır. Üç aylıkken bile başlı başına bir varlıktır. Kendi tercihleri vardır. Ona hükmedemezsin.</p>

  <p class="indentmetin">6. Hiçbir kitap doğduktan sonra yazarının bakımına muhtaç değildir. Yazarların eserleri hakkında konuşma gereği duymaları kendi egolarıyla ilgili bir durumdur. Yoksa eserin anlatılmaya, açıklanmaya, bakılmaya ihtiyacı yoktur. Yürür gider kitap kendi yoluna. Doğar doğmaz yüzmeyi başaran su kaplumbağaları gibi pıtır pıtır denize koşar her yeni doğan kitap. Okurlarıyla buluşmak üzere.</p>

  <p class="indentmetin">7. Yazarlar yazma sürecinde tek başlarına olduklarına inanırlar. Öyledir de büyük ölçüde. Tek özneli bir eylemdir yazmak. Dünyanın en yalnız, en ıssız uğraşlarındandır romancılık. İstesen de anlatamazsın kimselere. "İçindeki dünya", dışardaki dünyadan çekip kopartır seni. Kendini sevemeyenlerin yapabileceği bir iş değildir yazarlık.</p>

  <p class="normal1">Hamileler ise dokuz aylık süreci tek başlarına omuzladıklarına inanmakla beraber yalnız değildirler genellikle. En azından iki özneli bir eylemdir bebek dünyaya getirmek. Doğan bebeğin bakımı ise çooook özneli bir süreçtir. Eşler, anneanneler, teyzeler, ablalar, bakıcılar girer devreye. Hatta zaman zaman hamile/loğusa kadın kendini seyirci gibi hisseder bu sahnede, değil ki özne.</p>

  <p class="indentmetin">8. İlk gördüğü varlığı annesi zanneden ördek yavrusu gibidir yeni basılmış bir roman. Gider, gider, onu seven bir okur bulur muhakkak. Sokulur ona. Tamamdır artık. Keyfi yerindedir. Onu "doğuran" yazarı arama sorma gereği duymaz.</p>

  <p class="indentmetin">9. Kitabı severek okuyan okur da onu alır, hayatına dahil eder. Gerçek edebiyat okuru saklar esirger sevdiği kitabı.</p>

  <p><br class="chapter" /></p>

  <p class="normal1">Romanların anneleri okurlardır, yazarlar değil.</p>

  <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

  <p class="normal1">Tüm bunlara rağmen, illa da bu eski metaforu kullanacaksak, diyebiliriz ki hiç olmazsa bir konuda benzeşir kitap yazmak ile çocuk doğurmak:</p>

  <p class="normal1">Sonrasında.</p>

  <p class="normal1">Çünkü kitap bittikten sonra beklenmedik bir boşluğa düşer yazar. Kendini içi boşalmış, gayesiz kalmış, eksilmiş hisseder. Virginia Woolf'un intihar girişimlerini kitap yazarken değil, yeni bir kitap bitirdikten sonra yapması tesadüf değildir. Hep iki eser arasında, o ara aşamada kıymak istemiştir canına.</p>

  <p><br class="chapter" /></p>

  <p class="normal1">Postnatal depresyonu vardır kitap yazmanın. Ve bir tek bu açıdan benzeşir eser doğurmak ile çocuk doğurmak.</p>
</body>
</html>
