<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">"Demek senin yüzünden ben o manifestoyu yazdım vapurda?"</p>

    <p class="normal1">Hırs Nefs Hanım volta atarak devam ediyor anlatmaya:</p>

    <p class="normal1">"Evet benim yüzümden. Sandım ki böylece kapatırım bu meseleyi. Ama senin böyle vapurlarda hamile kadınlara, sokaklarda bebek arabalarına bakıp bakıp yutkunduğunu fark edince, bu Anaç Sütlaç Hanım senelerdir durduğu kozadan çıktı. Tutturdu ben artık görünür olucam, zamanı geldi, tanıtacağım kendimi diye. Önce tatlı dille susturmayı denedik. Sonra tehdit ettik. Hiçbiri sökmedi. Baktık zıvanadan çıkıyor, dengeler değişecek, statüko altüst olacak, darbe yaptık o gece. Sonrasını biliyorsun. Biz seni buraya getirdik. Ama hanfendi de takip etmiş meğer."</p>

    <p class="normal1">"Mademki o da İçimden Sesler Korosu'nun bir üyesi, onun da en az sizin kadar söz hakkı var" diyorum.</p>

    <p class="normal1">"Üzgünüm. Buna izin veremeyiz" diyor Sinik Entel Hanım. "Biz bu darbeyi boşuna yapmadık. "</p>

    <p class="normal1">Hırs Nefs Hanım ile Sinik Entel Hanım fısır fısır bir kenara çekilip, konuşuyorlar.</p><br class="chapter" />

    <p class="normal1">Çok sürmüyor toplantıları. Az sonra kararlı adımlarla yürüyüp, benden dış kapıyı açmamı istiyorlar.</p>

    <p class="normal1">Gecenin karanlığında esen yel vuruyor yüzümüze.</p>

    <p class="normal1">"Ne oluyor? Nereye?" diyorum.</p>

    <p class="normal1">"Takip et bizi" diyor Hırs Nefs Hanım. Sonra diğerlerine sesleniyor: "Hepiniz! Marş marş!"</p><br class="chapter" />

    <p class="normal1">Gece saat üç buçuğa gelirken, Sinik Entel Hanım önde biz arkada tek sıra halinde ilerliyoruz kar altında. Dişlerimiz takırdıyor ayazdan. Kütüphane, yatakhaneler, üniversite binaları tek tek geride kalıyor. O karanlıkta kim bilir ne kadar yürüyoruz.</p>

    <p class="normal1">"Nasıl da huzurlu kâinat. Ne güzel örtüyor kar her şeyin üstünü" diye mırıldanıyor Can Derviş Hanım.</p><br class="chapter" />

    <p class="normal1">Şu tatsız gecede bile bir güzellik gördü ya Derviş, helal olsun. Üşümesin diye alıp koynuma koyuyorum onu.</p>

    <p class="normal1">Bu vaziyette gidiyoruz, ta ki kocaman bir ağacın altında durana kadar.</p>

    <p class="normal1">"Bu da ne?" diyorum.</p>

    <p class="normal1">Sinik Entel Hanım yapıştırıyor cevabı:</p>

    <p class="normal1">"Bu ağacı daha evvel görmüş, gözüme kestirmiştim. Sana gündüz vakti göstermeyi tercih ederdim ama acil bir durum var madem, şimdi getirdim. Dikkatlice bak bakalım bu ağaca. Neye benziyor?"</p><br class="chapter" />

    <p class="normal1">Heyula gibi bir ağaç bu. Ulu, gizemli ve görkemli. Kalın gövdesinden bir balon çıkmış. Yuvarlağımsı, damar damar yollarla ayrılmış koca bir kütle.</p>

    <p class="normal1">"Evet, söyle bakalım neye benziyor bu şişkinlik uzaktan bakınca?" diye üsteliyor Sinik Entel Hanım.</p>

    <p class="normal1">"Valla bilmem ki. Sanki... Beyin gibi..." diyorum hayretle.</p>

    <p class="normal1">"Bingo! Bence de öyle. Bu bir Beyin Ağacı" diyor Sinik Entel Hanım saklamaya gerek duymadığı bir kıvançla.</p>

    <p class="normal1">"İşte bu gece hepimiz Beyin Ağacı'nın altında toplanmış bulunuyoruz" diye nutuk atmaya başlıyor Hırs Nefs Hanım. Çıkmış bir dalın üzerine, tebaasına seslenen hükümdar gibi konuşma yapacak oradan.</p>

    <p class="normal1">"Eee?"</p>

    <p class="normal1">"Eesi, kararını ver artık" diyor Sinik Entel Hanım ile Hırs Nefs Hanım aynı anda. Geride duran Anaç Sütlaç Hanım'ı işaret ediyorlar kızgınlıkla."Ya o, ya biz."</p>

    <p class="normal1">"Nasıl yani?"</p>

    <p class="normal1">"Basbayağı böyle. Seç artık. Kadın-kadıncık-hanım-hanımcık mı olmak istiyorsun beyin-beyin mi? Ya o ya biz!" diye tekrar ediyorlar.</p><br class="chapter" />

    <p class="normal1">Allak bullak oluyorum. Gözlerimi bu heybetli ağaçtan alamıyorum. Gecenin karanlığında, karlar altında muhteşem görünüyor. Adeta dallarında yapraklar yerine, sırlanmış sırlar asılı duruyor.</p>

    <p class="normal1">"Ne olur dinleme onları. Darbelerden değil, çoğulculuktan yanasın sen" diye fılsıldıyor Anaç Sütlaç Hanım paçalarıma yapışarak.</p>

    <p class="normal1">"Toplumsal çoğulculuktan yanasın ama" diye atılıyor Sinik Entel Hanım. "Bu demek değildir ki rol karmaşasından yanasın. Hem eş, hem anne, hem evinin hanımı, hem sanatçı, hem akademisyen, hem bırt hem cırt... her şey olmak yaramıyor kadınlara. Buna çoğulculuk değil, <span class="ideitalik">fazlalık</span> denir olsa olsa."</p>

    <p class="normal1">Hoşuma gitmiyor bu cevap. İtiraz ediyorum:</p>

    <p class="normal1">"Neden öyle diyorsun? Hem anne hem çalışan kadın olamaz mıyım?"</p>

    <p class="normal1">"Olursun elbette" diyor Hırs Nefs Hanım burnundan soluyarak. "Ama her ikisini de vasat yapmayı peşinen kabul edersen. İddiasız yazar, iddiasız anne olabilirsin mesela. Her birinde vasat olmaya razıysan eğer, on ayrı iş bile yapabilirsin."</p>

    <p class="normal1">Sinik Entel Hanım sürdürüyor onun kaldığı yerden:</p>

    <p class="normal1">"Ama eğer vasatın ötesine ve üzerine diktiysen gözlerini, bir seçim yapmak zorundasın. En başta da Anaç Sütlaç Hanım ile bizim aramızda. Seç artık."</p><br class="chapter" />

    <p class="normal1">Kar ani bir rüzgârla hızlanıyor birden. Döne döne hortum gibi alıyor bizi ortasına, esrar küpü dökülüyor taneler. Kendimi <span class="ideitalik">Dr. Jivago</span> filminin setinde hissediyorum. Büyük duygusal değişimlere eşlik ediyor kar taneleri. O ulu ağacın altında duruyoruz hepimiz.</p>

    <p class="normal1">Anaç Sütlaç Hanım'a bakıyorum göz ucuyla, kaçamak. Burnu kıpkırmızı olmuş soğuktan. Gözlerinde iri iri yaşlar. Nasıl da kırılgan. Ne kadar az tanıyorum onu. Daha dün bir, bugün iki. Halbuki diğerleri senelerdir benimle. Ne çok badire atlattık beraber. İyi kötü tanıyorum onları. Huyunu suyunu biliyorum her birinin.</p><br class="chapter" />

    <p class="normal1">O an kararımı veriyorum.</p>

    <p class="normal1">"İlla da seçmek zorundaysam tabii ki kadın-kadıncık-hanım-hanımcık değil, beyin-beyin olmak isterim" diyorum.</p>

    <p class="normal1">"Ama bana söz vermiştin" diye haykırıyor Anaç Sütlaç Hanım.</p>

    <p class="normal1">"Üzgünüm" diyorum, gözlerine bakmaya cesaretim yok. "Ama seni seçemem."</p>

    <p class="normal1">"Heyooo" diye havaya zıplıyor Sinik Entel Hanım.</p>

    <p class="normal1">"Heyo heyo heyooo" diye yankı yapıyor Hırs Nefs Hanım daldan aşağı atlayarak. "Çak!"</p>

    <p class="normal1">Öyle afilli, öyle karmaşık bir "çak" işareti yapıyorlar ki, parmaklarını kollarını birbirlerinin içinden geçire geçire, bir an için konuyu unutup hayranlıkla izliyoruz yaptıkları şovu.</p><br class="chapter" />

    <p class="normal1">Şov bitince durgunlaşıyoruz hepimiz. Derin derin içini çekiyor Can Derviş Hanım; yüzünü ötelere çeviriyor Pratik Akıl Hanım; sessizce ağlıyor Anaç Sütlaç Hanım.</p>

    <p class="normal1">"Şimdi bu kararını söze dökeceğiz. Bağlayıcılığı olsun diye. Bir akit yapmamız lazım" diyor Hırs Nefs Hanım pijamasını çekiştirerek.</p>

    <p class="normal1">İlk defa söze karışıyor Pratik Akıl Hanım: "Ne şimdi bu?"</p>

    <p class="normal1">"Bir nevi edebiyat rahibesi yemini" diyor Hırs Nefs Hanım.</p>

    <p class="normal1">"Bizim dinimizde yoktur öyle şeyler" diye azarlıyor Can Derviş Hanım.</p>

    <p class="normal1">"O zaman 'Evde Kalmış Kız Yemini' diyelim biz de bunun adına" diye düzeltiyor Sinik Entel Hanım. "Hatırlatırım, bir zamanlar bir Ada vapurunda karaladıklarını..."</p>

    <p class="normal1">Ses çıkarmıyorum. Sadece ben değil, tüm doğa susmuş sanki. Pür dikkat bizi dinliyor. Koskoca kampüste çıt çıkmıyor.</p>

    <p class="normal1">Ve işte o delici sessizlikte, Sinik Entel Hanım ile Hırs Nefs Hanım'ın bir ağızdan söyledikleri cümleleri harfiyen tekrar etmek suretiyle, "Evde Kalmış Kız Yemini" ediyorum.</p><br class="chapter" />

    <p class="normal1">Kar soğuğuyla örülmüş bir aralık gecesi, Boston'da Mount Holyoke Kampüsü'nde, o muhteşem Beyin Ağacı'nın altında kendime ve cümle âleme şunları haykırıyorum:</p><br class="chapter" />

    <p class="normal1"><span class="ideitalik">"Az gittim uz gittim, hayatımın merkezine yazmayı koydum. En nihayetinde gele gele Beden ile Beyin arasında bir ikileme vardım dayandım. Bu bir dönüm noktası ömrü hayatımda. Ve and olsun ki ben, Beyin'i seçtim. Bundan böyle Beden değil, Beyin olmak istiyorum yalnızca. Kadınlıkta kadınsılıkta, ev hanımlığında, karılıkta, anaçlıkta doğurganlıkta yok gözüm. Ben sadece ve sadece yazar olmak ve öyle kalmak istiyorum."</span></p><br class="chapter" />

    <p class="normal1">Heyecanla başlarını sallıyor Sinik Entel Hanım ile Hırs Nefs Hanım.</p><br class="chapter" />

    <p class="normal1"><span class="ideitalik">"Kurusun Beden, canlansın Beyin. Kalemime giden mürekkep, içimde büyüyen kitaplar olsun. Ant olsun!"</span></p>

    <p class="normal1">Üç kere tekrar ediyorum bu yemini.</p>

    <p class="normal1">Bittiğinde yorgun hissediyorum kendimi.</p>

    <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

    <p class="normal1">Otuz gün geçmeden değişiklikler baş gösteriyor. Evvela saçlarım, cildim, ellerim kurumaya başlıyor. Zayıflıyorum. Önce üç, derken beş, iki ay sonra tam yedi kilo kaybediyorum. Vücudum düzleşiyor. Ardından reglim kesiliyor. Ne o ay, ne de daha sonraki aylar regl oluyorum. Önce umursamıyorum, hatta bir külfetten kurtulmuş gibi rahatlıyorum. Ama kısa sürüyor bu his. Altı ay sonra panikle kapılarını aşındırdığım Amerikalı doktorlar bana uzaydan gelen bir yaratıkmışım gibi davranıp, sorunun nereden kaynaklandığını anlayabilmek için bir sürü hormon testi yapıyorlar. Hepsi normal çıkıyor.</p>

    <p class="normal1">"Gayet sağlıklısınız. Hormon seviyenizde bir düşme yok. Vücudunuzun normal işleyişine engel olacak başka bir hastalık da yok. Tiroit ölçümlerini de yaptık, o da normal" diyor en son gittiğim jinekolog. Babacan, yumuşak bakışlı, tıknaz bir Çinli Amerikalı bu, konuşurken durmadan çenesini kaşıyor. "Bu şartlar altında söyleyebileceğim tek şey var, beyniniz bedeninize komut vermiş 'regl olma' diye, başka bir açıklama bulamıyorum."</p><br class="chapter" />

    <p class="normal1">Ağzım açık kalakalıyorum.</p>

    <p class="normal1">"Beyninizle konuşmamız lazım" diye ekliyor. "Ben sorardım ama dilini bilmiyorum. Rica etsem siz benim için konuşur musunuz kendisiyle?"</p>

    <p class="normal1">Bir kahkaha atıyor ardından. Ama ben gülemiyorum.</p>

    <p class="normal1">"Söyler misiniz, mesleğiniz nedir?" diye soruyor doktor.</p>

    <p class="normal1">"Yazarlık."</p>

    <p class="normal1">"Ah, anlıyorum" diyor. Sır verir gibi alçaltıyor sesini. "Beyninize söyleyin bedeninizi rahat bıraksın. O zaman hallolur her şey."</p>

    <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

    <p class="normal1">Bir daha doktora gitmiyorum. Yaşadığım bu tuhaf hadiseyi kimselere anlatamıyor, içime atıyorum.</p>

    <p class="normal1">Ama zaman zaman Beyin Ağacı'nı ziyarete gidiyor ve toprağın üzerinde kalan köklerini, dibine dökülen yapraklarını okşayarak tazeliyorum yeminimi.</p>

    <p class="normal1">Her sabah erkenden kütüphaneye kapanıyorum Sinik Entel Hanım'la beraber. Aramızdan su sızmıyor artık. Her şey onun ve Hırs Nefs Hanım'ın istediği gibi gelişiyor. Devamlı okuyorum. Akşama doğru bilgisayarın başına geçiyor ve gece geç saatlere kadar notlar, günlükler tutuyorum. Yazı ve kitaplar dışında hiçbir şeyin hayatıma sızmasına izin vermiyorum.</p><br class="chapter" />

    <p class="normal1">Anaç Sütlaç Hanım küsüyor. Konuşmaz oluyor benimle. Geceleri yatakta ağladığını duyuyorum bazı bazı.</p>

    <p class="normal1">Can Derviş Hanım karışmıyor hiç. Ne o taraftan yana koyuyor ağırlığını ne bu taraftan. Sessizce tanıklık ediyor olan bitene.</p><br class="chapter" />

    <p class="normal1">Ve işte aşağı yukarı aynı günlerde, gökten inmişcesine aniden gelen bir ilhamla yeni romanımı yazmaya başlıyorum.</p><br class="chapter" />

    <p class="normal1">Adı: <span class="ideitalik">ARAF.</span></p>

    <p class="normal1">Bu kitap aidiyet ve aidiyetsizlik, kökler ve köksüzlük üzerine...</p>
  </div>
</body>
</html>
