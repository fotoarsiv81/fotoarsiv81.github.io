<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_26"><br class="calibre2" />
  Dıştan normallik<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">"Gün boyu son derece normal bir insan gibi hareket etmeye bayılırım" demişti Courtney Love. "Her ne kadar o esnada zihnimden şiddet, terör, seks ve ölümle ilgili bir sürü manyak düşünce geçiyor olsa da..." Yeter ki dışardan "normal" görünelim.</p>

  <p class="normal1">Normal nedir peki?</p>

  <p class="normal1">Normal kadın kimdir?</p>

  <p><br class="chapter" /></p>

  <p class="normal1">Sıfatsız düşünemiyor, tanımlayamıyoruz. "Normal kadın"ın da birtakım sıfatları var. Kanıksadığımız sıfatlar bunlar: Anaç/ barışçıl/ şefkatli/ duygusal vb...</p>

  <p class="normal1">Alışmışız. Böyle öğrenmişiz büyüklerimizden ve böyle öğretmişiz küçüklerimize. Sorgusuz sualsiz kabullenmişiz. Kadınlara atfedilen sıfatları "normal" ve "doğal" addetmişiz. Oysa bunların ne kadarı doğuştan? Ne kadarı sonradan edinilmiş, yani toplumsal? Acaba sahiden doğuştan duygusal ya da anaç mı doğuyor kız çocukları yoksa toplum, aile ve kültür tarafından böyle mi şekillendiriliyorlar peyderpey?</p>

  <p><br class="chapter" /></p>

  <p class="normal1">Kullandığımız her sıfat aynada beliren bir yansıma aslında. Aynada sağ tarafta görünen bir şeyin sol tarafta bulunması gibi, her sıfatın tam zıt yerde duran bir karşılığı var. Belki de sıfatlar, tıpkı yeryüzündeki tüm hayvanlar, bitkiler ve insanlar gibi, Nuh tufanına yakalanmışlar bir zamanlar. Onlar da çiftler halinde binmişler Nuh'un Gemisi'ne.</p>

  <p class="normal1">Her sıfatın bir "eş"i var bugün. Bu sebepten hep ikilemler aracılığıyla düşünüyoruz.</p>

  <p><br class="chapter" /></p>

  <p class="normal1">Ne var ki bu ikilemlerden daha olumsuz olan tarafı kadınlıkla, olumlu olan tarafı da erkeklikle özdeşleştiriyoruz. Birinin varlığı ötekini açıklamak ve meşrulaştırmak için kullanılıyor. Örneğin kadınları "zayıf" kabul ettikçe erkeklerin "güçlü" olduğuna daha kolay inanıyoruz. Keza kuvveti ve kudreti erkeklere ya da erkekliğe atfettikçe, kadınların zayıf ve kırılgan olduklarını sanmak kolaylaşıyor. Her bir ikilemin yarısı öteki yarımı haklı kılmaya yarıyor. Cinsiyet rolleri büyük oranda bu tür ikilemler üzerine kuruluyor.</p>

  <p><br class="chapter" /></p>

  <p class="normal1">İşte bu malum ve meşum listeden birkaç örnek:</p>

  <table class="generictable1">
    <tr class="calibre5">
      <td class="calibre6"><span class="idebold">Erkek</span></td>

      <td class="calibre6"><span class="idebold">Dişi</span></td>
    </tr>

    <tr class="calibre5">
      <td class="calibre6">Etken</td>

      <td class="calibre6">Edilgen</td>
    </tr>

    <tr class="calibre5">
      <td class="calibre6">Kültür</td>

      <td class="calibre6">Doğa</td>
    </tr>

    <tr class="calibre5">
      <td class="calibre6">Gündüz</td>

      <td class="calibre6">Gece</td>
    </tr>

    <tr class="calibre5">
      <td class="calibre6">Akılcı</td>

      <td class="calibre6">Duygusal</td>
    </tr>

    <tr class="calibre5">
      <td class="calibre6">Rasyonel</td>

      <td class="calibre6">İrrasyonel</td>
    </tr>

    <tr class="calibre5">
      <td class="calibre6">Beyin</td>

      <td class="calibre6">Beden</td>
    </tr>

    <tr class="calibre5">
      <td class="calibre6">Dikey</td>

      <td class="calibre6">Yatay</td>
    </tr>

    <tr class="calibre5">
      <td class="calibre6">Hız</td>

      <td class="calibre6">Durgunluk/oturmuşluk</td>
    </tr>

    <tr class="calibre5">
      <td class="calibre6">Yapan</td>

      <td class="calibre6">Yapılan</td>
    </tr>

    <tr class="calibre5">
      <td class="calibre6">Özne</td>

      <td class="calibre6">Nesne</td>
    </tr>

    <tr class="calibre5">
      <td class="calibre6">Logos</td>

      <td class="calibre6">Pathos</td>
    </tr>
  </table>

  <p class="normal1">Öyleyse kadın olmak şu veya bu şekilde beraberinde edilgenliği, irrasyonelliği, duygusallığı getiriyor. Kadınlar hep bu sıfatlarla anlatılıyor, anlaşılıyor.</p>

  <p class="normal1">İşin tuhaf yanı, bir kadın aynaya baktığında, o da kendisini bu sıfatlarla algılıyor. Kendimizle kurduğumuz ilişki bile dolaylı, kendimizle sohbetlerimiz bile kültürel değerlerin gölgesinde.</p>

  <p class="normal1">Ve kadınlar birbirlerini gene bu sıfatlarla yargılıyor, damgalıyor. Kadınlar birbirlerine karşı ne kadar acımasız olabiliyor...</p>

  <p class="normal1">Cinsiyet temelli ikilemlerin bu kadar kanıksandığı ve "normalleştirildiği" bir ortamda, nasıl ayırt edeceğiz hakikaten neyin "normal" ve "doğal" olduğunu?</p>
</body>
</html>
