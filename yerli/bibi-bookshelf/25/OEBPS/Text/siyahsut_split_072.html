<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_38"><br class="calibre2" />
  Poton kimdir? Onu nasıl tanırız?<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Lord Poton her zaman böyle kül renginde, duman gibi ince ince tüten, uzun boylu bir cin şeklinde görünmez insana. Daha bilimsel tanımları da mevcut literatürde. Genel hatlarıyla, kadınların doğum sonrası yakalandıkları ruhsal sorunları üç kategoride toplayabiliriz.</p>

  <p><br class="chapter" /></p>

  <p class="normal1"><span class="ideitalik">1. Baby Blues (Poton'un yeğeni)</span></p>

  <p class="normal1">Baby Blues olarak adlandırılan ve doğum sonrası baş gösteren düşük şiddetli duygusal dengesizlik, aslında o kadar sık rastlanan bir şikâyet ki, literatürde tam olarak "sorun" sayılmıyor bile. Daha ziyade, doğumdan birkaç gün sonra başlayan bir "hasssasiyet" olarak tanımlanıyor.</p>

  <p class="normal1">Genellikle doğumu takip eden üçüncü günden sonra ortaya çıkıyor. Bir süre sonra da kendiliğinden kayboluyor. Bu zaman zarfında annenin durup durup ağlaması, son derece alıngan ya da kızgın veya huzursuz olması, korkulara evhamlara kapılması, etrafındakilerle yerli yersiz tartışması, Baby Blues'ın sık sık gözlemlenen belirtileri arasında.</p>

  <p><br class="chapter" /></p>

  <p class="normal1"><span class="ideitalik">2. Postnatal depresyon (şu bizim Poton)</span></p>

  <p class="normal1">Loğusaya dadanan cinlerin lordu. Her on yeni anneden birine musallat oluyor. Genellikle bebeğin doğumundan sonraki ilk 4-6 hafta arasında ortaya çıkıyor. Duruma göre, daha geç teşrif ettiği de oluyor. Ne zaman kaybolacağına kendisi karar veriyor. Uzun süreli bir tıbbi tedavi gerektirmemekle beraber, uğraştırıp bezdiriyor.</p>

  <p><br class="chapter" /></p>

  <p class="normal1"><span class="ideitalik">3. Postnatal Psychosis (Poton'un büyük amcası)</span></p>

  <p class="normal1">Kadınların doğum sonrası yakalandıkları depresyon türleri arasında şüphesiz en tehlikeli olan. Katmanlı, keskin bir bunalım halinde tezahür ediyor. Şiddet içerikli krizlere, intihara kadar varabiliyor. Lord Poton'un büyük amcasına yakayı kaptıran kadınlar kendilerine, çocuklarına, çevrelerine zarar verebiliyor. Her bin anneden birinde ortaya çıkıyor. Uzun süreli, ciddi bir tedavi gerektiriyor.</p>

  <p class="solbaslik"><br class="calibre2" />
  &nbsp;&nbsp;&nbsp;Lord Poton'un belirtileri</p>

  <p class="normal1">Lord Poton'un geleceğine yakın ortaya çıkan belirtileri özetlemek kolay değil, çünkü bunlar kişiden kişiye değişkenlik gösterebiliyor. Bir kadında bu şikâyetlerin hepsi ya da çoğu görülebilirken, bir başkasında çok azı saptanabiliyor. Gene de sıklıkla gözlemlenen birtakım belirtiler var. Örneğin, hiçbir şeyden doğru dürüst zevk almamak. Ne kendinle ne bebeğinle tam olarak ilgilenebilmek hayli yaygın bir şikâyet. Keza günün büyük bölümünü sıfırın altında seyreden enerji rezerviyle tamamlamak. Bilhassa sabah uyandığında, günün ilk saatlerinde enerjinin dibe vurması da sık sık dile getirilen belirtilerden. Bunun gibi:</p>

  <p><br class="chapter" /></p>

  <p class="normal1">• Sürekli keyifsizlik</p>

  <p class="normal1">• Enerji eksikliği-takatsızlık</p>

  <p class="normal1">• Devamlı ağlamaklı halde dolaşmak</p>

  <p class="normal1">• Alınganlık-aşırı hassasiyet</p>

  <p class="normal1">• Suçluluk duygusu</p>

  <p class="normal1">• Yetersizlik duygusu</p>

  <p class="normal1">• Kendini bir işe tam olarak verememek, zihin dağınıklığı</p>

  <p class="normal1">• Unutkanlık</p>

  <p class="normal1">• Sürekli geçmiş olayları düşünmek</p>

  <p class="normal1">• En ufak meseleden tartışma konusu çıkarmak</p>

  <p class="normal1">• Asabiyet</p>

  <p class="normal1">• Bebeğe ya da kendime zarar veririm korkusu-evham</p>

  <p class="normal1">• Uyku düzeninde aksaklıklar (çok fazla uyumak ya da tam tersine pek uyuyamamak)</p>

  <p class="normal1">• İştahsızlık (ya da tam tersine aşırı miktarlarda yeme eğilimi)</p>

  <p class="normal1">• Cinsel isteksizlik-cinsel soğukluk</p>

  <p class="normal1">• Asosyallik (eve kapanmak, insanlardan, hatta en yakın dostlardan kaçmak)</p>

  <p class="normal1">• Üstüne başına dikkat etmemek</p>

  <p class="normal1">• Etrafa karşı ilgisizleşmek</p>

  <p class="normal1">• Dünyada olan bitene karşı duyarsızlaşmak</p>

  <p class="solbaslik"><br class="calibre2" />
  &nbsp;&nbsp;&nbsp;Peki Poton'a ne sebep olur?</p>

  <p class="normal1">Her şey. Ve hiçbir şey. Elbette hamilelik sürecinde ya da öncesinde yaşananların etkisi büyük doğum sonrası bunalımlarda. Eğer kadın zorlu bir hamilelik süreci geçirmişse, postnatal depresyona yakalanma riski artıyor. Bununla beraber öyle dinamikler var ki bir kadını zerre kadar etkilemezken bir başkasını temelden sarsabiliyor. Biri için hiçbir şey ifade etmezken diğerinde ciddi hasar bırakabiliyor.</p>

  <p><br class="chapter" /></p>

  <p class="normal1">Postnatal depresyona sadece "mutsuz" burjuva kadınların yakalandığını sanmak büyük bir hata olur. Sınıf, statü, din ya da "kentli-köylü", "eğitimli-eğitimsiz", "Batılı-Doğulu", "yeni anne-tecrübeli anne" ayırımı yapmaksızın tüm dünyada kadınları etkiliyor. Hali vakti yerinde birinde de çıkabiliyor, maddi zorluk çekende de. Bazı kadınların ilk loğusalık deneyimleri gayet kolay geçiyor da, sonrakilerde hortlayıveriyor Poton. Ya da tam tersi. Varsa bir "esas sebep", vakaların çoğunda bunun ne olduğu tam olarak bilinmemekte. Unutmayalım ki bu rahatsızlık evlilikleri son derece iyi giden, hallerinden gayet memnun kadınların da başına gelebilir.</p>

  <p class="normal1">Dolayısıyla, herkes için geçerli olabilecek bir formül yok. Bununla birlikte pek çok tıbbi broşürde postnatal depresyonun olası sebepleri madde madde şöyle sıralanmış.</p>

  <p><br class="chapter" /></p>

  <p class="normal1">• Geçmişte yaşanan ruhsal bunalımlar ya da kişinin mizaç itibarıyla bunalıma ya da anksiyeteye yatkın olması</p>

  <p class="normal1">• Hamilelik boyunca yaşanan ruhsal sorunlar</p>

  <p class="normal1">• Hamilelik boyunca yaşanan fiziksel sorunlar</p>

  <p class="normal1">• Evlilikte yaşanan sorunlar</p>

  <p class="normal1">• Sosyal çevreyle yaşanan sorunlar</p>

  <p class="normal1">• Yakın akrabalarla uyumsuzluk (bebeğe nasıl bakılacağı konusunda kaynana ya da anneyle çatışmalar)</p>

  <p class="normal1">• Birdenbire çevre değiştirmek</p>

  <p class="normal1">• Aniden iş ortamından çekilmek</p>

  <p class="normal1">• Maddi sorunlar</p>

  <p class="normal1">• Sağlık sorunları</p>

  <p><br class="chapter" /></p>

  <p class="normal1">Elimde broşürler tüm bu sebeplerin üzerinden geçerek kendi durumumu tahlil etmeye çalışıyorum. Uzun uzun düşündükten sonra sadece ilk maddeye bir çentik atıyorum. İlk maddeden sınıfta kalmış olabilirim. Ama bunun ötesinde tek bir somut sebep dahi bulamıyorum Lord Poton'un benim karşıma dikilmesi için.</p>
</body>
</html>
