<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">"Allahım..." diyorum ve öyle kalakalıyorum.</p>

    <p class="normal1">Ne bir şey istemeye yüzüm var, ne konuşmaya, anlatmaya, dertleşmeye. Diziliyor laflar boğazıma. Yutkunamıyorum.</p>

    <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

    <p class="normal1">Ben küçük bir kızken, belki beş belki altı yaşında, İzmir'de babaannemin yanında kalmıştım bir ara. Anneannemden farklı olarak o bana, Allah'ın kapanmayan bir yüce Semavi Göz olduğunu ve ne yaparsam yapayım beni mutlaka göreceğini, ne dersem diyeyim laflarımı muhakkak işiteceğini, işlediğim her günahı bir bir kaydedeceğini anlatmıştı.</p><br class="chapter" />

    <p class="normal1"><span class="ideitalik">"Sakın aklından çıkarma. Bil ki Allah kaşlarını çatmış izliyor seni yukarıdan..."</span></p><br class="chapter" />

    <p class="normal1">Allah'ın kaşlarını çatarak kullarına bakması fikri öyle büyük bir isyan başlatmıştı ki içimde, seneler seneler sonra böylesine inanmaktansa hiç inanmamayı yeğleyecektim. Toptan bırakacaktım dini sorgulamayı. Ta ki Can Derviş Hanım hayatıma gelene, gelip de beni mest edene kadar. Gelip de Yaradan'ın "korku" değil, safi ve sınırsız "aşk" olduğunu bana ve yüreğime anlatana kadar...</p><br class="chapter" />

    <p class="normal1">Şimdi Can Derviş Hanım'la bunca yol kat ettikten, dereler tepeler seneler aştıktan sonra, diyemiyorum ki ona, "Ah Dervişçim, ben gene küçük bir kız oldum. Büzüldüm kaldım. Acaba Allah bana kaşlarını çatarak mı bakıyor diye kaygılanmaktan, evhamlanmaktan başımı kaldırıp da bakamıyorum semaya..."</p>

    <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

    <p class="normal1">Altı parmak kadın var İçimden Sesler Korosu'nda. Benim bildiğim altı tane.</p>

    <p class="normal1">Altısı da artık ha bire konuşuyor. Bozuk plak gibi, bitmiyor istekleri. Dinliyorum dinlemesine de onları, her birinden bir şeyler saklıyorum aslında. Böylelikle onları kandırabileceğimi, idare edebileceğimi sanıyorum.</p><br class="chapter" />

    <p class="normal1">Meğer insanın kendi kendini kandırmasıyla derinleşirmiş her depresyon.</p>

    <p class="normal1">Henüz bunu bilmiyorum.</p>

    <p class="normal1">Tek bildiğim, darbe dönemi bitti, monarşi dönemi bitti. Anarşi dönemi başladı içimde.</p>
  </div>
</body>
</html>
