<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Bir tek Anaç Sütlaç Hanım değil ki. Doktor bekleme odalarında diğer hamile kadınların konuşmalarına kulak kabartıyorum. Onlarda da bir zekâ fetişizmidir gidiyor.</p>

    <p class="normal1">"Anaç Sütlaç Hanımcım, anlayamadığım bir nokta var" diyorum. "Bir an için varsayalım ki tüm bunlar doğru. Velev ki zekâyı tasarlamak mümkün ve diyelim ki böyle tasarım harikası "süper zeki" bir çocuk imal etmeyi başardı Türk anneleri... Peki ya sonra? Çocuk doğdu, az buçuk ayaklanıp dillenince birtakım yetenekleri olduğu ortaya çıktı. Mesela müziğe, resme, heykele, sanata ya da matematiğe. İleride hayli iddialı bir modacı, tasarımcı ya da dünyaca ünlü bir şef olması işten bile değil. Okumayı da seviyor, hem de nasıl, elinin altında daima yeni bir kitap, daha bu yaşta dünya klasiklerini devirmeye başladı bile, bayılıyor roman okumaya."</p>

    <p class="normal1">"Ee ne olmuş?" diyor kayıtsızca.</p>

    <p class="normal1">"Şu olmuş: Diyelim ki böyle süper yetenekli bir çocuk çıktı o havyar bebeğinden, peki ailesinin tavrı ne olur düşündün mü?"</p>

    <p class="normal1">Cevap vermiyor.</p>

    <p class="normal1">"Yaratıcılığını boğmak, farklılıklarını törpülemek olmaz mı? Sıradışı merakları ve meziyetleri olan nice çocuğun hevesleri evvela aileleri tarafından kırılır."</p>

    <p class="normal1">Somurtarak dinliyor Anaç Sütlaç Hanım.</p>

    <p class="normal1">"Hamileyken evlatlarının zekâsı yüksek olsun diye hesaplar yapan annelerin çocukları doğduktan sonra onların yaratıcılığını kendi elleriyle boğması nasıl açıklanabilir? Zeki bebek isteyip de yaratıcı çocuğa tahammül edememek nasıl bir ironi?"</p>

    <p class="normal1">Anaç Sütlaç Hanım hiddetle asasını yere vuruyor.</p>

    <p class="normal1">"Yeter, anladım ben senin derdini" diyor. "Sen bugünlerde Sinik Entel Hanım'la görüştün değil mi? Aynen onun gibi konuşuyorsun. Şatoya gittin gene gizli gizli!"</p>

    <p class="normal1">Kıpkırmızı oluyorum.</p>

    <p class="normal1">"Haberin olsun. Hamile kadınların üç büyük düşmanı vardır: Şüphe, şüphe, şüphe. Şüphecilikten en ufak bir yarar gelmez, bilesin" diyor kaşlarını çatarak. Ve ekliyor:</p>

    <p class="normal1">"Senden evvel bu yollardan geçen kadınlar ne yaptıysa sen de aynısını yapacaksın. Sorgulamadan, sormadan. Direnmeden, söylenmeden. Annelik biraz da taklide dayalıdır. Senden önceki anneleri ne kadar iyi taklit edersen, o kadar iyi bir anne olursun. Sonra gün gelir sen de taklit edilirsin. Bu işler böyle!"</p><br class="chapter" />

    <p class="normal1"><span class="ideitalik">36. hafta</span></p>

    <p class="normal1">Şatoya gitmeye devam ediyorum. Kaçamak ziyaretler yapıyorum Sinik Entel Hanım'a. Müzik dinleyip, kitaplardan söz ediyoruz eski günlerdeki gibi. Gene her şeyi eleştiriyor, aklımıza gelen herkesi çekiştiriyoruz. En çok da Anaç Sütlaç Hanım'ı. Omuzuna bir perde atıp, eline de fasulye sırığından asa alarak, onun öyle bir taklidini yapıyor ki Sinik Entel Hanım, yerlere yatıyorum gülmekten.</p><br class="chapter" />

    <p class="normal1">Bir gün gene böyle otururken, Sinik Entel Hanım diyor ki:</p>

    <p class="normal1">"Hiç düşündün mü bazı anneler niçin çocuklarıyla konuşurken, özne olarak birinci çoğul şahıs kullanırlar devamlı? "Acıktın mı?" demezler mesela, "Acıktık mı?" derler. "Pislendik mi? Yaramazlık mı yaptık? Susadık mı?..." Çocuk düşer, dizi kanar. Annesi başlar: "Ay canım, düştük mü, yok bi şey, acımadı acımadı..." Nereden biliyorsun acıyıp acımadığını? Sen değilsin ki düşen, çocuk."</p>

    <p class="normal1">"Çok haklısın" diyorum.</p>

    <p class="normal1">"Onun senden ayrı bir bedeni, ayrı apayrı bir kişiliği ve varlığı var. Sahi niçin 'ben artı sen = biz' olarak konuşur kadınlar çocuklarıyla? Çocukların annelerinden bağımsız bir öznelik halleri olamazmış gibi."</p>

    <p class="normal1">"Kesinlikle haklısın" diyorum.</p>

    <p class="normal1">"Sen sen ol" diye işaretparmağını sallıyor Sinik Entel Hanım. "Bebek doğunca Anaç Sütlaç Hanım'ın sana aynı şeyleri yaptırmasına izin verme. Hani şu oyuncak kurbağa gibi sesler çıkararak bebekleriyle konuşan, ellerinden gelse çocuk altı yaşına gelene kadar emzirmeye devam edecek olan histerik tipler var ya. Annelikle bozmuşlar kafayı. Hayatlarında başka bir meşgale kalmamış. Sakın ola onlardan biri olup çıkma!"</p>

    <p class="normal1">"Olmam" diye atılıyorum. "Olur muyum hiç?"</p>

    <p class="normal1">"Aman dikkat! Çocuklarına nefes alanı bırakmayan sevgi faşisti annelerden olma."</p>

    <p class="normal1">"Amma yaptın Sinik Entel Hanımcım" diyorum. "Ben kim faşizanlık kim? Öyle elde kaşık çocuğun ağzına zorla bir şeyler tıkmaya çalışan fanatik annelerden olur muyum hiç? Yerse yer. Yemezse yemez. Keyfi bilir. Ta baştan itibaren ona özgür ve özerk bir alan açacağım. Göreceksin demokrasi nasıl olurmuş anne çocuk ilişkisinde."</p>

    <p class="normal1">"Aferin" diyor Sinik Entel Hanım. Gayet memnun. "İşte böyle."</p><br class="chapter" />

    <p class="normal1"><span class="ideitalik">38. hafta</span></p>

    <p class="normal1">Bu hafta anladım ve kabullendim ki hamile bir kadının bedeni kendine değil, topluma aittir. Daha doğrusu toplumdaki tüm kadınlara. Ne zaman sokağa çıksam tanımadığım kadınlar gelip karnıma dokunuyor. Ben istediğim kadar geri çekeyim kendimi, onlar elleriyle pat pat yokluyorlar.</p><br class="chapter" />

    <p class="normal1">Geçenlerde manavdan alışveriş yaparken hayatımda ilk defa gördüğüm yaşlı bir teyze yanıma gelip, aldıklarımı kolaçan etti.</p>

    <p class="normal1">"Patlıcan alma evladım, içinde nikotin var" dedi.</p>

    <p class="normal1">İşin ilginç yanı manavın çırağı da ne almam gerektiği konusunda nihai otorite kabul etmiş olmalı ki yaşlı kadını, bana danışmadan sormadan hop diye geri koydu aldığım patlıcanları. Yerine brokoli ekledik, yaşlı teyzenin onayıyla.</p>

    <p class="normal1">Havuza girsem işi gücü bırakıp karnımla konuşuyor kadınlar. Sonra da başlıyorlar bana tembih üstüne tembih yağdırmaya: "Aman evladım dikkat et. Sıcakta fazla durma" diyor biri. Şemsiyesini verip gölgede durmamı garantiliyor bir başkası. "Yüzerken karınüstü yüzmeyin" diye uyarıyor gençten bir kadın. "Klor yutma sakın" diyen dahi oldu.</p><br class="chapter" />

    <p class="normal1">Sokakta, dolmuşta, vapurda, kafelerde, sürekli yanıma gelip sorular soruyor, yorum yapıyor kadınlar. Kendi deneyimlerini paylaşıyor, kulaktan dolma bilgiler aktarıyorlar. Birisi kazara bir şey yiyor olsa yanımda, hop bana ikram ediyor yarısını. Ben ne kadar "istemem, teşekkür ederim" diye tekrarlasam da nafile, ısrar ediyorlar. Böylece başkalarının sandviçlerinin, yaş pastalarının, kokoreçlerinin yarısını yiyerek dolaşıyorum gün boyu. Bu kadınlarla daha evvel hiç karşılaşmamış ve bundan sonra da karşılaşmayacak olmamızın hiçbir önemi yok. Hamileliğin olduğu yerde resmiyet olmuyor. Ne resmiyet ne mahremiyet.</p><br class="chapter" />

    <p class="normal1"><span class="ideitalik">39,5. hafta</span></p>

    <p class="normal1">Bir rahatlık, bir ferahlık geldi üstüme. Dünya güzel, hayat nasıl da cennetmekân oldu birdenbire. Sürekli tebessüm ediyorum. O kadar pozitif bir kimya salgılıyor ki bedenim bütün hafta boyunca, istesem de kızamıyorum kimseye.</p><br class="chapter" />

    <p class="normal1">Sokağın başındaki elektrik telinin altından geçerken bi de bakıyorum ki Converse ayakkabılar yok artık. Birileri indirmiş olmalı. İyi ama nasıl? Ta oraya kadar nasıl çıkıp aldılar ayakkabıları? "Muhakkak muhtar bey ilgilenmiştir" diyorum kendi kendime. Bir buket papatya satın alıp, teşekkür etmeye gidiyorum.</p><br class="chapter" />

    <p class="normal1">Beni görür görmez ayağa fırlıyor adamcağız. Yüzünden belli belirsiz bir endişe dalgası geçiyor, "Gene ne istiyor acaba bu deli?" diye.</p>

    <p class="normal1">"Muhtar Bey, bizde hep şikâyet için gidilir resmi makamlara. Âdettir. Sadece negatif konular için aşındırırız resmi dairelerin kapılarını. Oysa ben bugün size teşekkür etmeye geldim" diyorum kıvançla. "Her zaman mahallelinin dertleriyle ilgileniyorsunuz. Sağ olun. Ayakkabıları da indirmişsiniz elektrik telinden, şu çiçekleri kabul edin lütfen."</p>

    <p class="normal1">Papatyaları masanın üzerine koyup, altın madalya almış bir atleti basın önünde tebrik eden bürokrat pişkinliğiyle yapışıyorum adamcağızın eline. Hararetle sıkıyorum. Sonra da geldiğim gibi paldır küldür çıkıyorum huzurundan. Tek kelime etmeden bakıyor ardımdan.</p><br class="chapter" />

    <p class="normal1">Ben sormadım. O da söylemedi. Haliyle hâlâ bilmiyorum mahalle muhtarımız mıydı hakikaten o solgun ayakkabıları elektrik telinden kurtaran, yoksa rüzgâr mı?</p>

    <p class="normal1">Tek bildiğim bu bir hafta boyunca sürekli gülücükler ve övgüler saçıyorum etrafıma.</p>

    <p class="normal1">"Mutluluk hormonu salgılıyorsun" diyor Anaç Sütlaç Hanım. "Doğum yaklaşınca böyle bir ara safha olur. Olağandır."</p><br class="chapter" />

    <p class="normal1"><span class="ideitalik">41. hafta</span></p>

    <p class="normal1">Panik! Paniiiiiiiiiiiiiik! Doğum haftası geldi çattı.</p>

    <p class="normal1">Anaç Sütlaç Hanım beni sakinleştirmek için elinden geleni yapıyor ama nafile. Şimdi bana iyi gelecek tek bir parmak kadın var. Muhakkak onunla konuşmam lazım.</p><br class="chapter" />

    <p class="normal1">Karnım burnumda bir koşu varıyorum Doğu Kapısı'na. Beni bekliyor Bab-ı Şark.</p>

    <p class="normal1">Doğu Kapısı'nın ardında bağdaş kurmuş, boyun kırmış, bir asma yaprağının içinde oturuyor Can Derviş Hanım. Sermiş postunu yüreğime. Turkuvaz renkli bir uzun elbise ve hırka giymiş bugün. Ayağında mavi mest, boynunda HU, dilinde kelam, elinde kehribar tespihi, çekiyor tane tane.</p>

    <p class="normal1">"Can Derviş Hanım, doğum anı yaklaştı. Ama ben hazır değilim. Yapamıycam bu işi. Başaramıycam."</p>

    <p class="normal1">"Evvela sükûnet, sonra metanet, biraz da dirayet salık veririm her zamanki gibi" diyor. "Niçin ha bire yapmaktan ya da başarmaktan bahsediyorsun? Unutma, bir şey <span class="ideitalik">yapmaya</span> çalıştıkça, yapamama korkuna yenik düşersin."</p>

    <p class="normal1">"Peki ne yapayım"</p>

    <p class="normal1">"Bak gene ne <span class="ideitalik">yapayım</span> diyorsun" diyor. "Hiçbir şey yapmamayı deneyemez misin? Bir kez olsun kendini akışa bıraksan. Bedenin biliyor ne yapması gerektiğini, bebek de biliyor, kâinat da. Sen sadece teslim ol."</p>

    <p class="normal1">"Teslim ol" diyince filmlerde ellerini havaya kaldırıp bankadan çıkan maskeli soyguncular geliyor aklıma. Kime teslim olacakmışım? Hem niye?</p>

    <p class="normal1">"Teslim olmaktan kastım inançlı olmak ve kendini akışa bırakmaktır" diye açıklama yapıyor Can Derviş Hanım.</p>

    <p class="normal1">"Nasıl akışa bırakırım? Şimdi olmaz. Önce hastaneyi ayarlamam gerekiyor. Bakalım iyi bir oda verecekler mi? Şöyle ferah, manzaralı olsun. Bir sürü ön hazırlık yapmam lazım. Epidural mı olacak anestezi mi? Karar veremiyorum. Pratik Akıl Hanım'ı aramalıyım hemen. İçinizde bir tek o kotarır bu tür işleri."</p>

    <p class="normal1">Lafımı kesiyor Can Derviş Hanım.</p>

    <p class="normal1">"Yanılıyorsun. İhtiyacın olan tek bir ön hazırlık var. O da teslimiyet" diyor.</p><br class="chapter" />

    <p class="normal1">Teslimiyet mi?!</p>

    <p class="normal1">Teslimiyet beni aşıyor. Kafamı karıştırıyor. Nasıl teslim olurum? Tüm kalbimle ve varlığımla sessizliğe teslim olmak istesem bile nasıl susturabilirim ki içimdeki uğultuyu?</p><br class="chapter" />

    <p class="normal1">"Şey... Teslim olurum tamam ama önce bir emin olsam doğum öncesi her türlü hazırlık layıkıyla yapıldı mı diye?" diyorum çekinerek. "Hastaneyi arayıp doktorumla konuştuktan sonra teslim olsam olmaz mı?"</p>

    <p class="normal1">"Ah canım, tersten bakıyorsun hadiseye. Önce emin olup, sonra teslim olmaz insan. Evvela teslim olur, ancak öyle emin olur, anlıyor musun? Hak'tan gelen her şeyin bir sebebi olduğuna ve hiçbir şeyin tesadüfi olmadığına inanırsın, o inançla kendini ilahi akışa bırakırsın. Elbette ben sana hiç hazırlık yapma demiyorum. Ama kâfi derece yaptın yapacağını. Bundan sonrasında oturup hastane odası deniz manzaralı mı olsun, epidural mı yapılsın, doğum fotoğrafçısı mı tutulsun gibi son derece dünyevi ayrıntılara kafa yoracağına, duanı et ve kendini Rabb'e bırak. Gerisi laf-ı güzaf."</p><br class="chapter" />

    <p class="normal1">Susuyorum. Anlaşılan sessizliğimi yeni bir soru addediyor Can Derviş Hanım. Cevaplamaya devam ediyor:</p>

    <p class="normal1">"Biliyor musun mutasavvıflara göre bu koskoca dünya da bir ana rahmidir aslında."</p>

    <p class="normal1">"Dünya bize hamile mi yani?" diye soruyorum.</p>

    <p class="normal1">"Öyle ya. Bizler de ana karnında bebekleriz. Vakti gelince bu rahmi terk etmemiz lazım. İlelebet burada kalamayız. Ama biz buradan çıkmak istemiyoruz. Zannediyoruz ki dünyayı terk edersek öleceğiz. Ölünce de yok olacağız. Oysa ölüm dediğin başlı başına bir doğumdur aslında. Ölünce bu rahimden çıkacağız. Doğacağız sonsuzlukta. Bunu bir idrak edebilsek korkmazdık ölümden. İdrak edemediğimiz için korkuyoruz. Doğar doğmaz ağlayan bebekler gibi biz de bu dünyadan ayrılmayalım diye ağlıyoruz."</p>

    <p class="normal1">"Peki ne yapmalıyım?... Ay pardon, yani ne <span class="ideitalik">yapmamalıyım</span>?" diyorum.</p>

    <p class="normal1">"Ölmeden önce ölmek lazım" diye cevaplıyor.</p>

    <p class="normal1">"Ben doğum öncesi nasihat istiyorum senden, sen tutmuş bana, git ölmeden önce öl, diyorsun."</p>

    <p class="normal1">"Az bile diyorum. Unutma ki her şeyin başı muhabbet, sonu muhabbet. Mahluk sevilmeden halık sevilmez, bunu da unutma. İnsan elbette sevecek ailesini, çevresini, dostlarını ve cümle varlıkları. Anneler evlatlarını sahiplenirler hemen. Sevgililer birbirlerini, koca karısını, hatta hoca talebesini sahiplenir. Halbuki bize ait değil ki onlar. Biz kendimiz bile bize ait değiliz. Ölmeden önce ölenler var ya, işte onlar küçük harfle aşktan büyük harfle AŞK'a geçerler."</p><br class="chapter" />

    <p class="normal1">Söylediklerini yüzde yüz anladığımdan emin değilim. Ama evrenin hem büyük harfle AŞK hem de koca bir rahim olduğunu, biz insanların da onun içinde bekleyen bebeklere benzediğimizi öğrenmek bir yandan ürkütüyor, bir yandan da tuhaf bir biçimde rahatlatıyor beni. Dindiriyor paniğimi.</p>

    <p class="normal1">"Can Derviş Hanımcım" diyorum. "Ne çok özlemişim seni."</p>

    <p class="normal1">"Ben de seni özledim" diyor. "Hadi git ve teslim ol. Gerisi kendiliğinden gelir."</p>

    <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

    <p class="normal1">Aynı gecenin sabahında hastaneye yatıyorum. Anaç Sütlaç Hanım'ın tüm itirazlarına ve prenatal yoga nefes alıştırmalarına rağmen, doğum sezaryenle oluyor.</p>

    <p class="solbaslik"><br class="calibre2" />
    &nbsp;&nbsp;&nbsp;Mademki...</p>

    <p class="normal1">İnsan denilen mahlukun 9 ay 10 günde gelişimine<br class="chapter" />
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;tanıklık ettikten sonra,<br class="chapter" />
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zamanın izafiliğine daha bir inanır oldum.</p><br class="chapter" />

    <p class="normal1">Doğrudur, altı günde yaratılmıştır dünya.</p>

    <p class="normal1">Doğrudur, 980 sene yaşamıştır Nuh Peygamber.</p>

    <p class="normal1">Doğrudur, 300 sene uyumuştur Yedi Uyuyanlar o ışıksız mağarada.</p><br class="chapter" />

    <p class="normal1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ya da 300 artı 9 sene...</p><br class="chapter" />

    <p class="normal1">Nedir ki zaman?</p>

    <p class="normal1">Her canlı bir mucize, hayatta her şey olasıdır.</p>

    <p class="normal1">Mademki yaratılmıştır insan 9 ay 10 günde...</p>
  </div>
</body>
</html>
