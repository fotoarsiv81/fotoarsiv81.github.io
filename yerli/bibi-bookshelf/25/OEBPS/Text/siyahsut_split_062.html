<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_36"><br class="calibre2" />
  Kıyısız deniz<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="sagitalik">Postpartum depresyon günleri...</p>

  <p class="normal1">Hamilelik bir nehirdi.</p>

  <p class="normal1">Hamilelik öyle coşkulu bir nehirdi ki akıntıya karşı yüzmeye çalıştıkça su yutuyor, batıyordun. Akışına bırakmak zorundaydın kendini. İçinde kabaran suya, takvim yapraklarının döngüsüne, şeylerin düzenine teslim olarak, itaat ederek, kulak vererek...</p>

  <p><br class="chapter" /></p>

  <p class="normal1">Loğusalık ise bir denizmiş.</p>

  <p class="normal1">Loğusalık öyle engin bir denizmiş ki kıyının ne tarafta olduğunu anlayamıyorsun. Uyandığında okyanusun ortasında bir salda buluveriyorsun kendini. Suların mavisi öylesine ele geçirmiş ki ruhunu, bir daha medeniyete dönebileceğini, bundan böyle eskisi gibi olabileceğini sanmıyorsun.</p>

  <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

  <p class="sagitalik">Kasım başı</p>

  <p class="normal1">Bebek uyuyor beşikte. "Bebek gibi mışıl mışıl uyumak" tabirini kim bulduysa, hayatında hiç bebek bakmadan, oturduğu yerden bu lafı uydurmuş olmalı. Mışıl mışıl değil, kesik kesik uyuyor bebekler. Zırt pırt uyanarak.</p>

  <p class="normal1">Bense hiç uyumuyorum. Gözlerimi kapattığım an bombardıman halinde nahoş fikirler, tatsız görüntüler üşüşüyor zihnime. Meğer ne beter düşüncelerin, endişelerin cephaneliğiymiş zihnim. Nasıl da hızla üretiyor evhamları, zanları. Panik içinde açıyorum gözkapaklarımı. Dört gecedir uyumuyorum. Gözlerimin altında kırmızı kırmızı halkalar. Rüyada gibiyim.</p>

  <p class="normal1">Oysa aslında mutluyum. O kadar mutluyum ki devamlı ağlıyorum. Tam olarak niye ağladığımı bilmiyorum.</p>

  <p><br class="chapter" /></p>

  <p class="normal1">Üzerimde eflatuna çalan, parlak kumaştan uzunca bir gecelik var, göğüs kısmında şekilsiz desenler. Geceliğin incecik askılarından biri kopmuş, tutsun diye alelacele bir düğüm atılmış oraya. Ama düğüm atılan askı diğerinden kısa kaldığı için, geceliğin yakası yokuş olmuş sağdan sola doğru kayıyor.</p>

  <p class="normal1">Bilmiyorum ki bu ayrıntı bana belli belirsiz bir eğim katmış sanki, her an bir tarafa yatıp düşecekmiş gibi duruyorum. Geceliğin üzerindeki desenler çılgın bir desinatörün elinden çıkmış gibi görünse de dikkatlice bakınca bunların süt ve bebek kusmuğu lekeleri olduğu anlaşılıyor.</p>

  <p><br class="chapter" /></p>

  <p class="normal1">Doğum yapalı yedi hafta olmuş.</p>

  <p><br class="chapter" /></p>

  <p class="normal1">Mükemmel bir anne olmak istiyorum, öylesine kusursuz ki hayali bile imkânsız.</p>

  <p class="normal1"><span class="ideitalik">"Hayali bile mümkün olmayan mükemmel anne mükemmel süt veriyor mükemmel bez değiştiriyor mükemmel çıkarıyor bebeğin gazını mükemmel koyuyor üç damla limonu su dolu kaşığa mükemmel hıçkırık geçiriyor mükemmel kalkıyor geceleri bebek ne zaman ağlasa mükemmel uyanıyor sabahları mükemmel temizliyor kusmukları mükemmel gülümsüyor kocasına mükemmel duruyor hayatın ortasında mükemmel gidiyor rotasında."</span></p>

  <div class="calibre1" id="calibre_pb_63"></div>
</body>
</html>
