<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Durumun vahametinin ancak o zaman farkına varıyorum.</p>

    <p class="normal1">"Yeni tanıştık" diyebiliyorum sadece.</p>

    <p class="normal1">"Öyle mi, nerde?" diye kaşlarını çatıyor Sinik Entel Hanım. "Niye haberimiz olmadı?"</p>

    <p class="normal1">Önce şaşırıyor kekeliyorum. Sonra da "en iyi savunma saldırıdır" diyerek, taarruza geçiyorum.</p>

    <p class="normal1">"Size sormalı. Bunca zaman Anaç Sütlaç Hanım'ın varlığından niçin bahsetmediniz? Neden bana anaç bir yanım olduğunu söylemediniz?"</p>

    <p class="normal1">"Söyleyecektik de ne olacaktı? Gereksiz yere ne demeye suları bulandıralım?" diye sinirli sinirli cevap yetiştiriyor Hırs Nefs Hanım.</p>

    <p class="normal1">"Bir bu eksikti" diyor Sinik Entel Hanım homurdanarak. "Biz bu yapışkan hanfendiden kurtulmak için okyanus geçtik. Kalktık İstanbul'dan buralara geldik, kâr etmedi. O geldi burada da buldu bizi."</p>

    <p class="normal1">Birden jeton düşüyor. Daha evvel hiç düşünmediğim bir şeyin farkına varıyorum. İstanbul'dan böyle apar topar uzaklaşmamın ardında içimdeki anaç sesten kaçmak arzusu vardı demek.</p>

    <p class="normal1">"Bi dakka, bi dakka. Ne dedin sen? Beni İstanbul'dan çıkartma sebebiniz Anaç Sütlaç Hanım'la tanışmama mani olmak mıydı yani?"</p>

    <p class="normal1">Sinik Entel Hanım ile Hırs Nefs Hanım suçlu suçlu bakışıyorlar.</p>

    <p class="normal1">"Pekâlâ, gerçeği açıklamanın zamanı geldi. Kopacaksa kopsun dananın kuyruğu" diyor Sinik Entel Hanım. "Hatırlar mısın bilmem, bir gün Ada vapurunda gidiyordun sen böyle, yanında şişmanca hamile bir kadın oturdu, iki oğluyla."</p>

    <p class="normal1">Hatırlamaz mıyım? Başımı sallıyorum.</p>

    <p class="normal1">"İşte o gün sen farkında değilsin ama yanındaki kadından çok etkilendin. Üçüncü çocuğuna hamileydi kadın. Üstelik sen yaşlardaydı. Ona bakınca hayatta kaçırdığın fırsatları düşündün. Gıpta ettin kadına. İçten içe. Ben hemen devreye girip sana Bekârlık Manifestosu yazdırmasaydım, kapılıp gidecektin annelik hayallerine."</p>
  </div>

  <div class="calibre1" id="calibre_pb_43"></div>
</body>
</html>
