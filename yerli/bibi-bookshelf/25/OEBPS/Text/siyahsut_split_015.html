<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_16"><br class="calibre2" />
  İç sesler<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">İçimin tünellerine girer girmez bir fener alıyorum elime. Buralar çok karışık. Kaç defa geldim. Gene de hep kayboluyorum.</p>

  <p><br class="chapter" /></p>

  <p class="normal1">İleride çatal çatal bölünüveriyor yollar. Bire değil, ikiye değil. Bölünür dörde. İçimde dört ana rüzgâr, dört ana unsur var. Anâsırı erbaa. Ateş, hava, toprak ve bilhassa su. Bir de dört ayrı yön var. Kuzey, Güney, Doğu, Batı...</p>

  <p><br class="chapter" /></p>

  <p class="normal1">Ne tarafa meyletsem acaba?</p>

  <p class="normal1">Evvela Batı Kapısı'nı deniyorum. Bab-ı Garp.</p>

  <p class="normal1">Kapının ardında ayaklarını uzatmış, ellerini kavuşturmuş, bir mendili şezlong yapmış oturuyor "Pratik Akıl Hanım". Önündeki mini minnacık tabakta üçgen şeklinde kesilmiş iki adet kepek ekmeğinden hindi füme sandviç. Yanında da bir yüksük. Bardak niyetine. İçinde her zamanki gibi diyet kola. Kilosuna dikkat eder oldum olası.</p>

  <p class="normal1">12 cm boyunda, 380 g ağırlığında. Rahat, düz ve uyumlu kıyafetler taşıyor gene. Toprak rengi keten kumaştan bol kesim, bol cepli bir pantalon giymiş, üstünde tiril tiril bir gömlek, bir de kolye takmış aynı tonlarda. Ayaklarında deri sandaletler, koyu sarı saçları uğraşmayı gerektirmeyecek kadar kısa kesilmiş. Fön çektirmekten hoşlanmaz. Yıkayıp çıkar, kurutmaya gerek kalmadan. Önüne gelen meseleleri en kolay, en pratik yoldan halletmekte ustadır kendisi.</p>

  <p class="normal1">"Pratik Akıl Hanım! Pratik Akıl Hanım! Adalet Ağaoğlu'nun sorduğu soru aklımı karıştırdı. Sence ne demeli, nasıl yapmalıyım?"</p>

  <p class="normal1">"Merak etme" diyor ince bir tebessümle. Kırmızı kemik çerçeveli gözlüklerini düzeltip, ağzını peçeteyle siliyor zarif bir hareketle. "Bence çocuk doğurmak o kadar da büyütülecek bir şey değil. Pekâlâ yapabilirsin. Yazarlık ile annelik arasında hafta, gün, saat bölümü yaparsın evvela. Verimlilik açısından."</p>

  <p class="normal1">"Na...sıl yani?" diyorum kekeleyerek.</p>

  <p class="normal1">"Anlatayım. Günde belli saatler çocukla ilgilenip belli saatler roman yazmak suretiyle bir düzene ve disipline kavuşabilirsin. Mesela sabahtan öğlene kadar çocukla ilgilenir, öğleden akşama kadar yazarsın. Bir kaşık mama yedirir, bir satır yazarsın. Bir adet bez değiştirir, karşılığında bir paragraf bitirirsin."</p>

  <p class="normal1">"İyi de ben o paragrafı bitirirken kim bakacak çocuğa?"</p>

  <p class="normal1">"Globalleşen dünyada her şeyin pratik bir çözümü var artık. Filipinli, Özbek, Moldovyalı bakıcılar istila etmiş güzide şehrimizi... Filipinliler İngilizce öğretirler çocuğa fazladan, Moldovyalılar çalışkan olur, Özbekler de Özbek pilavı pişirirler bonus olarak."</p>

  <p class="normal1">Çekmeceyi açıp uzunca bir liste çıkarıyor. Merakla bekliyorum.</p>

  <p class="normal1">"Bak canım, ben senin için gerekli bakıcı, dadı, anaokulu, çocuk doktoru telefonlarını topladım. Bir de kitaplarını daha kolay yazabilmen için sekreter veya asistan gerekli olacaktır. Yetenekli bir asistan bulursan, o romanlarının arka planını oluşturan araştırma kısmını yapıp veri toplar. Hatta ikinci bir asistan tutarız, o da tashih kısmıyla ilgilenir. Sen de oturur rahatça yazarsın. Gerekirse sen teybe okursun, birileri de daktilo eder. Parmakların yorulmaz. On parmak daktilo bilen bir sekreterin olur. Bu takviye kuvvetler sayesinde sandığın kadar zor olmayacaktır mesele. Gayet pratik bir şekilde halledebiliriz."</p>

  <div class="calibre1" id="calibre_pb_16"></div>
</body>
</html>
