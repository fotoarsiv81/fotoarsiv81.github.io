<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_19"><br class="calibre2" />
  Şairler ve bebekler<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Sylvia Plath edebiyat tarihinin en çok merak edilen, hakkında en çok tez makale kitap yazılan ama gene de bir yanıyla hep gizemli kalan nadir kadın yazar/şairlerinden.</p>

  <p class="normal1">"Tanrı olmak isteyen kız" diye tanımlardı Plath kendini. Hiçbir zaman yetinemedi verilenlerle. Sığamadı bedenine, kimliğine, kaderine. Gençliğinde bir müddet öğretmenlik de yaptı. Ancak hoşnut kalmadı bu tecrübeden. Profesyonel iş yaşamının kendisine göre olmadığına karar verdi. Yazacak, yazacak ve sadece yazacaktı. Kalemiyle geçinmek istiyordu. Kararlıydı.</p>

  <p class="normal1">Plath sallantılı, sancılı ve en nihayetinde bolca dedikoduya malzeme olan bir evlilik yaptı şair Ted Hughes ile. "Aynı çatı altında iki şair, iki yazar olmaz" diyenleri yalancı çıkarmak istedi belki de. Günümüz feminist araştırmacıları arasında Plath'ın yanlış bir evlilik yaptığına ve ilerideki yıllarda yaşadığı sorunlarda kocasının payının derin olduğuna inananların sayısı hiç de az değil. Ama her evlilik gibi bunun da baş kısmı iyiydi. Âşıktılar birbirlerine. Genç ve çalışkandılar. Sürekli dışardaydılar. Çok geçmeden Plath iki çocuk dünyaya getirdi. Hayata dair planlarında temel bir değişiklik yapması gerekti. Artık "evinin kadını" olacak, çocuklarını büyütecek ve şiirlerini yazacaktı.</p>

  <p><br class="chapter" /></p>

  <p class="normal1">Bir kadın edebiyatçı tarafından çocuklar ve bebeklerle ilgili yazılmış en önemli metindir belki de Plath'ın 1956 senesinde kaleme aldığı "I want, I want"(İstiyorum, İstiyorum) adlı şiiri. Orada bebeği yüceltir, adeta "uhrevi/semavi" bir varlık olarak niteler. Ancak henüz doğmamış bir bebektir bu. Doğurulmayı isteyen, yaratılmayı talep eden, talebinde ısrar eden. Bir volkan imgesi kullanır şair burada. Volkan kadınsılığın, doğurganlığın, sıcaklığın, açılmanın, genişlemenin, içinden bir can çıkarmanın simgesi olarak dikilir karşımıza. Ama volkan aynı zamanda tehlikeli, yıkıcı bir güçtür. Ehlileştirilemez.</p>

  <p class="normal1">Doğmamış-Bebek-Tanrı karşısında kendini güçsüz hisseder Sylvia Plath. Efendi, bebektir bir anlamda. O buyurur. O emreder. O yönlendirir.</p>

  <p class="normal1">Bu şiiri kaleme aldığında henüz çocuk doğurmamıştı Sylvia Plath, hatta hiç doğum yapamayacağından şüpheleniyordu o dönem. Doğum tecrübesinden korkuyordu. Ancak bir yandan da böyle bir tecrübenin kendisine büyük şeyler katacağına inanıyordu. Doğum yaptıktan sonra daha farklı bir kadın olacaktı, "daha" bir kadın.</p>

  <p class="normal1">İkinci çocuğunu dünyaya getirdikten sonra ise bir başka şiir geldi. "Nick and the Candlestick". İlginçtir, buradaki çocuk imgesi, daha evvelki şiirine nazaran daha yumuşak, daha sevecendir. Şiddetin dozu azalmıştır artık. Şair daha merhametlidir. Gerek bu şiirde gerekse daha sonra kaleme aldıklarında dini imgeler de kullanmaya başlar Plath. Bebek masumiyetin, dış dünya ise karmaşanın ve çatışmaların merkezi olarak belirir.</p>

  <p class="normal1">Bu aşamada şairin çelişkisi nerede yer alacağına karar vermektir. Evin, masumiyetin, sevgi ve şefkat çemberinin içinde mi kalmalı? Yoksa dış dünyaya açılıp mücadele mi etmeli, onun kurallarıyla?</p>

  <p class="normal1">Sylvia Plath için kolay bir ikilem değildi bu. Ama sonunda tercihini yaptı: evde kalacak, ev kadını olacaktı. Hatta bir dönem öylesine canla başla sarıldı ki ev hanımlığı rolüne, günlüklerinde uzun uzun bebeklerin altını değiştirmekten ya da kurabiye yapmaktan nasıl keyif aldığını anlattı. Notlarında anneliğin onda bıraktığı kıvancı görmek zor değil.</p>

  <p><br class="chapter" /></p>

  <p class="normal1"><span class="ideitalik">"Gecenin saat ikisinde karnını doyurduktan sonra bebek mışıl mışıl uyuyor. Minnacık elleri zarifçe kıvrılmış... Artık bezlerini kendim değiştiriyorum ve müthiş hoşuma gidiyor."</span></p>

  <p><br class="chapter" /></p>

  <p class="normal1">Kendini annelik sürecine tamamen kaptırdığı bu dönem boyunca edebiyat dünyasında olan biten her şeyi uzaktan, kenardan takip etmekle yetindi. Beliren her yeni ismi, başarılı olan her yeni yazarı –bilhassa kadın yazarı–, basılan her kitabı kıskançlıkla izledi uzaktan uzaktan. O evde bebeklerin karnını doyururken sürekli yeni şairler ve yazarlar çıkıyor, kendi ritmiyle dönüyordu Amerikan edebiyat âlemi. Giderek hasetle, buruklukla izler oldu oradaki gelişmeleri.</p>

  <p><br class="chapter" /></p>

  <p class="normal1">Bugün feministlerin Sylvia Plath'ın kocası Ted Hughes'a bu kadar kızgın olmalarının bir sebebi de burada saklı. Plath evde bebeklere bakarken, Hughes dışarıda dolaşmaya, şiir yazmaya, ününü pekiştirmeye devam etti. Ev sorumluluklarını karısının üzerine yıktı.</p>

  <p class="normal1">İki taraflı bir süreçti bu. Ted Hughes evin hâkimiyetini Sylvia Plath'a verdikçe, Plath da daha katı bir mülkiyetperverlikle kendi alanı ilan etti evi, yuvayı. Bu da kocasının dışarı, daha da dışarı yönelmesini hızlandırdı. Çok geçmeden karısını aldatmaya başladı Ted Hughes. Bir duygusal yıkım bir başka duygusal yıkımı tetikledi.</p>

  <p class="normal1">Sylvia Plath çocuk sahibi olmaktan çok korkuyordu. Ama aynı zamanda anneliğin bir yazar ve şair olarak kendisine çok şey katacağına inanıyordu. "Önce yazımı, yazarlığımı fethetmeliyim, sonra da doğum olayını" diye yazmıştı günlüklerine. Bir başka yerde daha açık bir şekilde şunları söyleyecekti. "Kendimi ta derindeki beni çıkarana kadar yazacağım, sonra çocuk sahibi olacağım ve sonra da daha da derinleşecek yazılarım..."</p>

  <p class="normal1">Belki de haklıydı. Öyle oldu. O muhteşem <span class="ideitalik">Ariel</span> adlı eserini çocuk sahibi olduktan sonra yazdı.</p>

  <p><br class="chapter" /></p>

  <p class="normal1">Edebiyat tarihçilerinin dikkatini çeken bir başka özellik de Sylvia Plath'ın sadece çocuklarından ya da genel olarak çocuklardan bahsederken değil, bizzat kendi eserlerinden söz ederken de "bebek ve çocuk metaforları"nı sık sık kullanması. Mesela, henüz üzerinde çalıştığı, tam olarak olgunlaşmamış şiirlerinden söz ederken "doğmamış bebeğim" ya da "cenin" gibi tanımlamalar kullanırdı. Öyle ki notlarında, kimi şiirlerinin kendisine nasıl gülümsediğini, nasıl günbegün geliştiğini, hatta ayak parmaklarını, minicik ellerini oynattıklarını anlatırdı.</p>

  <p class="normal1">Annelikle yazarlığı buluşturmaya çalıştı belki de bu metaforlarla. <span class="ideitalik">"Bebeklerim benim çocuklarım ama şiirlerim de benim çocuklarım"</span> dercesine.</p>

  <p><br class="chapter" /></p>

  <p class="normal1">Kocasıyla yollarının ayrılması başlı başına bir dönüm noktası oldu hayatında. Bu duygusal yıkımdan sonra kendini yeniden tanımlamaya, silbaştan yaratmaya girişti. Yepyeni ve bambaşka bir kadın olacaktı. Hırslıydı. Kabiliyetliydi. Yalnızdı. Bir yandan iki çocuğunu tek başına büyütürken bir yandan da yazdı, yazdı, yazdı. Çoğu zaman güne sabah dörtte başlıyordu –bebekler uyanmadan önce kendine ayırabildiği o bir-iki saat öylesine kıymetliydi. Sylvia Plath'ın bu dönem yazdığı şiirler kariyerinin zirvesi olarak görülüyor bugün araştırmacılar tarafından. İnanılmaz bir yoğunluk ve süratle üretti bu dönemde. Kendi kendiyle yarışırcasına.</p>

  <p class="normal1">Ama hüzün hiç yakasını bırakmadı.<br class="chapter" />
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Daima geride bir yerlerde durdu.<br class="chapter" />
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gölgesi oldu.</p>

  <p class="normal1">"Babasız Oğlan Çocuğu" şiirinde ortaya döktü tüm incinmişliğini. Kocasına ne kadar kırgın olsa da ondan nefretle ya da hakaretle bahsetmedi bu şiirde. Ama evini, karısını ve çocuklarını bırakıp giden bir baba figüründen söz etti ve onu hüzünle yâd etti. Çocuklarına seslenirken babalarından kalan "boşluk" hissiyle yaşamaya mecbur olduklarını söyledi.</p>

  <p class="indentmetin">Bir boşluğun ayırdına varacaksın</p>

  <p class="indentmetin">Yanı başında büyüyen bir boşluk,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ağaç gibi.</p>

  <p class="normal1">Ayrılığın hemen ardından gelen bu "tek başına çocuk büyüten anne ve hızla üreten şair/yazar" dönemi Sylvia Plath'ın "süperkadın" olmaya çalıştığı dönemdi belki de. Mükemmelliğin ulaşılabilir bir şey olduğuna inandığı dönem. Yetenekli şair, örnek anne. Kimi araştırmacılar Sylvia Plath'ın kendi yarattıklarına meftun olduğunu söyler. Şiirlerine de çocuklarına da kendi "eseri" gözüyle baktı belki de. Falso vermeye başladığında dahi, mükemmel anne mükemmel şair olabileceğine dair inancını korudu.</p>

  <p><br class="chapter" /></p>

  <p class="normal1">Bu dönem aslında bir direniş dönemi. Toplum ondan "annelik" ile "şairlik" rollerini ayırmasını ve bunlardan birini seçip ona sadık kalmasını beklerken, 1950'lerin ortamında Plath iki ucu buluşturabileceğine inandı. Ve bunu yaptı.</p>

  <p class="normal1">Ne var ki "süperkadın" olma arzusu kendi kendini yıpratmasına yol açacaktı. Çok geçmeden kendini fazla zorladığını fark etmeye başladı. Bir yere yetiştiğinde bir başka yeri eksik bırakıyor; bir tarafı tamir edeyim derken bir başka noktayı bozuyordu. Yavaş yavaş anladı ki mükemmel olamayacak. "Münih Mankenleri" adlı şiiri şöyle başlar bu yüzden:</p>

  <p class="indentmetin">Mükemmellik korkunç bir varlık,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;çocuk sahibi olamaz zaten.</p>

  <p class="normal1">Virginia Woolf edebiyat tarihinin en önemli metinlerinden biri kabul edilen <span class="ideitalik">Kendine Ait Oda</span>'da kadınların yazar olabilmek için muhakkak biraz paraya ve kendilerine ait bir odaya ihtiyaç duyacaklarını söylüyordu.</p>

  <p><br class="chapter" /></p>

  <p class="normal1">Para... oda...</p>

  <p class="normal1">Oda... para...</p>

  <p><br class="chapter" /></p>

  <p class="normal1">Sylvia Plath'ın hayatına bakınca galiba bir madde daha eklemek lazım bu listeye: Para... oda... ve iyi bir bebek bakıcısı.</p>

  <p class="normal1">Aldığı edebiyat bursları ya da ödüllerle yazıya daha fazla vakit ayırabilmek için dadı tutan bir şairdi Sylvia Plath. Yaratıcı, yakıcı ve manik depresif bir güneş.</p>

  <p class="normal1">Fitilini tükettiği yerde bu şekilde yaşamak yerine kendini öldürmeyi tercih edecek kadar mağrur... Ya hep ya hiççi.</p>

  <p><br class="chapter" /></p>

  <p class="normal1">11 şubat 1963'te, Londra'daki evlerinde iki çocuğunu yataklarına yatırıp, yanlarına süt ve kurabiye bıraktıktan sonra odalarının kapısının altını dikkatlice yalıttı. Sonra mutfağa geçip fırını açtı. Fırın harlanırken tek tek yudum yudum bir kutu uyku ilacı içti. Ardından kafasını fırının içinde soktu ve gaz dalgası yüzünü yalarken sonsuz uykuya daldı.</p>

  <p class="normal1">Henüz 30 yaşındaydı...</p>
</body>
</html>
