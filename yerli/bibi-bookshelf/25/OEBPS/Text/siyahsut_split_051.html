<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_31"><br class="calibre2" />
  Kapalıçarşı gülünce<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Kapalıçarşı'da bir kafede oturuyoruz. Eyup ve ben. Parmak kadınlar yok ortalıkta.</p>

  <p class="normal1">Oturuyoruz bir kafede Kapalıçarşı'da. Gümüş halhallar, mavi camdan nargileler, halılar, kilimler ve Alaaddin'in lambasını andıran bakır lambalar arasında. Bir hengâmedir gidiyor etrafta. Namazdan dönen yaşlı başlı adamlar, akla gelecek her dilde selam verebilen ve selamında ısrar edebilen satıcılar, bu ısrarlar karşısında ne yapacağını şaşıran turistler, çaycılar, şıracılar, kediler... herkes kendi havasında. Seyrediyorum sessizce.</p>

  <p class="normal1">Derken pat diye, "Canım sen hâlâ evlilik karşıtı mısın?" diyor Eyup. .</p>

  <p class="normal1">"Teoride evet. Pratikte hayır" diyorum, Sinik Entel Hanım'ın ağzıyla.</p>

  <p class="normal1">"Nasıl yani?"</p>

  <p class="normal1">"Genel anlamda evet. Özel olarak hayır" diye yuvarlıyorum.</p>

  <p class="normal1">"Ne demek o?" diye üsteliyor çayını karıştırırken.</p>

  <p class="normal1">"Başkalarının evliliğine karşıyım. Seninle evlenmeye değil" diyorum.</p>

  <p class="normal1">Gülüyor.</p>

  <p class="normal1">"Vay be bir erkeğin, bir kadından alabileceği en dolambaçlı evlenme teklifini yaptın bana sen şimdi" diyor.</p>

  <p class="normal1">Kapalıçarşı mallarını şıngırdata şıngırdata gülüyor halime.</p>

  <p class="normal1">Bitmeyen çelişkilerime.</p>

  <p class="normal1">Oscar Wilde, "Erkekler yorulunca evlenirler. Kadınlar ise sırf meraktan evlenirler. Sonunda her iki taraf da hayal kırıklığına uğrar" demişti.</p>

  <p class="normal1">Ama burada kısmen haksız. Bence yorgun olan benim. Yorulunca evlenmek isteyen.</p>

  <p class="normal1">Bunca zaman yaşadığım hayattan, kendimi bu kadar yıpratmaktan, elde bavul şehir şehir ülke ülke dolaşmaktan, evlilik karşıtı olmaktan yorulmuşum meğer.</p>
</body>
</html>
