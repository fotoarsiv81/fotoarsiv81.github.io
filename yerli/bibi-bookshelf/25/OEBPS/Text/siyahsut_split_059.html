<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_34"><br class="calibre2" />
  Bencilliğin erdemi<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Ayn Rand dünya üzerinde bugün hangi ülkeye giderseniz gidin sayısız hayranına rastlayacağınız türden kalıcılığa sahip nadir kadın yazarlardan. Romancılığının yanı sıra denemeci, oyun yazarı ve belki de en önemlisi, filozof. 1940'lardan bu yana Ayn Rand felsefesini anlatmayı ve yaymayı amaç edinen pek çok oluşum çıktı ortaya. Dünya edebiyatının hakkında en çok konuşulan, en fazla sevilen ve gene en çok nefret edilen ilk beş yazarı arasına girer muhtemelen.</p>

  <p class="normal1">Asıl adı "Alisa Zinovievna Rosenbaum"du. Rus Yahudisi bir ailenin kızı. "Ayn Rand" kendine sonradan verdiği isim; bir anlamda Yenidünya'da yeniden doğduğu ad.</p>

  <p class="normal1">1905'te Sen Petersburg'da doğdu. 1926'da ABD'ye geldi. Cebinde az biraz para ve yüreğinde derin bir "kendini yeniden var etme" arzusuyla vardı Amerika'ya. Ve bir daha anavatanına dönmedi, ailesini görmedi. Geçmişi ile geleceğini keskin hatlarla ayırdı birbirinden. Ateşli bir komünizm karşıtı ve kapitalizm yanlısıydı. Oyuncu Charles Francis O'Connor'la evlendi. Bir sure Hollywood'da düşük bütçeli metin yazarlıkları yaptı. Ta ki 1943'te <span class="ideitalik">Hayatın Kaynağı</span> adlı yapıtıyla büyük bir çıkış yakalayana kadar. Ayn Rand'ın "Magnum Opus"u, yazması yaklaşık yedi sene süren <span class="ideitalik">Atlas Vazgeçti</span> adlı eseridir. Objektivizm olarak adlandırılan felsefesini tüm açıklığıyla burada anlatır.</p>

  <p class="normal1">Modern felsefenin açmazlarının Kant bilmeden anlaşılamayacağına inanan Ayn Rand, aslında Kant'tan zerre kadar hazzetmezdi. "Yüzyılımızın ilk hippisidir" derdi onun için. Tabii Ayn Rand'ın Kant'ı bilerek basitleştirdiğine, eksik ve yanlı aktardığına inananların sayısı az değil. Kant'ı karikatürleştirdiği iddialarına cevabı şöyleydi:</p>

  <p class="normal1">"Ben Kant'ı karikatürleştirmedim. Kimse böyle bir şey yapamaz. Kant kendi kendini karikatürleştirdi."</p>

  <p><br class="chapter" /></p>

  <p class="normal1">Zamanla Ayn Rand ismi bireyselciliğin ve akılcılığın bayraktarlığıyla özdeşleşti. İnsanın inandığı tüm değerleri mantığını kullanarak seçmesi gerektiğine inanıyordu. Bireyin devlet ve toplum karşısındaki haklarını savunuyor, hükümetlerin bireylerin hayatına müdahale etmesine karşı çıkıyordu. "Hiç kimse kendi beynini, bir başkasının yerine düşünmek için kullanamaz. Vücudun ve ruhun bütün işlevleri bireysel ve özeldir. Paylaşılamazlar ve devredilemezler." Sadece bağımsız bireylerden oluşan toplumsal modelin değil, sevginin ve aşkın temelini de mantık ve akıl olarak görüyordu. Hatta cinsel çekimi dahi "beyin"le, entelektüel ilgiyle açıklıyordu.</p>

  <p><br class="chapter" /></p>

  <p class="normal1">Bir kadın yazar olarak Ayn Rand'ın kadın cinselliği ve kadın bedeni üzerine yazıları hayli "sorunlu" sayılır. Bir yanıyla otosansür uygulamadan cinselliği anlatabilen, hatta cinsel fetişizm gibi zor konulardan sakınmadan bahsedebilen az sayıda kadın yazardan biri olduğuna hiç şüphe yok. Ama bir yandan da övdüğü ve öne çıkardığı kadınsı güzellik modeli nedense "sarışın, beyaz tenli, uzun bacaklı Amerikalı kadın"dı genellikle. Kendisinin olmadığı, olamayacağı kadın tipi.</p>

  <p><br class="chapter" /></p>

  <p class="normal1">Keza, kadın-erkek ilişkisi konusunda da hayli çelişkili ve "antifeminist" fikirlere sahipti. Bir kadının bir erkeğe karşı neler hissetmesi gerektiği sorusuna "hayranlık" diye cevap verirdi. Erkek kahramanlığına duyulan hayranlık. Ne var ki kendi özel hayatına baktığımızda, başka kadınlara salık verdiği türden bir hayranlığın evliliklerinin temeli olduğunu, kocasına taptığını söylemek pek mümkün görünmüyor.</p>

  <p class="normal1">Ayn Rand'ın kocası Frank O'Connor tüm hayatı boyunca karısının gölgesinde kaldı. Pek kabiliyetli ya da aranılan bir oyuncu değildi. Çoğu zaman işsiz gezerdi. Evlendikleri andan itibaren karısının kendisinden daha zengin, daha başarılı, daha ünlü olmasını sırtında bir yük gibi taşıdı. Konumuyla alay edercesine zaman zaman kendini "Mister Ayn Rand" olarak takdim ederdi.</p>

  <p class="normal1">Tüm çatışmalara rağmen devam etti evlilikleri.</p>

  <p><br class="chapter" /></p>

  <p class="normal1">New York'a geldikten bir sene sonra Ayn Rand 19 yaşında bir psikoloji öğrencisi olan Nathaniel Branden'la tanıştı. İlerleyen yıllarda Branden'ın Ayn Rand hayranlığı onun fikirlerini yaymak için bir enstitü kurmaya kadar gidecekti. İkisinin arasındaki bağ ilk bakışta entelektüel bir işbirliğiydi belki. Ama aynı zamanda orta yaşlı, ünlü ve akıllı bir kadınla, ona ölçüsüz hayranlık besleyen, genç ve duygusal bir erkek arasında yaşanabilecek türden bir tensel çekim.</p>

  <p class="normal1">Ayn Rand kırklı yaşlara vardığında kendisinden 25 yaş küçük (ve evli) Nathaniel Branden'la ilişkisine süreklilik kazandırdı. Bu tarihten tibaren Branden onun en büyük müridi, sadık hayranı ve ardından sevgilisi oldu. Ayn Rand kocasının bilgisi dahilinde bir aşk üçgeni kurdu, kendisini merkeze alarak. Bu ilişkiden Nathaniel Branden'ın karısı da başından itibaren haberdardı.</p>

  <p class="normal1">Tam on dört sene sürdü bu karmaşık aşk ağı. Ayn Rand 61 yaşına vardığında Nathaniel onu bırakıp, genç bir modelle beraber olmaya başladı. Seks dahil olmak üzere iki yetişkin insan arasındaki her türlü ilişki modelini "entelektüel alışveriş" olarak açıklamaya alışkın Ayn Rand, uzatmalı sevgilisinin, yeryüzünde pek çok erkeğin yaptığı gibi hayli "sıradan" bir biçimde genç bir kadının peşinden gitmiş olmasını, yani "beyin" değil "beden" arzulamasını kabullenemedi. Onu hiçbir zaman affetmedi. Belki de sevgilisi tarafından terk edilmekten çok, inandığı düşünce biçimi ve yaşam tarzının dışına çıkılmasıydı gururuna dokunan. <span class="ideitalik">The Objectivist</span> dergisine yazdığı zehir zemberek bir yazıyla yollarını ayırdıklarını duyurdu. Bundan sonra bir daha bir araya gelmediler.</p>

  <p><br class="chapter" /></p>

  <p class="normal1">Ayn Rand bilinçli bir şekilde başından itibaren çocuk istemeyen kadın yazarlardandı. Hayatında olmadığı gibi eserlerinde de yoktu çocuklar.<sup class="calibre12"><a class="footnote-link" href="../Text/siyahsut_split_086.html#footnote-100-4" id="footnote-100-4-backlink">[4]</a></sup> Romanlarında çocuk karakter bulunmayışı, çocukları anlatmayı ya da anlamayı denemeye dahi kalkmaması epey eleştiri aldı. Ama onun sahip olmak istediği tek çocuk kitaplarıydı ve hep öyle kaldı.</p>

  <p><br class="chapter" /></p>

  <p class="normal1">Çelişkilerle doluydu Ayn Rand. Ölümünden yirmi beş sene sonra bugün sevenlerinin de sevmeyenlerinin de bu kadar çok sayıda olması, her iki tarafın da hakkında iddialı ve kesin konuşması tesadüf değil. Kapitalizmin ateşli savunuculuğunu yaparken, bireysel hayatında totaliteri aratmayan bir düşünce sistematiği kurmaya çalıştı. Kendi gibi düşünmeyen herkesi dışlayıp aşağılayarak. Teoride hep bireyselcilikten, bireysel özgürlükten ve eleştirel düşünceden yana oldu. Ama işin aslı, eleştirilmekten hiç hoşlanmazdı. Hayatındaki insanlardan hep mutlak itaat ve sadakat bekledi. Alabildiğine kudretli, dikkafalı bir kadın olmasına ve eserlerinde bağımsız kadın karakterler yaratmasına rağmen, kadının erkeğe cinsel anlamda tamamen teslim olması gerektiğine inanırdı. Tabii kendi özel hayatında kocasıyla ilişkisinde böyle bir teslimiyet sergiledi mi o ayrı konu.</p>

  <p class="normal1">Köşeli bir kadındı Ayn Rand. Kansere yakalandığında kimsenin bunu duymasını istemedi. Hastalığını bir zaaf gibi gördü, bir hata gibi taşıdı. Entelektüel yetersizlikten ya da düşünsel bir aksamadan kaynaklanan fiziksel bir maraz. Sonunda kanseri yenmeyi başardı. Beynin beden karşısındaki zaferi.</p>

  <p class="normal1">Ama 1982'de kalp krizine yenik düştü.</p>

  <p><br class="chapter" /></p>

  <p class="normal1">Bugün internet sitelerinde "Ayn Rand annem olsaydı nasıl psikopat olur çıkardım?" başlıklı yazılar yazıyor edebiyat meraklısı gençler. Belki de haklılar. Anne olmak için yaratılmamıştı Ayn Rand. Olsaydı kuralcı, katı, tahakkümperver bir anne olurdu muhtemelen. Bir bilimsel deney gibi algılardı çocuk yetiştirmeyi. Aklın ve akılcılığın zaferi olarak.</p>

  <p class="normal1">Ama seneler sonra çocuk ergenlik çağına gelip de annesine başkaldırdığında ne yapardı merak ediyorum. Nasıl mücadele ederdi acaba isyan eden bir "denek"le? Edebilir miydi? Belki de pekâlâ farkındaydı anne-çocuk ilişkisinde hep ama hep çocuğun kazanacağının. Ve bu yüzden istemedi anne olmayı.</p>

  <p class="normal1">"Kitap doğurmak" yetti ona...</p>
</body>
</html>
