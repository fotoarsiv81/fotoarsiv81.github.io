<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_39"><br class="calibre2" />
  Test<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="solbaslik"><br class="calibre2" />
  &nbsp;&nbsp;&nbsp;Doğum sonrası depresyona yakalandınız da</p>

  <p class="solbaslik"><br class="calibre2" />
  &nbsp;&nbsp;&nbsp;haberiniz mi yok testi</p>

  <p class="normal1"><span class="idebold">1. Doğum sonrası hastaneden eve geldiğinizde ne hissettiniz?</span></p>

  <p class="normal1">a. Keşke hastanede kalsaydık. Hemşireler dakika başı kontrole geliyorlardı, ne rahattı, eve çıkınca baktım ki bebeği tutmasını bile bilmiyoruz. Panikledim.</p>

  <p class="normal1">b. Kendimi biraz boşluğa düşmüş gibi hissettim. Ama bu normaldir herhalde.</p>

  <p class="normal1">c. Süper hissettim. Yepyeni bir başlangıç. Hemen evdeki eşyaları yeniledim. Bebek odası zaten hazırdı.</p>

  <p class="normal1"><span class="idebold">2. Bebeğin doğumuyla ilgili aklınızda kalan en canlı anı nedir?</span></p>

  <p class="normal1">a. Doğum öncesi ameliyathaneye giderken yaşadığım gerilim. O ağızları maskeli doktorların, hemşirelerin hali gitmiyor gözümün önünden.</p>

  <p class="normal1">b. Bebeği kollarıma aldığım an. İnanılmaz bir duygu. Ağladım çok.</p>

  <p class="normal1">c. Doğum sonrasında gelen çiçekler! Ay ne çok buket geldi. Fiyonklu, boncuklu, ayıcıklı muhteşem şeyler. Çıkarken çiçekleri attık; vazolara, sepetlere kıyamadık, hepsini aldık tabii.</p>

  <p class="normal1"><span class="idebold">3. Bir süredir yemek düzeninizin nasıl olduğunu gözden geçirin.</span></p>

  <p class="normal1">a. Bebeğin karnını doyuruyorum da kendimi hep ihmal ediyorum, iştahım da yok zaten, yesem de olur yemesem de.</p>

  <p class="normal1">b. Düzensiz yemeye başladım galiba. Emin değilim, olabilir de olmayabilir de.</p>

  <p class="normal1">c. Valla iştahım yerinde. Sağ olsun bizim Hatice Hanım her gün sevdiğim şeyleri pişiriyor, kilo veremeyeceğim onun yüzünden.</p>

  <p class="normal1"><span class="idebold">4. Bir süredir uyku düzeninizin nasıl olduğunu gözden geçirin.</span></p>

  <p class="normal1">a. Geceleri bebek iyi mi diye endişelenmekten hiç uyumuyorum. Zombi oldum.</p>

  <p class="normal1">b. Bölük pörçük uyuyorum. Bazen düzenli, bazen düzensiz. Ama bu "düzensiz" olduğu anlamına geliyor di mi?</p>

  <p class="normal1">c. Değişen bir şey yok, eskiden nasıl uyuyorsam gene öyle uyuyorum. Geceleri bebek ağladığında ya annem kalkıyor, ya bakıcı kadın. O işi de böyle hallettik.</p>

  <p class="normal1"><span class="idebold">5. Kendinizde eskiye göre bir değişiklik görüyor musunuz?</span></p>

  <p class="normal1">a. Hayatım değişti, ben değiştim, her şey değişti. Kimyam farklı, kişiliğim bile farklı. Bir daha eski ben olamam artık.</p>

  <p class="normal1">b. Bi farklılık var galiba ama ne olduğunu anlayamıyorum.</p>

  <p class="normal1">c. E tabii, hamilelik öncesine göre hâlâ daha kiloluyum. Ama bi de tesellisi var: Hamilelikteki halime göre daha zayıfım!</p>

  <p class="normal1"><span class="idebold">6. Televizyonda daha evvel izlediğiniz eski ve acıklı bir aşk filmi gösteriliyor. Sıra hayli duygusal bir sahneye gelince ne hissedersiniz?</span></p>

  <p class="normal1">a. Ağlarım. Zaten bugünlerde her şeye ağlar oldum.</p>

  <p class="normal1">b. Etkilenirim ama daha önce de gördüğüm için bu filmi sınırlı bir etki olur. Herhalde. Emin değilim.</p>

  <p class="normal1">c. Yani şöyle bi göz ucuyla bakarım belki ama sanmam ki başından sonuna oturup, daha önce izlediğim bi filmi izleyeyim.</p>

  <p class="normal1"><span class="idebold">7. Doğumdan bir süre sonra kocanızla ilk defa baş başa kaldığınızda ona karşı neler hissettiniz?</span></p>

  <p class="normal1">a. Kırgınım. Kızgınım. Herif hop diye baba oldu, ceremesini ben çektim. Bi de tutmuş tulum almış bebeğe, üstünde "Daddy's Girl" yazıyor. Ben büyütüyor, ben emziriyorum sabah akşam, ama bebek "babasının kızı" oluyor. İyi valla. Bu dünyaya erkek olarak gelmek varmış.</p>

  <p class="normal1">b. Galiba sitem var içimde. Bu süreçte bana yeterince yardımcı olmadığını düşünüyorum. Ama belki de hakkını yiyorum. Bilemiyorum.</p>

  <p class="normal1">c. Canımcım beni lüks bir balık lokantasına götürdü. Bebeği bakıcıya, dadıya, anneme bırakıp felekten bir gece çaldık. Bi de şampanya patlattık. Liseli aşıklar gibiydik!</p>

  <p class="normal1"><span class="idebold">8. Jinekoloğunuz aklınıza düşünce neler düşünüyorsunuz?</span></p>

  <p class="normal1">a. Öfke! Ona da çok kızgınım. "Epidural yapın muhakkak izlemek istiyorum doğumu" dedim, "tabii tabii" diye geçiştirdi, ameliyatta anesteziyle bayıltmış bana haber vermeden. Bir uyandım, olmuş bitmiş her şey.</p>

  <p class="normal1">b. Minnet hissediyorum tabii kendisine karşı, çok iyi bir insan. Acaba o ne düşünüyor hastalarının hakkında? Seviyor mu bizleri?</p>

  <p class="normal1">c. Şu sezaryenin izi kalır mı acaba diye düşünüyorum. Bikini giyebilecek miyim bu yaz?</p>

  <p class="normal1"><span class="idebold">9. Gün içinde kendinizi enerjik hissediyor musunuz?</span></p>

  <p class="normal1">a. Ne enerjisi, ne takatı, hiçbir şey yapmak gelmiyor içimden. Zaten ne anlamı var ki?</p>

  <p class="normal1">b. Biraz. Genellikle enerjim var ama bazen elim ayağım tutmuyor. Pelte gibi oluyorum, sonra geçiyor.</p>

  <p class="normal1">c. Hem de nasıl, zaten doğumda aldığım kiloları vermek için spor hocası tuttum, sabahları egzersize başladım. Bir aya kalmaz incecik olurum, yedi kilo fazlam var, aramızda kalsın, hiç göstermiyorsun diyorlar.</p>

  <p class="normal1"><span class="idebold">10. En son kiminle kavga ettiniz?</span></p>

  <p class="normal1">a. Kocamı kayıran annemle, sabah sabah ters konuşan karşı komşuyla, telefonda abuk sorular soran ablalarımla, işime fazla karışan kaynanamla, hep onun tarafını tutan koca bebek kocamla... Herkes bana karşı.</p>

  <p class="normal1">b. Kavga etmem ki. Hep uyumluyum...herkesi seviyorum... gerçi... şey... bazen her an patlayabilirim gibi hissediyorum.</p>

  <p class="normal1">c. Bizim kapıcıyı haşladım bu sabah. UNO diyet ekmek yerine UNO normal ekmek getirmiş gene. Kaç kere tembihledim herife halbuki, Osman Efendi rejim yapıyorum diye.</p>

  <p class="normal1"><span class="idebold">11. Yakın arkadaşlarınızla en son ne zaman nasıl görüştünüz?</span></p>

  <p class="normal1">a. Kimseyle görüşmüyorum. "Bebeğin sarılık tehlikesi var, kimseyi eve çağıramıyoruz, kusura bakmayın" diye atlatıyorum herkesi. Çekemem şimdi.</p>

  <p class="normal1">b. Sağ olsun ziyarete geliyor arkadaşlar, akrabalar gün içinde. Maşallah takıyorlar. Bebek uyuyor diye kısa kalıp gidiyorlar.</p>

  <p class="normal1">c. İki gün önce. Bizim deli kızlar "baby shower" yaptılar, ay çok eğlendik, bir sürü de hediye geldi. Bi günlüğüne rejimi bozdum tabii, o kadar pasta börek.</p>

  <p class="normal1"><span class="idebold">12. Bedeninizle ve cinselliğinizle ve eşinizle ne kadar barışıksınız?</span></p>

  <p class="normal1">a. Önce yatakları ayırdık, sonra odaları. Yakında evleri, kıtaları ayırırsak şaşırmam.</p>

  <p class="normal1">b. Tabii kocamdır, gene aynı yatakta yatıyoruz ama ben aslında bebekle uyumak istiyorum. Söyleyemiyorum bunu. Kırılsın istemem.</p>

  <p class="normal1">c. Oooo, süperiz. Fındık reklamı gibiyiz.</p>

  <p class="normal1"><span class="idebold">13. Bu testi çözmek size kendinizi nasıl hissettirdi?</span></p>

  <p class="normal1">a. Sinir oldum. Ne bunlar ahiret suali gibi peş peşe?</p>

  <p class="normal1">b. Bilmem, düşünmedim. Bir şey hissettirmesi mi gerekiyor?</p>

  <p class="normal1">c. Taş taşıdık da kolumuz mu yoruldu, iki dakkada bitti işte. Alışkınım ben böyle testlere. Ama kadın dergilerinde çıkanlar daha güzel.</p>

  <p class="solbaslik"><br class="calibre2" />
  &nbsp;&nbsp;&nbsp;Cevap anahtarı</p>

  <p class="normal1"><span class="idebold">Eğer yanıtlarınızda a şıkkı çoğunluktaysa:</span></p>

  <p class="normal1">Geçmiş olsun! Lord Poton'la çoktan tanışmış, hatta el sıkışmışsınız da haberiniz yok. Derhal doktorunuzu arayın. Yardım alın.</p>

  <p class="normal1"><span class="idebold">Eğer yanıtlarınızda b şıkkı çoğunluktaysa:</span></p>

  <p class="normal1">Özgüveniniz zedelenmiş, dengeniz sarsılmış, pasif agresif duygular içindesiniz. Lord Poton her an karşınıza çıkabilir. Tetikte olun</p>

  <p class="normal1"><span class="idebold">Eğer yanıtlarınızda c şıkkı çoğunluktaysa:</span></p>

  <p class="normal1">Merak etmeyin, depresyonun d'si bile yaklaşamaz yanınıza. Sizin gibi birinin Lord Poton'la tanışması imkân dahilinde değil.</p>
</body>
</html>
