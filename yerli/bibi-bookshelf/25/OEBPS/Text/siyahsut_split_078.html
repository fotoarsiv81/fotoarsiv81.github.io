<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_43"><br class="calibre2" />
  Vakit tamam olunca...<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">On ay sonra... Yaz ortasıydı. Uyandım.</p>

  <p class="normal1">Uyandım ve bir şeylerin değiştiğini, düzeldiğini anladım.</p>

  <p><br class="chapter" /></p>

  <p class="normal1">Keşke diyebilsem ki ben kendi azmim ve irademle, ya da filan falan mucizevi yöntemin sayesinde yeniverdim Lord Poton'u bilek güreşinde. Keşke diyebilsem ki müthiş bir plan yaptım ve onu harfiyen uyguladım. Ya da harika bir ilaç keşfettim ve düzenli olarak kullandım. Bir ayda toparladı, iyileştirdi beni. Diyebilsem derdim: "Alnımın teriyle ve tek başıma başardım onu alt etmeyi, geriletmeyi." Ama böyle olmadı.</p>

  <p class="normal1">Denediğim tedavi yöntemlerinin hiçbir faydası olmadı demiyorum. Olmuştur muhtemelen. Ama postpartum depresyonun sona ermesi daha ziyade kendiliğinden tamamlanan bir süreç oldu. Ancak zamanı gelince, yani ben "tamam" olunca çıktım o kuyudan. İşin doğrusu bu. Nasıl ki 24 saat sürüyorsa bir gün ya da yedi gün sürüyorsa bir hafta... ya da belli bir müddeti varsa güz mevsiminin... nasıl ki önceden belirlenmişse kaç günde kozadan çıkacağı ipekböceğinin ya da ne zaman boyverip açacağı toprağa ekilen bir tohumun... nasıl ki yaşadığımız sürece çocukluk-gençlik-olgunluk-yaşlılık evrelerinden geçiyorsak sırasıyla... nasıl ki bir "son kullanma tarihi" varsa şu hayatta herkesin ve her şeyin... postpartum depresyonun da bir zaman çemberi var.</p>

  <p class="metin">Depresyonların da kendilerine ait bir ömrü var. Her şey gibi, her şey kadar.</p>

  <p class="normal1">İki şekilde bakmak mümkün bu hususa.</p>

  <p><br class="chapter" /></p>

  <p class="normal1">1. "Eğer vakti gelmeden depresyondan çıkılmıyorsa, ben ne yapabilirim ki?" diyen karamsar bakış açısı.</p>

  <p class="normal1">2. "Eğer vakti gelmeden depresyondan çıkılmıyorsa, depresyon bana ne yapabilir ki?" diyen iyimser bakış açısı.</p>

  <p><br class="chapter" /></p>

  <p class="normal1">Birinciye yatkınsanız, demek ki hâlâ postnatal depresyonun ilk safhalarındasınız. Yok eğer ikinciye yakınsanız, tebrikler, demek ki sonuna yaklaşmısınız.</p>

  <p><br class="chapter" /></p>

  <p class="normal1"><span class="ideitalik">"Çünkü ne kadar girift olursa olsun her dehlizin bir çıkışı var... ummadığın kadar yakında bir yerde seni bekleyen...</span></p>

  <p><br class="chapter" /></p>

  <p class="normal1"><span class="ideitalik">Oraya doğru yürümek tek yapman gereken..."</span></p>

  <p><br class="chapter" /></p>

  <p class="normal1">Her kadında farklı olabilir bu çemberi tamamlama ve toparlanma süresi. Kiminde bir ay, kiminde bir sene. Birisi hemencecik varır bitiş çizgisine. Bir başkası arkada kalır. Debelenir kendi kendine. Ben çemberin başından sonuna on ayda yürüyebildim, salyangoz gibi ağır ağır.</p>

  <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

  <p class="normal1">Vakit tamam olduğunda, ben Lord Poton'u kovmadım, kovalamadım. Daha ziyade, onun beni bırakmasını sağladım. Ben ona kapıyı açtım. Nihayet. O da gitti. Nihayet.</p>

  <p><br class="chapter" /></p>

  <p class="normal1">Gittiği sabah aramızda şöyle bir konuşma geçti:</p>

  <p><br class="chapter" /></p>

  <p class="normal1"><span class="idebold">Lord Poton:</span> "Bu sabah bir farklılık var sende."</p>

  <p class="normal1"><span class="idebold">Ben:</span> "Öyle mi? Olabilir. Dün gece tuhaf bir rüya gördüm de."</p>

  <p class="normal1"><span class="idebold">Lord Poton:</span> "Kâbustur inşallah... Ha! Ha! Affedersin, böyle demek zorundayım. Malum kötü bir cinim. İyi bi şey isteyemem senin hakkında. Özüme aykırı bu."</p>

  <p class="normal1"><span class="idebold">Ben:</span> "Önemli değil. Zaten haklısın, kâbus gibi bir şeydi bu rüya."</p>

  <p class="normal1"><span class="idebold">Lord Poton:</span> (İlgisi artmış bir halde.) "Ya öyle mi? E çatlatma adamı, anlatsana."</p>

  <p class="normal1"><span class="idebold">Ben:</span> "Biz bir limandaymışız. Meğer sen gidiyormuşsun. Elinde bavul veda ediyorsun. Bir gemi varmış loğusalara dadanan cinleri bu âlemden bir başka âleme götürüp getiren. Böyle kocaman, ışıklı bir gemi. Liman nasıl kalabalık, ana baba günü. Bir sürü karnı burnunda hamile kadın orada toplanmış. Mendil sallıyorlar. Alkarısı da var geminin içinde. Sen de biniyorsun. Ben de arkandan el sallıyorum. Çok üzülüyorum."</p>

  <p class="normal1"><span class="idebold">Lord Poton:</span> (Kafası karışmış halde.) "Üzülüyor musun? Yanlışın olmasın. Göbek atmışssındır herhalde ben gidiyorum diye. Hayatını mahvettim."</p>

  <p class="normal1"><span class="idebold">Ben:</span> "Yok canım. O kadar da değil."</p>

  <p class="normal1"><span class="idebold">Lord Poton:</span> (Gücenmiş gibi.) "Ne demek <span class="ideitalik">yok canım</span>. Ettiğim kötülükleri beğenmiyorsun, öyle mi? Yeterli bulmuyorsun."</p>

  <p class="normal1"><span class="idebold">Ben:</span> "Yeterince kötüsün merak etme. Ama ben bu sabah farklı bir duyguyla uyandım. Artık seni kendimden ayrı görmüyorum. Düşmanım gibi algılamıyorum."</p>

  <p class="normal1"><span class="idebold">Lord Poton:</span> (Kafası daha da karışmış halde.) "Kızgın ya da kırgın değil misin yani bana? Burnundan getirdim bunca zaman."</p>

  <p class="normal1"><span class="idebold">Ben:</span> "Getirdin ama ne kızgınım ne kırgın. Sana bir şey diyeyim mi, bence benim bu depresyonu yaşamam gerekiyordu. Sen de bu uğurda bana yardım ettin. Aslında teşekkür borçluyum sana."</p>

  <p class="normal1">Aniden suratı değişiveriyor. Başlıyor dudaklarını kemirmeye.</p>

  <p class="normal1"><span class="idebold">Lord Poton:</span> (Sesi titreyerek.) "Bu yaşıma geldim, hiç kimse böyle konuşmadı benimle. Çok şaşırdım. Ne diyeceğimi bilemiyorum..." (Gözleri doluyor.) "Hep nefret etti kadınlar benden. Kadınlar ve doktorlar. Neler neler yazmadılar hakkımda! Bilemezsin nasıl bir şey hastane broşürlerinde aşağılanmak. Ne iftiralar, ne karalamalar. İnsanları bana karşı dolduruşa getiren düzinelerce kitap var piyasada. Sırf beni etkisiz hale getirmek için her gün yeni bir yöntem deniyorlar. Onlar saldırdıkça, ben de savunmaya geçiyorum. E biliyorsun, en iyi savunma da karşı saldırıdır her zaman."</p>

  <p class="normal1"><span class="idebold">Ben:</span> "Biliyorum. Daha doğrusu <span class="ideitalik">artık</span> biliyorum. Aynı hatayı ben de yaptım aylarca. Önce seni yenmek istedim. Yenemeyince, bu sefer de senin karşında kaybetmeye çalıştım. Çünkü bir maç gibi algıladım bu süreci. İlla ki biri kazanmalı sandım. Ben olamazsam kazanan, sen olmalıydın. Böyle sandım. Yanılmışım."</p>

  <p class="normal1"><span class="idebold">Lord Poton:</span> "Ya şimdi ne değişti?.."</p>

  <p class="normal1"><span class="idebold">Ben:</span> "Ben değiştim... Rüyamdaki geminin bir ismi vardı biliyor musun? Önce seçemiyorum ne yazdığını üzerinde. Harfler böyle eciş bücüş. Ama sonra bir bakıyorum AURORA yazıyormuş meğer. Biliyor musun manasını?"</p>

  <p class="normal1">Boş boş bakıyor.</p>

  <p class="normal1"><span class="idebold">Ben:</span> "İspanyolca ŞAFAK demek."</p>

  <p class="normal1">Boş boş bakmaya devam ediyor.</p>

  <p class="normal1"><span class="idebold">Ben:</span> "Anlamıyor musun? O gemi benim. Seni hayatıma getiren benmişim. Bu limandan alıp uzaklaştıracak olan da ben."</p>

  <p class="normal1"><span class="idebold">Lord Poton:</span> (Düşünceli düşünceli kafasını kaşıyor.) "Diyelim ki doğru söylediklerin. Ya niye yaptın peki böyle bir şeyi? Ne demeye beni çağırdın hayatına?"</p>

  <p class="normal1"><span class="idebold">Ben:</span> "Çünkü... (Sesim kısılıyor ama nihayet itiraf edebiliyorum.) Çünkü çelişkilerimle baş edemiyordum. Parmak kadınları taşıyamıyordum. Oldum olası zorlanmışımdır İçimden Sesler Korosu'yla baş etmekte. Birini kayırsam ötekine yaranamazdım bir türlü. Azıcık sevmeyegöreyim birini, diğerleri başlardı mızıldanmaya. Hep böyleydi bu. Biraz ona biraz buna yaslanarak idare ediyordum senelerdir. Ama doğum yaptıktan sonra bu sistem işlemez oldu. Kendi içimdeki çoğulluk ile anneliğin sorumluluklarını bütünleştiremedim. Annelik teklik, tutarlılık, bütünlük istiyordu. Bense altı ayrı sese bölünüyordum her adımda. Dengeleyemedim. Beceremedim. İşte o zaman beni kendi içimdeki çoğul seslerden kurtaracak bir dış etken istedim. O da sendin."</p>

  <p class="normal1"><span class="idebold">Lord Poton:</span> (Nutku tutulmuş.) ...</p>

  <p class="normal1"><span class="idebold">Ben:</span> "Kısacası Lordcum seni ben kendi içimdeki çoğulluğu susturasın diye ızbandut olarak çağırmışım da haberim yokmuş. Hayatıma kendi ellerimle getirmişim. Sen de davete icap etmemek olmaz diyerek hop diye geldin tabii. İlk işin parmak kadınları derdest edip, bir kutuya kilitlemek oldu."</p>

  <p class="normal1"><span class="idebold">Lord Poton:</span> ...</p>

  <p class="normal1"><span class="idebold">Ben:</span> "Sana nasıl kızabilirim ki? Tek yaptığın benim beklentime cevap vermekmiş meğer. Olsa olsa müteşekkir olabilirim."</p>

  <p><br class="chapter" /></p>

  <p class="normal1">Ben bunları söyleyince ağlamaya başlıyor Lord Poton. Damla damla eriyor bedeni. Hızla azalıyor gövdesindeki dumanın yoğunluğu. Boyu kısalıyor, zayıflıyor. Gözlerimin önünde yok oluyor.</p>

  <p class="normal1">İşte o zaman yeniden çalıyor yatağın ucundaki çıngırak.</p>

  <p class="normal1">On ay evvel nasıl çaldıysa gene öyle...</p>

  <p><br class="chapter" /></p>

  <p class="normal1"><span class="idebold">Lord Poton:</span> (İpek mendilini çıkarıyor cebinden.) "Gitme vaktim yaklaştı demek. (Burnunu siliyor.) Hay Allah, hiç böyle duygulanacağımı sanmazdım. Affedersin, boş bulundum birden."</p>

  <p class="normal1"><span class="idebold">Ben:</span> ...</p>

  <p class="normal1"><span class="idebold">Lord Poton:</span> "Peki ama parmak kadınlar ne olacak?"</p>

  <p class="normal1"><span class="idebold">Ben:</span> "Çıkaracağım onları o kutudan. Hepsine eşit söz hakkı vereceğim bundan sonra. Darbe bitti, monarşi bitti, anarşi bitti, faşizm bitti, nihayet demokrasi geldi içime."</p>

  <p class="normal1"><span class="idebold">Lord Poton:</span> (Gülüyor.) "Sen sen ol, demokrasiyi gül bahçesi sanma."</p>

  <p class="normal1"><span class="idebold">Ben:</span> "Haklısın. Ama gene de diğer rejimlerden iyidir her zaman."</p>

  <p class="normal1"><span class="idebold">Lord Poton:</span> "Hoşça kal... (Burnunu çekiyor çocuk gibi.) Gene gelirim belki. Çağırırsan gelirim... Mektup yazarım sana."</p>

  <p class="normal1"><span class="idebold">Ben:</span> "Yaz tabii, habersiz bırakma. Ben sana yazamam. Ama seni yazarım. Söz."</p>

  <p class="normal1"><span class="idebold">Lord Poton:</span> (Gülüyor.) "Meşhur olacağım desene."</p>

  <p><br class="chapter" /></p>

  <p class="normal1">Tuhaf bir sessizlik çöküyor. Duraklıyoruz ikimiz de.</p>

  <p><br class="chapter" /></p>

  <p class="normal1"><span class="idebold">Ben:</span> "Poton?!"</p>

  <p class="normal1"><span class="idebold">Lord Poton:</span> "Hııı?"</p>

  <p class="normal1"><span class="idebold">Ben:</span> "Gene gelirim dedin ya az evvel... Yanlış anlama ama... gelme olur mu?"</p>

  <p class="normal1"><span class="idebold">Lord Poton:</span> (Başını sallıyor.) "Olur, gelmem."</p>

  <p><br class="chapter" /></p>

  <p class="normal1">Giderek hızlanıyor çıngırak.</p>

  <p class="normal1">Kısalıyor da kısalıyor Lord Poton'un boyu. Açılıyor rengi. Suya bırakılan bir damla mürekkep gibi usul usul çözeliyor. En nihayetinde görünmez oluyor tamamen.</p>
</body>
</html>
