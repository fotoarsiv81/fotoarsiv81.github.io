<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_33"><br class="calibre2" />
  9 ay 10 gün boyunca...<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Hamilelik günlüğü tutmaya niyetleniyorum. Bir-iki karaladıktan sonra anlıyorum ki, nafile uğraşıyorum. Hamileliğin günlüğü olmazmış. Eşyanın tabiatına aykırı bu.</p>

  <p class="normal1">Olsa olsa, "haftalığı" olur.</p>

  <p class="normal1">Hamilelik haftalar itibarıyla ölçermiş zamanı. Ne günler önemli, ne aylar bir anlam taşıyor artık. Varsa yoksa haftalar...</p>

  <p class="solbaslik"><br class="calibre2" />
  &nbsp;&nbsp;&nbsp;Hamilelik haftalığı</p>

  <p class="normal1"><span class="ideitalik">5. hafta</span></p>

  <p class="normal1">Anaç Sütlaç Hanım dediğini yaptı, monarşi ilan etti. Başında bir taç, elinde kibrit çöpü uzunluğunda bir asayla dolaşıyor şimdi. Daha ihtişamlı görünmek için topuklu ayakkabılar giymeye başladı. Boyu oldu 14,5 cm bu sayede. Bir yerden bir yere gideceği zaman tahtırevanla taşıyorum onu. Kırmızı halı seriyorum yollarına. Kırk yıl düşünsem aklıma gelmezdi şatafatı bu kadar seveceği. Uçakta karşılaştığım o yumuşacık, güler yüzlü, ürkek parmak kadın gitti. Yerine tahakkümperver, totaliter bambaşka biri geldi.</p>

  <p><br class="chapter" /></p>

  <p class="normal1">Bir ara rica edeyim de belki şu monarşi fikrinden vazgeçer dedim.</p>

  <p class="normal1">"Katiyen olmaz" diye cevap verdi. "Senelerdir bu anı bekliyordum. Bunca zaman anaç ve evcimen yanını hor gördün. Beni bastırdın, yok saydın. Kişiliğinin bodrumuna attın. Şimdi gün benim günüm. Keyfini süreceğim."</p>

  <p><br class="chapter" /></p>

  <p class="normal1">İlk icraatı yeni bir anayasa hazırlamak oldu. Kimseye fikir danışmadan, tek başına. anayasanın birinci maddesinde anneliği kutsal ilan etti. Sorgulanamaz, tartışılamaz, dokunulamaz. Bundan böyle annelik hakkında en ufak bir olumsuz laf dahi telaffuz edilemeyecek. İfade özgürlüğü kalmadı içimde. Simone de Beauvoir'ın kitapları toplatıldı. Apartmanımızın kazan dairesinde törenle yakıldı. Sylvia Plath, Dorothy Parker, Anais Nin, Zelda Fitzgerald ve Sevgi Soysal da var Sakıncalı Kadın Yazarlar Listesi'nde. Hamilelik boyunca onları okumam yasak.</p>

  <p class="normal1">Kitaplığımın raflarını büyük ölçüde boşalttı Anaç Sütlaç Hanım. Ama bir kitap var ki onun üç ayrı kopyasını tutuyor: <span class="ideitalik">Küçük Kadınlar.</span></p>

  <p class="normal1">"<span class="ideitalik">Küçük Kadınlar</span>'ı okumak sana aile bağlarının önemini hatırlatacak ve anneliğe hazırlanmana yardımcı olacaktır" diyor Anaç Sütlaç Hanım.</p>

  <p class="normal1">"İyi de ta lise yıllarında okumuştum ben bu kitabı" diye itiraz edecek oluyorum.</p>

  <p class="normal1">"Olsun, bir daha geç üstünden, hafızan tazelenir."</p>

  <p class="normal1">Anlıyorum ki Anaç Sütlaç Hanım için kitap okumak demek, dantel işlemek ya da kanaviçe yapmaktan farksız bir uğraş. Nasıl ki aynı dantel modelini defalarca tıkır tıkır işleyebilir, aynı yemek tarifini senebesene pişirebilirsen, rafta duran tek tük kitapla da benzer şekilde yetinebilir, her birinin tekrar tekrar "üstünden geçebilirsin".</p>

  <p><br class="chapter" /></p>

  <p class="normal1">Anaç Sütlaç Hanım illa da bir rol modeli arayışındaysam, Sakıncalı Kadın Yazarlar yerine, "iyi huylu" kadınları örnek almamı söylüyor. Tolstoy'un eşi ve 13 (kimilerine göre 19) çocuk annesi olan Sofya mesela. Bir kararnameyle "örnek kadın" ilan etti Sofya Tolstoy'u. Onun kucağında bebeğiyle gülümsediği durgun yüzlü resimleri süslüyor şimdi her yeri.</p>

  <p><br class="chapter" /></p>

  <p class="normal1">Bütün bunlar olurken İçimden Sesler Korosu'nun diğer üyeleri kenara çekildi. Şaşkın, çaresiz izliyorlar gelişmeleri. Bazı bazı uzaktan görüyorum onları.</p>

  <p class="normal1">Pratik Akıl Hanım, her zaman ki pragmatizmiyle, her şeye rağmen esnek ve rahat. Kendini bu yeni düzene alıştırıyor.</p>

  <p class="normal1">Hırs Nefs Hanım'ın ağzını bıçak açmıyor. Solgun, sinirli.</p>

  <p class="normal1">Can Derviş Hanım bütün bunların geçmem gereken yeni bir safha olduğuna inanıyor. İçsel yolculuğumda vardığım bir başka durak.</p>

  <p class="normal1">Saten Şehvet Hanım'a gelince, o daimi şikâyet halinde. Hamilelikte yaşanan bedensel değişimlerden ödü patlıyor. Bilhassa kilo almaktan.</p>

  <p class="normal1">"Hamilelikte göbek yağlanıyor, memeler sarkıyor, damarlar çatlıyor, varisler çıkıyor, duba gibi kilo alınıyor... Mahvoldum, mahvoldum..." diye söyleniyor durmadan.</p>

  <p class="normal1">Ama çok fazla kulak asmıyorum ona. Benim gözümde Saten Şehvet Hanım zaten dün bir bugün iki. Fikirlerini tam olarak benimseyemedim ki, protestoları bir önem arzetsin. Varlığını tam olarak kabullenmiş değilim ki, küsüp kenara çekilmesi bir eksiklik ifade etsin.</p>

  <p><br class="chapter" /></p>

  <p class="normal1">Tuhaf ama parmak kadınların içinde durumu en vahim olan ve kafamı en çok kurcalayan Sinik Entel Hanım galiba. Bu kadar olumsuz etkileneceğini tahmin etmezdim hamilelik sürecinden.</p>

  <p class="normal1">"Okuyamaz oldum, yazamaz oldum. Ne okuması ne yazması, düşünemez oldum! Kuru ottan farkım kalmadı! Bittim ben, kişiliğimi yitirdim!" diye veryansın ediyor ha bire. Bana da kızgın.</p>

  <p class="normal1">"Sinik Entel Hanımcım abartmıyor musun, geçici bir evre bu" diye sakinleştirmeye çalışıyorum.</p>

  <p class="normal1">"Cehalet bulaşıcıdır. Cehalet salgın bir hastalık gibidir. Bir kez vücuda girdi mi bu virüs hızla yayılır. Onu durduracak tek bir aşı var: Kitaplar! Acilen dönelim kitapların dünyasına."</p>

  <p class="normal1">Ama benim kitap okuyacak halim yok. Hep yorgunum. Çok yorgunum.</p>

  <p class="normal1">"O Anaç Sütlaç mıymıntısı için beni nasıl satarsın? Hayattaki en büyük gayesi cevizli çıtır kurabiye yapmak olan bir kadın için entelektüel dünyayı nasıl bir kenara atarsın?"</p>

  <p class="normal1">"Sinik Entel Hanımcım ne olur abartma. Hamilelikte ve sonrasında anaç yanıma ihtiyacım var, niçin anlamıyorsun?" diye cevap veriyorum süklüm püklüm.</p>

  <p class="normal1">"Ah, şu mesele" diyor içini çekerek. "Anlaşılan senin için sadece 'beden'indeki değişim mühim artık. Bakıyorum 'Beyin' bir kenara atıldı. Ne olacak benim halim? Bana 'Beyin' lazım. Beden gibi basit ve herkeste olan bir şeyi ne yapayım?"</p>

  <p><br class="chapter" /></p>

  <p class="normal1">Vasatlık ve durağanlık ki en korktuğu şeylerdi Sinik Entel Hanım'ın, şimdi dilediğince hareket edememenin, üretememenin ve "farklı" olamamanın sancısıyla paniklemiş vaziyette. En sevdiği yazarların kitaplarını "sakıncalılar" listesinde görmek de asabını bozdu haliyle. Gece gündüz sızlanıyor. Teselli edemiyorum.</p>

  <p><br class="chapter" /></p>

  <p class="normal1"><span class="ideitalik">6. hafta</span></p>

  <p class="normal1">Bu hafta "sabah bulantısı" dedikleri şeyin sadece sabahları değil, sabah, öğle, akşam, hatta geceyarısı olabileceğini öğrendim. Öyleyse niçin adına "sabah bulantısı" diyorlar bu meretin?</p>

  <p class="normal1">Anaç Sütlaç Hanım'a dert yanayım dedim.</p>

  <p class="normal1">"Nedir bu kusmalar? Bi de sabah bulantısı diyorlar utanmadan, bütün gün devam ediyor. Hep böyle mi olacak? İçim dışıma çıktı."</p>

  <p class="normal1">Gözlerini kısıp, tahtından süzüyor beni. Tahta mandallardan bir taht yaptım ona. Bütün gün orada oturup beni denetliyor.</p>

  <p class="normal1">Şimdi de öyle ters bakıyor ki suratıma, böcek gibi hissediyorum karşısında. Asasını yere vuruyor. Tok tok.</p>

  <p class="normal1">"Sessizlik!" diye bağırıyor.</p>

  <p class="normal1">"Ama Anaç Sütlaç Hanım pek halsizim, mecalsizim. Bütün gün taş taşımış gibi yorgunum."</p>

  <p class="normal1">"Analarımız, ninelerimiz, teyzelerimiz, yengelerimiz, halalarımız, ablalarımız nasıl geçirdiyse bu süreci sen de öyle geçireceksin. Sanki bir tek sensin bunları yaşayan. Tarlada doğuran kadının canı yok mu? Sabah doğuruyor o kadıncağızlar, sonra da bebeklerinin göbek bağlarını kendi elleriyle cırt diye kesiyor, gık çıkarmadan kalkıp çapa yapmaya gidiyorlar. Onların canı yok mu? Her sene milyonlarca kadın geçiyor bu rahleden, hani bak hiçbiri söyleniyor mu?"</p>

  <p class="normal1">Bozuluyorum. Ağırıma gidiyor.</p>

  <p class="normal1">"Söylenmiyordum ki" diyorum kırık bir sesle. "Azıcık empati dileniyordum senden. Az biraz şefkat."</p>

  <p class="normal1">"Gerek yok empatiye mempatiye" diye kestirip atıyor Anaç Sütlaç Hanım.</p>

  <p class="normal1">Söyleyecek söz yok. Gidip biraz uzanayım bari. Aniden çok yorgun hissediyorum kendimi.</p>

  <p><br class="chapter" /></p>

  <p class="normal1">Tam ben dönüp gidecekken, arkamdan sesleniyor.</p>

  <p class="normal1">"Sen yat kalk bu dünyaya fil olarak gelmediğine dua et. Anne fil olsaydın, dokuz değil 23 ay hamile kalacaktın. Şükret!"</p>

  <p><br class="chapter" /></p>

  <p class="normal1">Bu son. Bir daha ağzımı açıp yakınmayacağım Anaç Sütlaç Hanım'a.</p>

  <p><br class="chapter" /></p>

  <p class="normal1"><span class="ideitalik">8. hafta</span></p>

  <p class="normal1">İştahım yok. İki kilo verdim. Kilo almam gerekirken ben veriyorum. İştahımın olmamasından son derece memnunum. Şişmanlamaktan korkuyorum. Ada vapurundaki küp gibi hamile kadın sık sık gözümün önüne geliyor, nanik yapıp kaçıyor. Ona benzerim diye ödüm kopuyor.</p>

  <p class="normal1">Daha yeni anlıyorum bir hakikati: Meğer Saten Şehvet Hanım'ın üzerimdeki etkisi o kadar da az değilmiş. Meğer nasıl da korkuyormuşum çirkinleşmekten, şişmekten...</p>

  <p><br class="chapter" /></p>

  <p class="normal1">Yiyecek bir takıntıya dönüşüyor. Acaba ne yemeli, ne yememeliyim. Bütün gün kalori ve karbonhidrat hesapları yapıyorum. Yiyecek düşünmek, düşlemek, yemekten çok daha cazip geliyor. Ha bire <span class="ideitalik">istesem yiyebileceğim</span> ama katiyen yemediğim şeyleri düşünüyorum.</p>

  <p class="normal1">Sonunda bir gün süpermarkete uğrayıp bir torba dolusu diyet bisküvi alıyorum kendime. Diyet süt, diyet yoğurt, diyet peynir de ekliyorum listeme.</p>

  <p class="normal1">Alışveriş dönüşü eve geldiğimde Anaç Sütlaç Hanım mandal tahtından atlayıp, torbanın içine bakıyor ilk iş.</p>

  <p class="normal1">"Bu ne bu?"</p>

  <p class="normal1">"Hiiiç, atıştırmalık" diyorum.</p>

  <p class="normal1">Tuttuğu gibi camdan atıyor torbayı. Sonra da paylıyor beni bir güzel:</p>

  <p class="normal1">"Ayıp, ayıp! Utanmıyorsun değil mi? Tuzsuz peynir, şekersiz bisküviymiş. Sanki zayıflama merkezindeyiz. Nerden çıktı şimdi bunlar? Saten Şehvet Hanım mı aklını çeliyor yoksa? Bir daha sakın dinleme o kaltağı!" diyor Anaç Sütlaç Hanım.</p>

  <p class="normal1">Bozuluyorum.</p>

  <p class="normal1">"Bebeğinin iyiliğini düşünmen, onun için en güzel şekilde beslenmem gereken bir dönemde bakıyorum sen kendi görüntünle alakadarsın. Aman imajın bozulmasın. Pes valla. Bu ne bencillik."</p>

  <p class="normal1">Yanaklarım yanıyor utançtan. Haklı olabilir mi? Kendi görüntümü bebeğin sağlığından daha çok düşünmüş olabilir miyim? Başlıyor vicdan azabı içimi kemirmeye.</p>

  <p class="normal1">Sırf bu azaptan kurtulmak için gidip yok yere bir tabak fındıklı kurabiye yiyorum. En yağlısından...</p>

  <p><br class="chapter" /></p>

  <p class="normal1"><span class="ideitalik">12. hafta</span></p>

  <p class="normal1">Durmadan ağlıyorum. CNN'de bir belgesel gösteriyorlar. Christian Amanpour Afrika'da anne babası AIDS'ten ölen yetim çocuklarla konuşuyor. Kerpiçten bir kulübeye girmiş CNN ekibi. Kameralar, mikrofonlar yerleştirmişler yırtık pırtık hasırların üzerine. Elimde mendil, salya sümük seyrediyorum kulübedeki Afrikalı çocukları.</p>

  <p><br class="chapter" /></p>

  <p class="normal1">Her şeye ağlar oldum.</p>

  <p class="normal1">Sokağın başındaki elektrik teline takılı duran bir çift lastik ayakkabı bana inanılmaz hüzün veriyor mesela. Converse marka, mavi, solgun bir çift ayakkabı. Kimindiler acaba? Nasıl çıktılar oraya? Yağmur, kar, tipi hep oradalar, bir başlarına.</p>

  <p><br class="chapter" /></p>

  <p class="normal1">Bir gün muhtarlığın önünden geçerken içeri dalıp, "Elektrik teline asılı ayakkabıların sahibi kim biliyor musunuz?" diye soruyorum. "Kim attı onları oraya?"</p>

  <p class="normal1">Mahalle muhtarımız son derece efendi, kalendermeşrep bir adam. Her durumda mahallelinin dertleriyle ilgilenen. Ama bu sefer nutku tutuluyor. Altdudağı sarkıyor şaşkınlıktan.</p>

  <p class="normal1">"Biri bir terbiyesizlik mi yaptı?" diyor telaşla.</p>

  <p class="normal1">Evet yaptı. Ama bana değil. Ayakkabılara yapıldı o terbiyesizlik.</p>

  <p class="normal1">Anlatamıyorum.</p>

  <p class="normal1">Anlaşamıyoruz.</p>

  <p><br class="chapter" /></p>

  <p class="normal1">Sadece lastik ayakkabılar değil ki... İçlerinde en zayıf olanları hırpalayıp ezerek faşizanca misket oynayan oğlan çocukları, anacadde boyunca yarısı kurtlu kestane kebap satan sıska delikanlı, karşı pencereden halı çırpan dedikoducu komşu teyze, Filistin'de Hamas ile El Fetih'in birbirine girmesi, Antarktika'da buzulların hızla erimesi, yerde yatan ezilmiş ekmek parçası... Her şey o kadar hüzünlü geliyor ki.</p>

  <p><br class="chapter" /></p>

  <p class="normal1">Akşam haberlerinde şarkı söyleyen mucizevi bir köpeği tanıtıyorlar. Kulakları kahverengi, vücudu beyaz bir yavru Terrier bu. Boynuna pembe bir kurdele bağlanmış. Hayvanın sahibi İzmirli bir emekli kimya öğretmeni. Öğretmenhanım piyano başına geçip, "Yine bir gülhinal, aldı bu gönlümü" diye çaldıkça Dede Efendi'den, köpek de dizinin dibinde oturmuş, uluyor var gücüyle.</p>

  <p class="normal1">Düğmeye basılmış gibi gözlerim doluyor anında.</p>

  <p class="normal1">"Hoppala, gene niye ağlıyorsun?" diye soruyor Eyup.</p>

  <p><br class="chapter" /></p>

  <p class="normal1">Diyemiyorum ki:</p>

  <p class="normal1">İçim acıyor köpeğe. Ona ve tüm kurdeleli Terrier'lere. İçim acıyor herkese ve her şeye. Faniliğimiz, zayıflığımız, zaaflarımız... insan olmanın, insan olamamanın ağırlığı ciğerlerime doluyor. Nefes alamıyorum.</p>

  <p><br class="chapter" /></p>

  <p class="normal1"><span class="ideitalik">16. hafta</span></p>

  <p class="normal1">Anaç Sütlaç Hanım huzuruna çağırıyor beni bu hafta. Yanında koca bir kutu dolusu CD var.</p>

  <p class="normal1">"Al bunları dinle!" diye emrediyor.</p>

  <p class="normal1">Bakıyorum hepsi opera klasikleri kutudaki albümlerin.</p>

  <p class="normal1">"İyi de ben opera pek sevmem Anaç Sütlaç Hanım" diyorum.</p>

  <p class="normal1">"Senin için değil zaten. Bebek için bunlar. Kulakların değil karnın dinleyecek bu müzikleri."</p>

  <p class="normal1">Böyle diyor ve CD'lerden birini müzik setine koyduğu gibi sesi de sonuna kadar açıyor. Sadece kulaklarım ya da karnım değil, bütün mahalle dinliyor Georges Bizet'nin "İnci Avcıları"nı. Gürül gürül bir tenorla yankılanıyor cümle Kuzguncuk semti.</p>

  <p class="indentmetin">Je crois entendre encore,</p>

  <p class="indentmetin">Caché sous les palmiers,</p>

  <p class="indentmetin">Sa voix tendre et sonore</p>

  <p class="normal1">Karşı apartmandaki meraklı başörtülü komşu teyze camı açıp, bu tok erkek sesinin nerden geldiğini anlamaya çalışıyor. Yeni bir hoparlörlü satıcı türü mü geçiyor acaba aşağıdan diye kafayı uzatıp sokağı kolaçan ediyor. Sağa bakıyor kimse yok, sola bakıyor kimse yok. Nihayet sesin bizim evden geldiğini anlıyor. Cık cık edip, sıkı sıkı kapatıyor camları.</p>

  <p class="normal1">"Anaç Sütlaç Hanım komşulara ayıp oluyor. Bari müziği kıs biraz, ne olur" diyorum.</p>

  <p class="normal1">"Ne var, fena mı? Bebeğe müzik sevgisi aşılıyoruz burda. Hem de Fransızca öğreniyor bir yandan. Ana karnında bebeklerin sesleri algıladıklarını bilmiyor musun?"</p>

  <p><br class="chapter" /></p>

  <p class="normal1">Bir başka CD koyuyor bu sefer. Bir nehir şırıltısı doluyor odaya. Ardından keçi melemeleri ve çıngıraklar duyuluyor.</p>

  <p class="normal1">"Ya bu ne?" diyorum dehşet içinde.</p>

  <p class="normal1">"Doğanın tüm barışçıl sesleri" diyor Anaç Sütlaç Hanım. "Bebekler ve anneler için özel yapılmış. Amerikalıların buluşu. Sakinleştirici müzik."</p>

  <p><br class="chapter" /></p>

  <p class="normal1">Bebeği bilmem ama beni bayağı asabi yapıyor bu sesler.</p>

  <p class="normal1">"Eskiden dinlediklerimi de çalsak arada olmaz mı?" diyorum çekinerek. "Mesela Sinik Entel Hanım'la ben roman yazarken punk, post-punk, endüstriyel metal filan dinlerdik... Pearl Jam, Chumbawamba, Bad Religion filan ne iyi olur."</p>

  <p class="normal1">"Ayy, ayy" diye suratını ekşitiyor Anaç Sütlaç Hanım. "Unut gitsin o kuru ve kaba gürültüleri. Sofistike bir bebeğin olsun istiyorsan sofistike müzik dinleyeceksin dokuz ay boyunca!"</p>

  <p class="normal1">Bütün hafta boyunca İstanbul'un en dingin, en efendi semtlerinden Kuzguncuk'un sokakları keçi çanları, sağanak yağmur sesleri ve Fransızca aryalarla inliyor.</p>

  <p><br class="chapter" /></p>

  <p class="normal1"><span class="ideitalik">18. hafta</span></p>

  <p class="normal1">Ağlamalarım azaldı. Her şeye hüzünlenmiyorum artık.</p>

  <p class="normal1">Ama şimdi de kokuları farklı algılamaya başladım. Gün boyu ormana salıverilmiş av köpeği gibi burun deliklerimi oynatarak etraftaki kokuların izini sürüyorum. Yemeğe konmuş bir tutam zencefilin, lodosun taşıdığı deniz yosununun ya da sokakta satılan turşu suyunun kokusunu anında alıyor, katmanlarına ayrıştırıyorum. Patrick Süskind'in Koku romanındaki Jean-Baptiste Grenouille gibi dolaşıyorum ortalıkta. 2006 senesinin İstanbulu, 18. yüzyıl Fransası'nı aratmayacak bir kokular ve esanslar cenneti.</p>

  <p class="normal1">Ve evrendeki tüm kokular arasında bir tanesi var ki, anında midemi ayağa kaldırıyor, arkamı dönüp kaçmama sebep oluyor. Bir kilometre uzakta bile olsa tahammül edemiyorum bu korkunç ve ağır esansa: hindistancevizi kokusu.</p>

  <p><br class="chapter" /></p>

  <p class="normal1">Allahım, meğer ne çok hindistancevizi kokusu varmış İstanbul'da. Pasifik'te bir adanın üstüne kurulmuş sanki bu şehir. İstanbul'un taşı toprağı altın filan değil, hindistanceviziymiş meğer.</p>

  <p class="normal1">Taksilerde dikiz aynalarının üstünde sallanan kokular hindistancevizinden. Kendileri çam ağacı şeklinde olabilir bu nesnelerin ama yaydıkları esans ekseriya hindistancevizi. Kamu binalarında tuvaletlere konulan beyaz krem sabunlar hemen hemen her zaman hindistancevizi aromalı. Pastanelerde yaş pastaların üzerine serpilen o kıymık kıymık beyaz süsler rendelenmiş hindistancevizi. Kafelerde yakılan baygın kokulu mumlar hindistancevizli. Marketlerde promosyonla tepsi tepsi müşterilere dağıtılan yeni bisküvi türü hindistancevizi kremalı. Yeni açılan ve pek revaçta olan modern restoranlarda sözleşmiş gibi tüm tavuk yemekleri hindistancevizi sosuyla yapılmış. Süslü tabaklarda gururla servis yapıyor garson. Neden geri çevirdiğimi anlayamıyor. Minibüste yanımda oturan fiyakalı kadının süründüğü parfümün içinde kesin hindistancevizi esansı var. Yer değiştirip ön tarafa geçiyorum. Bu sefer de şoförün çiğnediği sakızın kokusu geliyor burnuma. O da hindistancevizi.</p>

  <p class="normal1">Nereye gitsem yarıçapı 50 metrelik bir daire içindeki tüm hindistancevizi kokularını anında alıyorum. Tam ortasından kesilmiş, iki yakaya bölünmüş kocaman bir hindistancevizi gibi görünüyor gözüme İstanbul. Anadolu Yakası, bir yarısı. Avrupa Yakası, öbür yarısı. Kaçacak yer bulamıyorum.</p>

  <p><br class="chapter" /></p>

  <p class="normal1"><span class="ideitalik">20. hafta</span></p>

  <p class="normal1">Bebeğin cinsiyetini öğrendik. Kız olacak.</p>

  <p><br class="chapter" /></p>

  <p class="normal1">Anaç Sütlaç Hanım çok mutlu. "Kız çocukları giydirmek süslemek daha kolay, daha keyifli" diyor sevinçle. "Pastalar kurabiyeler de yaparız beraber. Oğlanlarla kurabiye yapmak daha zor. İlla da vurdulu kırdılı oyunlar oynamak istiyorlar."</p>

  <p><br class="chapter" /></p>

  <p class="normal1">Bense bu rol dağılımını bir türlü benimseyemiyorum. Kız bebeklere pembe oğlan bebeklere mavi tulum giydirilmesini; kızlara Barbie bebek ve çay takımı, oğlanlara plastik Kalaşnikof ve kamyon, tır alınmasını, cinsiyet rollerinin daha ilk günden bu kadar kesinkes ayrılmasını hep ama hep eleştirdiğim için kızımı farklı yetiştirmek istiyorum.</p>

  <p><br class="chapter" /></p>

  <p class="normal1">"Gene niye somurtuyorsun?" diye soruyor Eyup.</p>

  <p><br class="chapter" /></p>

  <p class="normal1">"Pembe sevmem ki" diyorum. "Çok kırılgan bir renk... Kızlara pembe yakışmıyor. Alternatif bir renk bulsak... Mor kıyafet arıyorum ama çok az mor eşya var mağazalarda."</p>

  <p class="normal1">"Ne gerek var bunlara kafanı takmana?" diye omuzlarını silkiyor. Eyup her zamanki sakinliğiyle. "Sen kızına mürdüm eriği moru, çağla yeşili ya da petrol mavisi gibi alternatif renkler giydirsen bile o sosyalleşmeye başlar başlamaz gene gidip pembeler giyecek üstüne. Arkadaşları nasıl giyiniyorsa, televizyondaki çizgi film karakterleri nasıl giyiniyorsa o da öyle giyinmek isteyecek. Ne demeye akıntıya karşı yüzmeye çalışıyorsun?"</p>

  <p><br class="chapter" /></p>

  <p class="normal1">Haklı mı? Belki. Ama niye kapılayım bu "pembe akıntı"ya?</p>

  <p class="normal1">Pembe bana hanım hanımcık olma mecburiyetini, başını önüne eğerek sokakta yürümeyi, oyuncak bebeklerle yalnız çay saatlerini, az biraz büyüyüp göğüslerin çıkınca kitaplarla, dosyalarla önünü kapatarak bedenini saklamaya çalışmayı, genç kız ürkekliğini, hüznünü çağrıştırıyor hep. Erkek egemen bir toplumda kız çocuk sahibi olmak daha zor.</p>

  <p><br class="chapter" /></p>

  <p class="normal1">Yoksa bu yüzden mi herkes oğlu olsun istiyor?</p>

  <p><br class="chapter" /></p>

  <p class="normal1"><span class="ideitalik">21. hafta</span></p>

  <p class="normal1">Karnım büyüyor. Korkularım büyüyor. Bebekle iletişim kurmaya çalışıyorum sabah akşam. Ama ne zaman ona seslensem, başlıyorum İç Sesler'le konuşmaya. Parmak kadınlara gidiyor hep aklım. Belki bebeği de bir parmak kadın gibi algılıyorum henüz. Tek bildiğim İçimden Sesler Korosu'nu özlediğim. Gene eskisi gibi ortalıkta rahat rahat dolaşsalar keşke. Baskı görmeden, sansürlenmeden. Kavgalarını bile özledim.</p>

  <p class="normal1">En çok da Sinik Entel Hanım düşüyor aklıma. Onu bu kadar üzgün ve küskün görmeye dayanamıyorum.</p>

  <p class="normal1">Nihayet bu hafta Anaç Sütlaç Hanım öğle yemeği sonrası şekerleme yaparken, gizli bir ziyarette bulunmaya karar veriyorum eski dostuma. Usulca içime kaçıyorum.</p>

  <p class="normal1">İçimin tünellerine girer girmez bir fener alıyorum elime. Buralar her zamanki gibi karışık. Kaç defa geldim. Gene de kayboluyorum.</p>

  <p class="normal1">Kuzey Kapısı'nın ardında buluyorum Sinik Entel Hanım'ı. Pencereleri örümcek ağlarıyla, duvarları Che Guevara ve Marlon Brando posterleriyle kaplı, perdeleri kızıl kadifeden, kasvetengiz şatosunda. Üzerinde saçaklı, desenli bir hippi kıyafeti var gene. Boynunda koca koca boncuklu mavi-mor-siyah bir kolye.</p>

  <p class="normal1">"Ne güzelmiş kolyen" diyorum aramızdaki buzları eritebilmek umuduyla.</p>

  <p class="normal1">"Sevdin mi? Peru'da Machu Pichu'da yerli kabileler yapıyor bunları. Yerli kadınların korporasyonlara, globalleşmeye, vahşi kapitalizme karşı ayakta kalabilmelerini desteklemek için aldım."</p>

  <p class="normal1">Sırıtıyorum. Nasıl da özlemişim Sinik Entel Hanım'ın her şeye gereğinden fazla ve gereğinden derin anlamlar yüklemesini.</p>

  <p class="normal1">"Ee nasıl gidiyor hamilelik?" diyor suratında kırgın ama sevecen bir ifadeyle.</p>

  <p class="normal1">"İyi gidiyor, Allah'a şükür. Bebeği gördüm ultrasonda. Harika bir duygu."</p>

  <p class="normal1">"Ne güzel" diyor Sinik Entel Hanım. Dalgın dalgın kolyesiyle oynuyor.</p>

  <p class="normal1">"Ama ben biraz içi boşalmış hissediyorum kendimi. Bütün gün ya yatıyorum ya ağlıyorum ya yemek yiyorum. Beynim durdu galiba..."</p>

  <p class="normal1">Boğazıma bir yumru oturuyor. Bekliyorum geçsin diye ama geçmiyor bir türlü. Nefret ediyorum sulugözlülüğümden.</p>

  <p class="normal1">"Özledim seni" diyorum. Sesim titriyor.</p>

  <p class="normal1">Derin bir iç çekiyor Sinik Entel Hanım.</p>

  <p class="normal1">"Sen ne güzel romanlardan, filmlerden, felsefeden bahsederdin hep bana. Her şeyi eleştirir, herkese bok atardın. Her mevzua sinik açıdan bakar, herkesten şüphe duyardın. Okurdun, anlatırdın Sinik Entel Hanımcım. Ben epeydir uzak düştüm kitaplardan. <span class="ideitalik">Küçük Kadınlar</span> hariç. Onu da ezberledim sayılır. Başka bir şey okuyamıyorum. Zaten akşamları hemen uykum geliyor."</p>

  <p><br class="chapter" /></p>

  <p class="normal1">Yumuşuyor Sinik Entel Hanım. Gözlerinde şefkat parıltılarıyla bakıyor. Sözlerimden memnun kaldığını hissediyorum. Bir sigara yakıyor.</p>

  <p class="normal1">"Sahi özledin mi beni?" diye soruyor dumanı solurken.</p>

  <p class="normal1">Başımı sallıyorum. "Hem de nasıl!"</p>

  <p class="normal1">"Ben de seni özledim" diyor.</p>

  <p class="normal1">O kadar alışmışım ki ondan hep kuşkucu, hep karamsar laflar duymaya, o kadar alışmışım ki karşında hep katı ve duygusuz durmasına, ancak birkaç saniye gecikmeyle algılayabiliyorum bu sözlerdeki samimiyeti ve inceliği.</p>

  <p class="normal1">"Gel gizlice Sevgi Soysal okuyalım" diye fısıldıyor Sinik Entel Hanım. "Sevgi Soysal sana iyi gelir şimdi."</p>

  <p class="normal1">"Ama yasaklı kitaplar listesinde o..." diyorum çekinerek.</p>

  <p class="normal1">Gülüyor Sinik Entel Hanım. Gülüyor avuç dolusu. Hiç böyle çocuksu bir coşkuyla sarıldığını görmemiştim hayata.</p>

  <p class="normal1">"İlahi" diyor. "Kitap yasaklanır mı hiç."</p>

  <p><br class="chapter" /></p>

  <p class="normal1">Ve başlıyor okumaya:</p>

  <p class="indentmetin">Bir elmanın bir meyve olduğu, bir babanın baba, bir savaşın savaş olduğu, bir gerçeğin gerçek olduğu, bir yalanın yalan olduğu, bir aşkın aşk olduğu, bir bıkmanın bıkma olduğu, bir başkaldırmanın başkaldırma olduğu, bir sessizliğin bir sessizlik olduğu, bir haksızlığın bir haksızlık olduğu, bir düzenin bir düzen ve bir evliliğin evlilik olduğu, olacağı günler gelecekti, inanıyordu Tante Rosa.</p>

  <p class="normal1">Sesi ninni gibi, mırıl mırıl. <span class="ideitalik">Tante Rosa</span>'nın ortalarında uyuya kalıyorum.</p>

  <p><br class="chapter" /></p>

  <p class="normal1"><span class="ideitalik">22. hafta</span></p>

  <p class="normal1">Anaç Sütlaç Hanım galiba Sinik Entel Hanım'ın şatosuna gittiğimi anladı. Ağzımı arıyor biraz. Ben de ona entelektüel dünyayı özlediğimi itiraf ediyorum. Korktuğum gibi sert olmuyor neyse ki tepkisi. Ne yüzüme vuruyor bu ziyaretimi, ne büyütüyor meseleyi. Bir-iki söz dokunduruyor o kadar.</p>

  <p><br class="chapter" /></p>

  <p class="normal1">Derken bir sabah elinde bir hediye paketiyle çıkageliyor.</p>

  <p class="normal1">"Ne bu?"</p>

  <p class="normal1">"Sana bir hediye aldım" diyor sırıtarak. "Madem okumayı özlediğini söylüyorsun, bundan hoşlanabilirsin diye düşündüm."</p>

  <p><br class="chapter" /></p>

  <p class="normal1">Paketi açtığımda içinden bir kitap çıkıyor: <span class="ideitalik">Bebeğim ve Ben</span>.</p>

  <p class="normal1">Kitap Anaç Sütlaç Hanım tarafından önceden okunmuş, bazı bölümlerin altı çizilmiş: <span class="ideitalik">"Hamilelikte Beliren Varislerle Baş Edebilirsiniz", "Bebek Odası Hazırlamanın Püf Noktaları", "Mikserle Muhteşem Mama Tarifleri..."</span> Demek ben "kitapların dünyasına dönmek istiyorum" deyince, tutmuş bunu almış.</p>

  <p class="normal1">Teşekkür edip bir kenara koyuyorum kitabı. Sonra bir ara okurum.</p>

  <p><br class="chapter" /></p>

  <p class="normal1">Her hareketimi dikkatle inceliyor Anaç Sütlaç Hanım.</p>

  <p class="normal1">"Her sabah karnınla konuşman, bebekle iletişim kurman lazım, yapabiliyor musun?" diye soruyor.</p>

  <p class="normal1">Yutkunuyorum.</p>

  <p class="normal1">"Henüz bebekle konuşmayı beceremiyorsun galiba."</p>

  <p class="normal1">Gene tek yapabildiğim yutkunmak.</p>

  <p class="normal1">"Sana bir önerim olacak öyleyse" diyor kelimeleri seçmeye gayret ederek. Uzun zamandır onu bu kadar şefkatli ve sevecen görmemiştim bana karşı. Uçaktaki o ilk halini andırıyor neredeyse.</p>

  <p class="normal1">"Düşündüm de, sen yazıyla iletişim kuran bir insansın. Konuşmaktan çok yazı yazmaya yatkınsın. Madem öyle niye oturup yazmıyorsun ona?"</p>

  <p class="normal1">Şimdiye kadar Anaç Sütlaç Hanım'dan duyduğum en cazip öneri bu.</p>

  <p><br class="chapter" /></p>

  <p class="normal1"><span class="ideitalik">25. hafta</span></p>

  <p><br class="chapter" /></p>

  <p class="indentmetin">Sevgili Bebek,<sup class="calibre12"><a class="footnote-link" href="../Text/siyahsut_split_085.html#footnote-100-3" id="footnote-100-3-backlink">[3]</a></sup></p>

  <p class="indentmetin">Bu sana yazdığım ilk mektup.</p>

  <p><br class="chapter" /></p>

  <p class="indentmetin">Bebeklerin annelerini seçtiklerine dair bir yazı okumuştum vaktiyle bir dergide. Gülüp geçmiştim o zamanlar. Ama artık pekâlâ mümkün geliyor bu fikir. Gökyüzünde meleklerle yan yana oturup kâinatın koca kataloğundan anneni seçerken düşlüyorum seni. Önünde kocaman bir kitap açık duruyor. İçinde renk renk fotoğraflar. Her bir fotoğrafın altında kısa tanıtım bilgileri. Melekler sabırla çeviriyor sayfaları. Sen alıcı gözle bakıyorsun tek tek tüm adaylara.</p>

  <p><br class="chapter" /></p>

  <p class="indentmetin">"Bu değil..." diyorsun. "Yok bu da değil..."</p>

  <p class="indentmetin">Ne doktorlar, ne mühendisler, ne ev hanımları, ne iş kadınları geçiyor gözünün önünden. Geçit töreni gibi. Hiçbirine alaka duymuyorsun. Oysa oldukça iddialı anne adayları var içlerinde. İşini iyi yapan, sevgi dolu ve hayli maharetli kadınlar bunlar. Sen gene de oralı olmuyorsun.</p>

  <p class="indentmetin">Derken yeni bir sayfa açıyor yanındaki tombul melek ve benim resmim çıkıyor karşına. İyi bir fotoğrafım değil bu. Saçlarımı beceriksizce toplamışım. Makyajım da çalakalem, bir gözüme bir gözümden daha çok far sürmüş, gene taşırmışım. Üzerimde kat kat soğan kıyafetlerim. Altında tanıtım bilgilerim. Muhtemelen şöyle yazıyor:</p>

  <p class="indentmetin">Kafası karışık, hayatı düzensiz, henüz tam olarak kendini bulamamış, arayış halinde. Yazar. Edebiyatçı.</p>

  <p class="indentmetin">Sen minicik parmağını benim resmime doğru sallayarak, "Hah, bak bu eğlenceli olabilir..." diyorsun meleğe. "Şuna biraz yakından bakayım."</p>

  <p class="indentmetin">Nasıl ve niye kâinattaki onca başarılı anne adayı arasından beni seçtiğini bilmiyorum. Belki de çılgın bir kızsın sen. Dört dörtlük bir anneyi sıkıcı buluyorsun. Ya da beni benden iyi tanıyorsun daha şimdiden. Bendeki potansiyeli görüyorsun. Eksiklerimi, zaaflarımı aşmama, hatalarımı düzeltmeme yardım edersin. Rehberim olursun, en güzel öğretmenim.</p>

  <p class="indentmetin">Dedim ya, niye nasıl beni seçtiğini bilemiyorum. Ama bir şeyi bilmeni istiyorum: Sana müteşekkirim. Seçiminle onurlandım. Gururlandım. İnşallah hayatta hiçbir zaman, "Ulan o koskoca katalogdan bula bula bunu mu bulmuşum. Başka birini seçseydim keşke..." dedirtmem sana. Seni mahcup ederim diye ödüm patlıyor.</p>

  <p class="sagnormal">Sabırsızlıkla gelişini bekleyen annen<br class="chapter" />
  Elif</p>

  <p><br class="chapter" /></p>

  <p class="normal1"><span class="ideitalik">28. hafta</span></p>

  <p class="normal1">Anaç Sütlaç Hanım tutturdu prenatal yoga kursuna gitmelisin diye. Nefes alıp verme tekniklerini öğrenmem gerekiyormuş.</p>

  <p class="normal1">"Gayet güzel nefes alıp veriyorum, merak etme" diyorum.</p>

  <p class="normal1">"Anlamadın herhalde. Doğum esnasında yardımcı olacak teknikleri öğretiyorlar bu kurslarda."</p>

  <p><br class="chapter" /></p>

  <p class="normal1">İşte o zaman anlıyorum ki normal doğum yapacağımı sanıyor. Annelerimiz, teyzelerimiz, ninelerimiz gibi. Bebeğini tarlada doğurup, kordonunu kendi başına kesen mert köylü kadınlar gibi. Anaç Sütlaç Hanım sezaryene o kadar karşı ki bu konuyu son ana kadar açmamayı daha uygun buluyorum.</p>

  <p><br class="chapter" /></p>

  <p class="normal1"><span class="ideitalik">29. hafta</span></p>

  <p class="normal1">Hamile yogası kursunda on kadın var. Dokuzunun karnı burnunda. Ya hamilelikleri epey ilerlemiş ya da bu prenatal yoga ne menem şeyse iyice şişiriyor insanı. Nefes alma tekniğiyle hava basıyorlar belki de içlerine.</p>

  <p class="normal1">Odada hamile olmayan bir kadın var sadece. O da yoga hocamız çıkıyor. İncecik, tığ gibi, kıvır kıvır saçlı bir esmer. Kadın o kadar atletik, öyle zinde görünüyor ve o kadar çok gülüyor ki, sinirimi bozuyor. Ne işi var bu mükemmel yaratığın her biri en azından on beş kilo fazlaya sahip hamile kadınlar arasında. Nispet yapar gibi.</p>

  <p class="normal1">Hocamız Brezilyalı'ymış. Tüm dişlerini açığa çıkaran koca bir tebessümle karşılıyor beni. Gruba tanıtıyor.</p>

  <p class="normal1">"Şimdi hep beraber Elif arkadaşı ve bebeğini aramıza, dostluk ve huzur çemberimize dahil edelim" diyor. "Önce çakralarımızı temizleyelim. Yaşam enerjimizi yeniden düzenleyelim, Aura'mızı güçlendirelim. Daha sonra Pranayama nefes teknikleri çalışacağız."</p>

  <p><br class="chapter" /></p>

  <p class="normal1">Diğerlerini taklit ederek yerde bağdaş kurup oturuyorum. Sakin duruyorum ama zihnim fır dönüyor. Konsantre olmaya çalışıyorum anlamadığım bu yeni dile.</p>

  <p class="normal1">"Şimdi gözlerimizi yumalım. Bedenimizin dışında bizi bir eldiven gibi saran Aura'mıza merhaba diyelim" diyor hoca.</p>

  <p class="normal1">"Merhaba" diyorum.</p>

  <p class="normal1">"Merhaba!" diye karşılık geliyor anında. Ses tanıdık. Panik içinde gözümü açmamla Hırs Nefs Hanım'ı burnumun dibinde bulmam bir oluyor. Omzumun üzerine çıkmış, oradan bana bakıyor.</p>

  <p class="normal1">"Ne işin var senin burda?" diye fısıldıyorum.</p>

  <p class="normal1">"Hiiiç. Uzun zamandır konuşmuyoruz. Neler yaptığını merak ettim. Bu saçmalıklarla uğraştığına göre bol bol vaktin olmalı" diyor. "Ah ne olurdu beni dinleseydin o zamanlar. Gel seni güzel güzel kısırlaştıralım dedim, di mi? Bak kariyerin nasıl altüst oldu. Çakra açacak insan mısın sen? Şu haline bak."</p>

  <p class="normal1">Ses etmiyorum.</p>

  <p class="normal1">Hoca devam ediyor. "Yoga Sanskrit dilinde birleşme demektir. Mükemmel bir bütünlük kurmak amacımız. Bedenin, zihnin ve ruhun birleşmesi."</p>

  <p class="normal1">Hırs Nefs Hanım sinirli bir edayla gülüyor. "Ooo, ne birleşmesi? Bizde her şey ayrı ayrı. 'Beden' kıymete bindi, 'Ruh' bir yerlere savruldu. Zavallı 'Beyin' de kalakaldı Boston'daki Beyin Ağacı'nda."</p>

  <p class="normal1">"Hırs Nefs Hanım yeter..." diye fılsıldıyorum.</p>

  <p class="normal1">Anında hocadan bir azar geliyor. "Şışşt kendi aramızda konuşmayalım. Şimdi içimize girip kâinattaki her bir zerreyle bütünleşeceğiz."</p>

  <p><br class="chapter" /></p>

  <p class="normal1">"Ben gidiyorum" diyor Hırs Nefs Hanım. "Sen burda kal, seansı 250 milyondan kâinatla bütünleş."</p>

  <p class="normal1">Böyle diyor ve pencerenin pervazına atlayıp gözden kayboluyor.</p>

  <p><br class="chapter" /></p>

  <p class="normal1">Yeniden gözlerimi kapıyorum. Ama ne fayda. Kendimi derse veremiyorum artık. Kısmen de olsa haklı Hırs Nefs Hanım. Beden, beyin, ruh... hepsi ayrı ayrı duruyor bende. Bir türlü bütünleyemiyorum içimi.</p>

  <p class="normal1">"En önemlisi daima huzurlu olacağız ki annenin huzuru bebeğe geçsin" diyerek bitiriyor seansı hoca.</p>

  <p class="normal1">Akşam eve dönünce Anaç Sütlaç Hanım hemen dikiliyor karşıma.</p>

  <p class="normal1">"Nasıl gitti prenatal yoga?" diyor.</p>

  <p class="normal1">"Gitmedi" diyorum sadece.</p>

  <p><br class="chapter" /></p>

  <p class="normal1"><span class="ideitalik">32. hafta</span></p>

  <p class="normal1">Anaç Sütlaç Hanım'la alışverişe çıkıyoruz. Bebek mağazalarında saatler geçiriyoruz. Cicili bicili muhteşem bir pazarla tanışıyorum. Öylesine şirin, inanılmaz pahalı.</p>

  <p class="normal1">Sürekli bir şeyler almak istiyor Anaç Sütlaç Hanım. Hiç bitmiyor ihtiyaçları.</p>

  <p class="normal1">Merak ediyorum bebek eşyalarının ne kadarı hakiki ihtiyaçlara cevap vermek için geliştirilmiş, ne kadarı sonradan icat edilerek yapay ihtiyaçlar yaratmış? Banyo suyuna atmak için rengârenk plastik ördekler, yazları giyilen bebek bornozu, kışları giyilen bebek bornozu, bebek arabalarına asmak için öten, meleyen, havlayan hayvancıklar, banyo suyuna atılan rengârenk plastik ördekleri temizlemek için kıl fırça, kapılar kapanırken ses yapmasın diye dinozor şeklinde halı kaplama, bebek uyurken gökyüzünü seyretsin diye tavana yapıştırılan fosforlu gezegenler...</p>

  <p class="normal1">Bana son derece fuzuli gelen tüm bu nesneler Anaç Sütlaç Hanım'ı cezbediyor. Elinde kredi kartı. Mani olmasam son kuruşa kadar harcayacak. Kapıldı alışveriş histerisine. Bu hafta ilk defa ondan kaçmak istiyorum. Ama nereye?</p>

  <p><br class="chapter" /></p>

  <p class="normal1"><span class="ideitalik">34. hafta</span></p>

  <p class="normal1">Anaç Sütlaç Hanım bebeğin zekâsına taktı kafayı bu aralar. ABD'den ithal Omega-3 hapları, balık yağı kapsülleri, özel sızma zeytinyağı şişesi benzeri şık ambalajında korkunç bir koku yayan balıklı bir sıvı... Tüm bunları önüme itiyor günlerdir, tüketeyim diye. Yeterince yersem bunlardan bebek zeki doğarmış.</p>

  <p><br class="chapter" /></p>

  <p class="normal1">"En iyisi havyar yemekmiş" diyor. "Hamile kadın her gün iki kaşık havyar yiyince dahi doğuyormuş çocuk..."</p>

  <div class="calibre1" id="calibre_pb_56"></div>
</body>
</html>
