<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_40"><br class="calibre2" />
  Tedavi yöntemleri<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="solbaslik"><br class="calibre2" />
  &nbsp;&nbsp;&nbsp;1. Antidepresanlar</p>

  <p class="normal1">Eğer loğusa az evvelki testte banko "a" şıkkı çıkarmışsa, sürekli tedirgin ve gerginse antidepresana başlatmayı uygun görebilir doktoru. Birçok çeşidi var bunların, her çeşidin de kendine göre yan etkileri. En temel mesele süte geçmeleri. Eğer loğusalar hem emziriyor hem antidepresan kullanıyorsa, Lord Poton'la mücadele sürecinde bebekler de düşük dozlu antidepresan almış oluyor. Kim bilir belki de sanıldığı kadar kötü bir şey değil bu. Hayata daha dayanıklı başlıyorlar.</p>

  <p class="normal1">Antidepresanlar sabırla alınmalı. Hemen etki etmiyorlar. Mucize beklememek lazım. Pek çoğunun tam anlamıyla işe yaraması üç-dört ayı buluyor. Oysa Lord Poton'la tanışmış kadınların bir özelliği tahammüllerinin olmayışı. Bu yüzden kafalarına göre ya dozu artırmayı ya da ilacı tamamen bırakmayı tercih edebiliyorlar. Biraz sabır!</p>

  <p class="solbaslik"><br class="calibre2" />
  &nbsp;&nbsp;&nbsp;2. Terapi</p>

  <p class="normal1">Tüm dünyada doğum sonrası binlerce kadının itibar ettiği değişik terapi yöntemleri var. Doğru terapisti bulduktan sonra yararlı olabilir. Ayrıca grup terapileri mevcut. Sizinle aynı sorunları paylaşan kadınlarla buluşmak, yalnız olmadığınızı hissetmek isterseniz, başkalarının neler yaşadığına kulak verin. Bir de internet sitelerini deneyin. Kalkıp bir yere gitmeden, sanal ortamda ruhdaş bulmak istiyorsanız.</p>

  <p class="solbaslik"><br class="calibre2" />
  &nbsp;&nbsp;&nbsp;3. Egzersiz</p>

  <p class="normal1">Her gün düzenli olarak spor yapmak, hareket etmek iyi geliyor. Tabii Lord Poton'u susturabilmeniz kaydıyla. Ormanda romantik bir yürüyüş "egzersiz" tanımına girmiyor mesela. Böyle yavaş yavaş yürürken evhamlara kapılmak, geçmişi hatırlamak, kuruntu üstüne kuruntu yapmak kolaydır zira. Lord Poton da gölge gibi takip eder sizi. Yüzerken daha zor evhamlanmak. Yaptığın işe konsantre olman gerekiyor. Zaten Lord Poton yüzme bilmediği için takip edemiyor. En iyisi bol bol yüzmeli. Engelli koşu, sırıkla atlamak da işe yarayabilir.</p>

  <p class="solbaslik"><br class="calibre2" />
  &nbsp;&nbsp;&nbsp;4. St John's Wort kapsülleri</p>

  <p class="normal1">Herhangi bir eczaneden reçetesiz alabilirsiniz. Hayrını gören var mı bilmiyorum ama postnatal depresyon sitelerinde ve broşürlerinde illa ki zikrediliyor. Yalnız dikkat! Bir sürü yan etkisi var. Bir de bunu alınca kullanılmaması gereken ilaçlar listesi...</p>

  <p class="solbaslik"><br class="calibre2" />
  &nbsp;&nbsp;&nbsp;5. Kocakarı ilaçları</p>

  <p class="normal1">En yakın lokman hekime gidip loğusalıkta kullanılması gereken bitkileri sorduğunuzda, elinize bir sürü paket tutuşturuyorlar. Sırasıyla: ıhlamur (sakinleştirici), dövülmüş kara üzüm çekirdeği (demir için, kan yapıcı), ısırgan otu ya da tohumu (sütü artırmak için), papatya (uyku düzenleyici), karahindiba, zencefil ve illa ki rezene çayı (mideyi yatıştırmak için).</p>

  <p class="solbaslik"><br class="calibre2" />
  &nbsp;&nbsp;&nbsp;6. Pasiflora şurubu</p>

  <p class="normal1">Daha kolay ve sakin uyuyabilmek için kullanılan bitkisel özlü bir şurup. Her "ilaç" gibi ancak bir yere kadar fayda ediyor. Fazlası zarar.</p>

  <p class="solbaslik"><br class="calibre2" />
  &nbsp;&nbsp;&nbsp;7. Sevgi</p>

  <p class="normal1">Lord Poton'la mücadele yöntemleri arasında en etkili tedavi yöntemi. Eşini, kendini, çocuklarını, dostlarını, akrabalarını, doktorunu, hayatı, kâinatı, hatta ve hatta canını yakan insanları dahi yeniden ve beklentisiz sevebilmek her şeyi değiştiriyor.</p>
</body>
</html>
