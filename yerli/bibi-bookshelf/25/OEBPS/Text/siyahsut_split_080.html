<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_45"><br class="calibre2" />
  Beyaz süt<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="normal1">Kucağımda sımsıkı tutuyorum kırmızımtırak kutuyu. Sallıyorum yavaşça. Kulağıma tutuyorum. Ne bir ses ne bir seda. Bir iki kurcalayınca açılıveriyor kilit.</p>

  <p class="normal1">Hayret, madem bu kadar kolay olacaktı, ben bunu daha önce niye yapmadım? Neden aylarca bekledim. Açıyorum kilidi, kaldırıyorum kapağı. Gözlerini kırpıştıra kırpıştıra, ışığa alışmaya çalışarak çıkıyor parmak kadınlar birer birer.</p>

  <p><br class="chapter" /></p>

  <p class="normal1">"Of be! Aman nihayet" diye bağırıyor Anaç Sütlaç Hanım kutudan çıkar çıkmaz. "Işıksız havasız kaldık. Belimiz tutuldu o minnacık yerde! Mutfak yok, ocak yok. Bir demlik çay bile yapamadım aylardır."</p>

  <p class="normal1">Sinik Entel Hanım'ın kafası görünüyor ardından. Uzun, mor hippi elbisesinin eteklerini toplayarak çıkıyor dışarı:</p>

  <p class="normal1">"Yok canım o kadar da şikâyetçi değiliz. Tam tersine bu yoğun tecrübeden sanatsal ve entelektüel bir atılım çıkabilir kanımca. Zaten eski Yunan filozofları melankolinin illa da kötü bir şey olmadığını düşünürlerdi. Mesela Eflatun'a göre melankoli sanatsal üretimi artırıcı özelliğe sahipti..."</p>

  <p class="normal1">Konuşuyor da konuşuyor Sinik Entel Hanım.</p>

  <p class="normal1">"Sen kendi adına konuş. Bal gibi de şikâyetçiyim ben" diye homurdanıyor arkasından gelen Hırs Nefs Hanım. Minyon bedeni, kalıp gibi oturan daracık tayyörüyle güçbela tırmanıyor kutunun üzerinden. Topuzunu düzeltiyor.</p>

  <p class="normal1">"Nasıl boşa zaman kaybettik bu kutunun içinde! Gitti mi o cin midir lord mudur hilkat garibesi? Hayatımızın on ayını çaldı resmen. Bu zaman içinde neler neler yapabilirdik oysa!" diye söyleniyor Hırs Nefs Hanım.</p>

  <p class="normal1">"Gitti artık. Uğurladım onu" diyorum sadece.</p>

  <p class="normal1">"Sen de ilk iş bize mi koştun yani?" diye hayretle soruyor Pratik Akıl Hanım.</p>

  <p class="normal1">"Evet. Çünkü sizi çok özledim" diyorum.</p>

  <p class="normal1">"Beni bile mi?" diye şehvetle soruyor Saten Şehvet Hanım. Saçını başını düzeltip, rujunu tazeliyor derhal. Bir öpücük yolluyor.</p>

  <p class="normal1">"Seni de!" diyorum. "Bile'si yok. Hepinizi özledim. Hepinizi eşit!"</p>

  <p class="normal1">"Nasıl yani?" diyor Saten Şehvet Hanım. "Sen asla hepimize eşit davranmadın ki."</p>

  <p class="normal1">"Haklısın, hata ettim. Özür dilerim. Sizin aranızda hep ayrımcılık yaptım. Bazılarınızı bazılarınıza yeğledim. Bundan böyle aranızda ayrı gayrı gütmeyeceğim. Hiçbirinizi susturup sansürlemeyeceğim. Hepinizin eşit konuşma hakkı var."</p>

  <p class="normal1">"Allahım bu günleri de gördük ya, çok şükür" diyor Can Derviş Hanım ağız dolusu gülerek. "Demek iyiler ve kötüler diye ayırt etmeyi bıraktın bizleri. Sevdiklerim bu yana-sevmediklerim o yana diye ikiye bölmüyorsun artık İç Sesleri."</p>

  <p><br class="chapter" /></p>

  <p class="normal1">Bölmüyorum. Hayatımda ilk defa bütün parmak kadınları aynı anda aynı yoğunlukta özlediğimi fark ediyorum. Çünkü onları bir ve tek gibi algılıyorum. Aynı bütünün ayrılmaz parçaları. Biri incinse ötekinin canı acırmış meğer. Biri düşse öteki kanarmış. Aralarındaki iktidar mücadeleleri benim tek tek onlarla iktidar mücadelemin bir yansımasıymış sadece.</p>

  <p class="normal1">Bunu nasıl göremedim daha evvel? Nasıl oldu da hep birilerini birileri pahasına bastırmam, susturmam, sansürlemem gerektiğini zannettim?</p>

  <p class="normal1">Hırs Nefs Hanım ve Sinik Entel Hanım o gece darbe yapmaya kalktılarsa sebebi benim bilinçaltımda kendi anaç yanımdan kurtulmaya çalışmamdı aslında. Hazır değildim o dönem Anaç Sütlaç Hanım'la tanışmaya. Keza daha sonra Beyin Ağacı'nın altında edilen "beyin yemini"nin sebebi "bedenim"le barışık olmayışımdı. Saten Şehvet Hanım'a açık değildi kapım. Tırsıyordum ondan. Ardından hamilelik boyunca Anaç Sütlaç Hanım monarşi getirmeye cüret edebildiyse, sebebi annelikle bağdaşmadığını sandığım "öteki" yanlarımı bastırma arzumdu. Darbe günlerinin de monarşi günlerinin de, anarşi günlerinin de faşizm günlerinin de arkasında hep ama hep duruma göre parmak kadınların birini, ikisini ya da tümünü susturma isteğim yatıyordu.</p>

  <p><br class="chapter" /></p>

  <p class="normal1">Oysa hepsi bendim.</p>

  <p><br class="chapter" /></p>

  <p class="normal1">Hepsi benim. Hataları ve sevapları, eksikleri ve meziyetleriyle. Ve şimdi anlıyorum ki İçimden Sesler Korosu ancak yan yana olduklarında, bir aradalıklarında anlam taşıyorlar.</p>

  <p class="ortayazi">*&nbsp;&nbsp;&nbsp;*&nbsp;&nbsp;&nbsp;*</p>

  <p class="normal1">Parmak kadınları ellerimin üzerine dizip, altısını birden kucaklıyorum. Önce şaşırıyorlar. Sonra da şekerci dükkânına dalmış çocuklar gibi kıkırdayarak onlar da hem beni hem birbirlerini kucaklıyorlar.</p>

  <p><br class="chapter" /></p>

  <p class="normal1">Hırs Nefs Hanım, Pratik Akıl Hanım, Sinik Entel Hanım, Anaç Sütlaç Hanım, Can Derviş Hanım, Saten Şehvet Hanım ve daha bilmediğim, henüz tanışmadığım tüm sesler yan yana oturmuş, bir bütün olmuşlar. Kimse kimseye darbe yapmıyor, prangalar takmıyor ya da sultanlık taslamıyor. Kimsenin kafasında taç ya da elinde fazladan yetki yok.</p>

  <p class="normal1">İçimden Sesler Korosu ilk defa uyum içinde konuşuyor. Uyum dediysem, hâlâ bir fikir birliği yok aralarında. Gene eskisi gibi her konuya farklı yaklaşıyor, çelişkili bakıyorlar. Birinin "ak" dediğine diğeri pekâlâ "kara" diyebiliyor. Birinin önem verdiği şeye bir başkası burun kıvırabiliyor. Ama ağız birliği edemeseler de, ilk defa "niyet birliği" ettiler. Artık onlar da en az benim kadar iyi biliyorlar ki, içlerinden birinin ya da ikisinin diğerleri pahasına kayırılmasından hiçbirine hayır gelmiyor. Onlar da biliyor ki var olabilmek için birbirlerine ve farklılıklarına muhtaçlar bu zıtlıklar âleminde.</p>

  <p><br class="chapter" /></p>

  <p class="normal1">Onlar bir arada yaşamayı öğreniyor, ben ise varlıklarından utanmamayı.</p>

  <p><br class="chapter" /></p>

  <p class="normal1">Hepsi benmişim meğer.</p>

  <p class="normal1">Hepsi kabulüm.</p>

  <p><br class="chapter" /></p>

  <p class="normal1">Tıpkı bana bu hakikati öğreten Lord Poton'un da kabulüm olduğu gibi.</p>

  <div class="calibre1" id="calibre_pb_81"></div>
</body>
</html>
