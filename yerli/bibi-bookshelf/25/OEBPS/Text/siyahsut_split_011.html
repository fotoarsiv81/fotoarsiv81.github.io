<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siyahsut</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:66c91660-3ebe-4908-a18d-30c59f220cb1" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_13"><br class="calibre2" />
  Başlangıçta çay vardı...<br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="sagitalik">Mevsimlerden kış. Bir akşamüstüydü...</p>

  <p class="normal1">Sevgili Adalet Ağaoğlu'nun İstanbul'daki huzur, düzen ve senelerin birikimi kokan evinde karşılıklı oturuyoruz, iki başımıza. Hep yüz yüze oturmak, sohbet etmek istemiştik hani. Kısmet bu güne imiş. "Çaya bekliyorum" demişti Adalet Hanım birkaç gün evvel telefonda konuştuğumuzda. Gülerek eklemişti ardından:</p>

  <p class="normal1">"Çay bahane tabii. Maksat sohbet. Gelin, sohbet ederiz."</p>

  <p class="normal1">Randevu akşamı kolaycacık buluyorum evi. Vaktinden evvel gitmeyeyim diye binanın etrafında daireler çiziyorum. Poyraz esiyor usuldan. İleride, köşede, şalvarlı, gencecik iki çingene kadın bağdaş kurmuş, sigara tellendiriyor. Bu şehrin sokaklarında çekinmeden sigara içebilen, etraflarına dumandan bir dokunulmazlık kalkanı kurabilen tüm kadınlara olduğu gibi onlara da hayranlıkla gülümsüyorum, elde değil.</p>

  <p class="normal1">Nihayet vakit geliyor. Bir elimde adres kâğıdı, bir elimde sarı-beyaz nergis buketi dairenin zilini çalarken aklımın ucundan dahi geçmiyor bu masum ziyaretin bende nasıl derin izler bırakacağı ve nice zaman sonra bir kitaba ilham olacağı.</p>

  <p class="normal1">Kapıyı Adalet Hanım açıyor.</p>

  <p><br class="chapter" /></p>

  <p class="normal1">Buyur edildiğim salon, sükûneti, korunaklılığı ve düzenliliğiyle görür görmez çarpıyor beni. Tek tek her bir eşyanın yerinin düşünüldüğü ve seneler boyu değiştirilmeden korunduğu izlenimine kapılıyorum ansızın. Belki doğru, belki yanlış. Her bir karesi geometrik açıdan uyumlu bir tabloya nasıl olduysa düşüvermiş yabancı bir unsur gibi hissediyorum kendimi. Ressamın eli kayınca yanlışlıkla ekleyiverdiği bir fırça darbesiyim. Elimi ayağımı, varlığımı nereye koyacağımı bilemiyorum. O huzursuzlukla en yakın kanepeye ilişiveriyorum. Ama baş köşeye oturmuş gibi oluyorum bu halde. İçime sinmiyor. Kalkıp karşıdaki koltuğu deniyorum. Beş-altı saniye sonra orada da rahat edemeyeceğimi anlıyor, bir yandaki koltuğa kayıyorum. Bu esnada karşımda sakin ve sabit duran Adalet Hanım'ın gözlerinde gördüğüm kaygılı bakış bir daha yer değiştirmeme mani oluyor. Oturuyorum oturduğum yerde.</p>

  <p class="normal1">"Ne kadar sessiz burası" diyorum.</p>

  <p class="normal1">"Neyse ki öyle. En ufak sesten dahi rahatsız oluyorum. Yazarken tamamen sessizlik olması, etrafta kimsenin bulunmaması çok önemli benim için" diyor Adalet Hanım. Sonra durup merakla süzüyor beni. "Ama siz öyle değilsiniz anladığım kadarıyla. Yollarda yazıyorsunuz. Bana tuhaf geliyor..."</p>

  <p><br class="chapter" /></p>

  <p class="normal1">Diyemiyorum ki ben de tam tersine sessizlikten rahatsız oluyorum. Ne zaman sessizliğe gömülse ortalık, çıkıveriyor içimdeki çatlak sesler birer birer. Susmak nedir bilmeyen bir koro taşıyorum içimde. "İçimden Sesler Korosu" diyorum onlara.</p>

  <p class="normal1">Tuhaf bir koro bu. Uyumsuz birbirleriyle. Zaten çoğu detone. Sessizliği komut gibi algılayıp, başlıyorlar hep bir ağızdan car car konuşmaya. Konuşmak ne kelime, bas bas bağırmaya. Kendi çeşitliliğimden, bölünmüşlüğümden ürküyorum o zaman. Bu yüzden sessizlik iyi gelmiyor bana. Yazamıyorum etrafta gürültü patırtı olmazsa.</p>

  <p class="normal1">Bu sebepten işte roman yazarken radyoyu, teybi ardına kadar açmam. Belki de gene bu sebepten pek öyle kızamıyorum arabalarının camlarını indirip, cıs-tak cıs-tak müzik yayını yapan görgüsüz heriflere. Magandalar da sessizlikten, kendileriyle baş başa kalmaktan ölesiye korkuyorlar gibi geliyor bana.</p>

  <p class="normal1">Ben de tıpkı onlar gibi roman yazarken açıyorum camlarımı. Gerçi benim niyetim içerideki sesleri dışarıya taşırmak değil. Ben istiyorum ki dışarının sesleri içeri dolsun. Martı çığlıkları, araba kornaları, yukarıdaki komşunun eşiyle tartışmaları, sokaklarda oynayan çocukların patırtısı, karşıdaki kahvehanede dönen okey taşları, seyyar satıcıların çığırtkanlığı... bir de hepsinin üstüne cila niyetine kendi dinlediğim müzikler... radyo, pikap, CD çalar, internetten indirilen albümler... ancak bu hengâmenin arasında susuyor kendi içimdeki cümbüş. Ancak o zaman huzur içinde yazabiliyorum.</p>

  <p><br class="chapter" /></p>

  <p class="normal1">Diyemiyorum ki ben aslında seneler seneler boyu aynı evde yaşamak, bir yere kök salmak nasıl bir duygudur hiç bilemiyorum. Çocukluğumdan beri alışmışım durmadan yer değiştirmeye, kıtalar-ülkeler-şehirler arasında gidip gelmeye, süreklilik duygusundan yoksunum. Ne özel eşyalarımı, ne sevdiğim kitapları yanımda taşıyabiliyorum. Bir şehirde satın aldığım bir objeyi bir başka şehirde bırakmak durumunda kalıyorum. Arkadaşlarımın depolarında duruyor eşyalarımın bir kısmı. Bir türlü bir düzen kurup da hepsini bir araya getiremiyorum. Her adımda kendimden bir şeyler yitire yitire yaşıyorum. Nereye gidersem gideyim beraberimde götürebildiğim tek bir bavulum var: Edebiyat.</p>

  <p class="normal1">"Çayın yanına birşeyler alırsınız değil mi?" diye soruyor Adalet Hanım.</p>

  <p class="normal1">"Alırım, sağ olun."</p>

  <p class="normal1">Biraz sonra porselen fincanlar ve iki tabakla çıkageliyor.</p>

  <p class="normal1">Tabağımda simetrik dizilmiş kurabiyeler. Sağ tarafta tatlılar, sol tarafta tuzlular. Eşit sayıda. Hayatta böyle orantılı bir kurabiye tabağı hazırlayamayacağımı düşünüyorum bir an. Nedense önce komik, sonra hüzünlü geliyor bu fikir. Belki de böylesine düzenli bir yazı ve yaşam mekânına baktıkça, hep bildiğim ama idrakını ertelediğim bir olgu dikiliveriyor karşıma: Savrukluğum.</p>

  <p class="normal1">Adalet Hanım ne kadar yerleşikse, ben de o kadar göçebeyim. O ne kadar disiplinli ise ben de o kadar savruk. Ve her göçebe gibi benim de nesnelerle ilişkim kırık dökük. Etraftaki eşyalara dikkatle bakmam biraz da bu yüzden. Elimde görünmez bir zamk, ne kadar uğraşsam da kendimi nesnelere, sürekliliğe, bir adrese, tek bir aidiyete yapıştırmaya, bir türlü olmuyor, zamk tutmuyor, kendi kendimden kaçıveriyorum işte.</p>

  <p><br class="chapter" /></p>

  <p class="normal1">Bu ziyaretten uzun süre benimle kalacak tatlar ve detaylar var. Raflardaki zarif cisimler, dışarıdan belli belirsiz sızan şehrin gölgeleri, bir de aramızda mekik dokuyan kelimeler... Yazdığımız kitaplar kadar, belki de henüz yazamadığımız hikâyelerden ödünç alınmış ifadeler... Sevdiğim ve saygı duyduğum bir yazarın yanında ben, yarı iğreti yarı havai ilişmişim koltuğun kenarına. Yanlış bir şey söylerim de uçuverir Adalet Hanım diye çekinerek tane tane konuşuyorum. Adalet Hanım ise yaslanmış arkasına; yaslanmış yılların tecrübesine, emeğine, disiplinine, öylesine dingin ve bütünlüklü... Ara sıra kaşlarını kaldırarak merakla süzüyor beni.</p>

  <p class="normal1">Acelemiz yok. Ne bir yerlere yetişmek, ne başka işler kotarmak var aklımızda şu anda. Zaman durmuş sanki. Bir çentik atıvermiş duvara. Şimdiki zaman fiilinde takılı kalmış dünya. Konuşuyoruz edebiyattan, sanattan, gelmiş geçmiş edebiyatçılardan, bu toplumda yazar olmanın sorumluluklarından, kadın olmaktan, kadın yazar olmaktan...</p>

  <p><br class="chapter" /></p>

  <p class="normal1">Derken, pat diye, hazırlıksız yakalayarak beni, kadın yazarların annelik sınavından söz açıyor Adalet Hanım.</p>

  <p class="normal1">"Ben" diyor. "Zor bir tercih yaptım bundan uzun zaman önce, biliyor musun? Çocuk sahibi olmamayı seçtim, yazarlığım için. Öyle gerekti. Öyle gelişti."</p>

  <p><br class="chapter" /></p>

  <p class="normal1"><span class="ideitalik">"Yazabilmek için, bir kadın yazar olarak tutunabilmek için, seçtiğim yolda bir başıma, 'kadın başıma' ilerleyebilmek için, bu toplumda var olabilmek için... Bazı şeylere sahip olabilmek için bazı şeylere sahip olmamayı idrak ve kabul etmek..."</span></p>

  <p><br class="chapter" /></p>

  <p class="normal1">Ve ekliyor ardından. "Şanslıydım, zira eşim de anladı, anlayış gösterdi, destekledi beni bu kararımda. Yoksa tek kişinin seçimiyle olamazdı sanırım."</p>

  <p class="normal1">Sonra, şüphe dolu gözlerini kaldırarak bakıyor bana. Huzursuz oluyor, ısırıyorum dudaklarımı. Soracağını anladığım soruyu sormasın diye umut ederek bekliyorum. Ama soruyor işte.</p>

  <p class="normal1">"Peki ya siz ne düşünüyorsunuz bu konuda? Annelik var mı aklınızda?"</p>

  <p class="normal1">Düğmeye basılmış gibi anında başlıyor vızıldanmaya "İçimden Sesler Korosu":</p>

  <p><br class="chapter" /></p>

  <p class="normal1"><span class="ideitalik">"Yok, katiyen olmaz"</span> diyor biri. <span class="ideitalik">"Aslında olabilir, neden olmasın ki"</span> diyor beriki.</p>

  <p class="normal1"><span class="ideitalik">"Benden habersiz nasıl karara varırsınız?"</span> diyor bir üçüncüsü.</p>

  <p class="normal1"><span class="ideitalik">"Hani bana, hani bana?"</span> diye atılıyor dördüncüsü.</p>

  <p><br class="chapter" /></p>

  <p class="normal1">"Şışşt, susun Allah aşkına" diyorum.</p>

  <p class="normal1">"Bana mı söylediniz?" diye soruyor Adalet Hanım.</p>

  <p class="normal1">"Yok yok, öyle kendi kendime... konuştum...boş bulundum..." diye geveliyorum lafı ağzımda.</p>

  <p><br class="chapter" /></p>

  <p class="normal1">Diyemiyorum ki:</p>

  <p class="normal1">"İç Seslerimdi azarladığım. Gene başladılar hep bir ağızdan konuşmaya, tartışmaya. Her önemli mevzuda olduğu gibi bu meselede de derin görüş ayrılıkları var."</p>

  <p class="normal1">Diyemiyorum ki:</p>

  <p class="normal1">"İçimde bir minyatür harem var. Birbirine laf anlatamayan, çelme takan, pusu kuran, fal bakan, nâme yazan, darılan birtakım dişi yaratıklar. Parmak kadarlar, minicik minicik. Boyları 10-12 cm, kiloları 300-400 g civarında. Akşamları içimden çıktıklarında gölgeleri vurur odamın duvarına. Olurlar kocaman... Kimi zaman ışınlanarak, kimi zaman bana yapışarak bir yerden bir yere gidebilirler. Ekseriya içimde ikamet ederler. Her birinin köşesi ayrı. Kimselere açamıyorum bu sırrı. Deli diye tıkarlar yoksa en yakın tımarhaneye."</p>

  <p><br class="chapter" /></p>

  <p class="normal1">Diyemiyorum ki:</p>

  <p class="normal1">"İçimden Sesler Korosu'nun her bir ferdi 'ben' olduğunu iddia eder. Kardeştirler aslında ama huyları başka başka. Fırsat bulsalar birbirlerinin gözünü oyarlar. Hemen hepsi de tahta çıkmak ister. Okumuş gibi Fatih kanunnamesini, korkarım her tahta çıkan kardeşlerini öldürmeye teşebbüs eder. Kronolojik olarak önce kim geldi, sonra hangileri takip etti bilemiyorum... Sorsanız bu parmak kadınlardan hangisi diğerlerinin ablası, cevap veremem. Tek bildiğim çocukluğumdan beri bu böyle. Yaşıyorum ayaklı koro halinde. Şimdi tanıştırmaya kalksam sizi tek tek her biriyle, akşama kadar sürer bu görüşme..."</p>

  <p><br class="chapter" /></p>

  <p class="normal1">Diyemiyorum bunları. Onun yerine ortaya bir soru atıp, işin kolayına kaçıyorum:</p>

  <p class="normal1">"Sizce Shakespeare'in yazarlığa yetenekli bir kız kardeşi olsaydı" diyorum. "Ya da Fuzuli'nin böyle bir bacısı... Yazar olamaz mıydı evlenip çocuk büyütmenin yanı sıra?"</p>
</body>
</html>
