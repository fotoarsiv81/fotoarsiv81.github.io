<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-81</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-78" xml:lang="en-GB">642 numaralı odaya dair  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">“Kapı” diyor Gül yüreği hoplayarak; “kapı, kapıda biri var.” O anda kapı açılıyor, tıknaz, elli yaşlarında, saçı dökük, lacivert takım elbiseli, bordo kravat takmış, göbekli bir adam görünüyor; elindeki anahtar kartla girişte kalakalıyor. Yatakta, telaşla çarşafları çekiştirerek örtünmeye çalışan çıplak çifte bakıyor, bir anlam veremiyor. Dönüp kapı numarasına, sonra elindeki karta bakıyor; yataktaki çifte kim olduklarını soruyor. Nihat, “Bir yanlışlık olmalı” diyor; “burası bizim odamız; sizinki kaç numara?”   </span></p>
			<p class="paragraf"><span class="CharOverride-13" xml:lang="tr-TR">“642” diyor adam. “İşte burası; kart da kapıyı açtığına göre... Hem bakın, valizim duruyor, bu benim valizim.”   </span></p>
			<p class="paragraf"><span class="CharOverride-13" xml:lang="tr-TR">Bu sözler üzerine söyleyecek bir şey bulamayan Nihat susuyor.   </span></p>
			<p class="paragraf"><span class="CharOverride-13" xml:lang="tr-TR">Bu arada adamın gözü yere saçılmış olan giysilere takılıyor; göğsünde Konstantiniyye Oteli yazan lacivert güvenlikçi ceketi açık seçik ortada; “housekeeping” kepi ve giysileri de. Adam bir şeyler anlar gibi oluyor, “İsterseniz resepsiyonu arayıp haber verelim, gelip yanlışlığı düzeltsinler” diyor. Yavaş yavaş içine bir güven yayılıyor gibi.   </span></p>
			<p class="paragraf"><span class="CharOverride-13" xml:lang="tr-TR">“Gerek yok” diyor Nihat. “Özür dileriz, herhalde yanlış bir odaya girdik, hemen gideriz.”   </span></p>
			<p class="paragraf"><span class="CharOverride-13" xml:lang="tr-TR">“Yok yok” diye ısrar ediyor adam, “durumu anlayalım bakalım.” Gözünü, çarşafa sarınmış, kendisine dehşetle bakan, yanakları kıpkırmızı olmuş güzel kızdan alamayarak yatağın başucundaki telefona doğru yürüyor, almacı eline alıyor.   </span></p>
			<p class="paragraf"><span class="CharOverride-13" xml:lang="tr-TR">Nihat, “Yapmayın beyefendi” diyor, “dinleyin lütfen.”   </span></p>
			<p class="paragraf"><span class="CharOverride-13" xml:lang="tr-TR">Adam elindeki almaçla durup düşünceli bir tavırla otelin davetlilerinden biri olduğunu söylüyor. Masasından kalkıp, –alışkanlıkla “affedersiniz” diyordu ve böyle bir durumda çok garip kaçıyordu bu özür– tuvalete gitmek için odasına çıkmış; şimdi geri dönmezse yokluğu fark edilirmiş; bu yüzden onu oyalamasınlarmış, acelesi varmış. Adam almacı yerine bırakıp tuvalete giriyor; kapıyı kilitlediği duyuluyor. Nihat, “Hay aksi” diyor alçak sesle, “hadi giyinelim.”   </span></p>
			<p class="paragraf"><span class="CharOverride-13" xml:lang="tr-TR">Bu sırada Gül telaşla giyinmeye başlamış bile. Eli ayağına dolaşarak, arada bir kısa ayağının üzerine düşerek bir an önce örtünmeye çalışıyor ama o kadar çok şey var ki üstünde. Bu sırada kel adam tuvaletten çıkıyor; şimdi daha kararlı. Herhalde içeride düşünmüş, yataktaki çiftin içinde bulunduğu çaresiz durumu daha iyi anlamış, kararlar vermiş. Gül, üstünü başını düzeltmeye çalışarak kapıya doğru topallayarak koşuyor. Adam “Aaa” diyor, “topalmış bir de. Dur, gitme, beni dinleyin.”   </span></p>
			<p class="paragraf"><span class="CharOverride-13" xml:lang="tr-TR">Gül kapıya yakın bir yerde duruyor; Nihat yatağın yanında ceketini giymekle meşgul. Adama ne istediğini soruyor. Adam, “Bakın” diyor, “ben itibarlı biriyim, otel sahiplerinin davetlisiyim.”   </span></p>
			<p class="paragraf"><span class="CharOverride-13" xml:lang="tr-TR">“Tamam” diyor Nihat, “onu anladık; başka?”   </span></p>
			<p class="paragraf"><span class="CharOverride-13" xml:lang="tr-TR">Adam, “Asıl siz anlatın bakalım” diyor. “Burada ne yapıyorsunuz, ne hakla benim odama, yatağıma girdiniz?”   </span></p>
			<p class="paragraf"><span class="CharOverride-13" xml:lang="tr-TR">Nihat, “Özür diledik ya” diye karşılık veriyor. “Yanlışlık olmuş.”   </span></p>
			<p class="paragraf"><span class="CharOverride-13" xml:lang="tr-TR">Adam yılışıkça gülüyor. “Yanlışlık falan değil bu” diyor. “Aptal mı kandırıyorsun; bu otelde çalışıyorsunuz değil mi?”  </span></p>
			<p class="paragraf"><span class="CharOverride-13" xml:lang="tr-TR"> Nihat ve Gül cevap vermiyorlar; güvenlikçi ve kat hizmetçisi kılıkları içinde sessizce adama bakıyorlar. Bir süre sessizlik oluyor; adam bir şey söylemeye niyetleniyor, sözlerini hazırlıyor, son anda cayıyor gibi. Sonra, “Durumu Ergun Bey’e anlatırsam sizce ne olur?” diyor.   </span></p>
			<p class="paragraf"><span class="CharOverride-13" xml:lang="tr-TR">Gül, “Lütfen böyle bir şey yapmayın beyefendi” diyor, “biz nişanlıyız.”   </span></p>
			<p class="paragraf"><span class="CharOverride-13" xml:lang="tr-TR">“Madem nişanlısınız bu işi yapacak başka yer bulamadınız mı?” diye soruyor adam.   </span></p>
			<p class="paragraf"><span class="CharOverride-13" xml:lang="tr-TR">Nihat’la Gül yine sessiz kalıyorlar. Adam onları kıstırdığını düşünüyor olmalı ki; tehditlerinin dozunu gittikçe artırıyor. “Sadece Ergun Bey’e söylesem sizi işten atar ama emniyet müdürü benim masamda oturuyor, bir sözümle kendinizi nerelerde bulursunuz düşünün; hele bir de param kayıp falan dersem...”   </span></p>
			<p class="paragraf"><span class="CharOverride-13" xml:lang="tr-TR">Nihat, “Hiçbir şeyinize dokunmadık ki” diyor. “Size ne zararımız oldu? Lütfen bunları yapmayın, sessizce çekip gideriz; biraz anlayış gösterin beyefendi.”  </span></p>
			<p class="paragraf"><span class="CharOverride-13" xml:lang="tr-TR">Adam, “Bu çarşaflar ne olacak?” diyerek yatağı gösteriyor. “Bunlar ne olacak? Sizin günaha bulanmış kirli çarşafınızda mı yatacağım bu akşam?”   </span></p>
			<p class="paragraf"><span class="CharOverride-13" xml:lang="tr-TR">Gül, “Ben hemen değiştiririm beyefendi” diyor. “Yenilerini sererim; merak etmeyin efendim.”  </span></p>
			<p class="paragraf"><span class="CharOverride-13" xml:lang="tr-TR"> Adam bir süre düşünüyor gibi yapıyor; alnını buruşturuyor. Ne karar vereceğini bilemiyormuş gibi, “Peki” diyor, “hadi bu hatayı gençliğinize vereyim ama...”  </span></p>
			<p class="paragraf"><span class="CharOverride-13" xml:lang="tr-TR">“Allah razı olsun” diyor Nihat.   </span></p>
			<p class="paragraf"><span class="CharOverride-13" xml:lang="tr-TR">“Ama” diye kaldığı yerden devam ediyor adam, “ama...” Sonra kıza dönüyor, “Hadi” diyor “hemen getir şu çarşafları, gözümün önünde değiştir. Bir de şu ceketimi ütüle, ama burada yapacaksın ütüyü.”   </span></p>
			<p class="paragraf"><span class="CharOverride-13" xml:lang="tr-TR">Gül “Peki efendim” diyor. Nihat, elini kapıya doğru uzatarak “Buyurun beyefendi” diye adamı dışarı davet ediyor.   </span></p>
			<p class="paragraf"><span class="CharOverride-13" xml:lang="tr-TR">Adam, “Ben gitmiyorum, burada bekleyeceğim, bakalım hanım kızımız nasıl yapacak bu işleri?” diyor.   </span></p>
			<p class="paragraf"><span class="CharOverride-13" xml:lang="tr-TR">Nihat şaşkınlıkla, “Yani aşağı inmeyecek misiniz?” diye soruyor.  </span></p>
			<p class="paragraf"><span class="CharOverride-13" xml:lang="tr-TR">“Onu keyfim bilir. Şimdilik odamdayım, bir itirazın mı var?”   </span></p>
			<p class="paragraf"><span class="CharOverride-13" xml:lang="tr-TR">Nihat huzursuzlanarak, “O zaman kız da çıkar, siz yokken gelir değiştirir” diyor.   </span></p>
			<p class="paragraf"><span class="CharOverride-13" xml:lang="tr-TR">“Olmaz” diye sözünü kesiyor adam. “Eğer bu iş sessizce halledilecekse, sen git işinin başına, topal kız burada kalacak.”   </span></p>
			<p class="paragraf"><span class="CharOverride-13" xml:lang="tr-TR">“Ne demek burada kalacak?”   </span></p>
			<p class="paragraf"><span class="CharOverride-13" xml:lang="tr-TR">“Burada kalacak demek, burada kalacak demektir. Ona gördürecek işlerim olduğunu söyledim sana. Hadi kızım, getir şu çarşafları. Sen de işinin başına dön delikanlı.”  </span></p>
			<p class="paragraf"><span class="CharOverride-13" xml:lang="tr-TR">Gül ne yapacağını bilmez gibi Nihat’ın yüzüne bakıyor. Nihat “Peki” diyerek, kapıya doğru yürüyünce, Gül şaşırıyor, adam ise gülümsüyor.   </span></p>
			<p class="paragraf"><span class="CharOverride-13" xml:lang="tr-TR">Nihat çıkınca, adam Gül’e yaklaşıyor, yüzünü okşamak isteyerek “Ne güzelsin sen böyle” diyor. Kız geri çekiliyor. “Topallaman çok hoş” diye devam ediyor adam. “Hiç topal kız becermedim daha önce. Para da veririm sana.”   </span></p>
			<p class="paragraf"><span class="CharOverride-13" xml:lang="tr-TR">Gül adamın yüzüne tokat atıyor. Bunun üzerine adam “Vay orospu!” diyerek kıza vuruyor.   </span></p>
			<p class="paragraf"><span class="CharOverride-13" xml:lang="tr-TR">Nihat tam kapatmadığı kapıdan odaya girerek, sol koluyla adamın boynunu sıkıştırıyor, sağ yumruğuyla yüzüne vuruyor, vuruyor, vuruyor; adamın yüzünden kan boşanıyor. Nihat üst üste vuruyor; Gül “Dur!” diye bağırıyor, Nihat yine vuruyor, Gül yine “Dur!” diye bağırıyor.   </span></p>
			<p class="paragraf"><span class="CharOverride-13" xml:lang="tr-TR">Sonunda adamın burnu kırılıyor. Şişko gövdesiyle çırpınsa da, başını Nihat’ın kolundan kurtaramıyor. Nihat hiçbir şey söylemeden vurmaya devam ederken, Gül elleriyle yüzünü kapatıyor.   </span></p>
			<p class="paragraf"><span class="CharOverride-13" xml:lang="tr-TR">Nihat’ın sağ yumruğu kıpkızıl kan olmuş. Adamın suratı ise, kasabın dövdüğü bonfile gibi ezilmiş. Nihat adamın gövdesinin boş bir çuval gibi kendini bıraktığını, aynı zamanda ağırlaştığını hissediyor.   </span></p>
			<p class="paragraf"><span class="CharOverride-13" xml:lang="tr-TR">Gül kolunu tutarak “Dur” diyor ona, “dur! Nihat dur!”   </span></p>
			<p class="paragraf"><span class="CharOverride-13" xml:lang="tr-TR">Nihat durmuyor. Gül, “Adam öldü” diyor.   </span></p>
			<p class="paragraf"><span class="CharOverride-13" xml:lang="tr-TR">“Kimse yumruktan ölmez” diye karşılık veriyor Nihat.   </span></p>
			<p class="paragraf"><span class="CharOverride-13" xml:lang="tr-TR">Gül, “Ama bu Allahın cezası öldü” deyince, Nihat adamı bırakıyor. Şişman gövde yere yığılıp, öylece kalıyor. Nihat eğilip adamın şahdamarına dokunuyor, atmadığını görüyor.   </span></p>
			<p class="paragraf"><span class="CharOverride-13" xml:lang="tr-TR">Adamın kanlı yüzü morarmış, damarları şişmiş, gözleri yukarı doğru devrilmiş. Nihat adamın yumruktan değil boğularak öldüğünü düşünüyor; spor salonlarında irileşen sol kolu boğmuş olmalı onu. “Hak etti pezevenk” diyor, sonra banyoda ellerini yıkıyor. Lavaboda dönerek girdaplaşan su kıpkırmızı oluyor.   </span></p>
			<p class="paragraf"><span class="CharOverride-13" xml:lang="tr-TR">Gül’e sarılarak, “Merak etme” diyor. Kız tir tir titreyerek, onun kollarının arasından sıyrılıyor. Nihat yine “Merak etme” diyor; “hadi yatağı düzelt.”   </span></p>
			<p class="paragraf"><span class="CharOverride-13" xml:lang="tr-TR">Kız titreyen elleriyle yatağı düzeltiyor.   </span></p>
			<p class="paragraf"><span class="CharOverride-13" xml:lang="tr-TR">“Şimdi git” diyor Nihat. “Hiçbir şey görmedin, hiçbir şey duymadın. Eşyanı topla, bu gece kaçacağız, bu işi örtemeyiz, daha doğrusu ancak kısa bir süre örtebiliriz; sonra bizi bulurlar; bu gece kaçıyoruz, hadi.”  </span></p>
			<p class="paragraf"><span class="CharOverride-13" xml:lang="tr-TR">Kız çıkınca, Nihat ortalığı dağıtıyor. Lambayı devirip, çekmeceleri açıyor, adamın cüzdanını, altın saatini alarak, bavulunu yatağın üstüne boşaltıyor. Çevreye göz gezdirerek, odadan çıkıyor. Asansörle aşağı indikten sonra telsizle yardımcısına, “642 numaralı odadan gürültüler geldiği bildiriliyor” diyor. “Bir bak bakalım, ben de geliyorum.”   </span></p>
			<p class="paragraf"><span class="CharOverride-13" xml:lang="tr-TR">Sonra soğuk havaya çıkıp bir sigara yakıyor; yardımcısı telsizden odada bir ölü olduğunu bildiriyor.   </span></p>
			<p class="paragraf"><span class="CharOverride-13" xml:lang="tr-TR">Nihat odaya gittiğinde otel doktorunu adamın üstüne eğilmiş, stetoskopla kalbini dinlerken buluyor. Doktor doğrularak hemen cankurtaran çağırmalarını istiyor, adamın ölmediğini ama çok kötü durumda olduğunu söylüyor.   </span></p>
			<p class="paragraf"><span class="CharOverride-13" xml:lang="tr-TR">Nihat, “Hırsızlık olayına benziyor, polis çağıralım” diyor. Yardımcısı zaten çağırdıklarını söylüyor.   </span></p>
			<p class="paragraf"><span class="CharOverride-13" xml:lang="tr-TR">Nihat odadan çıkıp, aşağı iniyor ve Gül’e telefon edip “Çık hemen” diyor. “Otogarda buluşalım.”   </span></p>
			<p class="paragraf"><span class="CharOverride-13" xml:lang="tr-TR">Kendisi de karanlığa karışıp gidiyor.   </span></p>
			<p class="paragraf"><span class="CharOverride-13" xml:lang="tr-TR">  </span></p>
			<p class="yildiz"><span><img alt="1.TIF" class="_idGenPageitem-5" src="image/1_fmt48.jpeg"/></span>  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Nihat’la Gül’ün bundan sonraki hayatlarını izlemeyeceğiz. Zaten birlikte bir hayatları da olmadı, çünkü Gül, o gece otelden çıkınca, doğru evinin yolunu tuttu; otogardaki buluşmaya gitmedi. Bunun yerine Nihat’ın telefonuna, neden gelmeyeceğini anlatan bir ileti gönderdi. Orada, ikisini ilgilendiren pek çok söz vardı ama bunların en önemlisi şuydu: “Sana söylemiştim: Şiddet midemi bulandırıyor Nihat. Kimden, ne zaman gelirse gelsin; kime karşı olursa olsun, midemi bulandırıyor. Ne yazık ki sende, annemi öldüren katillerden bir parça gördüm. Adamı cezalandırmanı anlayabilirdim ama ölçüsüz bir şiddetle onu öldürdün. Çocukluğumdaki olayları tekrar yaşadım, ailemin neden sizden uzak durduğunu anladım. O adamın kanlı yüzünde kendi yüzümü gördüm. Ben yokum artık Nihat. Kararım kesindir. Beni arama!”  </span></p>
		</div>
	</body>
</html>