<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-73</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-70" xml:lang="en-GB">Bir aile tablosuna dair   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Apartmanın girişi yeni boyandığı için kireç kokuyor. İsten, kömürden, gelenin geçenin sürtünmesinden kararan giriş aydınlanmış. Mustafa içeri girerken bu ayrıntı dikkatini çekiyor, “Demek bitmiş boya” diyor, “bir daha buraya doluşmaz o adamlar, çoluk çocuk rahatça inebilir, o adamların pis bakışları altından geçmezler.” Haydut herifler dediği boyacılardan nefret ediyor. Her gün karısını kızını gözlemek için işi uzattıklarını biliyor.   </span></p>
			<p class="paragraf20">  </p>
			<p class="paragraf"><span class="CharOverride-13" xml:lang="tr-TR">Karısı hep güler yüzlü, hep böyle tatlı tatlı güler, başkasına da güler mi acaba? Bu gülüşünü öteki adama da gösterir mi? Canına sokacak kadar sevdiği –kendi sözleri bunlar– çocuklarının yüzüne bakıyor, onlarda kendisinden izler arıyor; bazen görüyor bunu; oğlanın kaşları, dudakları aynı kendisi, kız daha az benziyor, daha çok anne o, ama kara gözler kendisi; bazen de hiçbir iz bulamıyor, “Yok, bu çocuklar benden değil” diyerek beynini oyan burgacın iyice derinlere işlemesine izin veriyor. Bu düşünceler aklına üşüştüğünde hemen ilaçlarına sarılıyor, titreyen elleriyle sarı hapları avucuna döküp susuz musuz içiyor, içindeki panik yatışsın diye bekliyor. Karısının gülüşü melek gibi; sıcak, koruyucu, kadınca, sevecen; yatakta kendisine ılık kollarıyla sarılışı; uyurken gün değmemiş tombul bacağını kendi esmer bacaklarının üstüne koyarak çengel atması geliyor aklına. O anlarda kadının iri memelerinden yükselen bir şefkat buğusuyla sarılıp sarmalandığını duyumsuyor Mustafa. Karısının yüzüne bakıyor, bakıyor, bakıyor, baktıkça daha çok severek; ılık sütümsü rayihasını içine çekiyor onu uyandırmaktan korkarak. “Bir mucize bu” diye düşünüyor, “bir mucize, benim mucizem.” Sonra “Acaba başkasına da çengel atıyor mu böyle?” diye düşünerek kıvranıyor. “Acaba kadınlığının gizemli ülkesini tanıyan bir erkek oldu mu; kimse oldu mu, oldu mu? Hayalinde, düşünde bile olsa. Ahh oldu mu? Allah çok zalim, çok zalim; Allahım çok zalimsin.” Sonra “Sümme hâşa” diyor korkarak, “şeytan giriyor aklıma.” İşlediği günahın dehşetinden titriyor. Şeytanı kovmak için mahmur karısının kollarından dikkatlice sıyrılarak banyoya gidiyor, buz gibi kış suyuyla yıkanıyor, gövdesine iğneler batıyor. Bu hafif cezadan sonra biraz rahatlıyor. Üç kulhuvallah bir elham okuyup yatağa giriyor, karısına sarılıyor, kara adamın o gece düşüne girmemesi için dua ederek uykuya dalıyor; sıcak ve huzurlu yatak onu bir anda derin bir uykuya çekiyor.   </span></p>
			<p class="paragraf20">  </p>
			<p class="paragraf"><span class="CharOverride-13" xml:lang="tr-TR">Kadın sıcacık gülümsüyor şimdi; “Hoş geldin, yemek hazır” diyor. “Hadi elini yüzünü yıka, doğru sofraya.” “Çocuklar?” diye soruyor Mustafa. Kadın, “Çocuklar yedi” diyor, “onlar çoktan yedi, yatırdım bile.” “Kaldır” diyor Mustafa, “bir şey yapacağız.” Şaşırıyor kadın; “Niye kalksınlar?” diyor, “istersen sen git odalarına görmek istiyorsan.” Adam çocukların odasına gidiyor; oğlan uyumuş, kız “Baba” diyerek kalkıp ona sarılıyor, beline sarılan kızın yakınlığı Mustafa’yı ağlatacak neredeyse; ailesine duyduğu sevgi o kadar yoğun ki; bunu nereye sığdıracağını bilemiyor, eğilip öpüyor kızını. “Hadi meleğim, kardeşini de uyandıralım, hep beraber  abdest alacağız” diyor. Karısı “Ne” diyor, “ abdest mi? Bu saatte, hem de çocuklarla?” Mustafa yumuşak yumuşak gülerek işaretparmağını dudaklarına götürüyor, “Susss” diye fısıldıyor, “dediğimi yap, çok güzel olacak, her şey çok güzel olacak.” Oğlanı kucaklayarak uyandırıyor, çocuk uyku sersemi babasına sarılıyor, Mustafa onu da öpüyor yanağından, kokusunu içine çekiyor. Oğlanı kucağından bırakmadan, kızın elinden tutuyor, banyoya götürüyor, kadın da arkalarından gidiyor. “Abdest almasını biliyor musunuz?” diye soruyor baba. Kız “Evet” diyor, oğlan “Iııh” diyerek başını yukarı kaldırıyor. Babası, “Küçüksün tabii daha” diyor, “yavrum benim, bak gösterdiğim gibi yap.” Kollarını ve paçalarını sıvıyor, duş kabininde  abdest alıyor, oğlu da aynı hareketleri yapıyor. Bu oyun hoşuna gidiyor, gülüyor. “Gülme” diyor babası, “gülme, günah olur. Allah’ın huzurundayız şimdi, Allah’ın huzurunda gülünmez.” Çocuk ciddileşiyor. Baba-oğul işlerini bitiriyor. Mustafa “Hadi” diyor “sıra sizde.” Kadın hiçbir şey anlamadan bakıyor kocasının yüzüne, bir kez daha soru sormaya yelteniyor; adam “Susss” diye fısıldıyor yine, “sorma.” Anne kız  abdest alıyorlar. Eller, dirseklere kadar kollar, yüz, ağız, baş, ayaklar. Sonra ikisi de kurulanıyor. Mustafa “Sizinle iftihar ediyorum” diyor. “Gelin şimdi içeri.” Kadın salona gideceklerini sanıyor ama Mustafa hepsini yatak odasına götürüyor. Şimdi tekrarlayın diyor: “Eşhedü en lâ ilâhe illallah ve eşhedü</span><span class="CharOverride-13" xml:lang="tr-TR"> enne Muhammeden abdûhü ve resûlü.” Kadın hemen söylüyor ama çocuklar karıştırıyor; üç tekrardan sonra kızı söylemeyi başarıyor, babasından aferin alarak seviniyor. “Aferin kızım” diyor Mustafa, “şimdi bizim annenle bir işimiz var; siz burada tekrar edin, ben gelene kadar hiç durmadan tekrar edin, sen de ablanı iyi dinle öğren olur mu?” İki çocuk “eşhedü en lâ” diye üst üste tekrar ederken Mustafa karısını kolundan hafifçe tutarak onu dışarı çıkarıyor, balkon kapısını açıyor, gece serinliği içeri doluyor, kadının çıplak kolları ürperiyor, tavuk derisi gibi oluyor. Mustafa onu balkona çekiyor, sonra belinden sarılarak kaldırıyor, kadın bağırmaya başlıyor, “Yapma Mustafa, ne yapıyorsun, yapmaaa” çığlıkları birbirini kovalıyor. Hem kendi apartmanlarından hem de komşulardan camlara balkonlara çıkanlar oluyor. Mustafa kadını iyice yukarı kaldırdıktan sonra balkondan aşağı atıyor. Kadının çığlığının yere çarpana kadar sürdüğünü fark ediyor. Çevredekiler ona sesleniyorlar, durmadan adını söylüyorlar, bağırıyorlar. O içeri gidip kızını alıyor, “Baba ne oldu?” diyor kız, korkmuş, şaşkın, titriyor. Mustafa onu da balkona getiriyor; kızı direnmeye çalışıyor, “Baba, baba ne yapıyorsun!” diye haykırıyor. Kız annesinden çok daha hafif, o sevgili varlığı tüy gibi havaya kaldırıyor, aşağı atıyor. Kız dört kat aşağıdaki betona annesinin yanına düşüyor ama bu kez onun sesi çevredekilerin çığlıkları tarafından perdeleniyor. Sokak kapısından gürültüler geldiğinin farkına varıyor; kapıyı yıkmak istiyorlar sanki. O sırada gözüne oğlu ilişiyor, salona gelmiş, koltuğun arkasına saklanmaya çalışıyor. Mustafa çocuğu şefkatle kucaklıyor, balkona çıkarıyor; çocuk “Baba beni öldürme” diyor, “çok korkuyorum baba, beni öldürme.” Onu öpüp balkondan aşağı atıyor Mustafa, bu kez sanki bütün mahalle bağırmış gibi oluyor. Birçok ağızdan çıkan “Mustafa” feryatları gökyüzünü tutuyor. Mustafa aşağı bakıyor, üç ceset karmakarışık durumda, kırık bebekler gibi yatmakta; kolları bacakları ters dönmüş; başlarının çevresinde kan gölleniyor. Kebapçıdan çıkan birkaç kişi cesetlere bakıyor. Komşular, akrabalar Mustafa’nın güldüğünü –evet güldüğünü–, sonra balkondan aşağı atladığını görüyorlar. Kebapçı vitrininin çiğ ışığı altında, betona yayılan koyu kan gölünün ortasında sessiz bir aile resmi oluşuyor. Kan bağı ya da kan çeker denen olguları doğrulamak istercesine giderek koyulaşan kanları birbirine karışıyor ağır ağır.   </span></p>
		</div>
	</body>
</html>