<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-26</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-23" xml:lang="en-GB">Özel bir söyleşi   </p>
			<p class="arabaslik_orta">Roboski hâlâ kanıyor   </p>
			<p class="imza"><span class="CharOverride-12">Yenigün</span> gazetesi, 28 Aralık 2013  </p>
			<p class="_0px">  </p>
			<p class="paragraf"><span class="CharOverride-13" xml:lang="tr-TR">İki yıl önce, 28 Aralık 2011’de Şırnak’a bağlı Uludere (Roboski) kırsalında Türk Hava Kuvvetleri’ne ait F-16’ların bombalaması sonucunda 34 yurttaşımızı yitirmiştik. Olayın ikinci yıldönümü çeşitli etkinliklerle anılırken, gerçeğin hâlâ ortaya çıkmamış olmasına duyulan tepkiler ve soru işaretleri artıyor.  </span></p>
			<p class="paragraf"><span class="CharOverride-13" xml:lang="tr-TR">Roboski bombalamasında hayatını kaybeden bir gencin ağabeyini bulduk, bize o gün neler olduğunu anlatmasını istedik. Gazetecilik anlayışımız çerçevesinde haber kaynağımızı ve söyleşi yapığımız kişinin adını gizli tutuyoruz.   </span></p>
			<p class="paragraf20">  </p>
			<p class="paragraf"><span class="CharOverride-16" xml:lang="tr-TR">(Yayınlanmayan bölüm)</span><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">GAZETECİ: </span><span class="CharOverride-13" xml:lang="tr-TR">Şimdi bilgileri tekrarlayalım: Adın Ali, soyadın Öztürk. Şırnaklısın, 1984 doğumlusun, ortaokul 2’den terksin. Garsonluk yapıyorsun. Bunlar doğru mu?  </span></p>
			<p class="paragraf"><span class="CharOverride-13" xml:lang="tr-TR">ALİ: Doğru ağbey.   </span></p>
			<p class="paragraf"><span class="CharOverride-13" xml:lang="tr-TR">G: Adını ve fotoğrafını kullanmayacağım için bana rahat rahat her şeyi anlatabilirsin. Başına bir şey geleceğinden korkma. Bu söyleşide başka bir isim kullanacağız. Fotoğrafın da arkadan çekilecek.   </span></p>
			<p class="paragraf"><span class="CharOverride-13" xml:lang="tr-TR">A: Öyle deme ağbey, hükümat her şeyi duyar.  </span></p>
			<p class="paragraf"><span class="CharOverride-13" xml:lang="tr-TR">G: Bunu duymaz ama; gizli kalacağına söz veriyorum.  </span></p>
			<p class="paragraf"><span class="CharOverride-13" xml:lang="tr-TR">A: Ağbey söz versen de vermesen de içim yanıyo benim; her şeyi anlatacagam. İsterse beni berdar etsin Ankara.  </span></p>
			<p class="paragraf"><span class="CharOverride-13" xml:lang="tr-TR">G: Berdar?  </span></p>
			<p class="paragraf"><span class="CharOverride-13" xml:lang="tr-TR">A: Yani darağacı var ya ağbey! Dara çeksin beni isterse hükümat.  </span></p>
			<p class="paragraf"><span class="CharOverride-13" xml:lang="tr-TR">G: Tamam anladım, berdar sözünü duymamıştım daha önce. Neyse gelelim o güne; yani 28 Aralık 2011 sabahına.   </span></p>
			<p class="paragraf20">  </p>
			<p class="paragraf"><span class="CharOverride-16" xml:lang="tr-TR">(Yayınlanan bölüm)   </span></p>
			<p class="paragraf"><span class="CharOverride-13" xml:lang="tr-TR">GAZETECİ: O sabah ne oldu?   </span></p>
			<p class="paragraf"><span class="CharOverride-13" xml:lang="tr-TR">KURBAN YAKINI: Irak’a ben geçecektim o gece ama yerime küçük gardaşım gitti.  </span></p>
			<p class="paragraf"><span class="CharOverride-13" xml:lang="tr-TR">G: Niye o gitti?  </span></p>
			<p class="paragraf"><span class="CharOverride-13" xml:lang="tr-TR">KY: Bazen ben giderdim, bazen o. Sıra yoktu, işte nasıl denk gelirse. O zaman garson değildim, köydeydim. Ben katırı alırken geldi, “Ağbey ben gideyim” dedi. “Niye” dedim; “İçimde bir sıkıntı var, belki dağılır” dedi.  </span></p>
			<p class="paragraf"><span class="CharOverride-13" xml:lang="tr-TR">G: Ne sıkıntısı vardı ki?  </span></p>
			<p class="paragraf"><span class="CharOverride-13" xml:lang="tr-TR">KY: Gönül işi ağbey! Hacer (isim değiştirildi) derler bir kıza gönlü düşmüştü. Onu almak için para biriktiriyordu. Bu işin tek yolu da huduttan geçmek olunca...  </span></p>
			<p class="paragraf"><span class="CharOverride-13" xml:lang="tr-TR">G: Başka geçim kaynağınız yok mu?  </span></p>
			<p class="paragraf"><span class="CharOverride-13" xml:lang="tr-TR">KY: Yok, nasıl olsun ki. Bizim oralarda ya eroin, ya eşkıyalık, ya da kaçakçılık. Bizde eroin de yok eşkıyalık da... Bu yoldan gider geliriz. Bazen çoluk çocuk gider, kırk-elli lira kazanıp aileye yardım etmek için. Öyle büyük bir iş değil yani. Ama bazı fukara tencereleri bununla kaynıyor.  </span></p>
			<p class="paragraf"><span class="CharOverride-13" xml:lang="tr-TR">G: Siz yaptığınız işe kaçakçılık mı diyorsunuz?  </span></p>
			<p class="paragraf"><span class="CharOverride-13" xml:lang="tr-TR">KY: Öyle demiyoruz tabii, geçim diyoruz. Sınırdan geçmeden ticaret olmaz ki! Bizimki de ticaret. Herkes bilir bunu.  </span></p>
			<p class="paragraf"><span class="CharOverride-13" xml:lang="tr-TR">G: Yetkili amirler de bilir mi?  </span></p>
			<p class="paragraf"><span class="CharOverride-13" xml:lang="tr-TR">KY: Bilmez olur mu, tabii bilir. Bizim oralarda, onlardan habersiz kuş uçmaz zaten. Katırları alıp grup halinde gidilir gelinir, bilmez olurlar mı hiç!   </span></p>
			<p class="paragraf"><span class="CharOverride-13" xml:lang="tr-TR">G: Sen bana şu işi tam olarak anlatsana. Nasıl geçiyorsunuz Irak’a?  </span></p>
			<p class="paragraf"><span class="CharOverride-13" xml:lang="tr-TR">KY: Ağbey, katırlarla geçiyoruz, o bölgenin çocuğuyuz, her taşını biliriz.   </span></p>
			<p class="paragraf"><span class="CharOverride-13" xml:lang="tr-TR">G: Hepiniz Kürt müsünüz?  </span></p>
			<p class="paragraf"><span class="CharOverride-13" xml:lang="tr-TR">KY: Evet ağbey, Kürt’üz. Bizim köy hep öyle.  </span></p>
			<p class="paragraf"><span class="CharOverride-13" xml:lang="tr-TR">G: Evde Kürtçe mi konuşursunuz?  </span></p>
			<p class="paragraf"><span class="CharOverride-13" xml:lang="tr-TR">KY: Başka ne konuşalım ağbey. Zaten annem başka bir dil bilmez ki?  </span></p>
			<p class="paragraf"><span class="CharOverride-13" xml:lang="tr-TR">G: Sen nasıl Türkçe öğrendin.  </span></p>
			<p class="paragraf"><span class="CharOverride-13" xml:lang="tr-TR">KY: Devletin okulunda öğrendim ağbey. Sonra da askerde “Ali Okulu”nda iyice benzeterek öğrettiler.  </span></p>
			<p class="paragraf"><span class="CharOverride-13" xml:lang="tr-TR">G: Nasıl yani?  </span></p>
			<p class="paragraf"><span class="CharOverride-13" xml:lang="tr-TR">KY: Dayakla ağbey. Güzel kaval çalardım, çavuşum kavalı başımda kırdı, “Sen önce şu dilini düzelt, eşekçe mi konuşuyorsun!” dedi.  </span></p>
			<p class="paragraf"><span class="CharOverride-13" xml:lang="tr-TR">G: Onu geçelim şimdi, gene okula dönelim; sen ilkokula başladığında hiç Türkçe bilmiyor muydun yani?  </span></p>
			<p class="paragraf"><span class="CharOverride-13" xml:lang="tr-TR">KY: He vallah, bilmiyordum ağbey. Zaten kuş uçmaz kervan geçmez bir köydü bizimki. Saçlarımızı örer, alnımıza koyun gibi boncuk takarlardı. Meyva falan bilmezdik. Birisinin eline kazara bir portakal geçecek olsa, onun kabuğunu yakasına takar günlerce hava atardı. Tövbe; kızlarla göz göze gelemezdik ama sonra okulda onlarla yan yana oturttular bizi, bayılacak gibi olduk. Gardaşım Erhan da bayıldı zaten, kızın eli eline değmiş, bizimki yere yığılıverdi, öğretmen de önce telaşlandı sonra güldü.  </span></p>
			<p class="paragraf"><span class="CharOverride-13" xml:lang="tr-TR">G: Öğretmeni seviyor muydunuz?  </span></p>
			<p class="paragraf"><span class="CharOverride-13" xml:lang="tr-TR">KY: Tabii, çok seviyorduk hem de. Bize neler öğretiyordu neler... Başkent, Atatürk, Cumhuriyet, Anıtkabir hep orda öğrendik ama bir kusuru vardı.  </span></p>
			<p class="paragraf"><span class="CharOverride-13" xml:lang="tr-TR">G: Öğretmenin mi?  </span></p>
			<p class="paragraf"><span class="CharOverride-13" xml:lang="tr-TR">KY: Evet ağbey!  </span></p>
			<p class="paragraf"><span class="CharOverride-13" xml:lang="tr-TR">G: Neydi o?  </span></p>
			<p class="paragraf"><span class="CharOverride-13" xml:lang="tr-TR">KY: O zamanki aklımız işte, şimdi söylesem gülersin. Öğretmen bize İstiklal Marşı’nı ezberletmişti, her sabah okuturdu ama hiçbirimiz beceremezdik. Sınıftan çıkan sesleri duysan güle güle ölürdün ağbey. Arkadaşlarla aramızda konuştuk; bu çok çirkin bir türkü dedik, gelin öğretmenimize daha güzel bir türkü yapalım. Sonra “Kurkma sönmez” diye sözleri aynı tutup, Lorke türküsüne uydurduk.  </span></p>
			<p class="paragraf"><span class="CharOverride-13" xml:lang="tr-TR">G: Nasıl yani?  </span></p>
			<p class="paragraf"><span class="CharOverride-13" xml:lang="tr-TR">KY: Ağbey, Lorke’yi bilirsin değil mi? İşte düşün şimdi; dilimiz de dönmüyor ama “Kurkma sönmez bu şafaklarda yüzen al sancak” sözlerini Lorke gibi çalıp söyledik, hemi de halay çektik. Sözüm ona öğretmene sürpriz yapacaktık. Aralarda da lelele diye zılgıt çekiyorduk. Çok şenlikli olmuştu.  </span></p>
			<p class="paragraf"><span class="CharOverride-13" xml:lang="tr-TR">G: Hay Allah! Sonra ne oldu  </span></p>
			<p class="paragraf"><span class="CharOverride-13" xml:lang="tr-TR">KY: Gülme ağbey, vallaha böyle oldu. Bir gün sınıfta, “Öğretmenim biz sana çok güzel bir türkü yaptık” dedik. O da, “Aferin, hadi söyleyin bakalım” dedi. Biz ayağa kalktık, tahtanın önüne geçtik, artık alıştık ya, kızlı erkekli serçeparmaklarımızı birbirine geçirip halaya hazırlandık. Halay başı bendim, elimde de beyaz mendil varıdı. Sonra başladık hemi türküyü söyleyip hemi de halay çekmeye. Öğretmen, “kurkma sönmez”i duyar duymaz yerinden fırladı, önce bana bir şaplak çekti, sonra ötekilere, “Yasak bu türkü” dedi, “bir daha duymayacağım.”  </span></p>
			<p class="paragraf"><span class="CharOverride-13" xml:lang="tr-TR">G: Amma ilginç hikâye ha; sonra ne oldu, söylemediniz mi bir daha?   </span></p>
			<p class="paragraf"><span class="CharOverride-13" xml:lang="tr-TR">KY: Nasıl söyleyelim ki? Bu öğretmen iyi adam ama türküden hiç anlamıyor diye konuştuk. Türküye benzemez o çirkin havayı söyleyip durduk. Sözler güzel de hava çirkin ağbey, ne mayaya benziyor, ne türküye, ne uzun havaya, ne halaya; ağzımıza uymuyor. Sonra bir gün müfettiş geldi. Bizi imtihan etti. Başkent, Cumhuriyet, vatan, her şeyi zehir gibi söyleyince çok sevindi. “Aferin evlatlarım, şimdi de şöyle aslanlar gibi bir İstiklal Marşı okuyun” dedi. Biz birbirimize bakıp sustuk. Müfettiş niye söylemediğimizi sordu. “Öğretmenim, o yasak” dedik. Bizim öğretmen kıpkırmızı kesilmiş önüne bakıyordu. Müfettiş, “Ne demek evladım, İstiklal Marşımız nasıl yasak olurmuş, emrediyorum okuyun” deyince bizden günah gitti dedik. Tahtanın önüne çıktık, serçeparmaklarımızı kilitledik; sonra Lorke gibi “kurkma sönmez”e başladık.   </span></p>
			<p class="paragraf"><span class="CharOverride-13" xml:lang="tr-TR">G: Müfettiş ne yaptı?  </span></p>
			<p class="paragraf"><span class="CharOverride-13" xml:lang="tr-TR">KY: Ne yapacak! Önce elindeki cetveli fırlattı, sonra “Bu kuyruklular adam olmaz!” diye bağırarak hepimizi sıra dayağından geçirdi. Öğretmenimiz de sürüldü. En çok dayağı da her zaman olduğu gibi yine gardaşım Erhan (isim değiştirildi) yedi. Gözü morardıydı da anam lapa yapıp kapadıydı.  </span></p>
			<p class="paragraf"><span class="CharOverride-13" xml:lang="tr-TR">G: Neden o yedi en çok dayağı?  </span></p>
			<p class="paragraf"><span class="CharOverride-13" xml:lang="tr-TR">KY: Ağbey, onun sinirden gülme huyu vardı. Sinirleri boşanır gülerdi, karşısındaki de bunu anlamaz, ulan bu bana niye gülüyor diye basardı sopayı. Küçükken babam da anlamamıştı durumu, Erhan her gün dayak yerdi. Müfettiş döverken de gülüp duruyordu, “Niye gülüyorsun?” diye soruldukça daha çok gülüyordu. Bir tek ben biliyordum onun keyfinden değil acısından güldüğünü. Ağbey inanmazsın, sınıra koşup da bombalandıkları yere gidince, karlar arasında Erhan’ı aradım. Bir koluyla iki bacağı yoktu; yüzükoyun yatıyordu, onu çevirdim, gözlerindeki, yüzündeki karları temizleyince ne gördüm dersin ağbey? Erhan gülüyordu, yüzünde gülmesi donmuştu. Gülerek can vermişti. Kefene sararken de öyleydi; toprağa gülerek girdi ağbey.  </span></p>
			<p class="paragraf"><span class="CharOverride-13" xml:lang="tr-TR">G: Nasıl kolu bacağı yoktu?   </span></p>
			<p class="paragraf"><span class="CharOverride-13" xml:lang="tr-TR">KY: Ağbey, ben sana baştan anlatayım. Telefon geldi, bizi bombaladılar diye. Kırk kişi Irak’tan Türkiye’ye girerken Heron’lar bilgi vermiş, F-16 uçakları da gelip düşman gibi bombalamış. Bize telefon geldi; sağ kalan bir akraba aramış. Hemen koştuk sınıra doğru. Vardığımızda karlar içinde yatan cesetlerle, yaralılarla karşılaştık. Hayvan parçalarıyla insan parçaları birbirine karışmıştı. Kollar bacaklar kopmuş, etrafa savrulmuştu. Kimin bacağı, kimin kolu anlaşılmıyordu. Kadınlar ortalığa saçılmış kollardan bacaklardan topluyor, “Bu benim oğlumun kolu, belki yerine takılır” diye birbirlerinden kaçırıyorlardı. Başka bir ana, “O senin değil, benim oğlumun” diye üstüne saldırınca, ilk kadın o kolu ya da bacağı kaçırıyordu. Erhan ölmüştü ama inleyenler vardı, yaralıydılar; eğer zamanında helikopter, doktor, sağlıkçı falan gelse kurtulurlardı gazeteci ağbey. Ama gelmedi. Otuz dört canımız orada gitti. Yaralılar anlattı sonra; bombalar patladıktan sonra, havadan katır parçalarıyla insan parçaları yağıp durmuş; ağaçların dallarına takılmış gazeteci ağbey.   </span></p>
			<p class="paragraf"><span class="CharOverride-13" xml:lang="tr-TR">G: Kimdi bunlar?  </span></p>
			<p class="paragraf"><span class="CharOverride-13" xml:lang="tr-TR">KY: Yarısı çocuktu ağbey; dokuz yaşında, on yaşında, on beş yaşında, en büyüğü yirmi. Kimi okuyordu, kimi de aileye bakmak için okulu bırakmıştı. Her şey fakirlikten ağbey, bizim orada fabrika yok, devlet yok, iş yok, herkes aç. Dedelerimiz, babalarımız o yoldan Irak’a gitmiş gelmiş, bazen iki teneke mazot getirmiş, bazen iki kilo şeker. Fukaralığın gözü kör olsun, başka geçim yok ki.   </span></p>
			<p class="paragraf"><span class="CharOverride-13" xml:lang="tr-TR">G: Peki bu işten ne kazanırdınız?  </span></p>
			<p class="paragraf"><span class="CharOverride-13" xml:lang="tr-TR">KY: Ne olacak ki gazeteci ağbey. Bilemedin elli lira.  </span></p>
			<p class="paragraf"><span class="CharOverride-13" xml:lang="tr-TR">G: Elli lira mı?  </span></p>
			<p class="paragraf"><span class="CharOverride-13" xml:lang="tr-TR">KY: He ağbey, bildiğin elli lira. Burada lokantada bahşiş diye veriyorlar ağbey o parayı, hatta yüz veriyorlar, iki yüz veriyorlar.  </span></p>
			<p class="paragraf"><span class="CharOverride-13" xml:lang="tr-TR">G: Bu para için mi göze alınıyordu bunca şey?  </span></p>
			<p class="paragraf"><span class="CharOverride-13" xml:lang="tr-TR">KY: Ne yapacaksın ağbey, olmayınca olmuyor. Yokluk işte. Yalnız bizim köy değil, bütün köyler yapar bunu. Herkes de bilir.   </span></p>
			<p class="paragraf"><span class="CharOverride-13" xml:lang="tr-TR">G: Elli lira için ölümü göze almak... Aklıma yatmadı.  </span></p>
			<p class="paragraf"><span class="CharOverride-13" xml:lang="tr-TR">KY: Gazeteci ağbey, o elli lirayla kiminin evine tuz girer, yağ girer, kiminin defter kitap parası çıkar. Yokluk abi, yokluk! Sen anlamıyorsun ama yokluk böyle işte.  </span></p>
			<p class="paragraf"><span class="CharOverride-13" xml:lang="tr-TR">G: Nasıl haberiniz oldu?  </span></p>
			<p class="paragraf"><span class="CharOverride-13" xml:lang="tr-TR">KY: Anlattım ya ağbey. Bu bizimkileri dönüşte, sınırda sıfır noktasında F-16 uçaklarıyla bombalıyorlar. Hem parçalıyor, hem de yakıyor o bombalar. Bir arkadaş elli metre öndeymiş; bombanın yeli onu alıp tepeden aşağı atıyor. O da yuvarlana yuvarlana karlara gömülüyor. Onu göremiyorlar. Saklanıyor kar altında, sonra çıkıp bize telefon ediyor. Biz koşuyoruz tabii; epey de uzak. Vardığımızda kopmuş kollar bacaklar, bütün akrabalar, tanıdıklar, köylülerimiz yanmış.   </span></p>
			<p class="paragraf"><span class="CharOverride-13" xml:lang="tr-TR">G: Sonra ne yaptınız?  </span></p>
			<p class="paragraf"><span class="CharOverride-13" xml:lang="tr-TR">KY: O parçaları topladık, kimin parçası olduğunu bilmeden torbalara doldurduk, köye getirdik. Kadınlar ağıt yaktı.   </span></p>
			<p class="paragraf"><span class="CharOverride-13" xml:lang="tr-TR">G: Katırlar?  </span></p>
			<p class="paragraf"><span class="CharOverride-13" xml:lang="tr-TR">KY: Üç katır canlı kalmış ağabey, gerisi hep ölü. Onların da parçaları bizimkilere karışmış.   </span></p>
			<p class="paragraf"><span class="CharOverride-13" xml:lang="tr-TR">G: Korkunç bir şey bu anlattıkların; kardeşin, arkadaşların, yeğenlerin gitmiş ama ağlamadan, sızlamadan anlatıyorsun.  </span></p>
			<p class="paragraf"><span class="CharOverride-13" xml:lang="tr-TR">KY: Bizim Güneydoğu’da gözlerde yaş kurumuştur ağbey. O kadar çok zulum görmüşüz ki, artık dökecek yaş kalmamıştır bizde. Zaten daha önce amcamı vurdular, babama Diyarbakır Cezaevi’nde işkence yaptılar, yarı ölü çıktı hapisten... Hangi birini anlatayım, herkes böyle ağbey.  </span></p>
			<p class="paragraf"><span class="CharOverride-13" xml:lang="tr-TR">G: Bu otuz dört sivil vatandaşı öldüren kim sence?  </span></p>
			<p class="paragraf"><span class="CharOverride-13" xml:lang="tr-TR">KY: Ankara!  </span></p>
			<p class="paragraf"><span class="CharOverride-13" xml:lang="tr-TR">G: Ne demek Ankara?  </span></p>
			<p class="paragraf"><span class="CharOverride-13" xml:lang="tr-TR">KY: İşte Ankara ağbey. Katil Ankara’dır.  </span></p>
			<p class="paragraf"><span class="CharOverride-13" xml:lang="tr-TR">G: Biraz daha açsana. Ankara’da kim?  </span></p>
			<p class="paragraf"><span class="CharOverride-13" xml:lang="tr-TR">KY: Gazeteci ağbey, sen emir versen F-16’lar havalanır mı, gidip bir yeri bombalayabilir mi?  </span></p>
			<p class="paragraf"><span class="CharOverride-13" xml:lang="tr-TR">G: Hayır.  </span></p>
			<p class="paragraf"><span class="CharOverride-13" xml:lang="tr-TR">KY: Peki ben emir versem?  </span></p>
			<p class="paragraf"><span class="CharOverride-13" xml:lang="tr-TR">G: Elbette hayır.  </span></p>
			<p class="paragraf"><span class="CharOverride-13" xml:lang="tr-TR">KY: Ağbey, kim bir emriyle bu uçakları yollayabilir, bomba attırabilir?  </span></p>
			<p class="paragraf"><span class="CharOverride-13" xml:lang="tr-TR">G: Eeeee, ne bileyim... Herhalde, başbakan, genelkurmay başkanı filan.  </span></p>
			<p class="paragraf"><span class="CharOverride-13" xml:lang="tr-TR">KY: İşte ağbey sen söyledin, kim ki bu uçaklara emir verdi; vallah billah katil odur.  </span></p>
			<p class="paragraf"><span class="CharOverride-13" xml:lang="tr-TR">G: Olayın üstünden iki yıl geçti. Şimdi ne durumdasınız?  </span></p>
			<p class="paragraf"><span class="CharOverride-13" xml:lang="tr-TR">KY: Ölülerimizi toplu mezara gömdük. Mahkeme falan açtılar ama hepsi fasa fiso ağbey. Sen benden daha iyi bilin. Burası Türkiye; hiç kimseye bir şey olmaz. Otuz dört değil, otuz dört bin Kürt çocuğu ölse, kimse hesabını sormaz.  </span></p>
			<p class="paragraf"><span class="CharOverride-13" xml:lang="tr-TR">G: Ama basın bu olayı yansıttı, çok yayın yapıldı, günlerce manşetlerden inmedi.   </span></p>
			<p class="paragraf"><span class="CharOverride-13" xml:lang="tr-TR">KY: Allah sizin gibi ağbeylerimizden razı olsun ama bizi çok üzenler de vardı.   </span></p>
			<p class="paragraf"><span class="CharOverride-13" xml:lang="tr-TR">G: Basından mı?  </span></p>
			<p class="paragraf"><span class="CharOverride-13" xml:lang="tr-TR">KY: Evet ağbey.  </span></p>
			<p class="paragraf"><span class="CharOverride-13" xml:lang="tr-TR">G: Ne dediler?  </span></p>
			<p class="paragraf"><span class="CharOverride-13" xml:lang="tr-TR">KY: Dediler ki bunlar zaten kaçakçıymış, vatandaş değilmiş, hatta insan bile değilmiş; o katırlar kaçakçılardan daha kıymetliymiş. Bu yazılar çok üzdü ağbey. Bizim ciğerimize ateş düşmüş, çocuklarımız, fidanlarımız gitmiş, onlar küfür ediyor. İşte bu çok zorumuza gitti ağbey! Katırlarımızı da çok severdik, onlara da üzüldük.  </span></p>
			<p class="paragraf"><span class="CharOverride-13" xml:lang="tr-TR">G: Hacer ne oldu?  </span></p>
			<p class="paragraf"><span class="CharOverride-13" xml:lang="tr-TR">KY: Sorma ağbey, o bu acıyı kaldıramadı. Altı ay kadar ağladı, sonra kendini ırmağa bıraktı.   </span></p>
			<p class="paragraf"><span class="CharOverride-13" xml:lang="tr-TR">G: Ya annen?  </span></p>
			<p class="paragraf"><span class="CharOverride-13" xml:lang="tr-TR">KY: Onu da hiç sorma ağbey, yaşayan ölü oldu garibim. Her gün kabristana gidip ağıt yakıyor, kar yağdığında “Kuzum üşümesin, o çok üşür” diyerek mezarın üstündeki karları kürüyor.   </span></p>
			<p class="paragraf"><span class="CharOverride-13" xml:lang="tr-TR">G: Ne diyor ağıtlarında?  </span></p>
			<p class="paragraf"><span class="CharOverride-13" xml:lang="tr-TR">KY: Ne bileyim, çok şey söylüyor. Misal, diyor ki, “Benim oğlum can verirken/Çiçekler çığrışıp açtı.”  </span></p>
		</div>
	</body>
</html>