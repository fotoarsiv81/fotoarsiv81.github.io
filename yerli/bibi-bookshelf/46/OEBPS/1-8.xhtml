<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-8</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-6" xml:lang="en-GB">İstanbul eğlencelerine dair   </p>
			<p class="paragraf"><span class="CharOverride-13" xml:lang="tr-TR">Zehra, Elmas Hanım’ı tekrar insan içine karışmak için son hazırlıklarını yapıp makyajını tazelerken bırakıyor. Asansörle balo katına indiği sırada bir tenorun aryalar söylediğini duyuyor. Demek ki ortadan kaybolduğu süre içinde giriş için hazırlanan bıldırcın kaldırılmış, ana yemek bekleniyor. Zehra müziğin (özellikle de İmparator’un Rusya’dan özel jetiyle getirttiği ünlü tenor) çatal, kaşık, bıçak tıngırtıları arasında boğulmaması, dikkatle dinlenmesi için inceden inceye plan yapmıştı. Ne var ki Zehra’nın bu ince düşüncesi pek işe yaramış gibi görünmüyor, çünkü masalarda oturan konuklar seslerini birbirlerine duyurabilmek için avaz avaz bağırarak konuşuyorlar. Tenorun sesi yükseldikçe, onların da sesi yükseliyor, iki arya arasında sessizlik olunca susup alkışlıyor, sonra yeni aryayla birlikte yeniden bağırmaya başlıyorlar. Bu arada Zehra’nın planladığı kadınlı-erkekli oturma düzeni değişmiş. Konukları kadın-erkek sıralamasına dikkat ederek uygar bir biçimde oturtmaya çalıştığı halde, Rus tenorun kristalleri çatlatan tannan sesi yüzünden birbirini duyamayanlar, uzak düşenler teker teker yer değiştirmiş, doğal seleksiyona (!) uygun olarak, büyük ölçüde kadınlar ve erkekler diye bölünmüşler. Zehra patronuna yaklaşıyor, masaya değil de, sadece ona rapor verir gibi, ama onların da duyacağı biçimde, telefon konuşması biraz uzun sürdüğü için hanımefendinin özür dilediğini, gelmek üzere olduğunu bildiriyor. Ergun Bey teşekkür ediyor, patrik sessizce gülümsüyor.   </span></p>
			<p class="paragraf"><span class="CharOverride-13" xml:lang="tr-TR">Zehra her şeyin yolunda gidip gitmediğini görmek için dikkatini salona vererek masaların arasında dolaşmaya başlıyor. 4 numaralı yuvarlak masanın yanından geçerken o ünlü gazetecinin, “Verdi” dediğini duyuyor. Bütün davetlerde, skandal ile mizah karışımı bir Anadolu neşesi saçan yapsat zengini Hulusi Ağa, herkesin hoşuna gittiğini anlayarak daha da abarttığı Doğulu şivesiyle, “Ne vermesi gardaşım? Kim kime verdi? Söyle biz de bilelim!” diye masayı güldürürken, aynı masada oturmakta olan tarih profesörü, “Aryadan söz ediyor” diyor. “Verdi, Giuseppe Verdi.” Zehra onu üniversiteden tanıyor; iki yıl Bizans tarihi okutmuştu Zehralara. Sosyete davetlerinden hiç eksik olmayan bu adamın belki tarih bilgisi var ama pek kıvrak bir zekâsı olduğu söylenemez. Hulusi Ağa “Bak bak” diyor, “hoca da biliyomuş. Gardaşım bi tek ben mi duymadım yaaa. Kim kime verdi, ne zaman verdi, nerede verdi?” Bütün masa, özellikle de bilgiç gazetecinin patronu boğulur gibi gülmeye başlayınca, hoca durumu biraz anlar gibi olup susuyor. Ama masayı eline geçirmiş olan Hulusi Ağa, bu avantajı elinden kaçıracak gibi görünmüyor. “Biliyon valla hoca” diyor, “benim okumam yazmam pek yoktur. Fantirifinton lafları da heç kıvıramam. Onunçün kusura bakma, sana geçen gün telefonda yerin adını söyleyemedim ama şimdi yazdım getirdim, bak.” Cebinden dörde katlanmış bir kâğıt çıkarıp açıyor ve hocaya uzatıyor. Bu arada bütün başlar merakla kâğıda göz atan hocaya dönüyor. Onun susması üzerine Hulusi Ağa, “Yahu” diyor, “cehalet zor iş. Geçen gün hocam telefon etti. Benim yeni inşaatlardan bi yer almak istediğini söyledi. Ben de ona uygun bi inşaat var dedim. İki bin daireli, havuzlu falan, yeni başlıyoz, topraktan girersen uygun olur.” Sözün dönüp dolaşıp her zamanki gibi inşaat işlerine gelmesi alışıldık bir durum. Hulusi Ağa kendisine Verdi adını hatırlatan bilgiç gazeteciye dönüyor. “Hani senin sekiz daire aldığın yer” diyor. “Valla bedava kapattın ha! Öyle kurnaz ki bu gazeteci milleti.” Gazeteci o sırada tenoru dinlediği için hiçbir şey duymuyormuş havalarında. Hulusi Ağa, “Hocam da bana yeni sitenin adını sordu” diye devam ediyor. “Ya hoca dedim, adını bi türlü tutamıyom aklımda, gâvurca ya! Yeri neresi dedi; orayı da diyemedim iyi mi! Hani şu araba goşturdukları yerde dedim. Neresi diye epey düşündü, sonra beni dinleyen sekreter gız oranın adını söyleyince rahatladım ama sitenin adını yine çıkaramadıydım. İşte bunun için güzeeeelce yazdırıp getirdim ki hocanın içi rahat olsun.”   </span></p>
			<p class="paragraf"><span class="CharOverride-13" xml:lang="tr-TR">Bu laflara gülmekten bayılacak hale gelen Hulusi Ağa’nın hemşerisi TV patronu “Ömürsün Hulusi Ağa” diyor. “Allah layığını versin; gözümden yaş geldi vallahi. Peki araba goşturdukları yerin adı neymiş?”   </span></p>
			<p class="paragraf"><span class="CharOverride-13" xml:lang="tr-TR">Hulusi Ağa yapmacık tavırlarla “Bilemiyom dedim ya, hocaya sor” diye karşılık veriyor. Bu sırada biraz ağırkanlı olan hocanın cevap vermesine fırsat kalmadan, bilgiç gazeteci, TV patronuna yaranmak ister gibi atılıyor ve “Formula 1 yarışlarının yapıldığı yer efendim” diyor. “Yani Pendik.” “Hah, ağzını öpeyim” diyor Hulusi Ağa. “Tam orası.” Patron, kinayeli bir biçimde gözlerini kısarak, “Peki senin sekiz daire aldığın sitenin adı ne bakalım Murat Bey?” diye soruyor. Murat Bey biraz ezilip büzülüyor ve “Topraktan girdiğim için çok ucuza aldım efendim” diyebiliyor. Bunun üzerine patronu, “Sakın, reklam karşılığı kadar ucuz olmasın!” diye taşı gediğine koyuyor. Bu sırada tartışmayı geriden izleyebilen hoca, hâlâ site adının konuşulduğunu sanarak “Royal Residence” diyor ve farkında olmadan kıpkırmızı kesilen Murat’ı kurtarmış oluyor. Masada bir kahkaha patlıyor. TV patronu “İlahi Hulusi Ağa, bu adı da nerden buldun?” diyerek, smokin giymiş kıllı, şişman ama sempatik inşaat kralının omzuna vuruyor. “Ben ne bileyim gardaşım” diyor Hulusi Ağa. “Çocuklar, artık İstanbul’da Türkçe bir site adı yok. Herkes gâvurca isimler koyuyo. Biz de öyle yaparsak daha çabuk satarız dediler, razı geldim ama hocaya da mahcup oldum. Neydi hele adı, bir daha söyle hoca?” Hulusi Ağa’nın şeytani zekâsını hâlâ kavrayamamış olan hoca epey yüksek bir sesle ve İngiliz şivesiyle “Royal Residence” diyor. “Yani Kraliyet Konakları.” Bunun üzerine Hulusi Ağa onu alkışlıyor. “Tahsilli adamın hali başka gardaşım” diyor. “Bu hafta uğra da hayırlısıyla seçelim senin daireyi.” Hoca seviniyor ama bu konuşmaları dinleyen Zehra’nın içi buruluyor biraz. Hoca sağ olsun, iyi hoş adam, ama her şeyde kesinlik arayan, biraz karışık konuşmaları ve fıkraları o meşhur “Haa? Haa? Ne demiş, niye demiş?” nidalarıyla biraz zor kavrayan biri, ama hakkını vermek gerekir ki anlamadığı bir şeyi de anlamış gibi yapmaz. Tarihi o kadar basit ve açık bir kesinlikle anlatır ki, sanki binlerce yıl içinde hiç karanlık bir nokta kalmamış, bütün soruların cevabı verilmiş, hatta kendisi de bizzat o olaylara tanık olmuş gibi di’li geçmiş zaman kullanarak konuşur, bu yüzden de sosyete, hocanın özgüvenine ve ilmine hayrandır. Gazeteci Murat Bey, telaşla sözü başka tarafa çekmeye çalışıyor ama patron bu gecenin eğlencesini bulmuş bir kere. Her davette olduğu gibi Hulusi Ağa’yı konuşturup gülecek. “Peki” diyor, “hadi sitenin adını beceremedin, yerini niye söyleyemedin? Pendik deseydin ya.”   </span></p>
			<p class="paragraf"><span class="CharOverride-13" xml:lang="tr-TR">Güleç yüzlü ağa, yanında oturan patronun kolunu tutuyor, “Bak sana bir hikâye anlatayım” diyor. Zaten binlerce halk hikâyesi arasından duruma en uygun olanını seçip taşı gediğine koymasıyla ünlü. Bu sefer de Erzurum çarşısına çok güzel doru bir atla gelen ve satmak isteyen adamı anlatıyor. Adam, kaç lira diye soranlara hep ayrı fiyatlar veriyormuş. Bir süre sonra adamın biri çevirmiş at sahibini, kimine üç altın, kimine beş altın dediğini belirterek, atın gerçek fiyatını sormuş. Adam, “Bilmem” demiş, “çünkü atı almadım ki, çaldım.”   </span></p>
			<p class="paragraf"><span class="CharOverride-13" xml:lang="tr-TR">Hulusi Ağa ve masadakiler gülerken hoca gözlük camlarının arkasından herkesi şaşkın şaşkın süzüyor, Royal Residence’tan Erzurum çarşısına nasıl geldiklerini düşünüyor, bu iki ayrı olgu arasındaki ilişkiyi çözmeye çalışıyor. O sırada Hulusi Ağa’nın belediyelerle çok kârlı işler çevirdiğini bilen TV patronu da taşı gediğine koyuyor, “Helal olsun sana ağa” diyor, “belli ki araziyi bedavaya kapatmışsın ama bu arada daireleri de bedavaya kapatanlar olmuş anladığım kadarıyla.” Bu sözler üstüne Murat Bey derin bir vecd içine girdiğini belli eden bir ifadeyle bütün dikkatini tenora veriyor.  </span></p>
			<p class="paragraf"><span class="CharOverride-13" xml:lang="tr-TR">  </span></p>
			<p class="yildiz"><span><img alt="1.TIF" class="_idGenPageitem-5" src="image/1_fmt3.jpeg"/></span>  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Zehra birkaç ay önceki yaza veda partisinde yaşananları bir akşam Emre’ye anlatmıştı, o da çok gülmüştü Hulusi Ağa’nın köylü kurnazlıklarına. “Şu çarıklı erkânıharp sözü boşuna çıkmamış valla!” demişti. O davette Emre yoktu, o zamanlar henüz DJ’lik yapmaya ikna edememişti Zehra onu. Emre, “İnsan yaşadığı gibi düşünür, düşündüğü gibi yaşar” diyerek bu fikri şiddetle reddediyor, hatta Zehra’yı da işinden ayrılması için ayartmaya çalışıyordu ama aylar süren tartışmalardan –özellikle babasının başına gelenlerden– sonra Zehra çocuğu, orada çalışmaya ikna etmişti. Emre de ondan ayrılmamak için istemeye istemeye bu işi –kimsenin yüzünü görmemek koşuluyla– kabul etmiş, ama intikamını müzikle almaya çalışır gibi, çeşitli sabotajlarla Zehra’nın yüreğini ağzına getirmekten hiç vazgeçmemişti.  </span></p>
		</div>
	</body>
</html>