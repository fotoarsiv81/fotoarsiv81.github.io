<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-23</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-20" xml:lang="en-GB">Miss Tanya’nın esir pazarı yıllarına dair   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="alinti ParaOverride-14"><span class="CharOverride-11">Bilhassa makbul olan Çerkezleri, Lehler,   </span></p>
			<p class="alinti ParaOverride-14"><span class="CharOverride-11">Abazalar ve Ruslar izlerdi. Batı Avrupa’nın   </span></p>
			<p class="alinti ParaOverride-14"><span class="CharOverride-11">erkekleri fazla yumuşak, kadınları fazla sert   </span></p>
			<p class="alinti ParaOverride-14"><span class="CharOverride-11">bulunurdu. Alınıp satılanlar arasında zenciler   </span></p>
			<p class="alinti ParaOverride-14"><span class="CharOverride-11">de vardı: Puşkin’in büyük-büyükbabası Rus sefiri   </span></p>
			<p class="alinti ParaOverride-14"><span class="CharOverride-11">tarafından Konstantiniyye’de satın alınmış   </span></p>
			<p class="alinti ParaOverride-14"><span class="CharOverride-11">bir Etiyopyalıydı.   </span></p>
			<p class="imza"> Philip Mansel, <span class="CharOverride-12">Konstantiniyye</span>   </p>
			<p class="_0px">  </p>
			<p class="paragraf"><span class="CharOverride-13" xml:lang="tr-TR">Kadın olsun erkek olsun, salondaki herkesin bakmaktan kendini alamadığı Tanya, o gururlu, soğukkanlı duruşunu hiç bozmadan, hiç konuşmadan, kendisine tapılmasını olağan kabul eden bir tanrıça etkisi yaratıyor. Ne var ki, başka dünyadan gelmişe benzeyen bu tanrıçanın da –her tanrıça gibi– birtakım sırları var ve bunların açığa çıkmasından korkuyor elbette. Salonda ona dikkatle bakan birkaç erkek ilişiyor gözüne; onlar da kendisine yabancı değil. Üniversiteyi bitirmeden önce İstanbul’a yaptığı birer ikişer haftalık gezilerde tanıdığı erkekler bunlar. Mahrem hallerini bildiği insanlar...   </span></p>
			<p class="paragraf"><span class="CharOverride-13" xml:lang="tr-TR">Bu geziler çok verimli geçiyor, iki haftalık bir mesai sonunda Tanya yepyeni pabuçlar ve giysilerle, içine binlerce dolar koyduğu şık çantalarla dönüyordu Moskova’ya. Alışılmış bir şeydi bu, birçok arkadaşı yapıyordu; meslek falan değil, sadece geçici bir süre yaşam desteğiydi. İmparator’la tanıştıktan sonra böyle bir şey söz konusu olamazdı elbette; hem artık o paraya gereksinim duymuyordu, hem de istese bile adam göz açtırmazdı. Ne gerek vardı zaten, İmparator kendisine çarlık ailesine mensup bir prenses hayatı yaşatıyordu.   </span></p>
			<p class="paragraf"><span class="CharOverride-13" xml:lang="tr-TR">Kaçamak bakışlar atan adamların onu tanıdığına kuşku yok ama emin olamazlar elbette. Çünkü kimi onu Emily adıyla tanıdı, kimi Anna, kimi Aleksandra. Bu gezilerde gerçek adını hiçbir zaman kullanmamıştı. Birkaç arkadaşıyla İstanbul’da havaalanından doğruca Laleli, Beyazıt tarafına giderler, otele yerleştikten sonra farklı adlar altında “işe” çıkarlardı. Kendisi gibi yaş, güzellik ve görgü açısından “birinci sınıf” olanların müşteriyle geçirdiği her saat altın değerindeydi. Paranın tümü kendilerine kalmıyordu elbette, bu işleri ayarlayan patron da pay alıyordu ama yine de her geziden, Moskova’da çalışarak bir yılda kazanamayacağı kadar büyük bir tutarla dönüyordu. Bu gezilerde öğrendiği Türkçe kelimeler hâlâ aklındaydı.  </span></p>
			<p class="paragraf"><span class="CharOverride-13" xml:lang="tr-TR">  </span></p>
			<p class="yildiz"><span><img alt="1.TIF" class="_idGenPageitem-5" src="image/1_fmt16.jpeg"/></span>  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Tanya bilmeden İstanbul’un aynı bölgesinde yüzlerce yıldır olup biten bir geleneği sürdürmüştü aslında. Çünkü 1847 yılında kapatılana kadar Beyazıt’ta bir esir pazarı vardı ki Kafkasya’dan, Kırım Hanlığı’ndan, Asya’dan, Balkanlar’dan getirilen güzel kızlar ve oğlanlarla, Afrika’dan, Habeşis­tan’dan, Darfur’dan kaçırılan köleler, yüzlerce odası olan bu esir pazarında müşterilere gösterilir, pazarlık edilerek satılırdı. Herhangi bir Müslüman Osmanlı tebaası gidip oradan kendisine uygun esir seçebilirdi. Güzel kızları seçenlerin pazarlıktan sonra kızı evine götürme ve bir gece deneme hakkı vardı. Uykuda horluyor mu, ağzı kokuyor mu gibi birçok özelliğine bakıldıktan sonra kız eğer uygunsa o efendiye cariye olarak satılırdı.   </span></p>
			<p class="paragraf"><span class="CharOverride-13" xml:lang="tr-TR">Yıl 1812’ydi. Varlıklı bir genç olan Nuri Bey esir pazarından bir cariye aldı ama iş bununla kalmadı. İki genç fena halde âşık oldular birbirlerine, bu mutluluk iki ay ya sürdü ya sürmedi; o sırada İstanbul’u kasıp kavuran veba illetine yakalandı ikisi de. Yatakta hastalıktan baygın vaziyette yatarken arada bir kendine gelen zavallı Nuri Bey, “Hadi” diyordu sevgili cariyesine, “atımı hazırladım, hadi binip gidelim.” Ardından yine kendinden geçiyordu. Bir ara baygınlığından ayılan cariye de, “Efendim, beyim, ben bohçamı hazırladım, beraber gidelim” diyor, yine bayılıyordu. On gün böyle geçti... Sonra birlikte gittiler, aynı gün öldüler; bir saat arayla toprağa verildiler.   </span></p>
			<p class="paragraf"><span class="CharOverride-13" xml:lang="tr-TR">1847 yılında köle ticareti yasaklandı, esir pazarı kapatıldı ama bu iş, yeraltına indi. En az elli yıl sürdü bu durum. Sonra azaldı.   </span></p>
			<p class="paragraf"><span class="CharOverride-13" xml:lang="tr-TR">Aradan çok zaman geçti; esir pazarı, önce Rus, Ukraynalı, Moldovalı kızlarla, sonra da Suriye’den göç eden milyonun üstünde sığınmacıyla yeniden hortladı. Mülteci kamplarında yaşayan kız çocuklarını Türk erkekleri bazen imam nikâhıyla, bazen nikâhsız ikinci, üçüncü eş olarak aldılar. Bu yeni gelinler, çocuklarından daha küçük yaşta oluyordu genellikle, on yaşına kadar düşüyordu yaş ortalaması. Sonra bazıları bu çocukları İstanbul’a götürüp pazarlamaya başladı. Çaresiz kalan aileler çocuklarını ya satıyordu ya da evlatları zorla ellerinden alınıyordu. İstanbul’da bir kez daha tarih tekrarlanıyor, Forum Tauri civarında köle kızlar erkeklere satılıyordu.   </span></p>
			<p class="paragraf"><span class="CharOverride-13" xml:lang="tr-TR">Oysa Theodora imparatoriçe olup da dine dönünce, şehirdeki bütün fahişeleri toplatmış, Kuzguncuk’ta özel olarak bu iş için yaptırdığı Tövbe Manastırı’na hapsederek dışarı çıkmalarını yasaklamıştı. Yaşamları boyunca kapalı kalan, içeride ihtiyarlayan kızların iniltileri, hâlâ Kuzguncuk rüzgârında duyulur derler. Bazıları bu ani değişime dayanamayıp kendilerini manastır duvarlarından atmışlardı.   </span></p>
			<p class="paragraf"><span class="CharOverride-13" xml:lang="tr-TR">Buna rağmen Konstantiniyye’de fuhşun hiçbir dönemde bitirilemediğini bilmem söylemeye gerek var mı? Otuz yedi genelev ve yüzlerce “hayat kadını” çalıştıran, altı kez vergi rekortmeni olan Madam Matild Manukyan’ı hatırlamak yeterli. Toprağı bol olsun; bu millete vergi ödeyerek çok hizmetlerde bulunmuştu.  </span></p>
		</div>
	</body>
</html>