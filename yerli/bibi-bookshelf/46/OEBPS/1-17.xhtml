<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-14" xml:lang="en-GB">Bizans imparatorlarıyla Osmanlı hanedanının akrabalığına dair   </p>
			<p class="alinti"><span class="CharOverride-10">  </span></p>
			<p class="alinti ParaOverride-15"><span class="CharOverride-11">Orhan Bey, Ioannes’in ortanca kızı Theodora’ya ilk   </span></p>
			<p class="alinti ParaOverride-15"><span class="CharOverride-11">görüşte âşık olunca... 1346 yılında Silivri’de evlenirler.   </span></p>
			<p class="alinti ParaOverride-15"><span class="CharOverride-11">Gelin, Hıristiyan inancını sürdürmeye devam edecektir.  </span></p>
			<p class="imza">John Julius Norwich, <span class="CharOverride-12">Bizans</span>  </p>
			<p class="paragraf20 ParaOverride-13"><span class="CharOverride-15">  </span></p>
			<p class="alinti ParaOverride-15"><span class="CharOverride-11">Anam Despina hatun mahrusai Selanik’te küçük   </span></p>
			<p class="alinti ParaOverride-15"><span class="CharOverride-11">ayasofiye dimekle meşhur olan manastırı ber vechi   </span></p>
			<p class="alinti ParaOverride-15"><span class="CharOverride-11">şer’i şerif satun almuş, bu üzre şer’i mektubu dahi...  </span></p>
			<p class="imza">Fatih Sultan Mehmed   </p>
			<p class="imza"> 1463 tarihli ferman - Topkapı Sarayı Arşivi  </p>
			<p class="paragraf20 ParaOverride-13"><span class="CharOverride-15">  </span></p>
			<p class="alinti ParaOverride-15"><span class="CharOverride-11">İmparatorluğun tarihi; rahiplerin, hadımların ve   </span></p>
			<p class="alinti ParaOverride-15"><span class="CharOverride-11">kadınların entrikalarının, zehirlemelerin, komploların,   </span></p>
			<p class="alinti ParaOverride-15"><span class="CharOverride-11">sürekli nankörlüğün, daimi kardeş katlinin   </span></p>
			<p class="alinti ParaOverride-15"><span class="CharOverride-11">yeknesak hikâyesidir.  </span></p>
			<p class="imza">W.E.H. Lecky, 1869, <span class="CharOverride-12">History of European Morals</span>  </p>
			<p class="_0px">  </p>
			<p class="paragraf"><span class="CharOverride-13" xml:lang="tr-TR">Konstantiniyye Oteli’nin açılış törenini şereflendiren ve büyük saygı gören Patrik Hazretleri, saat on bire doğru müzik iyice yükselip </span><span class="CharOverride-9" xml:lang="tr-TR">Sex Bomb</span><span class="CharOverride-13" xml:lang="tr-TR">, </span><span class="CharOverride-9" xml:lang="tr-TR">Bas Bas Paraları Leyla’ya</span><span class="CharOverride-13" xml:lang="tr-TR">, </span><span class="CharOverride-9" xml:lang="tr-TR">I Will Survive</span><span class="CharOverride-13" xml:lang="tr-TR"> ile </span><span class="CharOverride-9" xml:lang="tr-TR">Ankara’nın Bağları</span><span class="CharOverride-13" xml:lang="tr-TR"> ritimlerinin birbirine karıştığı belirsiz danslara doğru kayınca, kibarca izin isteyerek ayrılacak, ama şimdi nezaketen bir süre daha kalıyor davette. Zaten gece boyunca Amerikan büyükelçisiyle bir iki dakika konuşmuş, ev sahiplerine birkaç nezaket cümlesi söylemiş, sonra susmuştu. Üzerindeki patrik cüppesine, başındaki patrik başlığına bakarak ilk anda onu yabancı sananların aksine, İstanbul doğumluydu, Türkiye Cumhuriyeti yurttaşıydı, oradaki birçok insandan daha yerliydi. Çünkü ne de olsa, ataları binlerce yıl önce kurmuştu bu şehri. Tarih yerin altında ve üstünde silinmez izler bırakmıştı. Patrikhane’de asılı olan tabloda İstanbul’u fetheden II. Mehmed ve onun patrik seçtirdiği Gennadios’u eşit şartlarda gösteren bir tablo asılıydı. Fatih, üvey annesi Mara Brankoviç’in koyu Ortodoks inancından etkilenmiş bir hükümdar olmalıydı ki; Yunanca ve Latince biliyor, Hıristiyanlık tarihini inceliyor, zaman zaman kiliselerdeki ayinlere katılıyor, yalnızca Homeros okumakla kalmayıp, Akhilleus ve Hektor’un mezarlarını görmek için Troya’ya gidiyordu. Onunla birlikte seyahat eden Bizanslı tarihçiler yazmıştı bunu. Ama patriğin bugün susması gerekiyor, çünkü çevresindeki anlı şanlı kişiler böyle bir tarihi perspektife sahip olamazlar. Osmanlı hanedanı ile Bizans imparatorluk ailesinin kız alıp vererek akraba olduğunu söylese, inanmazlar bile.   </span></p>
			<p class="paragraf"><span class="CharOverride-13" xml:lang="tr-TR">Millet dans ederken patrik kendi düşüncelerine gömülmeyi yeğliyor. Bu şehri kuran ilk imparatorun adı Konstantinos, son imparatorun da öyle; üstelik ikisinin de annesinin adı Helene. Nasıl oluyor bu? Yoksa şehirlerin şehrinin yıkılacağı kehaneti, o lanet doğru mu? Patriğin hayatının odağında Konstantinopolis, Hıristiyanlığın kutsal şehri var ama bazı olayları hâlâ anlayamıyor. Fatih bu şehri aldıktan sonra niye Konstantinos’un iki yeğenini vezir yaptı? Bu Müslüman sultanın Palaiologos sülalesini ortadan kaldırması gerekmez miydi? Acaba kafasından neler geçmişti? Başka bir Bizans aristokratını Rum Mehmed Paşa adıyla sadrazam yapmasının sebebi neydi onca Türk dururken? Bunu nasıl yorumlamalıydı? Belki de ilahi işaretlerdi bunlar. Ayasofya’nın tepesindeki altın haç karardığında Yüce İsa, Konstantinos’un şehrine sırtını dönmüştü; ne var ki Müslümanlar aldıktan sonra bu ülkeyi yine Hıristiyanlara yönettirmişti. Mucize! Fatih’in dedelerinden Orhan Gazi bir Bizans imparatorunun damadıydı. Birlikte savaşmış, sonra dönüp orayı fethetmiş, ama devleti yine Bizans soylularına yönettirmiş bir imparatorluktu bu. Anadolu’daki Türk beyliklerini ortadan kaldıranlar da yine Osmanlılardı. Niçin? Padişahlar neden hep yabancı kadınlarla evlenmişti? Neden hiçbir Osmanlı sultanı hac görevini yerine getirmemişti. Daha da önemlisi bugünkü yöneticiler niçin bu soruları sormuyordu kendilerine?   </span></p>
			<p class="paragraf"><span class="CharOverride-13" xml:lang="tr-TR">Patrik Hazretleri, şehir düştükten sonraki ilk patrik gibi, Sultan Mehmed’i tanımayı, karşılıklı sohbet etmeyi, Homeros üstüne konuşmayı çok isterdi. Ya da en azından bu iki adam arasında geçen konuşmaları dinleyebilmeyi.   </span></p>
			<p class="paragraf"><span class="CharOverride-13" xml:lang="tr-TR">Bazen yağmurlu havalarda Fener’deki Patrikhane’nin pencerelerinden bakar, caddelerden, sokaklardan dereler halinde akan bu yağmurun süzülerek, Konstantinopolis’in altındaki nekropoliste yatan aziz kemikleri aynı anda ıslattığını düşünürdü. Yağmurdan kaçan, saçak altlarına sığınan, telaşlı İstanbul ahalisi farkında değildi ama o yağmurun, yerin altına sızarak, aynı yerde yatmakta olan, Doğu Roma kurucusu Büyük Konstantinos’un, Justinianos’un, Theodora’nın, Zoe’nin, Belisarios’un, Fatih’in ve Süleyman’ın, Hürrem’in, İbrahim’in, Kösem’in, Murad’ın, İslam peygamberinin sahabesi Eyyub el-Ensari’nin ve daha kaç yüz imparatorun, padişahın, sultanın, evliyanın, şeyhülislamın, prensin, şehzadenin ve daha nice bin fukaranın, şuaranın, gurebanın kemiklerini ıslattığını düşünürdü. Kat kat nekropoliste İbnü’l Arabi’nin dediği gibi “sanki insanlığın başından sonuna kadar olan bütün yüzler”i görmek mümkündü. Mübarek yüzler, tiran yüzleri, mazlum-mahzun yüzler, katledilen yüzler, cellat yüzleri, mahbuplar, mahbubeler, dünyaya nam salan güzeller, güneşe sen doğma ben doğayım diyen Çerkez, Rum, Sırp, İtalyan, İspanyol dilberleri, bebek yaşta boğulan prensler, şehzadeler, iki yaşında imparator olmuşlar, hamamlarının önüne peştamallarıyla asılan tellaklar, Menderes gibi idam edilmiş başbakanlar, zamanla un ufak olup dağılan kemikleriyle birbirine karışmış yatar, binlerce yıldan bu yana yerin altını, yerin üstünden daha zengin kılarlardı ama kimse duymazdı onları. Kendisini Doğu Roma’nın yeni imparatoru olarak gören 21 yaşındaki Fatih’in düşüncelerini anlamak kolay değildi doğrusu. Öldüğü zaman kendisini Konstantinos ve diğer Roma imparatorlarının yattığı Havariyyun Kilisesi’ne gömdürmesi, daha doğrusu onun yerine yaptırdığı külliyedeki türbeye defnettirmesi de rastlantı olamazdı herhalde. Koca şehirde onca yer varken Bizans imparatorlarıyla aynı mekânda yan yana yatması ne tuhaftı.   </span></p>
		</div>
	</body>
</html>