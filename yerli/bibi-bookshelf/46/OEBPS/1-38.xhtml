<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-38</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-35" xml:lang="en-GB">Üstat ve Marco Polo’ya dair   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Üstat, her ay özenle, kızacak bir mesele seçer; o ayın konusunu belirler, yazılarında, sohbetlerinde ve televizyon konuşmalarında, otomatik bir çekiç gibi hep aynı noktayı vurgular.   </span></p>
			<p class="paragraf"><span class="CharOverride-13" xml:lang="tr-TR">Geçen ay Osmanlılardaki gericilik hareketlerine, Bellini’ye resmini yaptıran Fatih’le, padişah olunca saraydaki bütün resimleri –babasınınki dahil– günah diye çöpe atan Baye­zid’in çelişkisine, İbn Rüşd ile Gazali taraftarlarının fetih Konstantiniyye’sindeki tartışmalarına ve on yedinci yüzyılda halife padişah ve şeyhülislam dahil neredeyse herkesi kâfir ilan etmiş olan Kadızadeliler hareketine yoğunlaşmıştı. “Bunları bilmeden İslamcı hükümeti anlayamazsınız, nereden çıktılar diye sorar durursunuz” diyordu.   </span></p>
			<p class="paragraf"><span class="CharOverride-13" xml:lang="tr-TR">Bu ayki nefret objesi ise milliyetçilik. Her Türk asker doğar ya da bir Türk dünyaya bedeldir şeklinde “tezahür eden” ilkel milliyetçilik tepesinin tasını attırıyor. Yoksa kültür milliyetçiliği onun da kabul edebileceği bir şey. </span><span class="CharOverride-9" xml:lang="tr-TR">Ama adamların ne kültürden haberi var, ne milliyetçilikten kardeşim.</span><span class="CharOverride-13" xml:lang="tr-TR"> Varsa yoksa Viyana önleri, Zigetvar, Otranto, “Ben ki” diye başlayan padişah mektupları vesaire. Yüz yıl önce Rus ordusunun İstanbul’un bir semti olan Yeşilköy’e girip, üstelik bir de zafer anıtı yaptıklarını saklamak için o semtin adını Ayastefanos diye öğretirlerdi. Belki de çok uzaklardaydı bu tuhaf isimli yer değil mi ya!   </span></p>
			<p class="paragraf"><span class="CharOverride-13" xml:lang="tr-TR">Üstat, masadan ufak ufak kırmaya çalışan gazeteciye, “Otur bakalım delikanlı” diyor. “Nereye? Daha sınav bitmedi.” Gazeteci tuvalet falan diye bir şeyler mırıldanıyor ama yalan olduğunu o kadar belli ediyor ki üstat daha da kızıyor.  </span></p>
			<p class="paragraf"><span class="CharOverride-13" xml:lang="tr-TR">“Son konumuz mastürbasyondu değil mi?” Çekingen bir tavırla yerine oturan gazeteci başını evet anlamında sallıyor. “Peki söyle bakalım” diyor üstat, “sen hiç mastürbasyon yaptın mı?” Gazeteci ne diyeceğini bilemiyor, yaptım dese bir türlü, yapmadım dese bir türlü. Karısı başını önüne eğmiş hiç kimseye bakmamaya çalışıyor. Üstat yine gevrek kahkahalarından birini patlatıyor. “Tamam tamam, affettim; bir daha beni kızdırma, yoksa karını hiç aldattın mı diye sorarım” dedikten sonra ötekilere dönüyor. “Söyleyin bakalım, Marco Polo nereye seyahat etmişti?” Bütün masa “Çin” diye cevap veriyor. “Aferin size” diyor üstat. “Peki yanında yıllarca kaldığı Çin hükümdarı kimdi?” Bu soruya kimse cevap veremiyor, birbirlerine bakıyorlar. Bir kadın “Çin imparatoru” diyor, “adı neydi ayol, Han mıydı neydi?” Üstat ona pek aldırmıyor, kadınlara fazla ilişmez çünkü.   </span></p>
			<p class="paragraf"><span class="CharOverride-13" xml:lang="tr-TR">“Peki, size bir soru daha” diyor. “Cumhuriyet devrimlerini savunduğu için 1930 yılında Menemen’de gericiler tarafından başı kesilerek öldürülen subayın adı neydi?” Masa hep bir ağızdan, okulda öğrendiklerini tekrarlayarak, “Kubilay” diye cevap veriyor. Bu konuda ezberler tamam. Eğer soracak olsa Derviş Mehmet’i de anlatırlar. Üstat “Tamam” diyor, “şimdi bir şey hatırladınız mı?”   </span></p>
			<p class="paragraf"><span class="CharOverride-13" xml:lang="tr-TR">Başı kesilen şehit teğmenle Marco Polo’nun ilişkisini bir türlü kuramadıkları için tepe sersemine dönmüş olan masadakiler umutsuz gözlerle birbirini süzüyor. Üstat bir süre bekliyor; hepsine tek tek baktıktan sonra “O hükümdarın adı da Kubilay’dı” diyor. “Kubilay Han. Çünkü o sırada Çin ülkesi, Moğol-Türk hanedanlığı tarafından alınmıştı. Pekin’de imparator olarak bizden biri, yani Kubilay Han oturuyordu. Şimdi bunu sorsan, bu salondaki hiçbir salak bilmez, bilir mi?” Dolaylı olarak kendilerinin de salak olduğunu kabul eden masadakiler hep bir ağızdan, “Bilmez hocam” diyorlar. “Peki” diyor üstat, “bu nasıl milliyetçilik? Bill Gates’in bildiği Harzemliyi bilme; Çin’de Yuan Hanedanı’nı kurarak bu ülkeye yıllarca hükmeden, o olmasaydı bugünkü Çin olmazdı denen büyük Kubilay Han’ı bilme; Kipling’in Kubilay Han şiirini hiç bilme; Italo Calvino’nun Kubilay Han’la Marco Polo arasındaki konuşmalarını düşlediği </span><span class="CharOverride-9" xml:lang="tr-TR">Görünmez Kentler</span><span class="CharOverride-13" xml:lang="tr-TR">’i bilme; sadece internet haberlerine, gazete manşetlerine bak, ekranda dedikodu takip et, hafta sonları maçlarda bağır, sonra da övün dur. Senin hakkın yok kardeşim övünmeye, çünkü sen bu kültür geleneğine ait olmayan cahil bir köylüsün.”   </span></p>
			<p class="paragraf"><span class="CharOverride-13" xml:lang="tr-TR">Bir sessizlik oluyor. Gazeteci, “Üstat” diyor, “gerçekten ihtiyacım var, izin verirseniz iki dakika...”   </span></p>
			<p class="paragraf"><span class="CharOverride-13" xml:lang="tr-TR">“Peki” diyor üstat, sonra da masadan aceleyle kalkan genç adamın arkasından sesleniyor: “Fazla tutma onu, elinde kalır yoksa, ha, ha, ha, ha... Hem doktor ağır kaldırma dememiş miydi sana ha, ha, ha, ha...”   </span></p>
			<p class="paragraf"><span class="CharOverride-13" xml:lang="tr-TR">Bu üstat tanındığı gibi felsefe profesörü mü, yoksa </span><span class="CharOverride-9" xml:lang="tr-TR">stand-up</span><span class="CharOverride-13" xml:lang="tr-TR">’çı mı belli değil doğrusu. Üstadın gücü; biraz da karşısındakinin hiçbir şey bilmediği yolundaki kesin inancından, buna rağmen onlarla kendisini yakınlaştıracak hiçbir çabada bulunmamasından, onların bilemeyeceği bir terminolojiyi kullanmaktan hiç çekinmemesinden geliyor. Yoksa o da bilir masadakilerin Rudyard Kipling’i, Kubilay Han şiirini falan duymadığını. Ama bu onu engellemiyor, onlara anlamasalar bile engin ve ödünsüz bir bilgi dünyasının varlığını, küstahça hatırlatıyor. Küstahlık da işine yarıyor elbette. Çünkü aralarındaki uçurumun çok derin olduğunu ihtar ediyor. Yoksa bu memleketi biliyor o; gençlik yılarındaki gibi çekingen ve kibar davransa hem kel hem fodul olanlardan çok çeker. Hiç kimsenin bir şey öğrenmeye niyetli olmadığı, bilenleri de suçladığı bu toplumda, aradaki fark az olursa herkes hemen dikleniverir, onları susturmak için farkın anormal derecede açılması gerek. Bir de tepeden bakma zırhını kuşanmak elbette.  </span></p>
		</div>
	</body>
</html>