<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-55</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-11" id="_idParaDest-52" xml:lang="en-GB">Emre Karaca’nın şahane aforizmaları   </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-13" xml:lang="tr-TR">Son yıllarda ortalığı saran parlak söz söyleme, aforizmalar yazma merakının, internetin yaygınlaşmasıyla bir ilgisi olsa gerekti. Çünkü genç insanlar hem aforizma aktarmaya meraklıydı hem de kendileri sık sık aforizma adı altında bir şeyler paylaşıyor ya da kendi yazdıkları cümlelerin altına Mevlânâ, Nietzsche, Nâzım Hikmet Ran diye imzalar atıyorlardı. Daha eski kuşaklar, Ran soyadından, bunları yazanlar hakkında hemen bir fikir edinebilirdi, çünkü ortada şaşmaz bir ölçü vardı: Ran. Eski kuşaklar asla Ran’ı kullanmaz, çoğu zaman Nâzım Hikmet bile demez, şairi sadece Nâzım diye anardı. Ne var ki onu internetteki şiir antolojilerinde yer alan bir şair olarak tanıyanlar orada yazılı olan ad ve soyadını olduğu gibi kullanırlardı. Hayatın böyle incelikleri vardı işte. Nietzsche’yi, Schopenhauer’i ölümlerinden bunca yıl sonra gençliğin rock yıldızları halinde tekrar dirilten ve moda haline getiren şey, zamanı çok kısıtlanan modern insanın her şeyi mucize haplar biçiminde tüketme merakı olsa gerekti. Hiç kimsenin koca koca ciltleri devirmeye ne niyeti vardı ne de zamanı; olsa olsa birkaç kızgın kuşun maymunlara fırlattığı taşların arasında, bir yandan haberlere göz gezdirir, bir yandan arkadaşlarıyla SMS’leşirken, birkaç aforizmaya ancak göz atabilirlerdi. Sonra </span><span class="CharOverride-9" xml:lang="tr-TR">Şen Bilim</span><span class="CharOverride-13" xml:lang="tr-TR"> gibi koca koca kitapları paylaşma imkânı yoktu ki! Paylaşılmayan bilgi de bilgi olmaktan çıkardı, hiç kimsenin işine yaramazdı.   </span></p>
			<p class="paragraf"><span class="CharOverride-13" xml:lang="tr-TR">Emre Karaca, çok kızıyordu bu insanlara, çünkü böyle davranarak, gece gündüz kitap okuyan, tuvalete bile eline bir kitap almadan gitmeyen, okumaktan gözlerine kan oturan kendisi gibi insanları enayi yerine koymuş oluyorlardı. Madem dünyayı, hayatı, felsefeyi, aşkı, bilimi, ölümü anlamak için birkaç aforizma yetiyordu, o zaman yüzlerce sayfalık kitaplara ne gerek vardı? Buna rağmen bir gün, içinde küçük bir kafe olan yeni moda AVM kitapçılarından birinde kitaplara göz gezdirirken, eline Freud’un aforizmalarını içeren incecik bir kitap geçmiş, zaten birkaç dakika göz gezdirince de içeriğin büyük bir kısmını algılamıştı. O hızla, cebinden hiç ayırmadığı not defteriyle kalemini çıkardı, kafedeki bir sandalyeye oturup, birbiri ardına kendi aforizmalarını yazmaya başladı. Düşünceleri cıva taneleri gibi oradan oraya zıpladığı için, birini yazarken ötekini yitiririm korkusuyla acele acele yazıyor, bu yüzden o yazıyı bir daha okuyup okuyamayacağından bile emin olamıyordu.   </span></p>
			<p class="paragraf"><span class="CharOverride-13" xml:lang="tr-TR">Emre Karaca’nın aforizmaları şunlardı:   </span></p>
			<p class="paragraf20">  </p>
			<p class="alinti">Hayvanlar yıldızları göremez, çünkü başları eğik gezerler. Ancak başkaldıranlar görebilir onları.   </p>
			<p class="alinti ParaOverride-17">xxx  </p>
			<p class="alinti">Uçuruma âşık olanın kanatları olmalı.  </p>
			<p class="alinti ParaOverride-17">xxx  </p>
			<p class="alinti">Budalalık virüsü AIDS’ten daha bulaşıcıdır. Hem de fiziksel temas olmadan.  </p>
			<p class="alinti ParaOverride-17">xxx  </p>
			<p class="alinti">Hayvanlar cehaleti bilmez; çünkü kendilerine öğretilmemiştir.  </p>
			<p class="alinti ParaOverride-17">xxx  </p>
			<p class="alinti">İNSANLIĞIN EN BÜYÜK BULUŞU KİTAP, EN KÖTÜ BULUŞU OKULDUR. (Bunu özellikle çok beğendiği için büyük harflerle yazmıştı.)   </p>
			<p class="alinti ParaOverride-17">xxx  </p>
			<p class="alinti">Her insan narsisttir; yoksa yaşayamaz.   </p>
			<p class="alinti ParaOverride-17">xxx  </p>
			<p class="alinti">Hiçbir şeyden korkmayan kişinin hayal gücü yok demektir.   </p>
			<p class="alinti ParaOverride-17">xxx  </p>
			<p class="alinti">Zekâ ile kurnazlık aynı beyinde bulunamaz.  </p>
			<p class="alinti ParaOverride-17">xxx  </p>
			<p class="alinti">Popüler olmak alçalmak demektir. Düzeyli kalmak isteyen sanatçı, popülerleşmeyi reddetmek zorundadır.  </p>
			<p class="alinti ParaOverride-17">xxx  </p>
			<p class="alinti">Yeni doğan bebek Sisyphos’un aşağı yuvarlanan kayasıdır. Her doğumda dünyanın kültür birikimi sıfırlanır. Uygarlık yeniden başlamak zorundadır.   </p>
			<p class="alinti ParaOverride-17">xxx  </p>
			<p class="alinti">Rasyonel olan lojik değildir, lojik olan ise rasyonel. Tarihte ikisini çakıştıran koşullara çok az rastlanır.  </p>
			<p class="alinti ParaOverride-17">xxx  </p>
			<p class="alinti">Büyük romanları her kuşak yeniden filme çeker. Çünkü söz eskimez, görüntü eskir.  </p>
			<p class="alinti ParaOverride-17">xxx  </p>
			<p class="alinti">İnsanlar, ölülerini toprağa gömüp, gökyüzüne gitti diyen bir türdür.  </p>
			<p class="paragraf20">  </p>
			<p class="paragraf"><span class="CharOverride-13" xml:lang="tr-TR">Emre Karaca, bu satırları kargacık burgacık yazıyla deftere geçirirken aklına birden, böyle bir kitap bastıramayacağı, bu aforizmaları ancak sosyal medyada paylaşabileceği geldi. Zihni oradan da yayınevine ve HH’nin saygısız, aklından hiç çıkmayan raporuna kaydı.   </span></p>
			<p class="paragraf"><span class="CharOverride-13" xml:lang="tr-TR">Yarın ona bir mektup yazacaktı.   </span></p>
		</div>
	</body>
</html>