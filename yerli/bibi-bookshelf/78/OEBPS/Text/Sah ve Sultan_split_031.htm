<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ŞAH</span> <span class="count">31</span></span></h3>

    <p class="MsoNormal"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Bugün elden bırakmışam men sazım</span></i></p>

    <p class="MsoNormal4"><i class="calibre3"><span class="calibre11">Arşa direk direk çıkar avazım</span></i></p>

    <p class="MsoNormal4"><i class="calibre3"><span class="calibre11">Dört şey vardır ki müridime lazım</span></i></p>

    <p class="MsoNormal4"><i class="calibre3"><span class="calibre11">Bir Ali’m, bir kelam, bir nefes, bir saz</span></i></p>

    <p class="MsoNormal4"><b class="calibre12"><span class="calibre1">Hataî</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab, İsfahan’da Şah’ın Kalender Çelebi ile mülakatı ve Hüseyin’e verdiği gizli emir beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Mart 1519,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal3"><span class="calibre11">Artık bunun büyük bir nefis sınavı olduğuna karar verdim. Kurban olduğum, adının İsmail veya Şah olarak anılmasına bile itiraz eder oldu. Bu hususta kararı kesin: “Hataî’yinı ben, hatamı yüzüme vurun!”</span></p>

    <p class="MsoNormal3"><span class="calibre11">Şiirin derinliklerinde kendisi için dünyalar kuran bir gönül adamı için bu arzu anlaşılabilir bir hâl idi. Ne var ki yeterince pişmemiş Kızılbaş talipleri onun bu inceliğini nobranlığa yoruyorlar, “Hazret-i Ali donundan çıkmış bir şeyhin yanında neden duralım!” diyorlardı. Bana göre o, Hataî adıyla anıldıkça ve anılmak istedikçe nefis sınavını başarıyor, tevazuda derinleşiyor ve içinde Taçlı Hatun’u çoğaltıyor, Taçlı’dan başka bir düşünce taşımayı gönlüne yük sayıyordu. Mecnun için Leyla ne ise Şah için Taçlı o olmuştu ve galiba Şah da Leyla’dan geçme faslına yakınlaşıyordu. Taçlı’nın aşkı nihayet onu kemale erdiren içsel bir yolculuğa dönüşmüş çocukluktan itibaren taşıdığı “şeyh” cübbesinin içini dolduruyordu.</span></p>

    <p class="MsoNormal3"><span class="calibre11">Yalnız kaldığında onu sık sık kendi kendine mırıldanırken buluyorum. Muhtemelen Taçlı ile konuşuyor, hayalini karşısına oturtup lezzetli sohbetler yapıyordu. Hissettiği her neyse, beşerî aşktan öte bir şeydi artık. Taçlı’nın güzelliğinde mutlak güzelliği buluyor, ilahi güzelliğin gönlündeki tecellisini Taçlı’dan başlayıp vahdete giden yol olarak görüyordu. Sufilerde böyle olurmuş. Nitekim bilgelik ve arifane hayatın hemen her şartını yerine getirmiş gibiydi. Bedeni gittikçe zayıflıyor, nahifleşiyor. Bazıları bunu içkiden zannediyorlardı ama ben, aşk ateşi ile içinin temizlendiğini düşünüyorum, badeye takılmıyorum. Bana göre o alelade bir sarhoş değil, kendini Taçlı’da yitirmiş bir “ser-hoş” idi. Bir kul gibi, bir dilenci ruhuna bürünmüş talip gibi yaşıyordu. Mürşit iken mürit oldu, bay iken dilenciye, efendi iken kula döndü. Suret ile sireti, dış ile içi arasında uçurumlar var artık. En ziyade aşktan konuşuyor, aşk bahsinde şiirler yazıyor. Üç yıl evvelki o coşkun semah akşamında birbirimize sorduğumuz soruları artık ne o hatırlamak istiyor ne de ben. Taçlı’yı öldürmem için o günden sonra ağzından bir tek kelime daha çıkmadı. Ne değişti, nasıl bir bilgi edindi, neden fikrinden döndü, hiç anlayamadım. Oysa semah akşamından sonraki iki ay boyunca İstanbul’a gitmek üzere atımı hazırda bekletmiş, sadağıma istiflediğim okları hiç çıkarmamıştım. Benim Hüseyin olduğumu kabullenmiş durumdaydı. Bunu tavırlarından seziyorum. Bu konuda beni hiç sorgulamadı, hiç itham etmedi. Yalnızca bir gece yatağını seren genç kız odasından çıkarken benden bahisle “Haşan değil!” dediğini işittim. Bu kız kimdi, neden Hasan’dan bahsetmişlerdi, hiç bilmedim ve araştırmadım.</span></p>

    <p class="MsoNormal3"><span class="calibre11">Devlete hükümet etme gücünü iki yıl evvel Tebriz’de bırakıp öyle çıkmıştık yollara. Her yıl başka bir şehirde, her mevsim başka bir saray veya konakta dolanıp duruyoruz artık. Topraklarındaki Acem valilerden çok sıkılıyor. Üstelik bunların çoğu da Kızılbaş Türkmenler arasına fitne salıp onları birbirlerine düşürmekte pek mahir bulunuyorlar. Zaman zaman gittiğimiz şehrin valisini boğdurtup yenisini seçiyor. Kendisinden sonra Safevî Devleti’ne bu Acemler tarafından el konulacağından korkuyor ve siyaseten adı öne çıkan Acem soylu valileri telef ediyor. Tahmasb’ın bir an evvel büyümesi işte bunun için çok önemli.</span></p>

    <p class="MsoNormal3"><span class="calibre11">Dört ay kadar önce Nahçevan’da, Kalender Çelebi adlı bir mürşid, yanında dervişleriyle birlikte ziyaretine gelmişti. Şah Efendimiz her bakımdan şeyh gibi davrandı ve ona ziyadesiyle iltifat gösterdi, katına beraber oturttu, bir mum yakıp o mum sönünceye kadar onunla sohbet etti. Dervişlerinin tavırlarını dikkatle izledi, beraber semah döndü. Sonra</span></p>

    <p class="MsoNormal"><span class="calibre11">Kalender Çelebi ile sabaha kadar halvet oldu, meydan sohbeti yaptı. Mevlana ile Şems gibiydiler. Ertesi kuşluk kahvaltısı ikramı sırasında hepimizi şaşırtarak Çelebi’ye halifelik verip üzerindeki velayet emanetini teslim etti:</span></p>

    <p class="MsoNormal3"><span class="calibre11">“Bundan böyle Kızılbaşların şeyhi sen olasın Kalender Şah. Seni iki cihan sırrına agâh, hakikat demine mihman bulduk. Sen yaratılışın özüsün. Cismin Mustafa, ruhun Murtaza olsun. Kızılbaşlar senin yoluna kurban, demine devranına nigehbân olsunlar. Ömrün oldukça Kızılbaş postunun nevbetini sen tutasın. Kızılbaşların kıblesi sana, Kâbe’si Hacı Bektaş’a olsun. Ali Veliyullah ‘Akıllı kişinin gözü, işinin sonunu görür,’ der, işinin sonunu göresin. ‘Sakının ey insanlar, iblis sizi kendi hastalığına çekmesin,’ buyurur, İblis seni kandıramasın. Her işin bir zamanı vardır, o zamanı aşmaz. Her şey için bir sebep mevcuttur, o sebebi geçmez. Vakitsiz meyve devşirmeye kalkışan bitmeyecek yere tohum ekmiş sayılır, sen bizim ham meyvelerimizi pişirmek üzere Tanrı tarafından gönderildin. Bundan böyle Kızılbaşların mürşidi ve piri sen olasın.”</span></p>

    <p class="MsoNormal3"><span class="calibre11">Şah, daha sonra Çelebi’nin elini öpüp mürşidim Kalender Şeyh dedi. O da bunun üzerine Şah’ın önünde diz çöküp üç kez “Allah, Muhammed, Ali” niyazında bulundu. İkisi birden dolularından birer yudum aldılar. Kalender Çelebi bağlamasına el atıp Şah’ın nefeslerinden birini dillendirdi. Sesi pek güzel çıkıyordu:</span></p>

    <p class="MsoNormal"><i class="calibre3"><span class="calibre11">“Ezel bahar olmayınca</span></i></p>

    <p class="MsoNormal"><i class="calibre3"><span class="calibre11">Kırmızı gül bitmez imiş</span></i></p>

    <p class="MsoNormal"><i class="calibre3"><span class="calibre11">Kırmızı gül bitmeyince</span></i></p>

    <p class="MsoNormal"><i class="calibre3"><span class="calibre11">Dertli bülbül ötmez imiş</span></i></p>

    <p class="MsoNormal"><i class="calibre3"><span class="calibre11">Bülbül güle hayran olur</span></i></p>

    <p class="MsoNormal"><i class="calibre3"><span class="calibre11">Hayran olur seyran olur</span></i></p>

    <p class="MsoNormal"><i class="calibre3"><span class="calibre11">Bazı insan hayvan olur</span></i></p>

    <p class="MsoNormal"><i class="calibre3"><span class="calibre11">Hayvan âdem olmaz imiş</span></i></p>

    <p class="MsoNormal2"><i class="calibre3"><span class="calibre11">Şah Hıtayî ölmeyince</span></i></p>

    <p class="MsoNormal2"><i class="calibre3"><span class="calibre11">Tenim türab olmayınca</span></i></p>

    <p class="MsoNormal2"><i class="calibre3"><span class="calibre11">Dost dosttan ayrılmayınca</span></i></p>

    <p class="MsoNormal2"><i class="calibre3"><span class="calibre11">Dost kadrini bilmez imiş"</span></i></p>

    <p class="MsoNormal3"><span class="calibre11">Nefesin terennümü bitince garip bir şey oldu. Şah, herkesin duyacağı şekilde, “Taçlı keşke burada olsaydı; Taçlı İstanbul’da Selim’in olacağına Nahçivan’da Tebrizli Ömer’in olsaydı,” dedi ve dolusunu havaya kaldırarak içti. Sonra da Kalender Çelebi'nin önünde, eski müritleri arasında semah meydanına atıldı. O sırada kendisine hizmet için konakta bulunan bütün kadınların ve konak erkânının eşlerinin de semah halkasına dahil olmalarını istedi. Gülizar Begüm hariç on yedi kadın ceme katıldı ve muhabbet cemi icra edildi. Ta şaman atalarımızın kamlık törenlerinden, ta Pir Yesevi töresinden bu yana birbiriyle eşit duran kadın ile erkek bu cemde yine eşit oldular. O gün Şah, üzerine oturduğu posta Taçlı Hatun postu diye ad koydu ve bundan böyle semah içinde Taçlı Hatun adının da yaşatılmasını istedi. Yine o gün cem meydanına girildiğinde bir mum yaktı ve o mum tükenip sönesiye kadar meydan semahına coşku ve heyecanla devam edilmesini buyurdu. Talipler ve dervişler ile gömlekten geçirilmiş çiftler orada nefes nefese kaldılar. Kızılbaş meydanında kadın kimliği cem erkânı içinde anıldı.</span></p>

    <p class="MsoNormal3"><span class="calibre11">O geceden sonra her meydan semahının, bir mumun uyandırılmasıyla başlayıp sönmesiyle sona ermesi âdet edildi. Artık erkek ya da kadın ayrımı yapılmadan cem meydanına herkes bir “can” olarak girecek, her can meydanda eşit olacaktı. Kızılbaş meydanında Taçlı Hatun makamı o geceden sonra pir postunun önünde sayıldı ve on iki ocak, on iki hizmet gibi temel toplumsal yapılanmaya girdi. Şah, o gün bu posta Taçlı Hatun'un hayalini oturttu ve “Bundan böyle Taçlı makamına pir eşi otura!” diye de kural koydu. Elbette bunu Gülizar Begüm de kabullendi. Bense kendimi Haşan gibi hissettim. Sonra da aklıma İstanbul’daki arkadaşlarım, Yusuf ile Haydar geldiler. Gecenin sonunda, kurban olduğum Şah odasına çekilirken beni çağırdı. Kapıyı çalıp destur ile içeriye girdiğimde genç bir kadının perde arkasında Şah için süslenmekte olduğunu fark ettim. Gülizar Begüm olmalıydı. Çok sevindim. Bu, onu tekrar kazandığım anlamına geliyordu. Tek diz üzre çöktüm, sağ elimi kalbimin üzerine koydum. Başımı eğip emre hazır olduğumu bildirdim. Aldığım emri hiç beklemiyordum:</span></p>

    <p class="MsoNormal3"><span class="calibre11">“Benim için İstanbul’a gidip Taçlı’yı öldürmeni istiyorum!..”</span></p>

    <p class="MsoNormal3"><span class="calibre11">Dışarıya kendimi zor attım. Nefesim daraldı. Karmakarışık duygular içinde oracığa yığılıp kaldım. Uzaklardan kulağıma bir bağlama sesi ve yanık yanık okunan bir bozlak geliyordu:</span></p>

    <p class="MsoNormal2"><i class="calibre3"><span class="calibre11">“Gönül ne gezersin seyran yerinde</span></i></p>

    <p class="MsoNormal2"><i class="calibre3"><span class="calibre11">Âlemde her şeyin var olmayınca</span></i></p>

    <p class="MsoNormal2"><i class="calibre3"><span class="calibre11">Olura olmaza dost deyip gezme</span></i></p>

    <p class="MsoNormal2"><i class="calibre3"><span class="calibre11">Bir ahdine bütün yâr olmayınca</span></i></p>

    <p class="MsoNormal"><span class="calibre2">&nbsp;</span></p>

    <p class="MsoNormal2"><i class="calibre3"><span class="calibre11">Şah Hıtaî’m eder bu sırrı beyan</span></i></p>

    <p class="MsoNormal2"><i class="calibre3"><span class="calibre11">Kâmil midir cahil sözüne uyan</span></i></p>

    <p class="MsoNormal2"><i class="calibre3"><span class="calibre11">Bir baştan ağlamak ömredir ziyan</span></i></p>

    <p class="MsoNormal2"><i class="calibre3"><span class="calibre11">İki baştan seven yâr olmayınca"</span></i></p>

    <p class="MsoNormal2"><i class="calibre3"><span class="calibre11">&nbsp;</span></i></p>
  </div>
</body>
</html>
