<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">TAÇLI</span> <span class="count">22</span></span></h3>

    <p class="MsoNormal"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Men bağçaların gülüyem</span></i></p>

    <p class="MsoNormal4"><i class="calibre3"><span class="calibre11">Her çimenürı bülbülüyem</span></i></p>

    <p class="MsoNormal4"><i class="calibre3"><span class="calibre11">Kırk kapunun kilidiyem</span></i></p>

    <p class="MsoNormal4"><i class="calibre3"><span class="calibre11">Açabilen gelsün berü</span></i></p>

    <p class="MsoNormal4"><b class="calibre12"><span class="calibre11">Hataî</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab. Çaldıran düzünde Taçlı’nın esir edildiği ve Sultan huzuruna çıkarıldığı beyanındadır.</span></p>

    <p class="MsoNormal6"><b class="calibre12"><span class="calibre11">&nbsp;</span></b></p>

    <p class="MsoNormal6"><b class="calibre12"><span class="calibre11">27 Ağustos 1514,</span></b></p>

    <p class="MsoNormal7"><b class="calibre12"><span class="calibre11">Aldı Kamber:</span></b></p>

    <p class="MsoNormal20"><span class="calibre11">Beni kuşatan nur, nereye gitsem beni kuşatmaya devam ediyordu. Tiz bir ses duyar gibi olmuştum... Şimdi aradan asırlar geçmiş gibi. Ne olmuştu? Ölmüş müydüm? Neredeydim?</span></p>

    <p class="MsoNormal3"><span class="calibre11">Gözlerimi açamıyorum. Uzak dehlizlerden gelir gibi sesler kulağıma çalınıyor. Tanıdık sesler. Ama duyduklarımı anlayamıyor, seslerin sahiplerini ayıramıyorum. Büyük bir boşluk ve derin bir uğultu.</span></p>

    <p class="MsoNormal3"><span class="calibre11">Elimi bir el kavrıyor. “Kamber Can!” diyor munis bir ses, bütün şefkatiyle söylüyor bunu. Bir kadın sesi. Gözlerimi açmak için çaba sarfediyorum, ama iradem gözkapaklarıma hükmetmiyor. Zamanın dışındayım sanki. Tekrar ediyor ses; “Kamber Can, bak ben buradayım!” Onun sesine benziyor. Belki de karıştırıyorum. Zihnim çok bulanık. Gözlerimi açmalıyım. Başım yumuşak bir yastıkta gibi. Onun dizi olmalı. Onu hatırlıyorum; evet, evet, o, Taçlı... Ve şimdi bir şeyi daha hatırlıyorum, onun hemen önünde, bedenimi ona siper ederek koşuyorum, yeniçerilerin üzerine atılmak üzereyim, çevremi bir nur kaplıyor...</span></p>

    <p class="MsoNormal3"><span class="calibre11">Kendime gelebilmek, aklımı ve irademi toparlayabilmek için ne kadar zamandır çırpındığımı bilmiyorum. Gözlerimi açabildiğimde bütün kadınlar gibi Taçlı’nın da ellerinin birbirine bağlanmış, ayaklarının diğer kadınların ayaklarına zincirlenmiş olduğunu gördüm. Yanılmamıştım; dizlerinde yatıyordum. Çok halsiz olduğumu hissettim. Buna rağmen başımı iki yana çevirip baktım. Sahradan uzakta, dağların yamacında, anlaşılan Osmanlı ordu karargâhındaydık. O sırada savaşı hatırladım. O dehşetli gürültü, yerini derin bir sessizliğe bırakmış gibiydi. Her yerde insanlar vardı, her insan hareket halindeydi ama çıt çıkmıyordu. Göz göze geldiğimiz an sordum:</span></p>

    <p class="MsoNormal3"><span class="calibre11">“Cennette miyim?”</span></p>

    <p class="MsoNormal3"><span class="calibre11">Zoraki gülümsedi:</span></p>

    <p class="MsoNormal3"><span class="calibre11">“Cehennemin tam ortasında...”</span></p>

    <p class="MsoNormal3"><span class="calibre11">Cehennemi hissetmekte gecikmedim. Sol omuzum zonkluyor, kolum kalkmıyordu. Kalbimin azıcık üst kısmına saplanmış olan okun o vakit farkına vardım. Zırhım ve iç giysim kesilmişti. Temren derinde olmalıydı. Bütün gücümü toplayıp oku kırmaya çalıştım. İyi çeliklenmiş selvi çıvgını olmalıydı, kırmak şöyle dursun bükemedim bile. Taçlı kıpırdamama mâni olmaya çalıştı. Ok yaranın içinde oynatılırsa daha kötü olacağını biliyordu. “Bekle!” dedi, “Yalnızca bekle!..” Birkaç dakika sonra yavaş yavaş hatırladım. Taçlı’nın önünde, onu savunmak için koşarken sesini duyduğum ok bu olmalıydı. Anlaşılan ben onu savunayım derken o beni savunup kurtarmıştı. Neler olup bittiğini kestirmeye çalışıyordum. Bunu Taçlı da anladı. Gücüm tükeniyordu. Ayağımda sanki bir karıncalanma hissettim. Sağ uyluğumda bir ok daha vardı. Gözlerimi yumdum, olup bitenleri yeniden hatırlamaya çalıştım. Her şey karmakarışıktı. İçinden çıkamadım. Sonunda Taçlı anlattı:</span></p>

    <p class="MsoNormal3"><span class="calibre11">“Sen yere düştüğün sırada Div Ali Beğ ve muhafız nökerleri de art arda şehit oldular. Yanımızda hiç asker kalmayınca biz de beyaz sarıklılara saldırdık. Ama işe yaramadı. Bizimle savaşmadılar. Bizi kalkanlarıyla geri püskürtüp kaçmamıza mâni olacak şekilde çevremizi kuşattılar. Sonra da kalkanlarını siper edip yavaş yavaş çemberi daraltmaya başladılar. Hangi yönde daha şiddetli güç olduğunu bilemediğimiz gibi hangileriyle savaşmamız gerektiğini de kestiremedik. Seni o sırada aramıza alıp korumaya çalıştık. Amaçlarının ne olduğunu anlamaya çalışıyorduk. Kadınların Safevî halife eşleri olduklarını bilip bilmediklerini de kestiremedik. Bizi esir alıp cariye etmek istediklerine hükmettik. Lele Hüseyin</span></p>

    <p class="MsoNormal"><span class="calibre11">Bey’in ve Emir Zekeriya’nın hanımları o sırada zehirli hançerleri kendilerine saplayıp can verdiler. Beyaz sarıklılardan biri bunun üzerine canımızın malımızın emniyette olduğunu, Sultan Selim’in fermanı ile kılımıza zarar getirilmeyeceğini bağırdı. Buna inanamazdık. O sırada arka arkaya zehirli hançerleri tutan eller kendi göğüslerine inip kalkmaya başladı. Yirmi kadar arkadaşımız da o sırada devrildi. Bunu gören askerler hepsi birden saldırıp geri kalanlarımızı yakaladılar ve hançerleri ellerimizden aldıfcır.”</span></p>

    <p class="MsoNormal3"><span class="calibre11">“Ya sen?!..”</span></p>

    <p class="MsoNormal3"><span class="calibre11">“Kamber Can, seni onların elinde ölüme terk edemezdim?!..”</span></p>

    <p class="MsoNormal3"><span class="calibre11">Taçlı benim uğruma canına kıymamıştı. Babaydar, ah, bunu bilseydin!.. Şu anda cennete gidebilirdim. Kendimi kaybettim. Acıdan değil, bahtiyarlıktan...</span></p>

    <p class="MsoNormal3"><span class="calibre11">Çoktan sabah olmuş. Çıplak bir çadırın içindeyim. Cerrahlar omzumdaki yaramı deşiyor, ok temrenini çıkarıyorlar. Bacağımdaki oku da kırmış ve çevresini ecza ile temizlemişler. Hayretler içindeyim, düşüncelerim allak bullak. Şaşkın ve güçsüz yalnızca olanları izliyor ve benimle neden bu kadar ilgilendiklerini merak ediyorum. Dediklerine göre bütün yaralıları aynı şekilde tedavi etmeleri için Sultan’dan emir almışlar. İyi de savaş meydanında öldürmeye çalıştığın adamı esir alınca yaşatmaya çalışmak nedendi? Esire mi ihtiyaçları vardı? Yirmi bini bulan sayılarına bakılırsa esir fiyatının çok düşük olacağı belliydi. Ordu mezadı kurulduğunda bir esir fiyatı ona harcanan tedavi masrafını bile karşılamazdı. O hâlde başka bir amaçlan olmalı diye düşündüm. Benim gibi hadım bir köle bu pazarda iki pul bile etmezken neden tedavi edilmiştim? Bunu öğrenebilmek için hekim ve cerrahlardan buraya nasıl getirildiğimi ve yanımdaki kadının nerede olduğunu sordum. Hiçbir cevap vermedikleri gibi, acımı hissettirmeyecek afyon macununu da yanımdan çekip aldılar. Tavırları aniden değişiverdi. Bunun sebebi sorduğum sual olabilir miydi? Peki, ama beni tedavi eden insanlar neden öfkeliydiler? Sonra fark ettim, bunlar beni tedavi etmiyorlar da yaramı kangrenleştirmek üzere canımı yakmak istiyorlardı sanki. Bunlar gerçek hekimler değil, hassa ahırının nalbantları olmalıydılar.</span></p>

    <p class="MsoNormal3"><span class="calibre11">Taçlı’nın canına kıyacağından hiç şüphem yoktu. O, Selil’e kıyamette bahtiyar uyanmak üzere söz veren Selma idi. Ömer’in adı ve Şah’ın hatırasından sonra başkasına yâr olmaktansa canına kıymayı yeğlerdi. Üstelik Şah’ın eşi olduğu anlaşılırsa Osmanlı ülkesinde başına neler geleceğini ise düşünmek, Sultan Selim’in Şah’tan almak istediği hıncı Taçlı’dan alacağını ve bunun için ne türlü intikam yöntemleri icat edeceğini aklıma bile getirmek istemiyorum. Buna rağmen o canına kıymamıştı. Benim için canına kıymamıştı. Allah’ım!.. Âşık için var olan yâr, kıyamete dek yaşasın!..</span></p>

    <p class="MsoNormal3"><span class="calibre11">Hekimler elbette hiçbir soruma cevap vermediler. Yaralarımı sardıktan sonra beni bir atın terkisine bağlanmış sedyeye koyup seyise götürmesini işaret ettiler. Nereye gittiğimi bilmiyordum. Beni neden tedavi etmişlerdi? Tedavi ettiklerine göre kim olduğuma dair bilgileri var demekti. Kimliğimi biliyorlarsa beni iyilik olsun diye mi, yoksa belli bir maksat ile mi sağ bıraktılar? Eğer beni bir maksat için, sözgelimi</span></p>

    <p class="MsoNormal"><span class="calibre11">Heşt Behişt Sarayı’nın bilgilerini öğrenmek için sağ bıraktılarsa Taçlı’nın da kimliğini öğrenmiş olmalılar. Belki de o canına kıydığı için beni iyileştirip onun hakkında bilgi almak istiyorlar. Eğer öyle ise bu zındıklara bir tek kelime söylemem.</span></p>

    <p class="MsoNormal3"><span class="calibre11">Seyis karargâhtaki bir çadırın yanında atını durdurdu. Sedyemin sopalarından tutup hoyratça sürükleyerek içeri girdi ve beni öylece yere bırakıp çıktı. Çadırın atlas işleme dokumasına bakarak Sultan otağında olduğumu düşündüm. Yanılmışım. Burası benim işkence hücrem imiş:</span></p>

    <p class="MsoNormal3"><span class="calibre11">“Geldin mi Kızılbaş çomarı!”</span></p>

    <p class="MsoNormal3"><span class="calibre11">Sesimi çıkarmadım. Bu iğrenç sesin sahibi nasıl olsa tekrar konuşacaktı. Zaten çok beklemedim:</span></p>

    <p class="MsoNormal3"><span class="calibre11">“Gözüm üzerinde olacak. Bu gece burada kalacaksın. Kaçmaya yeltenir veya bir halt etmeye kalkışırsan hekimlerin emekleri boşa gider, ona göre!.. Şimdi söyle! Seni sedyeye bağlamah mıyım?!..”</span></p>

    <p class="MsoNormal3"><span class="calibre11">“Nerdeyim?”</span></p>

    <p class="MsoNormal3"><span class="calibre11">İnler gibi çıkan sesim bağlanmamı gerektirmeyecek durumda olduğumu anlatmaya yetmişti. Soruma cevap alamadım. Biraz su istedim.</span></p>

    <p class="MsoNormal3"><span class="calibre11">Suyu ancak iki saat kadar sonra Taçlı Sultan’ım getirdi. Üzerinde güzel giysiler vardı ve hiç de esir gibi durmuyordu. Beni onun tedavi ettirdiğini anladım.</span></p>

    <p class="MsoNormal3"><span class="calibre11">“Nasılsın Kamber Can?”</span></p>

    <p class="MsoNormal3"><span class="calibre11">“İyiyim efendim!”</span></p>

    <p class="MsoNormal3"><span class="calibre11">Bu “Efendim!” sözünden bütün sevinçlerimi anlamış olmalıydı. Gülümsedi.</span></p>

    <p class="MsoNormal3"><span class="calibre11">“Beni çok korkuttun! Uç gün oldu kendine gelmeni bekledim?”</span></p>

    <p class="MsoNormal3"><span class="calibre11">“Üç gün mü? Üç gündür yatıyor muydum?”</span></p>

    <p class="MsoNormal3"><span class="calibre11">“Hem de kan kaybederek.”</span></p>

    <p class="MsoNormal3"><span class="calibre11">Taçlı, meraklı bakan gözlerime cevap yetiştirmekte zorlandı.</span></p>

    <p class="MsoNormal3"><span class="calibre11">“Nereden başlayayım bilemiyorum. Konuşmamız gereken çok şeyler var. Ve sana söylemem gereken iyiden ve kötüden acayip ve ilginç şeyler.”</span></p>

    <p class="MsoNormal3"><span class="calibre11">“İlk ilginçlikten başlayın efendim, dizlerinize başımı koyduğum günden.”</span></p>

    <p class="MsoNormal3"><span class="calibre11">“Ha... Osmanlı zındıklarının şenlik ettikleri ve savaş ganimetlerini paylaştıkları gün. Savaş bitmişti. Kösler çalınır, mehter vururken divandan emir çıkmış, herkes esirlerini saklamadan otağın önüne getirsin denilmiş, bizi topladılar. İsmail Şah’ın esir edip sakladığı Sünni âlimler ile sanat adamları ve suçluları salıverdiler. Esirlerin bey, beylerin esir olduğu bir günün ikindisiydi. Bağlı esirler arasında ben on sekizinci sıradaydım, bana da on sekiz altın değer yazdılar. Acayip olan o ki burada esirler hariç, yığılı ganimetleri paylaşmaya Sultan’dan başlamıyorlar. İlk önce hekimler ve ölü yıkayıcılar, ardından hocalar, âlimler derken en sona kalanlardan da Sultan payını alıyor. Böyle böyle Kıble-i Âlem Efendimiz’in ve bütün ordumuzun mallarını, silahlarını dağlar gibi yığıp atlarıyla birlikte birer ikişer paylaştılar. Kadınların da ellerindekileri aldılar. Senin anlayacağın, nemiz var nemiz yoksa aralarında kapışıp taksim ettiler. Esirlere en son sıra gelecek diye bekleşiyorduk. Kendimize zarar vermeyelim diye de bizi sıkıca bağlamışlardı.</span></p>

    <p class="MsoNormal"><span class="calibre11">Buna rağmen Vezir Sadreddin’in genç hanımı elini bağlayan iplerle kendisini boğmayı başardı. Onun üzerine başımıza nöbetçi koydular.”</span></p>

    <p class="MsoNormal3"><span class="calibre11">Taçlı’nın yüzüne baktıkça içimden, “İyi ki öyle yapmışlar!” diyordum. Gerçi dünyada hiçbir zalim yoktur ki bu güzelliği görüp de sonra ona kıyabilsin! Ama belli olmaz, Selim’in öfkesini ve şiddet uygulayarak maslahat yürüttüğünü de akıldan çıkarmamalıdır. Ben korku ve heyecanla tekrar sordum: “Siz onu gördünüz mü?”</span></p>

    <p class="MsoNormal3"><span class="calibre11">“Evet! Hatunlarımızdan birini işkenceyle konuşturmuşlar. Hepimizin kim olduğunu bilerek bizi Selim’in otağına götürdüler. Yarım saat kadar orada bekletildik. Bize başımızı yerden kaldırmamamızı tembihlediler. Âdetleri öyle imiş, kimse Sultan’ın yüzüne ve hele gözlerine bakmazmış. Buna rağmen ben onun nasıl bir ifrit olduğunu görmek için sık sık yüzüne bakmaya çalıştım ama uzakça idi, göremedim. O sırada kâtiplerine fetihnameler ve zafernameler yazdırtıyordu.”</span></p>

    <p class="MsoNormal3"><span class="calibre11">Sözün burasında Taçlı biraz duraksadı. Sanki aklına bir şey gelmiş de söyleyip söylememek arasında kararsız kalmış gibiydi. Sonra daha yavaş bir sesle devam etti:</span></p>

    <p class="MsoNormal3"><span class="calibre11">“Kamber Can, bir acayiplik de şu ki, Sultan dedikleri zebellah, yazdırma işi bitip de esirlere döndüğünde heybeti hepimizi ürküttü. Gerçi otağın güneş alan bölmesinin ardında duruyordu, yüzünü tam göremiyorduk ama duruşu, dönüşü, adım atışı, velhasıl varlığı, huzurundaki herkes gibi bizi de ürkütmeye yetti. Allah canını alasıca, sakalsız ve burma bıyıklı... Tıpkı Kıble-i Âlem Efendimiz gibi...”</span></p>

    <p class="MsoNormal3"><span class="calibre11">“Size bir şey dedi mi?”</span></p>

    <p class="MsoNormal3"><span class="calibre11">“Aslında bizi hareminin hizmetleri için alması gerekirmiş, ama o bütün kadınları birer birer yakınındaki devlet adamlarına verdi. Sıra bana gelince durdu. Işığın altına ilerlememi söyledi. Ben itaat etmeyince de iki muhafız beni zorla ittirdiler. Aramızda hâlâ birkaç adımlık mesafe vardı. Yüzünü göremiyordum. Saldırırım diye de yakınına vardırmıyorlardı. O sırada pek anlayamadım ama sanırım bir şeyler söyleyecek oldu, vazgeçti. Şenini karşısına geçip diklenmek istediğin o adam, benim karşımda kıpırdamadan öylece durdu. Zalim olup olmadığını henüz görmedim ama tavırlarında öyle derin bir öfke vardı ki o öfke ruhlarımızı delip geçiyordu. Bu derece vahşet biz kadınlara değil, belki hayata, savaşa, aldığı canlara, can alanlara, velhasıl Çaldıran’da olup biten her şeye idi. Nasıl söyleyeyim, zannedersin ki yaptığından pişman da, ona öfkeleniyor... O sırada ben de dişlerimi ısırmaktayım. Nöbetçilerden kurtulsam canını oracıkta alacağım. Yine garip bir şey oldu. Bir insan nasıl böyle davranabilir, duygularını tersyüz ederdi, hayrete düştüm. Çünkü hiç öfkesi yokmuş gibi nazikçe sordu: ‘Bihruze Hatun siz misiniz?’ Elbette cevap vermedim domuz soyuna. Sustum. Otağda bulunan bütün gözlerin üzerimde olmasından tedirgin, başımı yere eğdim. O sırada yanındaki vezirlere ve devletlulara döndü:</span></p>

    <p class="MsoNormal3"><span class="calibre11">‘“Efendiler, ağalar!.. Hangi alçaklıktır ki böyle bir güzelliğe kıyar da savaş meydanında düşmanına terk edip gider. İsmail denen bu Rafizi köpeği bilmez mi ki Türk kadınının namusu devletin namusuna denktir. Hangi zalimliktir ki bir Türk kızını düşman elinde koyarak hamiyyetimizi zedeler. Dedemiz Bayezit Han’ın başına gelenlerden ibret alınmaz mıdır? Hanedanımız sırf bu yüzden bir Türk kızıyla evlenmeyi töreden çıkarmış iken bu soysuz namert nasıl böylesi bir kadını savaş meydanında bırakıp kaçar?”’</span></p>

    <p class="MsoNormal3"><span class="calibre11">“Osmanlı hanedanı Tür k kızıyla evlenmez miymiş?!”</span></p>

    <p class="MsoNormal3"><span class="calibre11">“İşte sana' acayip şeylerden biri daha. Düşmanları sultana güç yetiremeyince karısını ele geçirip pâymal etmesin diye koymuşlar bu kuralı. Meğer Emir Timur, Yıldırım Sultan’ın hanımını soyundurup zafer şöleninde zorla şakilik ettirmiş, elinden içki içmişmiş. O gün bu gündür, sultanlar bir Türk kızıyla evlenmezmiş.”</span></p>

    <p class="MsoNormal3"><span class="calibre11">“Sizin kadar güzel biı Türk kızı bulamamış olmalılar efendim!”</span></p>

    <p class="MsoNormal3"><span class="calibre11">“Ben artık bir Türk kızı değil, Şah’ın intikamını almak isteyen bahtsız bir cariyeyim Kamber Can. Sen de bana bağışlanmış bir kölesin. Bu gerçeği hiç aklından çıkarma.”</span></p>

    <p class="MsoNormal3"><span class="calibre11">Benim köle olduğumu aklımdan çıkarmamamı söylerken kendisinin kölesi mi, yoksa Osmanoğlu’nun kölesi mi olduğuma vurgu yapmıştı, kestiremedim. Eğer kendi kölesi olduğumu hatırlattıysa, bini sırf hizmetleri için kullanacağına, ama savaş esiri bir köle olduğumu kastettiyse beni kendisiyle eşit tutacağına işaret sayabilirdim. Taçlı’dan ayrılmadığım sürece her ikisine<span class="calibre15">&nbsp;</span>de razıydım. Eşit köleler olarak Selim’e hizmet etmektense elbette Taçlı’ya köle olmayı yeğlerdim. Sevgi eşitlikten ziyade kölelik demekti zaten. Sevgilinin kölesi olmaya nazır olmayan bir kişi, sevginin hakikatine eremezdi ki!.. Seven ile sevilen arasında ikiliğin, sen-ben demenin yeri olmazdı. O iklimde yalnızca “sen” zamiri kullanılırdı. Sen demek, benden vazgeçtim demektir çünkü. Bu yüzden Taçlı ile eşit olmaktansa kölesi olmaya çoktan gönüllüydüm.</span></p>

    <p class="MsoNormal"><span class="calibre11">Hem eşit olursam ayrılık, kölesi olursam halvet vardı. Bunu anlamak için sordum:</span></p>

    <p class="MsoNormal3"><span class="calibre11">“Kimin cariyesi, kimin kölesi?!..”</span></p>

    <p class="MsoNormal3"><span class="calibre11">“Tacizade Cafer Çelebi’nin.”</span></p>

    <p class="MsoNormal3"><span class="calibre11">“Kim bu herif? Yoksa bana Kızılbaş çomarı diyen şu haydut mu?”</span></p>

    <p class="MsoNormal3"><span class="calibre11">“Hayır hayır, o Çelebi’nin bizi gözetim altında tutmakla görevlendirdiği tazısı Kadir Beşe. Çelebi ise Sultan’ın çocukluk arkadaşıymış. Onun adına harflere ve rakamlara hükmeden adam da oymuş. Şair imiş. Ama hiç şaire benzemiyor. Çünkü aşkı inkâr edenlerdenmiş.<span class="calibre15">&nbsp;</span><i class="calibre16">Hevesnâme</i><span class="calibre15">&nbsp;</span>diye bir kitap bile yazmış. Hani Sultan’dan Kıble-i Âlem İsmail Şah’a gelen mektuplar vardı ya!.. Meğer onları işte bizim yeni efendimiz olan bu adam yazarmış.”</span></p>

    <p class="MsoNormal3"><span class="calibre11">Taçlı, Şah İsmail’den bahsedeceği zaman yalnızca Kıble-i Âlem derdi. Sünniler gibi İsmail Şah diye ilave etmesine şaşırdım. Çünkü bu hitapta saygıdan ziyade gizli bir aşağılama vardı. Safevî yurtlarında Şah’tan korkan Sünniler böyle derdi. Yanlışlıkla ağzından çıkmış olmalı diye düşündüm. Yoksa aradan geçen üç günde bilmediğim bir şeyler mi olmuştu? Ne kadar çok bilinecek şey vardı? Ben bunlardan en önemli olanı sordum:</span></p>

    <p class="MsoNormal3"><span class="calibre11">“Peki,, nasıl olmuş da bu Cafer’in kölesi olmuşuz? Bizi parayla mı satın aldı?”</span></p>

    <p class="MsoNormal2"><span class="calibre11">“Hayır hayır. Sultan beni ona, o da seni bana verdi.” “Pazarlık nasıl oldu Peki,?”</span></p>

    <p class="MsoNormal3"><span class="calibre11">“Ellerim bağlı hiç konuşmadan bekliyordum. Sultan ne sorsa cevap vermedim. O sırada dışarıda ordu mezadı ve ganimet dağıtımı bitmiş, herkes kendine düşen ganimeti paraya çevirmek gayesiyle alışveriş yapmaya başlamış. Sultan gelen yüksek seslerden sevinç duyup biraz dışarıyı seyretti. Ne de olsa ordusu ganimete doyuyordu. Güzel atlar, koşum takımları, kılıçlar, mücevherler, insanlar; hepsi birer ikişer el değiştiriyor, alınıyor, satılıyordu... Sultan’ın önünde de yığınla ganimet malı vardı. Onun dışarıyla ilgilenmesinden istifadeyle mezada konulmuş hançerlerden birine yakın durmaya çalışıyordum. Nasıl olsa biraz sonra ellerimi açacaklardı. İşte o anda elime geçirdiğim ilk hançer ile Kızılbaş katili o zalimi öldürmeye azmettim. Bunu başaramazsam da kendimi öldürecektim. Her ikisi de o murdar Selim’in cariyesi olmaktan iyiydi. Üstelik o sırada senden de umudu kesmiş idim. Önümde yatıyor, sayıklıyor ve çok kan kaybediyordun. Seni bırakmamak için beni nereye götürürlerse seni almadan gitmiyordum. Kıble-i Âlem İsmail Şah’ın eşi olduğumu öğrendiklerinden beri artık her dediğimi yapıyorlardı. Sen de oradan oraya taşınıp duruyor, daha kötü oluyordun. Ölüme hayattan daha yakındın.”</span></p>

    <p class="MsoNormal3"><span class="calibre11">Taçlı’nın sakin ve neredeyse sevinerek anlattığı her şeyden bir sonuç çıkarmaya çalışıyordum. Önce Taçlı’yı anlamak, sonra da olanları anlamaktı niyetim. İkinci defadır telaffuz ettiği İsmail Şah hitabına dikkat ettim mesela... Olup bitenlere seviniyor mu, üzülüyor mu kestiremiyordum. Merakla sordum:</span></p>

    <p class="MsoNormal3"><span class="calibre11">“Sonra ne oldu?”</span></p>

    <p class="MsoNormal3"><span class="calibre11">“Sultan yüzüme baktı. Uzun uzun baktı...”</span></p>

    <p class="MsoNormal3"><span class="calibre11">“Güzelliğinize hayran oldu elbette!..”</span></p>

    <p class="MsoNormal3"><span class="calibre11">“Zannetmiyorum. Ne yapacağına karar veremez şekilde bakıyordu; öldürtmeli mi, geri mi göndermeli?”</span></p>

    <p class="MsoNormal3"><span class="calibre11">“Yahut cariye mi edinmeli?"</span></p>

    <p class="MsoNormal3"><span class="calibre11">“Evet, bu üçüncü ihtimali ben düşünmemiştim. Başlangıçta onun da düşündüğünü sanmıyorum. Kıble-i Âlem İsmail Şah’a olan hıncı beni geri göndermeye mâni oldu sanırım. Bunu ‘Sizi affetmekle öyle büyük bir lezzet ve huzur duyuyorum ki cezalandırarak böyle bir zevki asla tadamazdım,’ deyişinden çıkardım.”</span></p>

    <p class="MsoNormal3"><span class="calibre11">“O halde kendi hizmetinde neden tutmadı.”</span></p>

    <p class="MsoNormal3"><span class="calibre11">“İşte acayipliklerden biri de buydu. Dediğine göre ‘Şah köpeğinin salyası değmiş bir lokmayı çiğnemezmiş!’ Hiç utanmadan, bir sultan gibi değil de bir körük ırgadı gibi davrandı ve yüzüme karşı, it sürüsü adamlarına böyle söyledi.” Taçlı’nın cümlesinde geçen bu “salya değmiş lokmayı çiğneme” vurgusu ikimizin de başlarını yere eğdirmişti. İkimiz de birbirimizden utandık sanırım. O çiğnenecek bir lokma mıydı? Ben onu hiç bu gözle görmemiştim. Şah da asla öyle görmemişti. Ama Sultan ona yalnızca bir dişi diye bakıyordu işte. Hele de adamlarının önünde böyle söylemesini hiç hazmedemedim. Sanki o bunu söyleyince herkesin şehvet bakışlarının Taçlı’nın üzerinde dolaşmaya başladığını kurdum zihnimde. İçimden de “Bu Selim köpeği ölmeyi hak ediyor!” diye geçirdim. Taçlı da benim düşündüklerimi yüzümden okumuş olmalı, yanakları kızardı. Konuyu değiştirebilirdim ama hıncıma mâni olamayıp sordum:</span></p>

    <p class="MsoNormal3"><span class="calibre11">“Cafer Çelebi çiğnesin diye öyle mi?”</span></p>

    <p class="MsoNormal3"><span class="calibre11">“Efendim?”</span></p>

    <p class="MsoNormal3"><span class="calibre11">“Sonra bana doğru ilerledi. Üç adım kadar yakınımdaydı. O anda zehirli bir hançerim olmasını çok istedim ama yoktu. Üstelik ellerim bağlıydı. Tam yakınıma gelince sanki bir şeyler anlatmak ister gibi yüzümü inceledi. Yüzüne bakmamı istiyordu anlaşılan. Bunu yapmadım. Israrla başımı yere indirdim. O sırada tavrı değişti. Artık davranışlarında öfkeden çok şefkat vardı. Hatta dilim varmıyor ama o anda sevgisini hissettim bile diyebilirim. Sanki çocuk gibi masum bir sevgi. Bir beyit okudu. Hüzünlü bir beyit idi. Aklından mı söyledi, yoksa daha evvelden mi yazmıştı bilmiyorum, oradaki vezirlere ve devlet adamlarına pek dokundu: ‘<i class="calibre16">Cihanın gerçi nûş ettim yedi tastan geçen zehrin / Velâkin zehr-i katilden beter buldum meğer kahrın*</i>" Başımı biraz daha eğdim.”</span></p>

    <p class="MsoNormal9"><span class="calibre20">*</span><span class="calibre1">Gerçi bugüne kadar dünyanın yedi tastan (yedi kat gökten) süzülüp geçen zehrini içtim ama kahrını en öldürücü zehirlerden daha beter gördüm!</span></p>

    <p class="MsoNormal3"><span class="calibre11">Duyduğum cümleler kanımı dondurmuştu. Bir yandan Sultan’ın muamelesine şaşırmamak elde değilken, diğer yandan Taçlı’nın Sultan hakkında söylediği cümleler tahammülden vareste idi. Benim baygın yattığım üç günde neler olmuştu da Taçlı değişmişti. Öldürmek için fırsat kollayan bir kadının öldüreceği kişi hakkındaki şu son cümlelerini neye yormalıydım? Bir düşmandan değil de sanki bir uzak akrabadan bahseder gibiydi. Ona kızdım. Bunu belli etmek için de güya bacağımdaki yarayla ilgilenmek üzere eğildim. Benim bunu neden yaptığımı bile fark etmedi. Sitemimi anlasın diye /üzümü çevirdim ama ilgilenmedi, anlatmaya devam etti:</span></p>

    <p class="MsoNormal3"><span class="calibre11">“Sonra acayip bir şey daha oldu Kamber Can. Hatta bana göre en büyük acayiplik... Huzura yaralı bir genç getirdiler. Malkoçoğlu Tur Ali Bey’in fedailerinden imiş. Ayakta zor duruyordu. Sağ kolu dirseğinden kopmuş ve sarılmıştı. Sol avucunun içinde sımsıkı bir şey tutuyordu. Kıble-i Âlem Şah Efendimiz’i yaraladığını iddia eden biriymiş bu.”</span></p>

    <p class="MsoNormal3"><span class="calibre11">Bütün dikkatimle yeniden ağzının içine baktım. Heyecanlanmıştım.</span></p>

    <p class="MsoNormal3"><span class="calibre11">“Meğer Sultan, Kıble-i Âlem Şah Efendimiz’in başına ödül koymuş. Mübarek başını getirene hazineler verecekmiş. O zamana kadar ödül veya hiç olmazsa bahşiş koparmak için pek çok kişi ‘Şah’ı ben yaraladım!’ diye ganimet almak umuduyla huzura çıkmış. Sultan bu adamların yalan söylediklerini bildiği için ödüllendirmek bir yana ‘Madem yaralayacak kadar gücün vardı, neden öldürmedin?’ diye cezalandırmış. Hatta birisi öldürdüğünü bile iddia etmiş. Sultan onu da tek kılıç darbesiyle biçmiş. Yalan söylediği için. Delikanlı, Efendimiz İsmail Şah’ı yaraladığını söyledi.”</span></p>

    <p class="MsoNormal3"><span class="calibre11">“Adam iddiasında doğru ise Aka Mirza’nın geçmişine rahmet olsun.”</span></p>

    <p class="MsoNormal3"><span class="calibre11">“Neden ki?”</span></p>

    <p class="MsoNormal3"><span class="calibre11">“Eğer o kolsuz fedai Şah’ı yaraladığını söylüyorsa kolunu Aka Mirza koparmış olmalı değil mi?”</span></p>

    <p class="MsoNormal3"><span class="calibre11">“Doğru dersin, geçmişine de, kendi canına rahmet olsun.” Taçlı’nın bu son cümlesi içimi yaktı. Aka Mirza Ali ölmüştü demek? “Şah Benem!” diyerek onun yerine feda olmuştu. Canına rahmet olsun, bütün dervişler ve talipler ona bakınca Şah’ı görmüş gibi olur sevinirlerdi. Aralarında o derece benzerlik vardı. Hatta Şah ne zaman Tebriz’den gidecek olsa yerine Tebriz’de onu vekil bırakır, bazı bazı da sarayında kalmasını buyururdu. Hikâyenin devamım sabırsızlıkla bekler gibi Taçlı’nın yüzüne baktım. Böyle yapınca o da Aka</span></p>

    <p class="MsoNormal"><span class="calibre11">Haşan gibi daha heyecanlı anlatıyordu. “Aka Haşan?!.. İnşallah Şah ile gidenlerden biri de odur!.. Odur, odur!..” Taçlı’ya tam Aka Hasan’ı sormak üzereydim ki heyecanla hikâyeye devam etti:</span></p>

    <p class="MsoNormal3"><span class="calibre11">“Sultan, Şah’ın yaralanma haberini duyunca vardı, tahtına oturdu. Ben öylece ayakta kalakalmıştım. Kararlı bir ses tonuyla delikanlıya avucunda ne bulunduğunu sordu. O da ‘Şah’ı yaraladığımın ispatı!’ cevabını verdi. Sultan ‘Göster!’ derken ona inanmadığını belli etti. Delikanlı anlattı: ‘Hünkârım!. Atımla yanına vardım. Elimdeki mızrağı şiddetle sapladım. Mızrak Şah’ın uyluğunu delip atın sağrısına geçti. İkisi birlikte yere yuvarlandılar. Şah’ın üstüne atlayıp göğsüne çöktüm. Ayağının acısından feryat etmedeydi. Kulağını avuçlayıp başını yere bastırarak hançerime davrandım. Gırtlağını kesmeme ramak kalmıştı ki hançer tutan elimin hançerle birlikte önümden uçup gittiğini gördüm. Sonrasını bilmiyorum. Cerrahlarınızın sedyesinde uyandım. Şu avcumdakini o şiddet esnasında, can havliyle Şah’ın kulağından koparmış olmalıyım.’ Adamın sözlerini ben de dikkatle dinlemiştim. Avcunu açar açmaz çığlığıma hâkim olamadım! Herkes benim çığlığımı duyunca Kıble-i Âlem Efendimiz’i bu adamın yaraladığına inandılar.”</span></p>

    <p class="MsoNormal3"><span class="calibre11">“Peki,, ne vardı adamın avcunda?”</span></p>

    <p class="MsoNormal3"><span class="calibre11">“Küpe vardı. Ömer’imin incisi.. Kanlara bulanmış, adamın elinde duruyordu. Kanlan silip Sultan’a sundular. Sultan önce bunun ne olduğunu anlamadı. Sonra kulağına götürüp iki parmağıyla sağ kulak memesini ovuşturdu. Sonra bana döndü. Heyecanımı ve hiddetimi görmüştü. Ellerimdeki bağları o anda koparabilmeyi çok istedim. Ömer’imin incisi, Kıble-i Âlem Efendimiz’in hatırası Yezidler eline düşmüştü. ‘Evet!’ dedim. ‘Elinizdeki Kıble-i Âlem, Mehdi-yi Zaman Şah İsmail Hazretleri’nin küpesidir.’ Sultan, fedaiyi alnından öptü. Hekimbaşını çağırıp özenle kolunun tedavi edilmesini ve mükâfat olarak da kendisine bir timar bağışlanmasını buyurdu.”</span></p>

    <p class="MsoNormal3"><span class="calibre11">“Şah Efendimiz’in ruhu inciye dönüşüp sizi takip ediyor olmasın efendim?”</span></p>

    <p class="MsoNormal3"><span class="calibre11">“Önce ben de böyle sandım. Hatta onu gördüğüm anda Sünni sevgili Ömer’in mi, yoksa Kızılbaşların sevgilisi Kıble-i Âlem İsmail’in mi hayalini önce gördüğümü kestiremedim. Bu inci bana hangisini daha çok hatırlatıyordu, bilemedim. O sırada Sultan’ın iyiliği üstündeydi, küpeyi bana uzattı. Tam alacaktım ki derhal elini geri çekip ‘Yok, yok!... Önce temizleyip bir eşini daha yapsınlar ki iki kulağınız da aynı değerdedir!’ buyurdu.”</span></p>

    <p class="MsoNormal3"><span class="calibre11">“?!..”</span></p>

    <p class="MsoNormal3"><span class="calibre11">“Sonra elimdeki bağı çözdüler. Kendimle baş başa kaldım. Sultan ile arama Ömer’imin incisi girmişti. Artık hançer arayamazdım. Olanda benim için bir işaret var diye düşündüm. İncimi yeniden elime almadan ölmemeye karar verdim. Cihanda her şey o anda gözümden silindi gitti.”</span></p>

    <p class="MsoNormal3"><span class="calibre11">“Kıble-i Âlem İsmail Şah da mı?”</span></p>

    <p class="MsoNormal3"><span class="calibre11">Taçlı bu soruma çok şaşırmış gibi görünmedi. “İsmail Şah!” vurgusundaki sebebi merak ettiğimi anladı. Zihninde fikirler oluşmuş durumdaydı. Demek üç gün boyunca bunları düşünüp durmuştu.</span></p>

    <p class="MsoNormal3"><span class="calibre11">“Bilemiyorum Kamber Can! Kıble-i Âlem Efendimiz savaştan evvel şiirler yazıp müritlerine<span class="calibre15">&nbsp;</span><i class="calibre16">'Savaşta ger gelse bir iş başuna / Dönüp kaçma havf eyle yoldaşına ’</i><span class="calibre15">&nbsp;</span>diyordu; ama en sadık can yoldaşına, baaa, herkesten çok sevdiğini söylediği Bihruze’sine sırtını dönüp kaçtı. Gülizar Begüm kadar değerim yok muydu ki onu götürürken beni bıraktı?!.”</span></p>

    <p class="MsoNormal3"><span class="calibre11">“Efendim!.. Böyle demeyiniz. Savaşta her şey olabilir. Fırsat bulamamıştır.”</span></p>

    <p class="MsoNormal3"><span class="calibre11">“Şah olanlar isterse fırsat bulurdu.”</span></p>

    <p class="MsoNormal3"><span class="calibre11">“Ama siz de ona hiç yâr olmuyordunuz ki?”</span></p>

    <p class="MsoNormal3"><span class="calibre11">“Kamber Can, yâr olmak, yâre yalnızca bedenini sunmak mıdır? Gönülden geçenlerin hatırı yok mudur? Ben onu az mı sevdim sanıyorsun? Son iki yılda benimle didişip dururken bütün istediğim Safevî tahtında dirayetli bir şah görmekti. Yatağımdaki kılıcı her gün çıkarmaya hazırdım; eğer bir gün olsun yatağıma şarap sarhoşu değil de aşk sarhoşu olarak gelseydi!.. Ben onun kendi kokusunu isteyip durdum, o ise yatağıma Gülizar Begüm’ün ve Gürcistan şaraplarının kokusunu getirdi.”</span></p>

    <p class="MsoNormal3"><span class="calibre11">Sevgi, güzel bir kokunun adı mıydı? Sevgiliye dair bir koku, sevgiliden bezenen bir koku... Hani seher vakti saba rüzgârı eserken dimağı doldurması için içe çekilen o bahar kokusu gibi! Hani sevgilinin bulunduğu tarafa yönelip başını kaldırarak derin bir nefes alır gibi! Sevgilinin kendine özgü bir kokusu <span class="calibre15">vardır</span> ya hani! Hiç unutulmayan ve başka bir kokuyla karıştırılmayan bir koku! Bazen bir saç telinden, bazen bizzat sevgili elinden gelip gönülleri sarhoş eder hani! Yalnızca buruna değil, kalbe de giren bir kokudur ya o! Şah’ın Taçlı’yı hiç anlamadığını düşündüm bir an. Bu kadar ayrıntıya önem veren bir güzelliği ayrıntıya boğmadığı için, bunca zarif bir kalbi zarafetle sarmadığı için onu anlamadığını düşündüm. Ne var ki o da haklıydı; şah olanlar bunca ayrıntıya önem vermezlerdi. İyi ama Şah onun için şiirler yazacak zaman buluyordu da Taçlı bunlara karşı neden kıskançlıkları körüklemek için tenezzülsüz görünüyordu? Şiir bilen bir zarafet ile güzellikte bir dür-i yekta olan nazenin arasında bu nasıl bir çelişki idi? Güzeller güzeli Taçlı ile yiğitler yiğidi Şah İsmail arasındaki sevginin karşılıklı büyümeyişinde bu çelişkinin önemi çok olmalıydı. Bütün bunları düşünürken hem Şah’a hem de Taçlı’ya acıdığımı itiraf etmeliyim. Taçlı’nın yüzüne yeniden bakarken içimden “Şah yerine beni sevseydin a güzel!” diye geçirdim. Yaralarım da zonklamaya başlamıştı. Zorla mırıldandım.</span></p>

    <p class="MsoNormal3"><span class="calibre11">“Cafer Çelebi?!..”</span></p>

    <p class="MsoNormal3"><span class="calibre11">“Evet! Sultan küpeyi hazinedarına verdikten sonra tekrar yakınıma kadar geldi. Boy beraber durduk. Eliyle çenemi tutup ta gözlerimin içine baktı. İçime işleyen bir bakıştı, ruhumu delip geçiyor gibiydi. Celalli ve heybetli... O anda hatırladım Kamber Can. İyi düşünürsen sen de hatırlayacaksın. Karşımda duran adam, İsmail Şah ile Tebriz’de satranç oynayan derviş idi. Onunla bir kez daha aynen bu şekilde göz göze gelmiştik. Heşt Behişt Sarayı’nın büyük salonundan dışarı çıkmak üzereydi. Otağında gözlerinin içine baktığımda, o gün sarayda gözlerimin içine bakan dervişi tanıdım.”</span></p>

    <p class="MsoNormal3"><span class="calibre11">Taçlı’nın söylediklerine inanamamıştım. O derviş bu adam olamazdı. Şaşkınlık içindeydim. Ama Taçlı ısrarla devam etti:</span></p>

    <p class="MsoNormal3"><span class="calibre11">“Sonra dik dik yüzüme bakarak ummadığım bir şefkatle sordu; ‘Lakabın Taçlı idi değil mi Bihruze Hatun?’ Benden cevap alamayınca sesini yükseltti; ‘İsmail’in Dulkadırlı’dan bana bir Benli Hatun borcu vardı. Şimdi ondan yadigâr elimde bir Taçlı Hatun var. Ancak ben alacağımı zaferimin şanına saydım ve seni Tacizade’ye bağışladım. Çünkü bir taçlı ancak bir başka taçlıya layıktır! Var onunla bahtiyar ol!..’” “Taçlı Hatun ile Taçlı-zade ha!.. Güzel yakıştırmış.”</span></p>

    <p class="MsoNormal3"><span class="calibre11">“O da öyle dediydi.”</span></p>

    <p class="MsoNormal3"><span class="calibre11">“Sonra ne yaptı?”</span></p>

    <p class="MsoNormal3"><span class="calibre11">“Sonra ‘Gel hele Cafer Çelebi!’ diyerek nişancısını yanına çağırdı. Elindeki kâğıt tomarlarını alıp bir yana koydu ve ona, ‘Bak a efendi, sen derdin ki -Aşk dedikleri şeyin aslı yoktur ve kuru bir efsaneden ibarettir. Akıllı insanın aşktan dem vurması cahilane konuşmak sayılır.- Hâlâ öyle der misin?’ Buna karşılık Çelebi ‘Evet efendimiz, öyledir. Allah’a and içerim ki ben aşkın sağlam vücutlar için iyi bir şey olduğuna inanmayanlardanım!’ dedi. O vakit Sultan, ‘Var o halde, Taçlı’ya tahammül eyle. Ve zinhar âşık olma!’ deyiverdi. Sonra da şeyhülislama dönüp ‘Sen de müfti efendi, bugünden tezi yok, nikâhlarını kıyasın!’ buyruğunu verdi. Sultan bu son cümleyi söylerken yüzünün kızardığını gördüm. Bakışlarını gözlerimden hızla kaçırdı. Biraz tedirgin gibiydi. Ve de heyecanlı. Yüzüne baktığım için bana kızmadı.”</span></p>

    <p class="MsoNormal3"><span class="calibre11">Taçlı’nın anlattıklarına göre Sultan’ın gönlünün, bu cihan güzelliğinin uzun kirpiklerine ve zümrüt gözlerine akmış olduğuna inanmalıydım. Sesindeki övünç tonunda böyle bir anlam seziliyordu. Hem esirlik, hem gurbet, hem kimsesizlik, hem çaresizlik... Bütün bunlar Taçlı’nın gönlünü yumuşatmış olmalıydı ki her fırsatta kötülediği Sultan’ın en küçük merhametinde sığınacak bir kapı bulabiliyordu. Daha evvel bunu düşünmenin bile abes olduğunu zannederdim; ama insanlar hür iken esarete düştüklerinde, vatanda iken gurbete çıktıklarında ruhları inceliyor, narinleşiyor, dönüşüm geçiriyordu. Taçlı da bu yüzden Sultan’ın kendisine gönül vermesini içten içe istiyor gibiydi. Çünkü anlattığı Sultan, bir düşman gibi davranmamıştı. Elbette bundan gönlünün ona aktığı sonucuna varılamazdı; hem Taçlı yanılmış da olabilirdi. Belki de o sadece Taçlı’nın ruhunu okumak isteyen ama bunu açıkça soramayan bir kahramandı. O sırada Taçlı’nın ruhunu okumayı ben de çok istiyordum ve ben de açıkça soramıyordum. Belki ima edersem bir ipucu ele geçirebilirdim:</span></p>

    <p class="MsoNormal3"><span class="calibre11">“Sultan Selim’in Farsça bir şiirini hatırlıyorum. Orda diyor ki<span class="calibre15">&nbsp;</span><i class="calibre16">‘Yaralı gönlümü, sevgilinin gece renkli zülfünün hayaliyle sardım. Geceleyin merhem bulamayan o yaranın vay hâline!”'</i></span></p>

    <p class="MsoNormal3"><span class="calibre11">Taçlı duyduğu beyti anlamazdan geldi ve söz karıştırmak için “Sana yeni efendimiz hakkında bazı tembihatta bulunmalıyım!” dedi. Sesinde, okuduğum beyte biraz sitem ve hatta yüzünde belli belirsiz bir öfke bile belirdi. Sultan’a karşı gerçekten kalbi mi yumuşamıştı, yoksa Şah’ın intikamını alma fikrinin mecrasını mı değiştirmişti, kestiremedim. Meğer şu üç günde neler olmuş da ben baygın yatmışım. Hayretim ve öğrendiklerim dimağımı karmakarışık etti. Beynimin içi zonklamaya başladı. Gözlerim yumulurken yıldız kesemi hatırladım. Birden davrandım. İç cebimde koyduğum yerde duruyor olmasına çok sevindim. Bütün o kadar savaş, yaralanmalar, sürüklenmeler, tedaviler esnasında durduğu yerde durmasını Babaydar’ın ruhaniyetinden bir istimdad olarak algıladım ve hâlime şükrettim. Gerçi içinde çakıl taşı olan bir keseyi kim ne yapsındı, ama birisi başka bir şey vehmedip ganimet diye el koysa felaketim olurdu. Çünkü Babaydar “Bu keseyi hiç kaybetme babacım. Gelecekteki kaderini bunun içindeki yıldızlar belirleyecek! Unutma!” demişti. Rahatlamış olmanın derin nefesini içime çekerken Aka Hasan’ın feryat eden sesini yakınımda bir yerde duyar gibi oldum. Sahi Aka Haşan acaba şimdi neredeydi? Beni düşünüyor muydu?</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
