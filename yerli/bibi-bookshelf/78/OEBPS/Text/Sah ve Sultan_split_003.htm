<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">AKA HAŞAN</span> <span class="count">3</span></span></h3>

    <p class="MsoNormal4"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Kırmızı taclu, boz atlu</span></i></p>

    <p class="MsoNormal4"><i class="calibre3"><span class="calibre11">Ağır leşkerlü heybetlü</span></i></p>

    <p class="MsoNormal4"><i class="calibre3"><span class="calibre11">Yusuf Peygamber sıfatlu</span></i></p>

    <p class="MsoNormal4"><i class="calibre3"><span class="calibre11">Gaziler deyin Şah menem</span></i><span class="calibre2">&nbsp;</span></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal1"><span class="calibre1">Bu bab, Erdebil yolundaki büyük yürüyüşte çocukla adamın dostluğu beyanındadır.</span></p>

    <p class="MsoNormal1"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Eylül 1501,</span></b></p>

    <p class="MsoNormal3"><b class="calibre12"><span class="calibre11">Kamber yine soyladı:</span></b></p>

    <p class="MsoNormal3"><span class="calibre11">“Erdebil’den başka nereye gidilebilir ki?!..” demişti süvari. Bu cümle o günlerde zihnimdeki sevinçlerle birlikte korkuları da tetiklemişti. Erdebil adı benim için neredeyse kutsal adlardan idi. Hatta dünyayı baştan sona Erdebil zannederdim. Orada delikanlılık çağımı yaşayacak, orada büyüyecek, en güzel mintanları Erdebil çarşısından alacaktım.</span></p>

    <p class="MsoNormal3"><span class="calibre11">Dağın yamacına vardığımızda kulağıma uzaktan at kişnemeleri geldi. Bu sırada süvari, eyerden geriye doğru dönüp atın dizginini tuttuğu elini başıma koydu:<span class="calibre15">&nbsp;</span></span></p>

    <p class="MsoNormal9"><span class="calibre11">“Ağlaman dindi mi can?”</span></p>

    <p class="MsoNormal9"><span class="calibre11">“Hı-hı!”</span></p>

    <p class="MsoNormal3"><span class="calibre11">“Benim adım Haşan. Teke ilinden llıcaköylü Haşan. Sen de Kamber Çan’sın hı?”</span></p>

    <p class="MsoNormal3"><span class="calibre11">“Babaydar niye gelmedi?”</span></p>

    <p class="MsoNormal3"><span class="calibre11">“Babaydar gelirse bostanı kim bekleyecek kurban olduğum?"</span></p>

    <p class="MsoNormal3"><span class="calibre11">“Beni size sattı mı?”</span></p>

    <p class="MsoNormal3"><span class="calibre11">“O nasıl söz can? Sen bize emanetsin. Seni Kıble-i Âlem Şeyh İsmail’e götüreceğiz.”</span></p>

    <p class="MsoNormal3"><span class="calibre11">“!?..”</span></p>

    <p class="MsoNormal3"><span class="calibre11">“Kıble-i Âlem’i bilir misin sen?”</span></p>

    <p class="MsoNormal3"><span class="calibre11">“Babaydar anlattı azıcık.”</span></p>

    <p class="MsoNormal3"><span class="calibre11">“Ben de anlatayım mı, ister misin?”</span></p>

    <p class="MsoNormal9"><span class="calibre11">Gece yaşadıklarımın hüznü bütün benliğimi kaplamıştı. Hiçbir şeyi merak edecek yahut bir hikâye dinleyecek durumda değildim, ama süvarinin sesi şefkat doluydu. Teklifini geri çevirmek onu gücendirmek olurdu. Mırıldandım: “İstiyorsan anlat!..”</span></p>

    <p class="MsoNormal3"><span class="calibre11">“Geçen yılın baharında Tercan Sarıkaya yaylağındaydık. Kıble-i Âlem’in etrafı âdem deryası olduydu. Kadınlı kızanlı, erli erkekli bir seyir ki bağlamalar çalınıyor, şiirler okunuyor, semahlar, zikirler... İlla ki her akşam ateşler yakılıp çevresinde mübarek şeyhin sohbeti dinleniyordu. Şeyhin izniyle el ele, el Hakk’a işte orda birleşti, Kızılbaş talipler orda bir bütün oldu. Allah Allah, güzel Şah!..”</span></p>

    <p class="MsoNormal3"><span class="calibre11">“Sen de orda mıydın?”</span></p>

    <p class="MsoNormal3"><span class="calibre11">“Orda olunmaz mı kurban olduğum? Ben ta Toros Dağları’ndan ikizimi bile bırakıp koşa koşa gittiydim. Her yandan o kadar gelen olmuştu ki!”</span></p>

    <p class="MsoNormal9"><span class="calibre11">“İkizin ne demek?”</span></p>

    <p class="MsoNormal9"><span class="calibre11">“Bizim anamız iki çocuk birden doğurmuş. Bana Haşan ona Hüseyin adı vermişler. Birbirimize çok benzeriz kurban olduğum. Hemen her şeyi birlikte yaparak büyüdük. Birimizi ötekimizden ayırt edemezler. Onun için bize ikiz derlerdi.” “Hıı!. O nerde şimdi?”</span></p>

    <p class="MsoNormal3"><span class="calibre11">“Köyde kaldı. Yalnızca bir defa birbirimize itiraz ettik ve o köyde kaldı. Çifti çubuğu bozmamak gerektiğinde inat etti. Toprağımız vatanimizdir, buradan ayrılmamalıyız, dedi. ‘Babamız Atmaca Ferdi’ye kim bakacak?’ dedi. Hâlbuki ‘Şeyhimiz inşallah ilerde Şah olacak, o vakit bize beylik verir, o vakit hem yeni toprağımız olur hem de babamızı yanımıza alırız!’ dedim ama dinlemedi. İkizlerin ayrılması çok zordur can, biz de ağlaşarak ayrıldık. Şimdi her gece düşüme giriyor.”</span></p>

    <p class="MsoNormal3"><span class="calibre11">Ilıcaköylü Haşan, ikiziyle tartışmalarını anlatırken dudağının kenarında bir keder kırışığı belirmişti. O hâli gözümün önünden bugün bile hiç gitmez. O gün bu keder toprağını düşündüğü için mi, yoksa babasını özlediği için mi oluşmuştu, kestiremedim. Hangisinin özlemi daha baskındı; vatanın mı, atanın mı? Hangisinin daha fazla sevilmeye layık olduğunu bilemiyordum. Sevgi toprağın adı olabilir miydi? Toprak sevilirse değeri baba veya anne ile eşitlenir miydi? Babaydar sevgiyi ara derken acaba neyi kastetmişti? Aklıma bir sürü soru geliyordu. Sevgi gittiğim yerde mi, geldiğim yerde miydi? Sevgiyi nerede aramalıydım; kaybettiklerimde mi, bulacaklarımda mı? Kıble-i Âlem adı, -sırf Babaydar onu sevdiği için- yüreğimi titretmeye yetmişti, belli ki sevginin bir adı Kıble-i Âlem’di, Peki, ama beni şefkatle terkisinde taşıyan Aka Haşan sevgimin ne kadarını hak ediyordu? Aka Haşan beni seviyor muydu? Seviyorsa kardeşinin sevgisi nerede duruyordu? Zihnimin karmaşıklığını dağıtmak için sordum:</span></p>

    <p class="MsoNormal3"><span class="calibre11">“O da her gece seni görüyor mudur?”</span></p>

    <p class="MsoNormal3"><span class="calibre11">“Elbette can, elbette!.. O da her gece beni görüyordur.” Bir an sessizlik oldu. Hasan’ın iyi birisi olduğuna hükmettim. Ben Babaydar’ı ne kadar seviyorsam onun da babası Atmaca Ferdi ile kardeşi Hüseyin’i öyle sevdiğini anladım. Haşan tekrar anlatmaya başladığında beni terkisinde taşıma emrini her kimden aldıysa, aynı kişinin beni avutma görevini de ona verdiğini düşündüm:</span></p>

    <p class="MsoNormal3"><span class="calibre11">“Şeyhimizin yanma gelenler çeşit çeşit hikâyelerle, tehlikeli maceralarla geldiler. Dedim ya orada Kızılbaşlar bir oldu, diri oldu. Bayburt vilayetinden gelmiş plan bir derviş can var idi. Düğünü olduğu akşam, gerdeğe gireceği sırada Kıble-i Âlem Şeyh İsmail’in Erzincan’da olduğunu duymuş ve gerdeğe girmeyi bile bekleyemeden atlanıp Sarıkaya’ya gelmiş. Rumlu’dan, Dulkadırlı’dan bunun gibi nice huri gılman misali güzeller, Bozok’tan, Bozcalu’dan yaylıma salınmış atlar ve kısraklar, Turgudlu ve Kaçarlu oymaklarından zahid ve zahide müritler... Hepsi ordaydı, Sarıkaya’da. Sarıkaya’da o bahar, baş ile gövde birleşmiş, yayla çiğdemleri şeyh ile müridin buluşması şerefine açmıştı. Sultan Bayezit o sırada Modon ve Koron’u fethetmekle meşguldü, Anadolu’daki tebaasıyla hiç alakadar olmuyor, bilakis savaş masraflarını köylünün vergisine yükletiyordu. Şallak Osmanlı yurdundan her isteyen de Şeyh Efendimiz’ın eşiğine gelip diz kırabiliyordu.”</span></p>

    <p class="MsoNormal3"><span class="calibre11">Aka Haşan bir müddet sustu, dinlendi, nefeslendi ve uzayıp giden yola bakarak anlatmaya devam etti. Yedi bin talip ile Şirvan’a yürüdükleri günü, Şeyh İsmail’in Horlağan mağarasında kara dev ayıyı nasıl öldürdüğünü falan uzun uzun anlattı. Sözleri bitince ayıp olmasın diye minnettar bir gülümsemeyle yüzüne baktım. Ancak başımı ondan çevirdiğim zaman farkına vardım ki büyük bir karargâha gelmiştik ve artık tanımadığım kalabalık insanlar arasındaydım. Hareketli bir kalabalıktı bu. Kimisi yürüyor, kimisi seğirdiyor, kimisi cirit atıp kimisi at koşturuyordu. Öbek öbek insanlar birbirlerine dostça sokulmuş bazısı konuşuyor, bazısı çalıyor, söylüyordu. Az ilerledikten sonra “El ele, el Hakk’a! Allah Allah!.. Hüü, Hüü!” diye yeknesak seslerle belli bir ahengi tekrarlayan bir grubun yanında attan indik. Aka Haşan su getirdi, yüzümü yıkadım. Güneş doğuyordu. Sıcak peksimet yanında bal ve kaymak ile karnımı doyurdum. Kuşluk vakti yola çıkılacakmış. Beni süslü bir çadıra götürdüler. İçeride bir genç kız ile ona hizmet eden nedimeler vardı. O genç kız hemen ayağa kalkıp “Hoş geldin Kamber Can!” diyerek beni şefkatle öptü. Bir iki dakika sonra çadırdaki herkesin birden telaşla ayağa kalktığını gördüm. Başlarını yere eğmişlerdi. Çadırın kapısına doğru bir delikanlı yürüyordu. Çocukluktan yeni delikanlılığa evrilen yüzünün yarısını örten bir peçesi vardı. Beni görüp yanıma geldi. Eğilip peçesini açtı. Bu Kıble-i Âlem Şeyh İsmail Efendimiz olmalıydı. Çok güzeldi ama yüzünde neden Babaydar’ın söylediği o muhteşem nuru da getirmemişti. Nurunu, biz yanıp tutuşmayalım diye çıktığı odada bıraktığını düşündüm. Sevgi acaba nura dönüşür, acaba insanı yakıp tutuşturur muydu? Şeyh Efendimiz’in bir talip olarak beni sevdiğinden şüphe edemezdim. Zannederim onun nuru sevgi ile buluşunca yakıyor olmalıydı.</span></p>

    <p class="MsoNormal"><span class="calibre11">Bu yüzden nurunu bizden ırak tutuyordu. Babaydar sıcaktan bunalıp yandığımız bir günde, “Güneş bize yaklaşınca yakar; belli bir mesafede durduğunda ise ısı ve ışığıyla bize hayat verir!” demişti. İsmail Efendimiz de öyle olmalıydı. Yanmayalım diye yanımıza gelirken ışığını içeride bırakmıştı mutlaka. Omuzlarımdan tutup beni kendine doğru bastırırken “Hoş geldin, safalar getirdin Kamber Can!” dedi. “Safa buldum efendimiz!” dediğim sırada burnuma keskin bir ıtır kokusu geldi. Vücudunun ter kokusuyla karışmış baygın bir koku... Birkaç saniye sonra o önde, diğerleri arkada çadırdan çıkarken kızlardan biri elimden tutup beni de sürükledi: “Gidelim Kamber Can!..”&nbsp;</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
