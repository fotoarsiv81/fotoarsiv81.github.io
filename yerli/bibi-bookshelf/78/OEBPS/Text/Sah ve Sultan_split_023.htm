<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">SULTAN</span> <span class="count">23</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Milletimin ayrılma bölünme endişesi,</span></i></p>

    <p class="MsoNormal4"><i class="calibre3"><span class="calibre11">Mezarımda dahi rahatsız eder beni.</span></i></p>

    <p class="MsoNormal4"><i class="calibre3"><span class="calibre11">Saldırgan düşmanlara karşı birleşmek iken çaremiz,</span></i></p>

    <p class="MsoNormal4"><i class="calibre3"><span class="calibre11">Birlik olmazsa, kızgın demirle dağlanmış gibi yanarım.</span></i></p>

    <p class="MsoNormal4"><b class="calibre12"><span class="calibre1">Selimî</span></b></p>

    <p class="MsoNormal1"><span class="calibre1">&nbsp;</span></p>

    <p class="MsoNormal1"><span class="calibre1">Bu bab, Sultan Selim’in Tebriz’e girdiği ve çok durmayıp İstanbul’a döndüğü beyanındadır.</span></p>

    <p class="MsoNormal1"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">5 Eylül 1514,</span></b></p>

    <p class="MsoNormal3"><b class="calibre12"><span class="calibre11">Kamber yine soyladı, bakalım ne soyladı:</span></b></p>

    <p class="MsoNormal3"><span class="calibre11">Yıllarca efendisi olduğumuz şehirde esir olmanın acısı var yüreğimizde. Acıçay’ın -bazıları bunu Fars diliyle Suhrâb diye telaffuz ediyor- Taşköprü’sü yanında geçirdiğimiz gecede, Tebriz’in sönmek üzere olan kandillerine bir saat uzaktan bakarken, Taçlı ile birbirimize daha fazla yakınlaştık. Tebriz’in ve Safevî halkının perişanlığına bakıp Sultan’dan bunun intikamım mutlaka almak için kalbimizde kinler büyüterek yaşadığımız sayılı günlerdi bunlar. Çaldıran</span></p>

    <p class="MsoNormal"><span class="calibre11">Cengi’nden aylar evvel Tebriz’den ayrılırken özgürlüklerimizle birlikte anılarımızı da geride bırakmanın derin acısı bir yanda, intikam emeli diğer yanda ruhumuza saplanmış iki çengel gibiydi. İçimizle, kendimizle, hayatımızla çatışmalar yaşıyorduk. Diğer kadınlar ve esirlerden bizi ayırmışlardı. Kadınların çoğunu üçüncü günde serbest bırakıp Tebriz’e gönderdiler. Sultan, ırz ve namus konusunda çok titiz ve Şah halifelerinin eşlerine kıl kadar ziyan eriştirtmeden iade etti.</span></p>

    <p class="MsoNormal3"><span class="calibre11">Taçlı ile ben baş başa kaldıkça durumumuzu gözden geçiriyorduk. Bir karar aldık. Bizim için kederlerle dolu yeni bir hayat başlıyordu ve ayakta kalabilmek için, Osmanlı’ya “Oh olsun!” dedirtmemek için geride bıraktığımız hiçbir şeye üzülmemek üzere birbirimize yemin ettik. Yeminimize ne kadar sadık kalabileceğiz, doğrusu kestiremiyorum. Çünkü Tebriz bende yer yer acı hatıraları da olan bir şehirdi ama Taçlı için vatan adlı kitabın ta kendisiydi. Cümleleri resim olan, renk ve ışık olan; duyguları ve hatıraları iman ve aşk olan, harfler adedince taşlarına dokunulabilen bir kitaptı orası. Taçlı onu mânâ imbiklerinden derlenmiş bir lisan gibi okuyordu ve elveda zamanında kader, acı sözlere kapı aralamıştı bir kez. İçindeyken güzelliği fark edilmeyip de uzaklaşınca ağlatan bir tenasüp vardı o kitabın içinde. Pencere revzenlerindeki sardunyalar, bahçe çitlerinde sıra sıra hatmigüller yahut sisleri dağıtan güvercin kanatları, akşama ıtır katan filbahriler hep birer birer Tebriz demekti onun için. Kameriyelerinde ders okuduğu, havuzları başında tomak üfleyerek neşeli şarkı nağmeleriyle coştuğu çocukluk konakları yahut atların ayaklarıyla çiğnenmiş caddeleri ona bir mazi fikri telkin eden ve atalarının yurdu olduğunu hissettiren apayrı bir düşünce, bir hasret, belki mücessem bir varlıktı. Bu hatıralar bir aşk mıydı, destan mıydı, kestiremiyordu. Şehrin sakinleriyle mi konuşmak, yoksa sakinleriyle şehri mi konuşmak daha güzeldi, anlayamadan ve ardında gözyaşları bırakarak ayrılacaktı artık şehirden. Anladım ki Taçlı için Tebriz hep bir muamma olacak artık, çözüldükçe sırrını yenileyen bir muamma... Her burcuna Selil ile Selma’nın sevdasından bir tarih düşürülecek olan muamma... Her kapısına Şah’tan hatıra bir desen, bir renk yakışacak olan bir masal ve muhtemelen kırkıncı kapıda ansızın bozulacak bir tılsım... Tebriz’de onun için daima gülümseyen bir insan yaşayacak ve şehir de o insana gülümseyip duracak daima. Taçlı biliyordu ki bu savaşa karşılık Tebriz, en kuytu köşelerinde saklayacaktı onun masumiyetini. Kızılbaşlığın bin bir ahengiyle gizlice büyütecekti asil evlatlarını ve yemyeşil güzelliklerine ölüm desenli serviler dikenleri, Sultan Selim’i ve askerlerini affetmeyecekti hiçbir vakit. Onun için buradan gitmek şimdi ne kadar zor ise ileride buraya dönmenin de o kadar zor olacağını biliyordu. “İçinde Ömer’in veya Kıble-i Âlem’in olmadığı bir Tebriz, üstü açık bir zindandan öte nedir ki!?” demişti bir keresinde. Bu şehri çok sevdiğini o zaman anlamıştım; sonra da sevginin ne olduğunu sordum kendime yeniden. Sevgi belki de bir şehrin hatıralarını benimsemenin, bir şehre ait olduğunu hissetmenin adıydı. Bu yüzden olsa gerek, Taçlı, bir şehirden değil de topyekûn sevgiden kopuyor gibiydi. Ama Taçlı gibi bir güzellik, sevgisiz yaşayamaz ki!?.. Öyle değil mi Babaydar?!..</span></p>

    <p class="MsoNormal3"><span class="calibre11">Osmanlılar, Muhammed Peygamber’in gökyüzüne çıktığına inanıyorlar ve buna Mi’raç diyorlar. Daha da ilginci, o gecenin yıldönümünü uyumadan, ibadet ve zikirle geçiriyorlar. Çaldıran’dan Tebriz’e doğru yola çıktığımız sabah işte bu yüzden bütün asker yorgun ve uykusuzdu. Taçlı ile ikimiz yol boyunca, Osmanlıların, Şah’ın askerlerinin hazırladıkları pusulara düşecekleri zamanı bekleyip durduk. Öyle düşünüyor veya umut ediyorduk ki savaştan sağ çıkanlar, ölen kardeşlerinin intikamı için kendileri de ölesiye kadar bu zındıklarla savaşmaya devam edecekler, yollarda pusular kuracak, onları perişan edeceklerdi. Meğer Sultan, veziri Dukaginzade Ahmet Paşa’yı dört yüz ihtiyat yeniçerisiyle yollan temizlemek, asayişi sağlamak ve kaçarken Tebriz’i yağmalamak isteyen Kızılbaşlar olursa durdurmak üzere önden göndermiş Bitlisli Kürt âlim İdris de oradaki halkın gönlünü fethetmek ve Sultan’ın buraya barış için geleceğini söyleyip gönüllerini almak üzere bir grup molla ile yanlarında gitmiş. Tabii iki bin Kürt muhafız eşliğinde. Meğer meydanlarda ve açılacak camilerde Sünniliğe ve barış içinde yaşamaya dair vaazlar vereceklermiş.</span></p>

    <p class="MsoNormal3"><span class="calibre11">Ordu yola çıktığında Cafer Çelebi’nin imtiyaz ve itibarını kullandı c denilebilir. Ben yaralı olduğum için, Taçlı da kadın olduğu için bir top kağnısının içinde gidiyorduk. Kağnının üzerine küçük bir çadır kurulmuştu. Cafer Çelebi onun güzelliğini başkaları seyretmesin diye böyle yapıyor sanırım. Nitekim daha ilk günden itibaren Taçlı’nın da Osmanlı kadınları gibi yüzünü bir peçe ile kapatmasını söylemiş.</span></p>

    <p class="MsoNormal3"><span class="calibre11">Tebriz’e yaklaştıkça Taçlı anlaşılmaz biri oldu. Yanağından gizli gizli süzülen gözyaşları, bacağımdaki ve sol omuzumdaki yaralarımdan daha fazla canımı acıtıyor şimdi. Kadir Beşe burada kalacağımız her gün, yalnız kalacağımız her vakitte beni yürütüp bacağımdaki yaranın acısını hissetmemi isteyecekmiş, öyle söylüyor. Çaldıran’da en yakın arkadaşı bir Kızılbaş’ın mızrağıyla can vermiş; bana yaptıkları onun intikamı imiş. Hekimler henüz sedyede olmam gerektiğini söyledikçe o benim çok dayanıklı olduğumu, iyileştiğimi, Cafer Çelebi’nin tembellikten hoşlanmadığını falan söyleyerek eziyete devam ediyor zaten.</span></p>

    <p class="MsoNormal3"><span class="calibre11">Acıçay yaylağına geldiğimizde ovalar ve sahralar asker ile doluydu. Tebriz’den gelen sayısız insan Sultan’a bağlılıklarını bildirmek üzere hediyeler sunuyor, önüne altınlar yığıyorlardı. Bunlardan bazıları çadırımızın önünden geçiyorlardı ve onları tanıyorduk. Şah’ı çok sevdiklerini, Tebriz’de ona yakın olabilmek için birbirleriyle rekabet yaşadıklarını biliyorduk. Şimdi Sultan’a yaranmak için de rekabet halindeydiler. Bunlar riyakârlığın adını sevgi koymuş madrabazlar idiler ve nefislerine hoş gelen şeyi hemen yapıverdikleri için şahsiyetlerini kaybettiklerinin bile farkına varamayacak kadar zavallı idiler. Sultan, çevresini kuşatan bu insanların kendisini sevdiklerine inanmış olamazdı. Daha dün karşısında kılıç sallayan adamlar arasından çıkıp gelen bu kişileri elbette araştıracak, samimi bir muhabbetin sahibi olmayan ikiyüzlüleri cezalandıracaktı. Hayır, hayır, bu yapılanlar gönlüme kabul ettirebileceğim şeylerden değildi. Sultan’ın ayaklarına serilen İran ipeklileri ve halılarının sevilene sunulmuş bir hediyeden çok, şerrinden korkulan birine verilmiş bir rüşvet olduğu ortadaydı. Bunu kendileri de biliyor olmalıydılar ki hediyelerini Sultan’ın katına sunma cesareti gösterememiş, bunun yerine atının geçeceği yola sermişlerdi. Bu adamların sayısı o kadar çoktu ki, ipek halı ve kadifelerden şehre doğru uzayıp giden bir yol oluşmuştu, Sultan’ın şehre gireceği yol...</span></p>

    <p class="MsoNormal3"><span class="calibre11">Sultan cuma günü öğle vakti şehre yaklaşırken onun hemen arkasında, elli kadar sakat ve yaralı esir, zorlukla, inleyerek, ıstırap çekerek ilerliyorduk. Sultan’ın o ihtişamlı alayı yanında biz, bir tür sefil yaratıklar gibiydik. Güya Tebriz halkına “Bize itaat ederseniz bizim gibi böyle ihtişamlı bir hayat sürersiniz; yok savaşırsanız işte şu köleler gibi sizi sakatlar, süründürürüz!” denilmek isteniyordu. Sırf bu aşağılaması için Sultan Selim’in karşısına dikilmek, bir zamanlar hayal ettiğim gibi gözlerinin ta içine bakmak ve üçüncü kılıç darbesine kadar asla gözlerimi yüzünden ayırmadan dimdik durarak yüzüne tükürmek istedim yeniden.</span></p>

    <p class="MsoNormal3"><span class="calibre11">Hayret!.. Tebriz halkı sokakları doldurmuş, zafer şenliklerine iştirak ediyorlar. Sahipabad Meydanı’nda iğne atılsa yere düşmeyecek. Gördüğümüz kadarıyla şehirde yağma olmamıştı. Bazı evlerin kapıları kapalıydı ve terk edilmiş oldukları anlaşılıyordu ama hayat yine devam ediyordu. Sekiz yıl evvel Şah’ın şehre girişi sırasında yapılan şenliklerin benzeri vardı meydanlarda. Bir farkla ki bu defaki eğlenceler kırk gün kırk gece sürmeyecekti. Sultan da, tıpkı sekiz yıl önceki Şah gibi cülûsiyeler dağıtıyor, bahşişler saçıyor. Yeni para bastırılması için emrini bugün verdiği söyleniyor. Şah’ın, Kamertay’ın üzerinde şehri dolaştığı günü hatırladım. Herkes ona “Kurban oliiim yüce Şah!” diyorlar ve kasideler sunuyorlardı, Sultan’a ise şimdi askerleri “Gururlanma padişahım senden büyük Allah var!” diye alkış okuyorlar. Bu sözlerden çok etkilendim. Bunun bir anlayış farkı mı, yoksa Osmanlı yönetim tarzının sonucu mu olduğuna karar verememekle birlikte içimde bir burukluk oluştu. O sırada Sultan, çevresindekilere Uzun Haşan Camii’ne gitmekten söz etmiş. Burası Şah’ın silah ambarı yaptığı Gök Mescit idi. Ahmet Paşa, camiyi ibadete açmak üzere boşalttırmış ama içinde düzenleme yaptırtıp tefrişatını tamamlamak iki güne sığmamış, bunun yerine saray meydanına bakan Ali Şah Camii’ni cuma namazı için hazırlatmış. Cuma hutbesi, Sultan’ın Safevî yurdundaki hâkimiyet bildirgesi olacaktı.</span></p>

    <p class="MsoNormal3"><span class="calibre11">Camide ilginç bir şey oldu. Sultan adına Cuma hutbesi okuyacak imam şaşırıp cümlelerine “Sultan oğlu sultan, es-sultan ebülmuzafferü’s-sultan İsmail Bahadır Han” diye başladı. Bunun üzerine bazı gaziler imamı derhal orada öldürmek için hançer çektiler. Lâkin Sultan Selim onun bu şaşkınlığının heyecanından olduğunu anlamıştı. Zaten Sünni bir imamdı, derhal sesini yükseltip herkesi yerine oturttu ve imama hutbeyi yeniden okumasını söyledi. Cami içinde de kan dökecek değildi ya!.. Zavallı imamın o şaşkın ve mahcup hali hâlâ gözlerimin önündedir.</span></p>

    <p class="MsoNormal3"><span class="calibre11">Sultan camiden çıkınca atına binmek üzere binek taşma doğru yürüdü. Etrafına bakınıyor, sanki bir şey görmek istermiş gibi çevreyi inceliyordu. O sırada Kadir Beşe yanımıza geldi. Arkadaşlarıyla ve diğer esir muhafızlarıyla bir şeyler fısıldaşıyorlar, tartışıyorlardı. Kulak kesildim. Meğer Osmanlı askeri Sultan’ın Tebriz’i önceden, daha şehzadeliği zamanında gördüğünden şüphelenirlermiş. Kadir Beşe, “Bir zamanlar gizlice Tebriz’e gelmiş ve Şah ile satranç bile oynamış,” diyordu. Bu haberin bir efsane olduğunu söyleyenler de varmış tabii. Cami avlusunda bir uğultu başladı. Sultan’ın çevreyi biliyor gibi incelemesi ve yanındakilere bir şeyler söylemesi bu konuda fısıltıyı aşmayan tartışmalara yol açtı. Ben hakikati biliyordum ama Kadir Beşe’ye inat olsun diye hiç ağzımı açmadım. O sırada en kısa boylu olan sipahi Kadir Beşe’ye bir mektuptan söz etti. Sultan, dün bir mektup yazdırtıp Şah’a göndermiş. Son cümlede: “Bir vakit haddini aşmış, benim olacak Benli Hatun’u gasp etmeye çalışmıştın, ama kader şimdi senin olan Taçlı Hatun’u avcuma düşürdü. Bir vakit satranç tablasının başında bağrıma bir sille vurmuştun, şimdi haklaştık,” diye yazmış. Cami avlusunda Sultan’ı bir şey arıyormuş gibi görenler galiba bu mektup meselesindeki sırrın da çözüleceğini umut ediyor ve iddialarının ispatını görmeyi arzuluyorlardı.</span></p>

    <p class="MsoNormal3"><span class="calibre11">Sultan’ın cemaat ve askerleri arasında yaya olarak gezinmesi herkesin hoşuna gitmişti. O ne tarafa yönelirse hemen bir koridor açılıyor, oradan ilerlemesi için başlar yere eğilip ön sıradakiler diz çökerek bekleşiyorlardı. Bir ara Sultan’ın, baktığı yerlerde gördüğü bazı değişikliklere hayret edercesine başını salladığını gördüm. Nihayet bir arşın yüksekliğindeki binek taşının yanına gelip bekledi. Çevresindeki herkes bir tek işaretiyle geri geri çekilerek önünde on metrelik bir meydan açtı. Sultan adamlarına baktı ve içlerinden savaşta en fazla yararlık gösterenlerden biri olan Sekbanbaşı Balyemez Osman Ağa’ya seslendi:</span></p>

    <p class="MsoNormal3"><span class="calibre11">“Ağa, var git, şu kapı eşiğindeki taşı kaldır. Dibine kendi elimle zümrüt kaşlı bir yüzük koymuştum, eğer duruyorsa helal malimdir, sana ihsan ettim.”</span></p>

    <p class="MsoNormal3"><span class="calibre11">Her yanı bir sessizlik kapladı. Askerler için sır çözülecekti. Ağa, ürkek adımlarla, yavaş yavaş taşın başına vardı. “Acaba aslı var mı?” diye o da tereddütte idi. Titreyen ellerle taşı yerinden oynattı, sağa sola hareket ettirerek devirdi. Sıra toprağı eşelemekteydi. O sırada ben de çok heyecanlanmıştım. Eğer orada bir yüzük var ise o yüzüğü tanıyor olacaktım. Eğer orada bir yüzük var ise bir vakitler derviş kılığında gördüğüm kişinin Sultan olduğuna inanacaktım. Çocukluk günlerim aklıma geldi. Şah’ın henüz toy bir delikanlı olduğu ve Taçlı’yı yeni tanıdığım günler. Hadım edildiğim yıldı. Ve Sultan, bir zamanlar gözlerimin önünde olup biten bir hadisenin anısını arıyordu. Şah’ın emriyle Taçlı’nın dervişe verdiği o yüzüğü gayet iyi hatırlıyordum. İri bir zümrüt, maharetle tıraşlanmış ve kızıl altına gömülürcesine raptedilmişti. Osman Ağa toprağı eşelemeye başladı. Nefesler tutulmuş, gözler kendisine çevrilmiş, meraklı bekleyiş haddi aşmıştı. Toprağı eşeleyen ellerle birlikte herkes umutsuzluğa düşmek üzereydi ki Ağa sevinçle ayağa zıplayıp sağ elini havaya kaldırdı. Tebriz’in eylülde bütün parıltısını taşıyan öğlen güneşi onun elinde ışıktan oklar gibi dört bir yana şimdi yüz ayrı huzme gönderiyordu. Evet, işte o yüzüktü. Yekpare zümrüt, güneşi selamlıyordu. Sultan’ın mektubunda yazdığı cümleye ilaveten mırıldandığını duyar gibi oldum: “Zavallı Çocuk Şah! Er ere sille vurunca böyle vurmak gerek!”</span></p>

    <p class="MsoNormal3"><span class="calibre11">Sultan Tebriz’i çok sevmişti. Şehre vali yapmak üzere Emir Naki’yi arattı durdu. Bir Kızılbaş vali fikrine bütün vezirleri şaşırdılarsa da o ısrarcı oldu. Meğer Emir Naki Çaldıran’da ahirete gönderilmiş. Sultan onun için ordu hafızlarına bir hatim okutup dua ettirdi. O sırada zümrüt yüzük gibi Emir Naki’yi de hatırladım. Satranç tablasının başında dervişe şiir okumuş, o da cevaplamıştı. Meğer şiiriyle ona Tebriz valiliğini söz vermiş, şimdi sözünde durmak istiyormuş. Sözünde durmak, sözü hiç unutmamak erdemli insanların tavrıydı ve unutulmayan söz, elbette sahibini devamlı hatırda tutar, ona karşı sevgiyi çoğaltırdı. Emir Nakî, Sultan’a kendini sevdirmişti anlaşılan!..</span></p>

    <p class="MsoNormal3"><span class="calibre11">Akşama doğru yeniden Acıçay’a döndük. Bacağımdaki ağrılar artmış durumda. Gördüklerim bu ağrılara değer miydi bilmiyorum. Kadir Beşe’nin kinini üzerimden atamazsam durumum her gün daha kötüye gideceğe benziyor.</span></p>

    <p class="MsoNormal3"><span class="calibre11">O gece Taçlı yaralarıma merhem sürdü. Ilık su ile pansuman yaptı. Ben de ona Tebriz’de neler olup bittiğini anlattım.</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
