<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ŞEHZÂDE</span> <span class="count">11</span></span></h3>

    <p class="MsoNormal14"><span class="calibre11">&nbsp;</span></p>

    <p class="MsoNormal4"><i class="calibre3"><span class="calibre11">Gözlerümden akdi deryalar gibi yaşum benüm</span></i></p>

    <p class="MsoNormal4"><i class="calibre3"><span class="calibre11">Dostlar çok nesne gördü onmaduk başum benüm</span></i></p>

    <p class="MsoNormal4"><span class="calibre2">&nbsp;</span></p>

    <p class="MsoNormal4"><b class="calibre12"><span class="calibre1">Selimi</span></b></p>

    <p class="MsoNormal15"><span class="calibre1">Bu bab, Trabzon’daki şehzadenin büyük umutlan beyanındadır.</span></p>

    <p class="MsoNormal15"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">İki yıl sonra, Haziran 1509,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal"><span class="calibre11">Haşan beni hatırladığında acaba aklından neler geçiyor? Böyle davranmaya hakkım yoktu, biliyorum, ama Şehzade’nin o akşam “Hemen gidiyoruz!” diyeceğini nerden bilebilirdim ki?!.. Ertesi gün benimle buluşmak üzere Uzun Haşan Camii’nin eyvanları altında çok beklemiş olmalıydı. Şüphesiz çok üzülmüştür. Çünkü ben de çok üzülüyorum. Bir kardeşten ayrılmak veya onu kaybetmek bile çok zor iken ikizini kaybetmenin acısını ancak ikizi olanlar anlayabilir. Bunu bir defa o bana yaşatmıştı, şimdi de istemeden ben ona yaşatmış oldum. Ama o bunu benim bir intikamım olarak düşünüyor mudur? Keşke böyle kabul etse!.. O zaman en azından benim sağ olduğumu ve kendi irademle onu terk ettiğimi anlar. Tebriz gibi o günlerde tehlikenin sokaklarda kol gezdiği bir şehirde böyle düşünmek insanı rahatlatır. Aksi takdirde aklına bin bir türlü kötü fikir geliyordur. İnşallah benim Şehzade’nin yanında gelmiş bir casus, onu kullanarak Safevî Sarayı’na girmiş bir hain olduğumu düşünmüyordur!.. Onu suistimal etmiştim, bu açıktı; lâkin inşallah o bunu anlamazdı. Eğer anlarsa... İki yıl boyunca bu düşünceler birbiri ardına zihnimde girdaplar oluşturdu, kendimden nefretimin kapılarını açtı. Dayanılır elem değil!..</span></p>

    <p class="MsoNormal3"><span class="calibre11">“Kurtar Allah’ım beni bu hummalı dimağ sancısından; kurtar artık zihnime kıymık gibi batan bu acıdan!..”</span></p>

    <p class="MsoNormal3"><span class="calibre11">Tebriz’in dışında, Mehran Rut Irmağı’yla birleşen Acıçay’ı geçip de atlarımızı mahmuzladığımız o karlı günde Şehzade Selim “Bir gün Tebriz’e yeniden geleceğiz Can Hüseyin!” demişti sıcak ve şefkatli bir ses tonuyla, sonra devam etmişti; “Tekrar geleceğiz ve güzel günler yaşayacağız! Kardeşine ebediyyen kavuşacaksın. Bana unutturma, o gün geldiğinde Emir Naki’ye valilik vereceğiz!..”</span></p>

    <p class="MsoNormal3"><span class="calibre11">Bu söz o gün benim tesellim olmuş, atlarımızı çatlatırcasına sürmüş, sürmüştük...</span></p>

    <p class="MsoNormal3"><span class="calibre11">Tebriz’den dönüşümüz tam bir kaçıştı. Arkamıza bakmadan ve menzillerde yeni atlar satın alarak süren bir kaçış. Bunun birinci sebebi mevsimin kış, yolların karla kaplı olmasıydı. Kurda kuşa yem olmak, hele eşkıya eline düşmek tehlikesi vardı. İkinci sebep Şehzade’nin tanınma ihtimali idi ki bu da tehlikenin boyutunu katlıyordu. Emir Naki meclisteki kafiye oyununa “Oturuyor iki han / Arada olmasın kan” diye katılmıştı. Şehzade bu cümleyi onun zarafetine hamletmiş ve kendisini tanıdığım düşünerek, hemen “Ya Bağdat’a vali / Ya Mısır’a sultan” cevabıyla rüşvetini sunmuştu. Bütün yolu, Emir Naki’nin gerçekten de kendisini tanıyıp tanımadığını düşünerek tedirgin geçirdi. Tebriz’den kaçışımızın son sebebi de Şehzade Ahmet ile Şehzade Korkut’un Trabzon’dan ayrıldığımızı öğrenme ihtimalleriydi ki bu durumda bir isyan haberi çıkartılır, Şehzade’nin henüz on beşinde olan oğlu Süleyman zor durumda kalır, belki canı tehlikeye girerdi.</span></p>

    <p class="MsoNormal3"><span class="calibre11">Yolda gelirken Şah’ın topraklarında bey olmayı, Bayezit’in topraklarında ırgat olmaya yeğleyen kafilelerle karşılaştık. Önden gidenlerin hepsi bu nimete kavuşmuşlardı. Üstelik Anadolu’da çift çubuk ile uğraşmanın timar ve zeamet peşinde koşmanın bir cazibesi kalmamıştı. Babasının vezirleri vergileri her geçen yıl daha ağırlaştırıp eziyete dönüştürmeselerdi bunca giden olmayabilirdi. Osmanlı topraklarında yönetilen olmaktansa Safevî yurdunda yöneten olmanın cazibesine kim hayır diyebilirdi? Şehzade yollarda rastladığı insanların ağızlarım aramaktan geri kalmadı ve o güne kadar gözden kaçırdığı bir şeyi öğrendi: Giden hemen her erkek, “Bir gün gelecek, Şah İstanbul’u alacak. O vakit yurduma yeniden döneceğim; timar veya zeamet ile vergi veren olarak değil elbette!..” diyordu. Ve elbette yollara dökülen bu insanları her yerde, kafileler hâlinde görüp dinledikçe içten içe çıldırmaya, küplere binmeye, öfkelenmeye devam etti. Düşünüyor, tasarlıyor, kuruyor, bozuyor, yeniden kuruyor, doluya koysa aldıramıyor, boşa koysa dolduramıyor, dişlerini sıkıp öfkesini içine atıyor, çıldırıyordu. Taşıdığı öfkenin yarısı kendi tebaasını davet eden Şah İsmail’e ise öteki yarısı halkına adaletli bir hayat sunamayan Osmanlı hükümdarına, yani babasınaydı. Dediğine göre bir ülkenin ümranı, asayiş ve sosyal adalet ile sağlanırdı. Halk öncelikle karnını doyurmak isterdi. Toprağı dağıtırken buna dikkat etmek gerekirdi. Babası bu konuda ihmalkâr davranıyor, ihtiraslı vezirlerin önerdiği şekilde basiretsiz uygulamalar yapıyordu. Şah İsmail halifeleri de bu uygulamaları Anadolu Türkmenlerinin Kızılbaş oluşlarından kaynaklanmış gibi göstermekte pek mahir idiler. Oysa Osmanlı yurdunda halkın neye inandığı yöneticilerin hiçbir vakit umurunda olmamıştı. Ataları daima insanları inancında serbest bırakmış, illa hâkimiyet alanlarına giren olursa derhal tepelemişlerdi. Şehzadeye göre de tebaa Kızılbaş veya Sünni olabilir, ama itaatsiz olamaz, devletin izni olmaksızın tebaalıktan ayrılamaz, pilisini pırtısını toplayıp gidemezdi. Bu yüzden her karşılaştığımız kafileye nereden gelip nereye gittiklerini soruyorduk. Aldığımız cevaplar daha ziyade Erzincan’dan Ustacalu, İçel’den Varsak, Arapgir’den Şamlu, Van’dan Afşarlı ve Ispir’den İspirli boylarından geldikleri şeklinde oluyordu. Bunlar hep Türkmen boylarıydı. Anadolu’da kardeşlik içinde yaşayan, Orta Asya’da iken Osmanlı’nın diğer boylarıyla akraba olan aynı milletin çocuklarıydı. Bu bir renk bulaşımıydı ki birini diğerinden kesin sınırlarla ayırmak mümkün değildi. Ama şimdi Erdebilli bir Çocuk Şah, kardeşlerden bazılarını diğerlerinden çalıp götürüyordu. Hangi hükümdar, komşu bir hükümdarın bu hırsızlığına tahammül edebilirdi? Kendi devletini kuvvetlendirmek için komşusunu zayıflatmak acaba ne kadar siyasi başarı sayılmalıydı? Komşusunun koyunlarını çalıp kendi sürüsüne katan bir çoban komşuluk hakkını ihlal etmiş olmaz mıydı? Böyle bir tutum, aralarında hiçbir çekişme, hiçbir anlaşmazlık, hiçbir kötü mücadele olmayan bu iki komşu arasında düşmanlık tohumları serpmez miydi? Üstelik bu komşular hem Türk, hem Müslüman iken!.. Kimisinin Sünni, kimisinin Kızılbaş olması kimin umurundaydı? Bu konuda ikilik çıkarmak, millet arasına nifak sokmak İslam âlemini ikiye ayırmak demekti ki bunu İslam devletlerinde hiçbir hükümdar istemezdi. Din savaşı yapılacaksa işte Haçlılar, hemen bir sınır boyu kadar yakında duruyorlardı. Hemen her İslam devletinin sınırlarında Hıristiyanlardan bir düşman devlet bulunuyordu. Gaza, Hıristiyanlarla Müslümanlar arasında olurdu, iki Müslüman devlet arasında değil.</span></p>

    <p class="MsoNormal3"><span class="calibre11">Şehzade Trabzon’a döner dönmez okuryazar taifesinden ve güvendiği adamlardan bir yoklama heyeti kurdu. Daha sultan olmadan bir toprak yönetim usulünü hazır etmek istiyordu. Ülkede işlenmeye elverişli toprağın özelliklerini ve istihdam imkânını bilmek istiyordu. Ama bilmek istediği başka şeyler de vardı. Teşkil ettiği heyetleri gizlice Anadolu’nun her yanına gönderdi ve her bölgedeki yerleşim hakkında kendisine bilgi getirmelerini, arazinin verimlilik değerini, bölge bölge ayrılarak kaç aileyi geçindirebileceğini, buralardaki nüfusun soy ve oba bağlarını ve elbette ne kadarının Kızılbaş olduğunu, bunların da ne kadarının Şah İsmail yanlısı olduklarını rakamlara dökmelerini istedi. Şah İsmail onun rüyalarının kâbusu olmuştu çünkü.</span></p>

    <p class="MsoNormal3"><span class="calibre11">Geçen baharın ilk günlerinde Trabzon’a bir haber ulaştı. Sultan Bayezit büyük oğlu Ahmed’i veliaht tayin etmişti. Bu haber, diğer üç şehzade için idam fermanı sayılıyordu. Şimdi Selim devlet satrancını çok iyi oynamalıydı. Bu satrancın sad renci (yüz türlü belası ve sıkıntısı) olduğunu biliyor ve sad rengi (yüz hileyi) içerdiğini söylüyor, ama sonunda sihirli bir şad-ı rene (sıkıntıyı mutluluğa dönüştüren) hayat getirdiğine inanıyordu. Çocuk Şah nasıl olsa kendisine bir hamle verecek, yukarı illerde büyürken kıpırdanmaları arasında nasıl olsa Osmanlı ülkesine de sıçrayacaktı. Bu yüzden çevredeki uluslarla haberleşme ağını geliştirmeye başladı. Yoklama için Anadolu’nun her yanına gönderdiği adamlar Şah İsmail’in halifelerinin faaliyetlerini kontrol ile gerekirse baltalıyorlar, İstanbul’a ve Amasya’ya giden birkaçı da oralarda olup bitenleri zaman geçirmeden kendisine bildiriyorlardı. Sağlıklı haberleşme için gezginler, dervişler, güvercinler ve hatta tazılardan oluşmuş koca bir ordu besliyordu. Şehzade, Şah İsmail’i kontrol ederken hakikatte babasının tahtına göz dikmişti ve bundan kolay vazgeçeceğe de benzemiyordu. Bir gün Halimi Çelebi’ye fısıldadığını duydum: “Ya kuzgun leşe, ya devlet başa! Babamız Hakk’a yürüdüğünde eğer Ahmet benden evvel İstanbul’a varır, sultan olursa ben de Trabzon’da sultanlığımı ilan eder, doğu vilayetlerini alarak Çocuk Şah’ın tahtına otururum!”</span></p>

    <p class="MsoNormal3"><span class="calibre11">Şehzade Selim’in beklediği haberler birbiri ardına gelmeye başladı. Şah’ın halifeleri Anadolu’da Kızılbaşları şiddetle isyana teşvik ediyorlardı. Yangın çıktı çıkacaktı. Bu yangında bizim yurtlar da yanacak, babamla anam da ziyan görecekti biliyordum, ama daha ondan önce ben iki yıldır yüreğimdeki yangını söndüremiyordum. Hasan’a haksızlık etmiştim. Ona hiç olmazsa bir pusula, bir haber, bir işaret bırakmalıydım. Elbette Şehzade’nin hayatını tehlikeye atamazdım, ama hiç olmazsa yalnız Hasan’ın anlayacağı bir mesaj bırakmış olmalıydım. Böyle giderse kardeşimin kederi beni bitirecek. Nasıl böyle davranabilmiş, ona ihanet konumuna düşmüştüm. Ah, eşek kafam!..</span></p>

    <p class="MsoNormal2"><span class="calibre11">“Hasan’a bıyıkları ne güzel de yakışmıştı!”</span></p>

    <p class="MsoNormal2"><span class="calibre11">&nbsp;</span></p>
  </div>
</body>
</html>
