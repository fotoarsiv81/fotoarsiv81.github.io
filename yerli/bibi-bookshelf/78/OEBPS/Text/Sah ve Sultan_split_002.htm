<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">BİHRÛZE</span> <span class="count">2</span></span></h3>

    <p class="MsoNormal4"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Lâle durur başında tacı</span></i></p>

    <p class="MsoNormal4"><i class="calibre3"><span class="calibre11">Hiç servere yok ihtiyacı</span></i><span class="calibre2">&nbsp;</span></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal5"><span class="calibre1">Bu bab, Tebriz’de iki çocuğun birbirlerini sevmeye başlamaları beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Ağustos 1501,</span></b></p>

    <p class="MsoNormal3"><b class="calibre12"><span class="calibre11">Raviyân-ı ahbâr dile gelende:</span></b></p>

    <p class="MsoNormal3"><span class="calibre11">Anlatırlar ki, penceresi Heşt Behişt sarayına bakan sıbyan mektebinin bahçesinde yaseminlerin keskin ıtırları havuzun fevvaresinde kırılan sularla buluşurken dokuz, on yaşlarında sekiz çocuk, rahlelerinin başına oturmuş Farsça kıraat dersi alıyorlar ve sonra halkalanıp musikî meşk ediyorlardı. Hepsi Türk olan bu çocuklar içinde Tebriz’in Sünni âlimlerinden inci taciri Osman Alp’in yegâne oğlu Ömer ile Şii Afşar Sultan Ali Mirza’nın güzel kızı Bihruze de vardı. Hace muallim haftanın üç günü geliyor, dillere destan güzelliğiyle Tebriz’in iftiharı sayılan küçük konaklardan güle oynaya mektebe varan çocukları bahçedeki kameriyenin altında yan yana diziyor, musikî meşk ettiriyor, bendir, çeng, ney, rebap ve tomak usulü gösteriyor, sonra da şiir, Arapça ve Farsça çalıştırıyordu. Çocukların dördü hanende, diğer dördü sazende olarak yetişiyordu. Ömer şarkı söylüyor, Bihruze de kilden dökülmüş, armuda benzeyen beş delikli tomağını avcunun içine oturtup ney ve rebaba eşlik ediyordu. Hocası, Bihruze’nin tomağı üflerken veya parmaklarını delikler üzerinde gezdirirken yaptığı zarif hareketlerin musikîye çok yaraştığını ve ileride şarkılarını saraylarda sultanların dinleyeceğini her fırsatta ilan etmekten ve onu övebildiği kadar övmekten kaçınmıyordu. 0 ki ne kadar övülse o kadar layık idi; tomak nağmeleri onun ellerinde yanık ve içli bir ezgiye, derin ve kadim bir nefese dönüşüyor, dinleyenlerin kalbine bir hüzün bırakıyor, ney ile yarışıyordu. Uzayıp giden çölleri ve uçsuz bucaksız bozkırları perde perde dolaşan ve Tebriz’de hemen her kulağın alışık olduğu tomak sesinin en efsunlu hâli sanki bu küçük çocuğun nefesiyle ruh buluyor gibiydi.</span></p>

    <p class="MsoNormal3"><span class="calibre11">O gün musikî faslı bitmiş, güzel yazı için hokkalar rahlelerdeki yerlerini almıştı. Hace muallim, yazı meşki için getirdiği kitabı kesesinden çıkardığı vakit ise bütün öğrenciler sevinçle ellerini çırpmaya başladılar. Çünkü en sevdikleri kitaptı bu. İçinde öyküler vardı ve o öyküler üzerine yazı temrinleri yapmak bir eğlenceye dönüşüyordu. Hace muallim kitabı öğrencilerden birinin önüne koydu. Çocuk, rastgele açtığı bir sayfadaki hikâyeyi kelimelerin üzerine basa basa, tek tek okumaya başladı. Birkaç dakika içinde sınıfta bütün dikkatler hikâyeye çevrilmiş, okunan kelimeler ile yazan kamış kalemlerin cızırtısından başka ses duyulmaz oluvermişti:</span></p>

    <p class="MsoNormal3"><i class="calibre3"><span class="calibre11">“Selil, bir delikanlı idi. Aslanlar yatağında korkusuz, yiğitler harmanında yegâne-i cihan bir delikanlı. Daha on beşine gelmeden edep ve irfanı ile obanın en şöhretlisi olmuştu. Bir gece rüyasında dayısının kızı Betül Selma’nın bir kelebek olduğunu, cıvıl cıvıl renkler arasında neşeyle uçan bir kelebek olduğunu gördü. Ama bu kelebeğin Selma’dan, Selma’nın da bu kelebekten hiç haberi yoktu. Uyandığında bir yolunu buldu, Selma’ya rüyasını anlattı ve onun mu gitgide bir kelebeğe benzediğini, yoksa kelebeğin mi ona benzemeye çalıştığını sordu. Betül Selma yalnızca güldü. ”</span></i></p>

    <p class="MsoNormal3"><span class="calibre11">Kitabın anlattıklarını buraya kadar yazmak herkeste bir merak uyandırmıştı. Çocukların hemen hepsi daha fazla yazmak için hazıî' bekleşiyor, hikâyeyi okuyan öğrenciye âdeta daha hızlı okumasını ima yollu anlatmaya çalışıyorlardı. Onun, cildi dağılmak üzere olan kitabı önüne çekip devam eden satırlara gözlerini çevirdiği sırada Ömer, yanında oturan kızın kulağına eğilip “Bihruze!” diye fısıldadı, “Şimdi de kelebekler rüyalarında kendilerini sen olarak görebilmek için uykuya dalıyorlar mıdır acaba?!...” Bihruze birden başını eğiverdi. Kızaran yanaklarını saklamaya çalışıyordu. Fıskiyenin suları üzerinden günün indiğini görüyor, arkasında kalan dağların arasından dolunayın parladığını hissediyordu. Heyecanlanmıştı. Dili tutulmuş, boğazı kurumuştu. Akşamın sümbülî kokusunu içine çektikçe çekmek istedi. Ömer, başını önüne uzatıp gözlerinin ta içine baktı. Bihruze gözlerini kaçırdı. Heyecandan göğsü inip kalkıyor, kalbinin sesi duyulacak diye korkuyordu. Öğrenci kitaptan okumaya devam etti:<span class="calibre15">&nbsp;</span><i class="calibre16">“Selil, rüyalarından taşan muhabbetini Selma’ya bildirmek için bir mektup hazırladı. Mektubunda Leyla ile Mecnun ’un adını andı ve en son satırda Selma adını Leyla adıyla birlikte yazdı. Selma Selil’i çok beğeniyor, aşkından..."</i></span></p>

    <p class="MsoNormal2"><span class="calibre11">“I-hı’ Geç evladım, birkaç satır atla da devam et!...” “Peki,, hacem muallim!.. Nasıl derseniz.”</span></p>

    <p class="MsoNormal3"><span class="calibre11">“Selil,<span class="calibre15">&nbsp;</span><i class="calibre16">dayısının muvafakatıyla Betül Selma’yı zevce olarak aldı. Nikâhtan sonra muhabbet şarabının ilk yudumunu içmek üzere Selma’yı asil bir devenin sırtına kurulmuş mahfeye bindirdi, atını eyerledi ve komşu obadaki yurduna götürmek üzere yola çıktılar. Selma bir ay parçasıydı, öyle bir ay parçası ki ışığı mahfeden taşıyordu. Sanki gökteki dolunay onun peşinden sürüklenip geliyordu. Biraz gittiler. Selil bir ses duydu. Atının dizginlerini bırakıp yere eğildi ve çölü dinledi. Kumlar ona uzaktan bir bölük atlının yaklaşmakta olduğunu söylüyordu. Nal seslerinin şiddetine bakılırsa sayıları on beş yirmi kadar olmalıydı. Gözlerini ufka dikti ve kılıcını çekip bekledi. Sonra ay ışığında gölgeler belirdi, zırhlarına bürünmüş elleri kılıçlı, yüzleri peçeli savaş erleriydi bunlar. Selil, düşmanları olduğunu anlamıştı. Canına kast edecekleri ve Selma’yı kaçıracakları belliydi. O halde daha atak davranmakta yarar vardı. Kararını verip atını mahmuzladı. İlk atılışta birkaçını yere serdi ama kendisi de ağır yaralandı. Sonra Selma’nın yanına geldi. Onu deveyi çökertmiş, mahfeden çıkmış çırpınırken buldu. Bir silahı olmadığına yanıyordu Selma. Selil’i de yaralanmış görünce temelli çıldıracak gibi oldu. Sevdiği erkeğin elindeki kılıcı alıp atını mahmuzladı bu sefer de düşman üzerine o atıldı. Selil mâni olmaya çalıştıysa da yarasının verdiği hâlsizlik yüzünden onu durduramadı. Bir müddet sonra Selma da yaraları toprağa bulanmış, göğsünden kanlar akar hâlde geri döndü. Selil ona baktı ve âdeta yalvardı: ‘Sevgili! Düşmanlarım az sonra benim kanımı nasıl akıtacaklarsa ben de şimdi senin kanını öyle akıtsam gerek. Kıyamet gününde namusum için hor ve kederli kalkmamaya ant ederek yapmak isterim bunu. Olmaya ki dudaklarından bir başkası murat almasın, düşmanımın eli sana dokunmasın!’ Selma cevap verdi: ‘Allah’a ant içerim ki eğer sen benim kanımı dökmezsen ben kendi elimle yine döker, senin kanına karıştırırım. Kıyamet gününde hor ve kederli kalkmamaya ant olsun; şimdi senin bu düğümü önce çözmen daha uygundur, vur haydi!.. Selil, Selma’nın yakasının düğmesinden bile kıskandığı, saçları değdiği vakit bile içinin eridiği o kuğular gibi boynunu tek kılıç darbesiyle biçti. ”</i></span></p>

    <p class="MsoNormal3"><span class="calibre11">Kalemlerin cızırtılarına içten içe hıçkırık sesleri karıştı. Kız çocuklarının hemen hepsi birbirlerinden gizledikleri yüzlerinden gözyaşlarını siliyorlardı. Kimse başını yerden kaldırmıyordu. Kameriyenin altında bir an sessizlik oldu. Hace muallim dersi burada kesip kesmemek arasında tereddütteydi. O sırada okumaya devam eden çocuğun sesi duyuldu:<span class="calibre15">&nbsp;</span><i class="calibre16">“Sevgilisinin ışığı bir nefeste sönmüştü. Sonra Selil son gücüyle davrandı, ayağa kalkıp düşmana saldırdı. Son düşmanı da son nefesini verirken kendisi şevk ile sevgilisinin ardından gitti. Onun ipek saçları üzerine kapandığı sırada ruhunu teslim etti. Bir kahraman olarak ölmüştü.</i></span></p>

    <p class="MsoNormal3"><i class="calibre3"><span class="calibre11">“Selil’in obası bunu duyunca yakalarını yırtıp saçlarını yolarak koştular. İki gencin ölülerini kabristana getirip ikisini aynı mezara koydular. Ta ki yeraltında bahtiyar uyuya ve yine bahtiyar uyanalar. ”</span></i></p>

    <p class="MsoNormal3"><span class="calibre11">Hikâye bittiği vakit havuzun başında öncekinden daha derin bir sessizlik oldu. Fıskiyenin su şırıltıları bile duyulmaz gibiydi. Hace muallim dersin sona erdiğini söyleyecekti, ama kimse yerinden kıpırdamıyordu. Bihruze kendini toparladı. Nasıl olmuştu, ne zaman olmuştu, hiç bilmiyordu; Ömer’in eliyle kendi elinin parmaklarını sımsıkı kenetlenmiş buldu. Ömer de şaşırmış, o da ne olduğunu fark edememişti. Hangisi diğerinin elini tutmuştu? Bir an olmuş, zaman durmuş ve ikisinin ellerini tutuşturup yeniden başlamış gibiydi. Peki,, ama nasıl olmuş da elleri birleşmişti? Acaba bir kelebek rüyası mı görüyorlardı? Eğer öyle ise ikisi o rüyadan aynı anda nasıl uyanmışlardı? Şimdi ikisinin de ayrılan elleri yanıyordu. Yüzleri yanıyordu. Hayır hayır, bade içmemiş; dolu içmemişlerdi... 0 hâlde bu sarhoşluk neyin nesiydi? İkisi de ilk kez böyle bir şey hissediyorlardı.</span></p>

    <p class="MsoNormal3"><span class="calibre11">Hace muallim önde, ders arkadaşları arkada mektebin bahçesinden çıktıkları sırada Ömer, on yaşında bir çocuğun bütün samimiyet ve ciddiyetiyle fısıldadı:</span></p>

    <p class="MsoNormal3"><span class="calibre11">“Kıyamet gününde hor ve kederli kalkmamaya ant olsun mu Bihruze?”</span></p>

    <p class="MsoNormal3"><span class="calibre11">“Bin kere ant olsun?”</span></p>

    <p class="MsoNormal3"><span class="calibre11">“Milyon kere ant olsun?”</span></p>

    <p class="MsoNormal3"><span class="calibre11">Bihruze, konağa varıp kandillerin yandığı salona girerken avucunda tuttuğu şeyi ancak fark edebildi. Bu, Ömer’in cüz kesesinde sakladığı delinmemiş iki iri inci tanesinin biriydi. “Diğerini Ömer şu anda avucunda tutuyor olmalı,” diyerek mutlu oldu.</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
