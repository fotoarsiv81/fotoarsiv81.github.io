<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">İDRİS</span> <span class="count">26</span></span></h3>

    <p class="MsoNormal2"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Güzellikte nazîri yok cihanda</span></i></p>

    <p class="MsoNormal4"><i class="calibre3"><span class="calibre11">Misâli gelmemiş devr ü zamanda</span></i><span class="calibre2">&nbsp;</span></p>

    <p class="MsoNormal4"><b class="calibre12"><span class="calibre11">Tacizade</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab, Amasya’ya gelesiye kadar yollarda yaşanan hadiseler, Cafer Çelebi ve Taçlı’nın izdivacı beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal6"><b class="calibre12"><span class="calibre2">10</span></b><span class="calibre2">&nbsp;</span><b class="calibre12"><span class="calibre11">Kasım 1514,</span></b></p>

    <p class="MsoNormal7"><b class="calibre12"><span class="calibre11">Aldı Kamber:</span></b></p>

    <p class="MsoNormal22"><span class="calibre11">Ramazan bayramına üç gün var. Amasya’ya ulaştık. Sultan kendisi kışı burada geçirecek, askerlerini ise yurtlarına gönderecekmiş. Bir buçuk aydır yollardayız. Eşyamızla, çadırımızla, atımızla, köpeğimizle yürüyoruz. Ve ben her gece kâbuslarla uyanıyor, yeniden uyumaya çalışıp yeniden uyanıyorum. Aka Hasan’ı düşünüyorum. Sık sık rüyama giriyor. Umduğum gibi Şah’ı kaçıranlar arasında olduğunu öğrendim. Lâkin Çaldıran’dan sonra zaman zaman garip davranıyormuş. Hani Haşan imiş ama Haşan gibi değilmiş.</span></p>

    <p class="MsoNormal22"><span class="calibre11">Amasya’ya gelesiye kadar ordu içinde Taçlı’nın güzelliği iyiden iyiye yayıldı. Bu beni ürkütüyor. Cafer Çelebi kendisine uğur getirdiğimizi söylüyor. Terfi edip kazasker oldu ve elbette meşguliyeti arttı. Artık iki üç günde bir huzuruna çıkıp Taçlı’nın sağlığından haber veriyor, ihtiyacı olan şeyleri arz ediyorum. Her seferinde bana ve Taçlı’ya hediye verip gönlümüzü alıyor. “Osmanlı dünyasının tadını çıkarın, ama bir parçası olmamaya dikkat edin!” cümlesi eşliğinde aldığım bu hediyelerin Taçlı’ya özel olanı hemen daima şiir yazılmış bir kâğıt ile birlikte veriliyor. Osmanlı’nın parçası olmayı istemiyorduk elbette, ama Çelebi’nin o kâğıtlara gizlediği mahremane aşk şiirlerinin, Taçlı’ya bunun tersini telkin ettiğinden emindim. Bir defasında Taçlı’nın o şiirlerden birini mırıldanarak okuduğuna şahit olmuştum:</span></p>

    <p class="MsoNormal2"><i class="calibre3"><span class="calibre11">“Sanmanız kim terk-i can etmek bana âsân değil</span></i></p>

    <p class="MsoNormal2"><i class="calibre3"><span class="calibre11">Hiç anınçün gam yiyem mi can durur cânân değil</span></i></p>

    <p class="MsoNormal2"><i class="calibre3"><span class="calibre11">Katı diişvör oldu halim bilmezem kim neyleyem</span></i></p>

    <p class="MsoNormal2"><i class="calibre3"><span class="calibre11">Görmemek müşkil seni görmek dahi âsân değir*"</span></i></p>

    <p class="MsoNormal18"><i class="calibre3"><span class="calibre1">*</span></i> <span class="calibre1">Sanmayın ki sevgili için canımı vermek benim icin kolay değil!.. Taclı için canımı bin kere verir, bir canın hesabını yapmam. Uğruna can verilir, lakin vermeyeceğim şey canandır. Halim gitgide kötüye gidiyor, ne yapacağımı bilemiyorum; çünkü seni görmemek ayrı bir dert; görmeye dayanamamak daha ayrı bir dert.</span></p>

    <p class="MsoNormal3"><span class="calibre11">Tacizade’nin durumu gerçekten hazindi. Şah’ın kederi onun da kaderi oldu. Dünyada kaç âşık kendi eşine vuslat bulamayıp ona hasret şiirleri yazar, onun uğruna can vermeyi göze alırdı ki!?... Öz eşini yalnız bulamayan, yalnız bulduğu zaman da kendini bulamayan Tacizade’den başka bir kul var mıdır dünyada? Güneş, nikâhlı eşine dokunmak isteyip de dokunamayan kaç kulun üzerine doğmuştur?</span></p>

    <p class="MsoNormal3"><span class="calibre11">Bu işte kendisinin hiçbir suçu olmadığı hâlde başına gelen kötü kadere ne demeli? Taçlı gibi bir güzelliğin efendisi olup da ona sahip olamamak herhalde aşka inanmamasının cezası olmalıydı. Taçlı, onun bu zarif davranışlarından, kendisi için yazdığı şiirlerden etkilendikçe teşekkür için huzuruna çıkmak istiyor ama çirkinliğini hatırladıkça bundan vazgeçiyordu. Tacizade’yi Sultan’ın kendisine layık gördüğü bir ceza olarak görmekten kurtulamadı. “Bunca güzelliğimle çirkin bir yüze bakma cezası bana reva mıdır?” demek istiyor ama nankörlük olmasın diye bunu dillendiremiyordu.</span></p>

    <p class="MsoNormal3"><span class="calibre11">Geçenlerde hiç istemediğim hâlde, Tacizade’nin hazin durumuna bir kat daha üzüldüğüm bir hadiseyi yaşamıştım. Taçlı Hatun için yine birkaç parça hediye hazırlatmış, götürmem için beni çağırtmıştı. Çadırını bekleyen derban ağa beni huzuruna aldığında yalnız olmadığını gördüm. Aslında derbanın beni içeri almaması gerekirdi ama olan olmuştu bir kez. Kenarda sessizce bekledim. Haddizatında bunu çoktandır istiyordum da. Yeni efendimin yanında olmak, yaptıklarına ve nezaketine bakarak her geçen gün artan sevgimi ona göstermek, şahsına duyduğum saygıyı eşiğine arz etmek, minnettarlığımı bildirmek istiyordum. O gün, beni esir gibi değil de evlat gibi karşılamasındaki âlicenap tavrına bir teşekkür fırsatı bulacağımı düşünüyordum. Dahası da yanında durduğum sürece Osmanlı Devleti’nin önemli adamlarını tanıma ve konuştuklarını dinleme imkânım olabilirdi. Bunu hem merakımdan hem de gittikçe zayıflayan intikam duygularımı Pekiştirmek için istiyordum. Çoğu değerli fikirlerin sahibi ve ileri görüşlü insanlar olduğu söylenen Osmanlı devlet adamlarının en belirgin tavırları tedbir ve cesareti bir elbise gibi giyinmiş olarak dolaşmalarıydı. Buna rağmen işte bir tedbirsizlik olmuş, huzura girmiştim. Tacizade efendimiz içeride başka bir adamla konuşuyordu. Perdenin arkasında silueti belli oluyor ama kim olduğunu göremiyordum. Konuşmalarından anladığım kadarıyla vezir Piri Paşa olmalıydı. O sırada duyduğum son cümleler belki de duymamam gereken cümleler olduğu için derhal sessizce geri kaçtım. Tacizade’nin ağlamaklı, vezirin de teselli dolu sesi aynı kelimelerle şimdi bile kulaklarımda çınlıyor:</span></p>

    <p class="MsoNormal3"><span class="calibre11">“Bana Şah artığı bir lokmayı layık gördüğünü söyledi ya, artık elimden ne gelir?!..”</span></p>

    <p class="MsoNormal3"><span class="calibre11">“Çelebi’m, zinhar gafil olma! Hükümdar olanın sahiplenme duygusu artar. O kadar ki bütün güzellikler kendisinde olsun ister. Nerede az bulunur, eşsiz bir güzellik görse onu arzular, sahiplenmek ister; ne dostlarına, ne yönettiği insanlara bırakmaz onu. Yani ki bir gün o söylemiş olduğu sözden dönebilir, Şah artığı olmasına aldırmaz, lâkin o gün senin artığın olmasını hazmedemez.”</span></p>

    <p class="MsoNormal3"><span class="calibre11">“Bunu daha ilk günde bildim Lala Hazretleri. Bunu bildiğim için de Taçlı Hatun’u emanet bildim. İadesi hâlinde emanete hıyanet olmadığını görmesi gerektiğini dahi bildim.</span></p>

    <p class="MsoNormal"><span class="calibre11">O benim can diyetimdir, bunu da bildim. Aksi durumda günlerden bir gün Cellat Kara Osman’a yol uğratma ihtimalimin olduğunu dahi bildim!.. Bir şey dahi bildim ki her kim hükümdarlara yakın olursa onlar tarafından malı gasp edilebilir; her kim hükümdarlara düşman olursa onlar tarafından kellesi uçurulabilir.”</span></p>

    <p class="MsoNormal3"><span class="calibre11">“Evet, en hızlı değişen kalp hükümdarlarınkidir çünkü!.. Bunu aklından çıkarmayasın.”</span></p>

    <p class="MsoNormal3"><span class="calibre11">Çelebi’nin çadırından kaçarcasına Taçlı’nın çadırına geçerken efendimizin aslında düşündüğümden de iyi bir insan olduğunu fark ettim. Yardımsever ve bilgili, dobra dobra... Asla aykırı bir insan değil. Hamakatı falan da yok üstelik. Taçlı’ya hiç yaklaşma teşebbüsünde bulunmamasının ve hatta cismen ondan mümkün olduğunca uzak durmasının sebebini gayet iyi biliyor. Ruhu ne kadar onunla olmak istiyorsa, cismini o derece uzakta tutmak gerektiğinin de farkında.</span></p>

    <p class="MsoNormal3"><span class="calibre11">Taçlı güzelliğinde bir eş ile onun efendisi durumunda bir âşık. Ama ayrı döşeklerde, ayrı çatılar altında. Taçlı’ya yakınlaşma hususunda efendimle kendimi eşit ölçtüm ve onunla aynı kaderi paylaşmak için illa ki hadım olmak gerekmediğine inandım. Sonra Piri Paşa’yla konuşmalarında geçen cümlelerinin içinde iki kelime zihnime takıldı. “İadesi hâlinde...'* demişti. Bununla neyi kastettiği hususunda şüpheye düştüm. Sultan’a iadesi mi, Şah’a iadesi mi? Eğer birinci ihtimali kastettiyse bu kendi fikri olmalıydı; ama eğer ikinci ihtimali kastettiyse Sultan, Taçlı’nın Şah’a iade edilebileceğini düşünüyor demekti ki bu bize cennet bağışlamak gibi olurdu. Hangisinin doğru olduğunu elbette sorabileceğim kimse olmadığı gibi sorsam cevabını verebilecek kimse de yoktu. Bekleyip görecektik. Beklerken ben de hangisinin Taçlı’yı nasıl bir sevgiye layık gördüğünü anlayacaktım. Hangisi onu kendi nefsi için, hangisi Taçlı’nın yararına sevecekti, görecektim. Kim onun gönlünün istediğini kendi gönlünün istediğinden önde tutarsa onu gerçekten sevdiğine inanacaktım. Sevgi işinde düşünce ve hareketler kimin lehine ise sevilen o sayılıyordu. Sevenin kendi canı için bir sevgili mi istediği, yoksa sevgili için bir can mı istediği, sevginin yönünü tayin ediyordu. Ömer, Şah, Sultan, Cafer... Acaba hangisi onu benim gibi sevebilirdi ki? Ömer’i bilemem, o bir çocukmuş, ama bildiklerime kıyasla ben varlığımı Taçlı ile anlamlandıracak kadar ona aitim. Ben Taçlı’nın canını kendi canımdan önde tutuyorum ama onlar Taçlı üzerine pazarlıklar içindeler. Tacirler bile ellerine sevdikleri bir meta geldiğinde satmakta zorlanırken bunlar Taçlı’dan kolayca vazgeçebiliyorlarsa onu sevdiklerini nasıl söyleyebilirler? Sevgisine en sadakatli olan yahut öyle görünen Şah bile onu er meydanında bırakıp gittikten, düşmanına terk ettikten sonra Sultan veya Cafer Çelebi’den onu sevmeleri nasıl beklenir ki? Gerçi her ikisi de onun için şiirler yazıyorlar, birisi bunu açıktan, diğeri gizliden yapıyor, ama onlar Taçlı’yı sevseler bile bu sevginin fiyatı ne olur ki? Sahi Sultan veya Cafer Çelebi, diğer sevgilerine ve sevgililerine -buna devlet, mal, mülk, itibar, şöhret vs. de dâhildi- nispetle Taçlı’nın sevgi mihengini neyle ölçebilirlerdi? Onlar Yusuf’u satın almak isteyen müşteriler gibi hâzinelerinden birazını veriyor veya diğer hâzineleri arasına onu da katmak istiyorlardı. Bense Yusuf’u tek hazine bilmiş, uğruna bütün ömrümü adamış durumdayım. Onun için verecek hâzinelerim yoksa da işte bir can hâzinem var. Onlar diğer kadınları yanında Taçlı’yı ikinci, üçüncü, dördüncü kadın yapmak arzusundalar, bense onu, bütün ömrümü hizmetine adadığım bir hanım biliyorum. Onlar Taçlı’nın değerini bir gece, iki gece, üç gece diye ölçecekler; berise gecelerimi Taçlı ile ölçmek arzusundayım. Onlar sevgiliyle olmaktan menfaat umuyorlar, bense menfaatimi sevgiliyle olmaktan umuyorum. Onlar sevgilinin bezirgânları, bense satışa çıkarılmış metaıyım. O bana, “Gel kendini ben eyle.!” dese derhal feda olurum; çünkü ben ona muhtacım. Eğer ben kendimi hakikaten o eylersem belki o da kendini ben eylemeye yönelir. Eğer o kendini ben eylerse sevilen ihtiyaç içinde kalmış demektir. Eğer ben kendimi o eylersem tamamlanma sevilende gerçekleşmiş; böylece her şey sevilen olmuş sayılır. O vakit niyaz aradan kalkar, her şey naz olur. İhtiyaç aradan gider sevgide kendine yeterlilik başlar. Fakirlik kaybolur, zenginlik gelir. Velhasıl her şey bir çare olur, çaresizlik değil!.. Bütün bunları düşündükten sonra bir karara vardım. Ben onu bir sevgili, bir canan sanmıştım; şimdi anlıyorum ki o benim cananım değil bizzat canım imiş. Yine de hayal kurmakla hayalleri gerçekleştirmek arasında büyük farklar olduğunu aklımdan asla çıkarmıyorum.</span></p>

    <p class="MsoNormal3"><span class="calibre11">Sonbahar yapraklarının hışırtısı yüz bin kadar insanın özlemle yoğrulmuş sessizliğini örterken Tebriz’den İstanbul’a nakledilen bin kadar aile de bizimle beraberdi. Onlar Tebriz’in usta dülgerlerinden taş yontucularına, ciltçilerinden nakkaşlarına, kâtiplerinden yöneticilerine varasıya kadar pek çok sanatkâr, âlim, usta ve hırfet erbabı adamlar ile aileleriydiler ve Sultan tarafından el üstünde tutuluyorlardı. Onca yolu tükettikten sonra şimdi Amasya’da esirler de, askerler de mutsuz. Ayaz gecelerin içini artık ya sevinç dostlukları veya hüzün kardeşlikleri ısıtabiliyor. Kafkas Dağları’nın rüzgârlarını da beraberinde getiren teşrinler, Safevî ile Osmanlı ruhunu birlikte üşütüyor. Bazıları köle, bazıları köle sahibi olan Türklerden sevinen hangisiydi de üzülen kimdi, bazen ayırt edilemiyordu. Asker zafer kazanmıştı ama sevinmekten uzaktı. Buraya gelirken geçilen yörelerdeki halkların tezahüratı bile zaferden dönen bir ordunun hak ettiği derecede ihtişamlı değildi. Bayburt’tan geçerken halkın ırz ve malına el uzatmış evbaş u kallaş takımından yaramaz adamlardan üç yüzü herkesin gözü önünde kılıçtan geçirilince moraller bir kat daha bozulmuştu. Hatta buna mâni olamayan vezirler Dukaginoğlu Ahmet Paşa ile Hersekoğlu Ahmet Paşa da görevi ihmal suçuyla azledilmişlerdi. Sultan ceza olarak vezirlerini çadırlarının içine sokturdu ve duvarları Tebriz halılarıyla kaplanmış o ağır kıl çadırların kazıklara bağlı halatlarını kestirerek baharına yıktırdı. Bitlis’e gelindiğinde yapılan şenlikler ile Muş civarında Bitlisli İdris’in Sultan’a aldırdığı kararlar da askerin tavrını etkilemişti. Çünkü bölgedeki suçlu Kızılbaş köylerinin -ki çoğu Sultan’ın askerlerine tuzak kurmuş, su kuyularını zehirlemişlerdi- mülkleri ceza olsun diye ellerinden alınıp Kürt beylerine verildi. Elbette bu beylerin dizginleri de İdris’in eline. İdris, dağlarda dağınık bulunan Kürt obalarını düze indirerek Kızılbaş yerleşim alanlarında Sultan’ın fermanını yürüteceğini söylüyordu. Kızılbaş hâkimiyetinin zayıflaması, kalelerinin de Kürtlerin eline geçmesi, Kızılbaş sikkelerinin değer kaybetmesi hep bu tedbirlerin sonucunda oldu. Bitlisli İdris gerçekten sadık bir hizmetkâr idi. Sultan’a sadakat adına Kürtler arasındaki nüfuzunu kullanıyordu. Bu bölgede Kızılbaşlara karşı kurulacak bir Kürt birliğinden bahsediyordu ve Sultan ile anlaşmasını “Topraklarımızda kimsenin kanı akmamak şartıyla!” yapmıştı. Sonra da Sultan’a “Yavuz hükümdar!” diye hitap etti. Bu lakap Sultan’a da, askerlerine de pek cazip gelmişti. Sanırım “Yavuz” lakabı ona öfkesini, celalini, şiddetini, iş görme iktidarını, nizam ve intizam arzusunu, velhasıl kendisini hemen her bakımdan tanımlama imkânı sunuyordu.</span></p>

    <p class="MsoNormal3"><span class="calibre11">Muş yakınlarından geçtiğimiz vakit Taçlı da ben de çok gülmüştük. Yörede veba salgını vardı. Meğer delikanlının biri sevdiği kızı alamadan, onunla bir gece olsun sabahlayamadan veba ile ölmenin korkusuna düşmüş. Kızı kendisine vermeyeceklerini de biliyormuş. “Sonunda ölüm olduktan sonra ha vebadan, ha sevgiliden!..” deyip kendince bir plan kurmuş ve kızın evini gözetlemeye başlamış. Bir gece kızın yalnız kaldığını fark edip eve girmiş. Kız korkudan bağırmak üzereyken delikanlı eliyle ağzını kapatıp başlamış tehdide: “Vallahi veba dedikleri benim. Eğer bağırır yahut karşı koymaya çalışırsan seni de, ananı da, babanı da öldürürüm.” Zavallı cahil kız bu şiddetli tehdide baş eğmek zorunda kalmış ve olan olmuş. Birkaç gün sonra hadise duyulunca çaresiz, kızı da delikanlıya vermişler. Hikâye dillere düşmüş. Biz vardığımızda orduda da duyuldu ve hemen herkes delikanlıya tahsin okudu, aklına gıpta etti. Hikâyeyi Sultan’a hekimbaşı anlatmış. O da gülerek, “Bak a hekimbaşı! Sen bu vebayı bekâr iken def edememiştin; şimdi ev bark sahibi oldu, hiç kovamazsın artık.” diyesiymiş. Buna da çok gülmüştük. Ben gülmenin sevgiyi arttırdığına o günlerde inandım. İnsanlar birbirlerine gülüyorlarsa aralarında nefret, birbirleriyle gülüyorlarsa aralarında sevgi çoğalıyordu. Bu hikâye de Taçlı ile benim aramdaki sevgiyi arttırdı. Hayır, hayır, gülerek değil; delikanlıya hayret ederek. Bana göre delikanlının sevgisini önemsemesi ve ölmeden bir kere olsun sevgiliyle vuslat istemesi elbette gıptaya vesile olurdu. Taçlı da uğrunda her şeyin göze alındığı böylesine derin sevgilerin artık yeryüzünden silinip gittiğini söyleyerek bu fikrime iştirak etti. O günden sonra Taçlı ile sık sık sevgi bahsini konuşup yolculuk sıkıntısını gidermeye çalıştık. Üstelik çevresinde onu benden daha fazla seven kimse de yoktu. Elbette her fırsatı değerlendirdim, sevgide cömert olduğumu kendisine gösterdim. Öyle ki ona olan sevgim düşüncelerimi bölmeye başladı. Her gece uyku perimin uçup gitmesine tahammül edemez oldum. Onu bütün benliğimle sevdiğimi biliyor muydu, biliyor da bilmezden mi geliyordu, hiç bilmek istemiyor muydu, gerçekten bilmiyor muydu? Şimdi hâlâ en ağır imtihanlarımı sonuncu seçeneğin öne çıkıp zihnimi istila ettiği gecelerde veriyorum. Çünkü ona sevdiğimi söylediğim vakit alacağım olumsuz bir cevaba dayanamam. İşte bunun için ona hiç “Seni seviyorum!” demeyeceğim. Yanından uzaklaşmayı göze alamam çünkü. Hele de kimsesiz kaldığı ve korunmaya en muhtaç olduğu şu günlerde.</span></p>

    <p class="MsoNormal3"><span class="calibre11">Ha!.. Az kalsın unutuyordum. Sultan, Muş’ta kendisine Tebrizli bir musahip edindi. Adı Haşan. Daha yirmi ikisindeymiş. Dünkü saz ve söz meclisinde lalası, vezirleri, Tebriz<span class="calibre15">li</span></span><span class="calibre20">&nbsp;</span><span class="calibre2">&nbsp;</span><span class="calibre11">bazı sanatçılar ve şairlerle birlikte onu da yanına çağırmış, satranç oynamış. Davetli olanların söylediğine göre Sultan bu sırada Şah’ın savaşta ele geçirilen inci ve mücevher kakmalı murassa tahtına oturmuş lâkin bu yeni musahip göz kamaştırıcı taht üzerinde kendisinin çok sade kaldığını ve bu sadeliğin tahttan daha değerli olduğunu söylemiş. O da hâzineye verilmek üzere tahtı hemen salondan çıkartmış ve o musahibini “Can” diye çağırmış; Haşan Can. Can demesinin sebebi Çaldıran’da kaybettiği hassa muhafızlarından birinin, Can Hüseyin’in hatırası imiş. O da bu Haşan gibi içinden geçeni Sultan’a samimiyetle ifade edermiş. Üstelik konuşkan ve hoşsohbet imiş de. Herkesten çok ona güvenir ve tebdil-i kıyafet dolaşmak istediğinde yanında yalnızca o bulunurmuş. Rivayete göre şehzade iken Tebriz’e de beraber gitmişler. O vakit Tebriz’e yeniden vardıklarında şehre beraber girmeyi ahitleşmişler. Lâkin Can Hüseyin Çaldıran’da kaybolmuş. Ona benzeyen bir ceset bulmuşlar ama o ceset Kızılbaş imiş. Sonunda şehit düşüp bedeninin parçalandığına hükmetmişler. Sultan da Tebriz şehrine yalnız girmek zorunda kalmış. Onu kaybettiğine çok üzülüyormuş. Sultan’ı çocukluğundan beri tanıyan Halimî Çelebi onu ilk kez bu Hüseyin Can için ağlarken görmüş. Kendisine şiirler okuyan, güzel hikâyeler anlatan bu Tebrizli delikanlı biraz Hüseyin’e benzediği için Sultan ona Haşan Can demiş ve kaybettiğinin yerine geçirmek üzere onu sırdaşları arasına almış. Demek ki sevgi bazen bir adın telaffuzuna gizlenebiliyormuş.</span></p>

    <p class="MsoNormal3"><span class="calibre11">Dünkü meclisin davetlileri Sultan’ın kulağında bir de küpe görmüşler. Tahttan kalktığı vakit kulağından o küpeyi de çıkarmış. Şimdi herkesin dilinde ayrı bir sohbet konusu... Kimisi bu küpe için efsaneler uyduruyor, kimisi paha biçilemeyen değerinden bahsediyor, kimisi Sultan’ın, Şah’ın lanetini kulağına astığını söylüyor, kimisi Sultan’ın Şah’ı unutmamak ve onun hâlinden ibret almak için kulağında küpe edindiğini anlatıyor. Şah’ın tahtına oturup kulağına da küpe takarak ona özendiğini söyleyenler yanında bunu Sultan’ın Hurufilere yakınlığına işaret sayanlar bile varmış. Oysa hiç kimse, Taçlı ve benden başka hiç kimse, hatta Cafer Çelebi bile o küpenin Sultan kulağında neden yer aldığını, hangi hatırayı taşıdığını, küpenin asıl sahibinin kim olduğunu bilmiyor. Bilmeyecek de!..</span></p>

    <p class="MsoNormal3"><span class="calibre11">&nbsp;<span class="calibre15">&nbsp;</span></span></p>
  </div>
</body>
</html>
