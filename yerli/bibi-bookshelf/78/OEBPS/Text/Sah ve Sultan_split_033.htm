<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ŞAH</span> <span class="count">33</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Gelen birdür, giden birdür, kalan bir</span></i></p>

    <p class="MsoNormal4"><i class="calibre3"><span class="calibre11">Hemen Bir’dür, hemen Bir’dür, hemen Bir</span></i></p>

    <p class="MsoNormal4"><b class="calibre12"><span class="calibre1">Hataî</span></b></p>

    <p class="MsoNormal15"><span class="calibre1">&nbsp;</span></p>

    <p class="MsoNormal15"><span class="calibre1">Bu bab, Şah’ın Sârab’dan Erdebil’e yaptığı son sefer beyanındadır.</span></p>

    <p class="MsoNormal15"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Dört yıl sonra, Haziran 1524,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal3"><span class="calibre11">Kendimce kararımı verdim:</span></p>

    <p class="MsoNormal3"><span class="calibre11">“Yarın, Ilıcaköy’e, baba yurduna dönmek üzere yola çıkacağım. Tebriz’de beni tutan bir şey kalmadı.”</span></p>

    <p class="MsoNormal3"><span class="calibre11">Yarın benim yapacağımı Haşan da aynı biçimde yapardı sanırım. Çünkü Şah, iki ay kadar önce, ışıklı, renkli, şetaretti bir bahar gününde Sârab’da iç kanaması geçirdi ve kucağımda ölüverdi. Başucundaydım, ruhunu teslim ettiği anda yüzünde beliren mutluluğu anlatamam. Yanaklarında, vazifesini yapmış huzurlu insanların sevincini taşıyordu. Emirü’l-ümera Ustacalu Çayan Sultan na’şının Erdebil’e götürülmesini buyurdu. Bu son sefer oldukça kısa sürdü ama yollarda binlerce Kızılbaş müridin matemiyle Safevî ülkesinde yer yerinden oynadı. Bazı güngörmüş halifeleri, cenazenin Erdebil’e geldiği günü, Şah’ın Tebriz’e girdiği güne benzettiler. Gerçekten de çok muhteşem bir alay ve dünyanın o güne dek görmediği bir kalabalıkla girdik Erdebil’e. O kadar ki üç gün boyunca gelen yolculara evlerden yemekler dağıtıldı, her hanede onar, on beşer kişi misafir edildi. Zannedilirdi ki bütün Safevî ülkesi birkaç günlüğüne Erdebil’e birikmişti. Aşure gününde Kerbela için yakılan ağıtlar ve çekilen acılardan daha büyük acılarla Erdebil yasa boğuldu. Cenaze merasimiyle birlikte başlayan ve tam dört gün devam eden yağmurlar hakkında herkes, feleğin böyle bir evladını kaybettiği için ağladığı yorumunu yaptılar. Bense gözlerden akanların gökten yağanlardan daha az olmadığının farkındaydım. Bir kıvılcımdan kocaman yangınlar çıkaran, bir küçük fikirden bir medeniyet üreten, bir aşiretten koca bir millet yaratan böylesine yüce bir sahipkıran dünyaya beş yüz senede bir gelir ve dünya tarihi biraz da bu kahramanların tarihi sayılırdı. Şah, dünyaya gelmiş, küçük yaştan itibaren büyük işler başarmış, bir devleti yoktan var edip gitmişti. Ah, bir de hayatını Çaldıran Sahrası’ndaki mağlubiyete düğümlemeseydi ve Taçlı’yı kaybettiği günden sonra hayata küsmeseydi. Ama bunlar onun kahramanlığına elbette ziyan eriştirmez. Bilakis gururunu ve aşkını ölümsüz kılar. O kadar ki, aşkına sadakati, sevdiği kadını öldürtmeye varacak kadar kuvvetliydi. Ancak bir cihangir böyle davranabilir, kendisine ait olanı başkasında görmeye tahammül edemezdi. Beni dört yıl önce İstanbul’a bunun için göndermişti.</span></p>

    <p class="MsoNormal3"><span class="calibre11">İstanbul yolunda sık sık kendime sorular sordum. Cevap bulmam gereken o kadar sorum vardı ki?!.. Bu yüzden ayaklarımın ilerlediği her saniye beynimi düşünceler kemirip durmuş, zihnim allak bullak olmuş, ancak uyurken huzur bulmuştum. En sık tekrarladığım soru, elbette “Şah’ın arzusunu yerine getirmeli miyim?” cümlesiydi? Hayat ne garipti. İkinci defadır önceki efendim ile şimdiki efendim arasında tercih yapmak zorunda bırakıyordu beni. İyi ama bunu yapmak için iyi bir nedenim olmalı! Bu nedeni besleyen yüzlerce sorunun birbirini takip edeceği de kaçınılmazdı. Mesela Şah Hazretleri’nin emrine itaat edeceksem İstanbul’a kim olarak girmeliydim? Sultan’ın sırdaşı ve musahibi Can Hüseyin olarak mı -gerçi ben Çaldıran’da Sultan’ı terk edince onun da kendisine bir başka Can bulduğunu, artık bir Haşan Çan’ı olduğunu biliyordum-; Şah’ın has muhafızı Aka Haşan olarak mı? Şehirde kim olarak yaşamalıydım; kim olarak yaşarsam Taçlı’yı hançerlemem ve kaçmam kolay olurdu? Bunun için eski arkadaşlarıma uğramalı mıydım? Eğer uğramayacaksam beni tanıma ihtimallerine karşı nasıl bir çare düşünmeliydim? Sultan, şehre döndüğümü öğrendiği vakit ne yapabilirdim? İstanbul’da Haşan mı olmalıydım, Hüseyin mi? Bir zamanlar İstanbul’dan ve Çaldıran’dan Tebriz’e giderken yaşadığım kimlik ikilemi, şimdi Tebriz’den İstanbul’a giderken yine ruhumu cendereye koyuyordu. Sünnilik ile Kızılbaşlık arasında kalmıştım ve kendimi sanki inançsız gibi hissediyordum.</span></p>

    <p class="MsoNormal3"><span class="calibre11">Şah olanlar bazen bir karar verir, sonra o karardan dönerlerdi. Kıble-i Âlem’in bu güne kadar verdiği kararlardan döndüğü görülmemişti; ama bu karar sevgilinin ölümü hakkında olursa elbette dönülebilirdi. Tarihler sevdikleri kadınları, cariyeleri, vezirleri, köleleri öldürttükten sonra pişman olan ve bu sefer ölüm emrini yerine getirenleri öldürten krallarla, hükümdarlarla doluydu. Şah Taçlı’yı öldürmek üzere beni İstanbul’a göndermekten bir gün pişman olur muydu? Eğer pişman olursa beni öldürtmesinden değil, onu dünyada sevgilisiz bırakmaktan korkuyordum. Yollar uzuyordu ve ben İstanbul’a varmadan evvel bu kararı vermek zorunda olduğumu biliyordum. Şah’ın emrini yerine getirmek, Taçlı gibi güzelliği dillere destan bir kadına kıymak mı gerekirdi? O bir düşman değildi. Peki, ama Allah bunun için bana hesap sorar mıydı? Kullar, efendilerinin emirlerini yerine getirmekten sorumlu olur muydu? Şah, Kızılbaşlığın piri, Hazret-i Ali donunda Kıble-i Âlem efendimiz olduğuna göre işin Allah ile olan kısmı onun bileceği şeydi. Haşan belki böyle düşünmez, emredileni mutlak itaat ile yapardı.</span></p>

    <p class="MsoNormal3"><span class="calibre11">Bahçekapısı’ndan bir derviş kılığında İstanbul’a girerken ben de kararımı bu yolda vermiştim. Derviş olmak her zaman gizlenmeye imkân verirdi. İstanbul’da sayısız tekkeler vardı ve tıpkı bir zamanlar Sultan ile Tebriz’e vardığımız gibi İstanbul’a da gidilebilirdi. Üstelik Tebriz’de bir handa konaklamıştık, şimdi İstanbul’da sıcak çorba bulabileceğim ve kimseye tanınmadan barınabileceğim pek çok tekke biliyordum. Mesele Mevlevî mi, Kadirî mi, Melamî mi, Nakşî mi olmaya karar vermekten ibaretti.</span></p>

    <p class="MsoNormal3"><span class="calibre11">Çaldıran’daki cenkten tam altı yıl sonra, o uğursuz günde İstanbul’a tekrar gelmek içimde fırtınalar koparmıştı. Şehre girdiğim o ilk gün gözlerimin önündedir. Divanyolu’nda kimseye görünmeden yürür ve Taçlı’nın izini araştırırken, içimde Hüseyin ile Haşan, Sultan ile Şah, Taçlı ile Gülizar Begüm çatışıp duruyorlardı. Bu derece çatışma ve kavga nedendi? Hepsi birbiriyle kardeş, hepsi birbirine sevgili ve eş olabilecek bu insanlar arasında bunca kavga nedendi? Kim bu kavgayı bırakmıştı aralarına? Şah ile Sultan neden omuz omuza değil de karşı karşıya idiler? Hasan’ı öldüren kurşun neden benim tüfeğimden çıkmıştı. Ali ile Veli, Ahmet ile Mehmet arasında neydi bu anlamsız kavganın sebebi?</span></p>

    <p class="MsoNormal3"><span class="calibre11">İstanbul’da Taçlı’yı çok aramayacağımı biliyordum. Çünkü Sultan’dan uzak bir yerde olmayacağı belliydi. Tebriz’in Heşt Behişt Sarayı’ndayken gözlerinde çakan zümrüt renkli kıvılcımın, Sultan’ın kalbinde iz bıraktığım biliyordum çünkü. Ayrıca Şah’ın bana ölüm emrini verdiği gün gelen istihbarat da gösteriyordu ki Sultan, Taçlı’yı himayesine almış, koruyordu. Bu da Taçlı’ya ulaşmanın beni uğraştıracağını, ulaştıktan sonra yakalanmanın ise çok pahalıya mal olacağını gösteriyordu. Ne ki bütün bunlar korktuğum kadar zor olmadı. Üstelik beni tanıma ihtimali olan dostlarım veya askerler de şehirden uzakta idiler. Çünkü Sultan, ilk kez küffar üzerine yürümek ve Belgrat’ı almak için Edirne’ye karargâh kurmuş, bir aydır şehirde yokmuş. Yüreğimin bir kısmı buna sevinirken diğer parçası üzülüyordu. Çünkü onu uzaktan da olsa görmek ve hasret gidermek, eski dostlarımın yeni hâllerini öğrenmek istiyordum. Sultan’ı çok özlemiştim. Bunu İstanbul’da hatıraların arasına dalınca anladım. Belki şehirde olsaydı bir cuma selamlığına giderken atının üzerinde onu doyasıya seyredebilirdim. Ona kendimi bildirmesem de yakınında olmayı ne kadar isterdim. Bu düşünceler arasında içimdeki Haşan ile Hüseyin çatışıyor, kavga ediyor, huzur bulamıyorlardı. Hani bıraksam birbiriyle savaşa tutuşacaklardı. “Haşan Hüseyin” adını birlikte taşıyor olmayı çok istedim. Çünkü hayatım geçmiş ile gelecek arasında ve nankörlük ile sadakat ekseninde bir vicdan azabının pençesindeydi. Üstelik Teke vilayetine beş konak mesafede, baba yurdunun kokusunu alacak kadar yakında duruyordum.</span></p>

    <p class="MsoNormal3"><span class="calibre11">Taçlı’nın evini de, Çarşı-yı Kebir’deki gediğini de bulmam yalnızca üç günümü aldı. Evi tam bir eşraf konağı imiş. Önce burayı Şah’ın hâzinesinden kendisine hediye ettiği mücevherler ile aldığını zannettim. Ama esir edildiği vakit ziynetlerine el konulmuş olmalı diye düşündüm. Sonra Cafer Çelebi ile evliliğinden miras kaldığını ve içini döşemek için de Sultan’dan yüklüce bir ihsan gördüğünü öğrendim. Hatta Çarşı’daki gedik de bu yolla temin edilmişti.</span></p>

    <p class="MsoNormal3"><span class="calibre11">Sultan eğer benim tanıdığım Sultan ise, Taçlı gibi Şah’tan çaldığı güzel bir dulu İstanbul’da korumasız, böylece bırakıvermezdi. Evinde Kamber adında bir hadım oğlan hizmetlerini görüyordu -bu, Tebriz’de Hasan’ın bana sözünü ettiği çocuk olsa gerek; Şah’ın yeğeni miydi ne, şimdi büyümüş olmalı- ama mutlaka çevredeki evlerden birinde konağa göz kulak olan bir muhafız veya muhafızlar grubu bulunmalıydı. Birkaç zaman iz sürerek bunu öğrenmem lazımdı. Öncelikle Taçlı’nın evine yakın yerlerdeki tekkelerden birine Tanrı misafiri olarak yerleşmem gerekti. Şansım burada da yaver gitti ve bana, tam Taçlı’nın konağına giden yola penceresi olan bir hücre verdiler. Uyumadığım sürece yoldan geçenleri gözetleyebilir ve birkaç dakikada sokağa çıkıp yürüyenin peşine takılabilirdim.</span></p>

    <p class="MsoNormal3"><span class="calibre11">Planlarım istediğim şekilde ilerliyordu. Taçlı, günaşırı çarşıdaki gediğe gidiyor, dükkânın hesapları ve ihtiyaçlarıyla ilgileniyor, ikindi sonrasında konağın tedarikini görüyor ve her defasında mutlaka meyve alıyordu. Bazı günlerde yanında bir kadın daha bulunuyordu. Bu eski kocası Cafer Çelebi’nin kızı Lebabe imiş; nüktedan birine benziyor. Taçlı ile aynı yaşlarda. Ben İstanbul caddelerinde, çarşılarında Kadirî tacı ve hırkasıyla, belimde kuşak, Taçlı’yı takip ederken bir yandan da başka birinin onu takip edip etmediğine bakıyordum. Tahminimde yanılmamıştım. Yeniçeri ağasının çavuşlarından biri her nereye gitse Taçlı’yı uzaktan izliyor, evine kadar emniyetle ulaşmasına nezaret ediyordu. Her defasında Taçlı aynı yollardan geçiyor, çavuş da dönüş yolu üstünde bir yorgan terzisine uğrayıp zulalanmış afyon alıyordu. Araştırıp öğrendim; dükkân sahibi afyon ve mükeyyifat kaçakçılığı yaptığı için penceresini tahta ile çaktırmış, kapattırmıştı. Yani oraya giren birisi kapıdan çıkmadığı sürece içerden çıkacağı tek yol baca idi ki bu da ancak yarım saatte mümkün olurdu.</span></p>

    <p class="MsoNormal3"><span class="calibre11">Çavuşu öldürmek istemiyordum. Geri dönüş yolunda yorgun olacaktı ama bir dervişe elbette yardım ederdi. Saraçlardan iki adet eşek semeri satın aldım. Ertesi gün onları evden çıktıktan sonra takip edecek, dönüş yolunda yorgancıya yaklaşırken çavuşa yanaşıp omzumdaki semerlerden birini tamir için yorgancıya kadar götürmesini rica edecek, sonra da dükkâna girer girmez üzerinden kapıyı kapayıp halkasına bir kilit asıverecektim. Oradan ayrılınca Taçlı’yı öldürmem için on dakika kadar bir sürem kalıyordu. O sırada akşam karanlığı da basmış olacaktı ki böyle bir plan ile on dakikada bir kadının kalbine birkaç hançer darbesi indirip kaçmak ve Üsküdar’a giden son sandallardan birine yetişmek hiç de zor değildi. Sonra ver elini baba yurdu. Planımı birkaç defa tatbik ve talim ettim. Mesafeleri adım adım ölçtüm. Hançerimi belime soktum. Şehremaneti’ne yakın tekkedeki eşyamı çıkınladım. Beklemeye başladım. Ertesi gün her şeyin sonu olacaktı.</span></p>

    <p class="MsoNormal3"><span class="calibre11">O ertesi gün bir türlü gelmedi. Bu Tanrı’nın takdiriydi. Günaşırı gediğe giden Taçlı tam beş gün ortalıklarda gözükmedi. Her gün Kamber dışarı çıkıp geri döndü. Bense eve girmeye cesaret edemedim. Çünkü Taçlı çıkmayınca yeniçeri çavuşunun da evi gözetleyeceğini biliyordum. Ben tekkede Taçlı’yı beklerken meğer İstanbul, Sultan’ın ölüm haberini almış ve çalkanmaya başlamış. Öğrendiğime göre Sultan yirmi gün kadar evvel Edirne’de Hakk’ın rahmetine kavuşmuş ve yerine oğlu Süleyman gelesiye kadar bu haber hem askerden, hem halktan gizlenmiş.</span></p>

    <p class="MsoNormal3"><span class="calibre11">Durumdan haberdar olunca her şeyi yeniden gözden geçirmem gerekti. Sultan ölmüştü. Bu durumda acaba Şah, yine de Taçlı’nın ölmesini ister miydi? Zannediyordum ki o Taçlı’yı, Sultan’a ait hissettiği için öldürtmek istiyordu. Sultan olmayınca aidiyet de ortadan kalkardı. Eğer Sultan onun gitmesine izin vermiyor idiyse oğlu Süleyman bu kararı değiştirebilirdi. Nitekim Şehzade Süleyman’ın Kızılbaşlara ılımlı yaklaştığı biliniyordu. Eğer Taçlı kendi iradesiyle İstanbul’da duruyor idiyse Sultan ölünce bu fikrini değiştirebilir, belki Tebriz’e dönerdi. Bin bir düşünce içinde sabaha kadar uykusuz kaldım. Ne yapsam, ne etsem yapılacak bir başka şey daha aklıma sökün edip geliyordu. En sonunda “Bu kadını şimdi öldürmek Şah’a iyilik yapmak olmayabilir,” dedim içimden. Mademki Şah’ın mutlu olması için bir ışık yanmıştı, en azından bunu öğrenmesi, belki Taçlı’ya dönme teklifini yeniden yapması ve eğer dönmezse ölüm kararını tekrar vermesi gerekirdi.</span></p>

    <p class="MsoNormal3"><span class="calibre11">Kader bütün planları altüst etmiş, yine sorunu Azrail çözmüştü. Ertesi gün Üsküdar’a geçtim. Görevimi yapmış olsaydım Ilıcaköy’e gidecek, Kızılbaş halifesi olarak insanları irşada çalışacaktım. Ama görev yarım kalınca İsfahan’a dönmem gerekti. Mazenderan dağlarına 1520 yılının ilk karları düşmeye başladığında vardım. Şah’ı Çılsütun Sarayı’nda, salonun resimlerini incelerken buldum. Kaplan avından dönmüş, biraz avladığı pantere üzülmüş, biraz da yalnızlığından bıkmış olarak resmin karşısına oturmuş, bir gazel yazmakla meşguldü. Çilsütun “Kırk sütun” demekti ama aslında yirmi sütunu vardı. Önündeki asude havuza yansıyan görüntüsü ile kırk sütunlu bir saray gibi görünüyordu. Ben İstanbul’da iken Şah Hazretleri hemen her gününü burada geçirmiş, küçük ama ihtişamlı sarayın duvar ve tavanlarını nakışlayan ustaları izlemiş durmuş. Hatta büyük salonun duvarına kendi tasvirini de çizdirtmiş. Bu tasvirde kulağında inci küpe görünmesini istemiş. Meğer Çaldıran’da kulağı yırtıldığı vakit yitirdiği küpe imiş bu. Bilenler, Taçlı Hatun’un hatırasına taşıdığı küpe olduğunu söylüyorlardı.</span></p>

    <p class="MsoNormal3"><span class="calibre11">İsfahan’da durmak Şah’a yaramış gibiydi. Huzuruna çıktığımda Mazenderan dağlarında avladığı aslanın yavrularına üzülüyordu. Meğer yavrularını fark edememiş. Üzüntüsünden miydi, bilmiyorum, beni görünce İstanbul’da ne olduğunu, ne yaptığımı hiç sormadı. Yalnızca “Hepimiz Allah’tanız,</span></p>

    <p class="MsoNormal"><span class="calibre11">O’na döneceğiz!” dedi ve yanaklarına iki damla yaş süzüldü. O gece bu cümleyi, Taçlı’yı öldürdüğüme inanarak söylediğini zannettim ve gerçeği nasıl açıklayacağıma karar veremeden uykusuz geçirdim. Ertesi gün Şah beni çağırtmış. Huzuruna vardım. Meğer o sözü ezeli düşmanı Sultan Selim Han için söylemişmiş. “Kahraman bir hükümdardı! Allah rahmet eylesin!” dedi. Bundan cesaret alarak durumu ona açıklamak istedim. Meğer istihbaratı çoktan edinmiş. Taçlı’yı öldürmeden döndüğüm için beni affettiğini söyledi. İçten içe buna çok sevindiği belliydi. Beni tekrar İstanbul’a göndermek istedi. Bu sefer Taçlı’ya bir aşk mektubu götürecekmişim. Öylece sessiz kalakaldım. Sonunda İstanbul’a ikinci defa gitmeye tahammül edemeyeceğimi, gidersem mektubu yerine ulaştırdıktan sonra Teke iline geçme kararında olduğumu, bana halifelik verip bu arzuma müsaade etmesi gerektiğini söyledim. Haşan olarak vazifemi yeterince yaptığıma inandığımı ve artık tekrar Hüseyin olmak istediğimi söyledim. İstanbul’a varınca Hüseyin’in içimde baskın çıktığını anlattım. Hiç öfkelenmedi. Dinledi. Düşündü ve nihayet nefes alıp verdiği sürece Haşan olarak kalmamı istedi. Bunu âdeta emredercesine söyledi ve İstanbul’a başka bir ulak göndermeye karar verdi.</span></p>

    <p class="MsoNormal3"><span class="calibre11">O günden sonra ikimiz, hayatlarımızı birbirine bağladık. Vezirlerine, halifelerine, hatta Gülizar Begüm’e bile açmadığı sırlarını benimle paylaşmaya başladı. Artık Tahmasb’ı benim yetiştirmemi isteyecek kadar bana güveniyordu. Taçlı’yı ne kadar sevdiğini, son yazdığı gizli mektubuna olumsuz cevap gelince ne kadar perişan olduğunu, gitgide şiiri azaltıp badeyi çoğaltmasının gerçek sebebini, sık sık geçirdiği mide kanamalarının o günlerde başladığını, Şehzade Tahmasb’ı nasıl önemsediğini, onun annesinin Taçlı olmamasına çok üzüldüğünü, oğlunu istikbalde ülkesinin başında görmeyi çok arzu ettiğini, bu yüzden onu Div Ali Sultan’ın tıpkı bir Osmanlı şehzadesi gibi yetiştirmesi için emir verdiğini, hep benimle konuştu ve itirazlarımı daima dikkate aldı. Sârab’ta yine bir kanama geçirip son nefesini verdiği akşam Taçlı’yı anmış ve Gülizar Begüm ile bu yüzden tartışmışlardı. Henüz otuz sekiz yaşındaydı. Ben, onun hayata veda ettiği yaşta Şehzade Selim’in yeni hükümdar olduğunu hatırladım. Bu yaşta istese yeniden cihanı avcunun içine alabilirdi. Ama o, “Taçlı’yı avcuna alamamış biri cihanı avcuna alsa ne çıkar?” diye düşünüyordu. Öldüğünde üzerinde “Taçlı’m. Ebedi aşkım! Ben sensiz kaldığım geceler boyunca hep kan ağladım da sen bir gece olsun sensiz kalmadığın için aşkımı anlamadın.” diye başlayan yarım kalmış, sitem dolu bir mektup ile matem elbisesi vardı. Bu elbise Çaldıran’dan sonra geçen on yır boyunca onun en sevdiği elbiseydi ve üzerine giyinmediği zamanlarda ruhuna giyinirdi. Zihninde hâlâ Hataî adını taşıyordu ve Taçlı’nın yanında olmadığı bir dünyada kendini fazlalık hissediyordu.</span></p>

    <p class="MsoNormal2"><span class="calibre11">Anadolu, Ilıcaköy’. Vatanım!</span></p>

    <p class="MsoNormal25"><span class="calibre11">Ve galiba şimdi uyumalıyım! Yarın ve daha sonraki günlerde yürünecek yollar var!.. Uzun yollar!.. Çok uzun yollar...</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
