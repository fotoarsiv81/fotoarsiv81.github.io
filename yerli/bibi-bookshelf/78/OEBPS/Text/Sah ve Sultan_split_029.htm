<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">HASAN CAN</span> <span class="count">29</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Geçmek için seyl-i eşkimden hayâlim askeri</span></i></p>

    <p class="MsoNormal4"><i class="calibre3"><span class="calibre11">Bir direkli iki gözlü köprüdür kaşım benim</span></i></p>

    <p class="MsoNormal4"><b class="calibre12"><span class="calibre1">Selimî</span></b></p>

    <p class="MsoNormal1"><span class="calibre1">&nbsp;</span></p>

    <p class="MsoNormal1"><span class="calibre1">Bu bab, Taçlı Hatun hasret çekerken Sultan Selim’in Mısır’ı aldığı ve hilafetin sahibi olduğu beyanındadır.</span></p>

    <p class="MsoNormal1"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Mayıs 1517,</span></b></p>

    <p class="MsoNormal3"><b class="calibre12"><span class="calibre11">Haşan Can söze girdi, bakalım ne soyladı:</span></b></p>

    <p class="MsoNormal3"><span class="calibre11">Tebriz’de, Kemaleddin Erdebili’nin tekkesinde, babamın güzel sesiyle ilahiler ve kasideler okuduğu zaviyeden ayrılalı dört yıl oluyor. Sultan’ın sarayında ve İstanbul’un zarif muhitlerinde geçen lezzetli günler hayatıma yeni bir ufuk kattı. Şah’ın başşehri Tebriz’de bir Sünni olarak yaşamanın korkulu günlerinden sonra İstanbul’daki sanat ve şiirle dolu bedii hayat, ruhuma yepyeni renklerle sayısız desenler dokudu. Dördü küffar dillerinden olmak üzere yedi lisan biliyor olmam, Sultan’a bu dillerde yazılmış kitaplar ve bilhassa Hıristiyan devletlerin tarihini okumam, aramızda tarifsiz bir yakinlik başlattı. Babamın abartarak söylediğine göre Sultan’ım efendim, sesinin bütün şefkatiyle “Haşan Can!” dediği zaman içimin bütün şevk ve iştiyakıyla öyle bir “Belî hünkârım!” deyişim varmış ki, babama henüz bu derece içten davranmamışını. Elbette babam yanılıyor, ama Sultan’ı da babam gibi seviyorum. Zaten o da bana sıradan biriymişim gibi davranmıyor. Zihninden geçenleri herkesten saklasa bile benden saklamıyor. Mesela vezirleri hakkındaki bütün fikirlerini biliyorum. Kıskandığım tek kişi, Sultan’ın Çaldıran’da yitirdiği musahibi Can Hüseyin... Onu bir türlü unutamıyor.</span></p>

    <p class="MsoNormal3"><span class="calibre11">Sultan her bakımdan mükemmel bir insan. Kendisine en son, Kahire Cami-i Kebiri’nde mimbere çıkan hatibin, elindeki kılıcı göğüs hizasında tutarak “Hâkimü’l-Haremeyn sultan ibni’s-sultan ibni’s-sultan, es-sultan Selim Han bin Bayezit Han” diye adına hutbe okuduğu vakit tevazu ile ağladığını ve unvanını, tıpkı Halep’te yaptığı gibi “Hâdimü’l-Haremeyn” olarak tashih ettiği vakit tekrar hayran oldum. İki ay kadar önceydi. Camiyi dolduran bütün gaziler ağlamaya başlamış, cuma namazı gözyaşları içinde kılınmıştı. Askerin ağlaması bir Türk hükümdarının adının “Hâkimü’l-Harameyn” unvanıyla anılmasından değil, çekilen bin bir meşakkatten sonra kazanılan zaferin sevincindendi. Üstelik bunlardan bazıları Çaldıran’da, Şah’ın ordusuyla da savaşan Sultan’ın emektar kullarıydı ve Mısır yurdunda Tomanbay’ın 450 bin kişilik ordusu karşısında hiç yılmadan ateşe atılan pervaneler gibi ölüme atılıp zafer kazanmışlardı. O gece fethin hatırına Kahire caddelerinde çerağ resmi düzenlenmiş, askerler sabaha kadar eğlenerek Sultan’ın halifeliği ülkesine kazandırmasını kutlamışlardı. Artık önünde kimse duramazdı. “Yürü Sultan Selim devran şenindir!” alkışları sabahlara kadar şehri uyanık tuttu.</span></p>

    <p class="MsoNormal3"><span class="calibre11">Mısır seferinin çok meşakkatli başladığını çekinmeden söyleyebilirim. Sultan’ın yanında musahip olarak ilk seferimdi. Yürüdük, yürüdük, yürüdük... Akşehir, Kayseriye, Malatiyye, Ayıntap... Çaldıran Cengi ile aynı mevsimde, Davud Peygamber’in kabrinin bulunduğu Mercidabık Sahrasfnda Memluk Sultanı Kansu Gavri ile kumandanları kara yere karıldılar. Sonra tekrar yürüdük, yürüdük.... Ashab kabirlerini ziyaret ede ede, her konakta hatimler okuna okuna...</span></p>

    <p class="MsoNormal3"><span class="calibre11">Şam’da geçen günlerimiz hayatımızda önemli değişiklikler yaptı. Sultan’ın kaldığı konak Emeviye Camii’nin kıble cihetinde, Hz. İsa’nın ahir zamanda ineceğine inanılan meydana bakıyordu. Burada üç hafta kadar kalınacaktı. Ama öyle olmadı. Hazırlıklar mı uzadı, yoksa Sultan mı erken ayrılmak istemedi bilemedim, tam sekiz hafta kalındı. Kapı kethüdası konağın hizmetlerini görsün diye bir cariye tahsis etmişti. Bu cariye her akşam Sultan’ın yatağını serer, başucuna su testisi ve bardak koyar, havlusunu, ibriğini, leğenini yerli yerince bırakır, sabah da bunları değiştirir, temizler, odanın hizmetini yürütürdü. Meğer bir gün cariye geç kalmış, yahut Sultan odasını erken teşrif etmiş. Göz göze gelmişler. Bakışları kısa bir müddet, ipek giysiden esen sabah rüzgârı misali birbirinin gözbebeklerinden süzülüp geçmiş. Sonra kız telaşa kapılmış ve berrak sular kadar temiz yüzünü hemen yere indirmiş. Sultan’ın bakışlarından etkilenmiş elbette. Sonraki gün, daha sonraki gün, daha sonraki gün derken cariyecik dayanamamış bir gün Sultan’ın yatağı üzerine bir not bırakmış:</span></p>

    <p class="MsoNormal3"><span class="calibre11">“Derdi olan neylesin?”</span></p>

    <p class="MsoNormal3"><span class="calibre11">Sultan, akşam odasına gelip de yatağının üzerinde küçük kâğıt parçasını bulunca durumu anlamış, karşılaştıkları günü hatırlamış ve gülümseyerek kâğıdın arkasına bir cevap yazıp aynı yere bırakmış:</span></p>

    <p class="MsoNormal3"><span class="calibre11">“Durmasın, söylesin!”</span></p>

    <p class="MsoNormal3"><span class="calibre11">Zavallı cariyecik ertesi gün odaya girince önce kâğıdı aramış. Bakmış ki bıraktığı yerde duruyor, yüreği duracak gibi olmuş. Sultan’ın cevabını okuyunca da cesareti iyiden iyiye artmış. Kâğıdı çevirip kendi ilk cümlesinin altına bir soru daha ilave etmiş:</span></p>

    <p class="MsoNormal3"><span class="calibre11">“Korkuyorsa neylesin?"</span></p>

    <p class="MsoNormal3"><span class="calibre11">Akşam Sultan cevabı yine yazmış:</span></p>

    <p class="MsoNormal3"><span class="calibre11">“Hiç korkmasın söylesin.”</span></p>

    <p class="MsoNormal3"><span class="calibre11">Sabah bu cevabı okuyan cariye artık kararını vermiş. Akşam olunca aşkını Sultan’a söyleyecekmiş. İçinden de “Ne olacaksa olsun artık!” demekteymiş. Temizliğini bitirdiği hâlde gitmeyip beklemiş. Sultan geldiğinde cariyeyi utandırmamak için başını yere eğmiş ve “Buyurunuz, sizi dinliyorum,” deyivermiş. Mahcup kız, bütün cesaretini toplamaya çalışmış ama nafile. Dizleri titremekte, ayaklarının dermanı kesilmekteymiş. Titreyen ellerini gizlemek için elleriyle dirseklerini tutup kollarını kavuşturmuş. O kadar ki kolları, titreyen ellerini titremesin diye tutmaktan kaskatı kesilmiş. O sırada Sultan yüzüne bakmış. Kız utanmış. Kalbinin yerinden fırlayacağını sanmaktaymış. Dili dolaşmış, bütün cesaretini toplayarak kekelemeye başlamış:</span></p>

    <p class="MsoNormal3"><span class="calibre11">“Efendim... Şeyyy... Cariyeniz... Size...”</span></p>

    <p class="MsoNormal3"><span class="calibre11">Eski bir kitapta yazılıdır; Mecnun’un kabilesi bir araya gelmiş ve Leyla’nın obasına bir haber göndermişler: “Bu delikanlı aşktan helak olarak; azıcık merhamet gösterseniz de bir kere olsun Leyla’yı görmesine izin verseniz ne ziyanı olur?” Leyla’nın obasından cevap gelmiş: “Onun Leyla’yı görmesini engellememiz Leyla için değil, onun içindir. Zira o Leyla’yı görmeye dayanamaz diye korkuyoruz.” Bunun üzerine Mecnun’u getirmişler. Daha Leyla’nın kapısını araladıkları vakit Mecnun, Leyla’nın gölgesini görmüş ve yere yığılıvermiş. Zavallı cariyecik de, işte bu hâle girmiş olmalı ki Sultan’ın huzurunda cümlesinin sonunu getiremeden yığılıp kalmış. Sultan, bir kalbe sığmayacak kadar büyük olan bir aşkın yere düşmesine elbette razı olmamış, cansız bedenini yakalayıp kucağına almış. Başını dizlerine koymuş. Kızın serpuşunu çıkarıp kapkara saçlarını önüne yaymış. Donuk gözleri artık tam da gözlerine bakmaktaymış. Öylece karanlık iyice çökesiye kadar göz göze bakışmışlar. Kız öte âlemden, Sultan bu âlemden... Ben o akşam kitap okumak üzere Sultan’ımın odasına girdiğimde yanaklarının ıslak olduğunu hissettim. O anda hiçbir şey sormadım, nasıl olsa sonra anlatırdı. Kapısında beni görünce elleriyle nazikçe cariyenin gözlerini kapattı. O anda ağzımın tadı yılan zehrine döndü. Ertesi gün cenazenin defni sırasında Sultan’ın gözlerinden yaşlar süzüldüğünü gördüğümde de zehir ciğerime indi. Ağlamak üzereydim ki bana “Taçlı Hatun İstanbul’da şimdi nasıldır acaba?” diye sordu. Taçlı’ya gizlice yardım yaptırdığını, onu hissettirmeden korumaları için adamlar görevlendirdiğini biliyordum. Cariyenin cenazesinde Taçlı Hatun’u düşünmesine bir anlam veremedim. Sözlerine devamla Taçlı’nın çocukken sevdiği Ömer diye birisinden bahsetti. Bu konuda araştırma yaptırdığını anladım. Meğer Şah onu Ömer’den ayırmışmış.</span></p>

    <p class="MsoNormal"><span class="calibre11">Benden o Ömer’i gizlice aratmamı ve eğer buldurabilirsem İstanbul’a getirtilmesini sağlamamı ferman buyurdu. Hatta “Eğer evli ise ailesi mağdur edilmeden boşandırılıp getirtilsin!” demeyi de ihmal etmedi. O sırada bir mektup yazıp bütün bu olanları Taçlı Hatun’a arz etmek geçti içimden. Sonra vazgeçtim. Acaba Sultan, Taçlı’ya içini dökmek, onu sık sık andığını kendisine bildirmek ister miydi? Acaba böyle bir şeyi Taçlı ister miydi? Bu yolda yazılacak bir mektubun Taçlı’nın değil de Şah İsmail’in eline geçmesi ihtimali, tarihe bu yolda bir gölge düşürür yahut bu mektupta anlatılacaklar Sultan ile Taçlı arasında bir alaka olduğu vehmini uyandırır mıydı?!.. Sultan’ın Taçlı’ya ilgi duyduğuna dair bir dedikodunun dile düşmesi hâlinde devlet düzeninin sarsılma ihtimali beni korkuttu, düşündüğüm tehlikeli işten derhal döndüm. Ertesi gün, Ömer’i aratmak için üç kişiyi görevlendirdim. En geç bir yıl içinde bu işi sonuçlandırmalarını ve Sultan İstanbul’a vardığında ya Ömer’in veya öldüğü haberinin orada bekliyor olması gerektiğini tembih ettim. Kendi kendime de karar verdim; Ömer’i bulsam da, bulamasam da, Sultan’ın bu kararını Taçlı Hatun’a bir yol ile bildireceğim.</span></p>

    <p class="MsoNormal3"><span class="calibre11">Birkaç gün sonra Sultan bana ordunun para sıkıntısından bahsetti. Bu dert ile çaresizlik içindeydi. O akşam ünlü âlim Şeyh Muhiddin Arabi’nin kitaplarından okuduk. Sultan, onun kabrine gidip ruhu için dua etmek istedi. Şam halkı Şeyh’in kabrini bilmiyorlardı. İki gün bu konu araştırıldı ve tellallar bilenin ödüllendirileceğini halka duyurdular. Kimse çıkmadı. Yalnızca dağda koyun otlatan bir çoban geldi:</span></p>

    <p class="MsoNormal3"><span class="calibre11">“Efendim, Kasyun Dağı’nın yamacında bir yer biliyorum; oradan ne koyunların birisi bir ot yer ne de oraya bir hayvan basar. Oranın otları kendi hâlinde büyür ve zamanı gelince de kurur gider. Zannım o ki aradığınız yer orasıdır.”</span></p>

    <p class="MsoNormal3"><span class="calibre11">Çobanın tahmini doğru çıktı. Kazılan yerde Şeyh-i Ekber’in cesedi hiç çürümeden durmaktaydı. Sultan onun için bir türbe yaptırdı ve defin işlemini bizzat kendisi takip etti. Defin bitince Şam halkının Şeyh hakkında bildiklerini öğrenmek istedi. İleri gelenlerden bazı âlimleri ve güngörmüş kişileri huzura çağırdılar. Onlar da kendilerine intikal eden bir rivayeti sanki ağız birliği etmişçesine anlattılar. Meğer vakt ü zamanında Şeyh, Şam halkının maddeye düşkünlüğünden yakınarak onlara nasihat etmiş, sonunda da ses tonunu yükseltip ayağını yere vura vura “Sizin taptığınız benim ayağımın altındadır!” diye haykırmış. Halk, bu söz ile kendi inançlarına hakaret edildiğini, kendilerinin Allah’a taptıklarını, Şeyh’in bu sözüyle küfre girdiğini iddia ederek kadılara şikâyet etmişler ve onlar da Şeyh’in cezalandırılmasına hükmetmişler. Şeyh’in haksız yere eza cefa çekmesine gönlü razı olmayan dostlarından biri Muhiddin’e gelip “Neden sözünden dönmüyorsun, neden sır gibi davranıyorsun?” diye sorunca da o acı bir tebessüm ile “İza dahale’s-Sin ila’ş-Şın zahira sırrî!” demiş. Sultan bunu duyunca çok şaşırdı. Bu söz, “Sin Şın’a girince sırrım anlaşılır!” demeye geliyordu. Sultan, bu sefer Şeyh’in bu sözü tam olarak nerede söylediğini araştırttı. Aradan üç yüz yıla yakın zaman geçmiş, yalnızca bir kişi yeri tahminen bilebildi. Sultan bizzat oraya kadar gitti. Yüksekçe bir tepe olduğu görüldü. Sultan tepeyi kazmalarını emretti.</span></p>

    <p class="MsoNormal"><span class="calibre11">Çok geçmeden kazılan yerden bir küp altın çıktı. Sonra Sultan şöyle söyledi:</span></p>

    <p class="MsoNormal3"><span class="calibre11">“Peygamberimiz, zamanın küfür meclislerine binaen ‘Dininiz paranız, kıbleniz kadınlarınız,’ buyurmadı mı? Muhiddin-i Arabî de buna dayanarak, taptığınız ayağımın altında demekle, benim ayağımın altında altın var demek istemiş ama o zaman bunu kimse anlayamamış ve Şeyh-i Ekber’i haksız yere idam etmişler.”</span></p>

    <p class="MsoNormal3"><span class="calibre11">Şam halkı günlerce bu hadiseyi konuştu ve Sultan’ın kerametine bir kez daha inandılar. Çünkü Sin, Selim adının ilk harfi, Şın da Şam isminin ilk harfi idi. Sin’in Şın’a girmesi gerçekleşmişti. Halk bu keramette büyük bir uğur telakki edip Sultan ve ordusuna hizmet için canla başla yarıştılar, Şeyh’in altınlarını akçeye tahvil ettiler. Böylece ordunun parası bulundu ve kararlaştırılandan üç gün önce yola çıktık. Kış yaklaşmıştı. Ama önümüz çöl idi. Gazze istikametinde gidilecekti. Sina Çölü kelimenin tam mânâsı ile bir bela sayılırdı. Yer sarı, gök sarı... Güneş kışa rağmen bir sini kadar iri. Hava zerre zerre toz yüklü. Kum tepecikleri durmadan yer değiştirdiği için yol bulmak, kılavuzluk edecek işaretleri takip etmek müşkülden müşkül. Bir tek vaha bile olmayan çölde konaklasan dert, yürüsen dert. Sıcak kum gündüzleri insan bedenini kuşatır ama tekin bulunmak gerekir, çünkü o sıcaklığın hemen altında yılanlar, çıyanlar, akrepler pusuda bekleşmektedirler. Geceleri bir fırtına başlar, kum gözlerinize, ağzınıza, kulaklarınıza, burunlarınıza dolar. Her konaklamada eşyaların içi akrepler ve sürüngenlerle şenlenir. Yürürken kum ayakların altında hareket eder ve kayganlaşır. Böyle bir çölde taşınacak toplar, çadırlar, hasırlar, silahlar, eşyalar, kazanlar, kepçeler ise ağırlığınca yerinden kımıldamaz olur. Bir gün, iki gün, üç gün... Ayrıca çöl ıssız ve tehlikeli. Çeteler hâlinde orduyu uzaktan takip eden çöl bedevileri ayrı bir dert. Bu vahşi adamlar çölü avuçları gibi bildiklerinden geceleri hırsızlığa veya talana girişirler. Askere asla yanaşmazlar ama orduyu kurtlar gibi uzaktan takip edip fırsat kollarlar. Asker bu bedevilerden adamakıllı tedirgin, geceleri uykular bölünüyor.</span></p>

    <p class="MsoNormal3"><span class="calibre11">Yürümek çölün sonunu getirmiyor ve susuzluk en büyük tehlike olarak devamlı bizi takip ediyordu. Ne zaman mataralar boşalsa asker homurdanmaya başlıyor, şikâyetler ayyuka çıkıyordu. Su sıkıntısı yine had safhadaydı ve aşçılar, zahireciler, kilerciler ve tabii gıda malzemeleri özel muhafızlar tarafından korunmaya başlanmıştı. Akşam olduğunda gökte ince bir hilal ile sonsuzluğun içinde göz kırpan silik yıldızlar üstümüzü örttü. Yemekten sonra günlerdir yürümekten yorulan asker derin uykulara dalıp tam bir istirahate çekilmişti. Gecenin ilerleyen zamanlarında bir gürültüyle hepimiz uyandık. Ben Sultan otağının eşiğinde konaklıyordum. Dışarıda öyle bir hay huy vardı ki telaşlanmamak imkânsızdı. Sultan kılıcına davranmış, bağırdı:</span></p>

    <p class="MsoNormal3"><span class="calibre11">“Eyvah Haşan Can, baskın yedik!..”</span></p>

    <p class="MsoNormal3"><span class="calibre11">İlk aklıma gelen şey, çöl bedevileriyle Tomanbay’ın askerlerinin birleşip gece baskını düzenledikleriydi. Ne de olsa çölü bizden iyi biliyorlardı ve rehberleri de bizim rehberlerden mahir olmalıydılar. Sultan zırhını veya kaftanını bile giymeye ihtiyaç duymaksızın beyaz gece gömleğiyle dalkılıç dışarı fırladığında ben de arkasından atıldım elbette. Ne var ki duyduğumuz homurtular insan sesine benzemiyordu. O sırada yarı at büyüklüğünde bir karaltı üstümüze atladı. Ben yere yıkıldım. Kolum bıçakla çizilmiş gibi birkaç yerinden kanıyordu. Sultan üzerimdeki karaltıyı ensesinden yakaladı. Sonra da başını kumlara vurmaya başladı. Bir ata biner gibi canavarın sırtına binmiş yelelerinden tutup başını kumlarda eziyordu. Kaç dakika böyle şiddetle aynı şekilde kolunun inip kalktığını hatırlamıyorum. Hayatımı kurtarmıştı. Ama arkadan başka canavarlar geldi. Bu sırada yeniçeriler ve sipahiler Sultan’ın mücadelesini görünce, üzerlerine gelen canavarların mağlup edilebilir cinsten olduğuna kanaat getirip birer ikişer işbirliğiyle onları safdışı etmeye başladılar. İki saat sonra sessizlik sağlanmış, son tehlike de yere serilmişti. Artık hiç kimsenin yeniden uyuyacağı veya dinlenmeyi ağzına alacağı yoktu. Ordu topluca teyemmüm abdesti alıp sabah namazı kıldı. Güzel sesli hafızlar aşirler okudular. Gün ışırken köslere vuruldu ve yolculuk yeniden başladı. Kumlarda bizden geriye yüz civarında leş kalmıştı. Yüz aslan leşi. Aslanın adını Kelile ve Dinme hikâyelerinden duyan ama cismini ilk defa gören yeniçerilerden bazıları aslanların dişlerini çıkarıp hatıra olarak saklamak istemişler, bu yüzden aslan denen canavarların başlarını parçalamışlardı. Ürkütücü bir manzaraydı. Ben de o zamana kadar hiç aslan görmemiştim. Tebriz’de ve Anadolu’da aslan yoktu. İstanbul’da da. Çok dehşetli hayvanlar imiş. Beydeba nam Hintli onlara dağların hükümdarı derken haklı imiş meğer. Rehberimizin söylediğine göre çölde kıtlık, açlık ve susuzluk olmadıkça kervanlara veya ordulara saldırmaz ve bu kadar büyük sürüler hâlinde gezmezler imiş. Bu söylenti askerin moralini iyiden iyiye bozdu. Öte yandan Sultan, askerin gözünde bir kez daha büyüdü. Yelelerinden tutup başını yere çalarak öldürdüğü aslanın cesametini görenler, kimin emrinde savaşçı olduklarına bir kere daha şükrettiler, bir kere daha Sultan’a alkışlar okudular. Ordu şairleri ertesi gün Sultan’ın kahramanlığını anlatan koçaklamalar, kasideler yazdılar, türküler çığırdılar. Sultan bu türküleri dinlerken atının sırtında bana bir kıta mırıldandı:</span></p>

    <p class="MsoNormal2"><i class="calibre3"><span class="calibre11">"Merdüm-i dideme bilmem ne füsun etti felek</span></i></p>

    <p class="MsoNormal2"><i class="calibre3"><span class="calibre11">Giryemi kıldı füzün eşkimi hün etti felek</span></i></p>

    <p class="MsoNormal2"><i class="calibre3"><span class="calibre11">Şîrler pençe-i kahrımda olurken lerzân</span></i></p>

    <p class="MsoNormal2"><i class="calibre3"><span class="calibre11">Beni bir gözleri âhüya zebûn etti felek'"</span></i></p>

    <p class="MsoNormal3"><span class="calibre11">Bu dizeleri o anda mı tertiplemişti, yoksa önceden biliyor muydu; okurken aklında birkaç gün evvel ölen Şamlı dilber mi vardı, yoksa Taçlı mı bilemedim. Bildiğim bir şey varsa o da yüce efendimizin bir gözleri ahuya tutulduğu, avcının av olduğu, ava gidenin avlandığı, ceylanın aslanı esir aldığıydı. Koca Sultan bu kıtayı söylediğinde 47 yaşındaydı. Bu yaşında bir aslanı öldüren yürek, elbette bir ceylan avlamak da isteyebilirdi. Taçlı aklına düşmüş olmalıydı.</span></p>

    <p class="MsoNormal3"><span class="calibre11">Sina Çölü’nü Sultan’ın dua ve kerametleri sayesinde geçtik. Allah, veli bir kulunun nazına cevap verir gibi yağmurlarıyla ona ihsanda bulundu. Kahire camiinde dökülen gözyaşları bu kerametlerin “halife” adına dönüşmesinin mührüydü.</span></p>

    <p class="MsoNormal3"><span class="calibre11">&nbsp;</span></p>
  </div>
</body>
</html>
