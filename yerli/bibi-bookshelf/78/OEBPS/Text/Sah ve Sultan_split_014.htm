<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">TAÇLI</span> <span class="count">14</span></span></h3>

    <p class="MsoNormal4"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Bir güzel aşkına ereyim dersen</span></i></p>

    <p class="MsoNormal4"><i class="calibre3"><span class="calibre11">Muhabbet gölüne dal da öyle gel</span></i></p>

    <p class="MsoNormal4"><i class="calibre3"><span class="calibre11">Canımı yoluna vereyim dersen</span></i></p>

    <p class="MsoNormal4"><i class="calibre3"><span class="calibre11">Ar u namusu taşa çal da öyle gel</span></i></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab, Anadolu’da Şahkulu hurucu beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Yaz 1511,</span></b></p>

    <p class="MsoNormal3"><b class="calibre12"><span class="calibre11">Aldı Kamber:</span></b></p>

    <p class="MsoNormal3"><span class="calibre11">Şah’a her bakışımda Özbek seferinden Tebriz’e dönüş yolunda Taçlı’dan yediğim tokatları hatırlıyorum. Çünkü Taçlı’nın kaybettiği incisi şimdi onun sol kulağında bir küpe olarak sallanıp duruyor. Günler sonra tokatların özrünü dilerken Taçlı bana bir sırrını daha açtı. Meğer o inciyi, daha çocuk iken Ömer vermiş kendisine.</span></p>

    <p class="MsoNormal3"><span class="calibre11">Şah inciyi küpe yaptırmakla iyi etti galiba. Çünkü Taçlı onun yüzüne daha derin, daha sıcak ve sevecen bakıyor. Ya onu sevmeyi başardı veya... Bu “veya”yı aklımdan silmek için kılıcı yatağından çıkardığı günü bekleyeceğim. Ancak o zaman Ömer’i unuttuğundan emin olabilirim. Şah’a karşı eskisinden daha nazik artık. Eğer birisine olan sevginin, yerini bir başkasına ait olan sevgiye bırakması mümkün olsaydı, Taçlı’nın kalbinden diğer sevgilerin gidip yerine Şah’ın sevgisinin geldiğini söyleyebilirdim. Bilemiyorum, ben bir gönülde sevginin mahiyet değiştirdiğine değil, aynı mahiyet üzerinde gelişip büyüdüğüne inanıyorum. Bir kişiyi gerçekten seviyorsanız onun sevgisini başka bir sevgi ile değiştiremezsiniz. Bilakis onun sevgisini daima çoğaltır, benliğinizle bütünleştirirsiniz. Gönüller aynadır ve aynayı tek bir suret, tek bir görüntü için temiz ve berrak tutmak gerekir. Aynada görüntü çokluğu ve karmaşası yahut üst üste bindirilmiş suretler yalnızca şaşkınların kârıdır ve bu, bir tür hastalık sayılır. Bir aynada iki suret daima çatışır ve kuvvetli olan diğerini kovar. Eğer aynaya ilk giren görüntü masum ve samimi olursa bir ömür boyu ikinci bir görüntünün orada yansımasına izin vermez. Belki de Ömer’in görüntüsü Taçlı’nın kalbini daha çocukluktan ele geçirmiş durumda ve asla ikinci bir surete tahammülü yok. Bunu doğrulayacak şeyler de olmuyor değil. Daha geçen gün, “Şu dünyada benim gibi bir dertli daha var mı acaba Kamber Can?!” demiş ve gözünden yaşlar süzülürken devam etmişti, “Zira sevgiliyi görünce de dertleniyorum, görmeyince de... Gece rüyamda Tebriz’in gül bahçelerine onu aramaya giriyorum, gülden gelen kokuda onun kokusunu hissediyor, bülbüllerin sesinde sesini duyuyorum. Bana “Aşk eğer günah olsaydı Allah cenneti boşu boşuna yaratmış olmaz mıydı?" diye soruyor ve cevap veremeden "uyanıyorum.”</span></p>

    <p class="MsoNormal3"><span class="calibre11">Taçlı’ya bildirmeden Tebriz’deki küçük Sünni mahallesinde defalarca Ömer’i sorup araştırdım. İzine rastlamak mümkün olmadı elbette. Pişman olacağımı bile bile Taçlı’ya iyi bir haber vererek onu sevindirmek istiyordum ama yine de kalbimin bir yanı bu haberin daima gecikmesinden yanaydı. Ömer’in cismen var oluşu, benim için ismen var oluşundan daha tehlikeliydi çünkü. Ömer’in bir ad olarak aramızda bulunması beni Taçlı’ya yaklaştırıyordu; cisminin bizi uzaklaştıracağının farkındaydım.</span></p>

    <p class="MsoNormal3"><span class="calibre11">“Babaydar!.. Sevgiyi aradığımı hissediyorsundur umarım!..”</span></p>

    <p class="MsoNormal3"><span class="calibre11">Şah, evlendikleri günden bu yana Taçlı’dan umduğu yakınlığı görebilmek için bütün meclislere, cem ve divanlara onun da katılmasını arzuluyordu. Taliplerle bir arada bulunmaktan ve devlet sohbeti etmekten fazla hazzetmemesine rağmen o da kocasının arzusunu geri çevirmiyor. Elbette ben de onun hemen arkasında oturup her şeyi görüyor, işitiyor, öğreniyorum. Bu arada devlet yönetmenin ilginç ama zor zenaat olduğunu da fark ettim. Yönetenlerin sağı solu belli olmuyordu. Şah’ın ise nasıl davranacağını kestirmek hiç mümkün değil. Sözgelimi dün, Şah’ın Anadolu’ya gönderdiği halifelerden birisi yirmi kadar şahbazıyla birlikte dönmüş. Kırklar ceminde Şah “Anlat!..” dedi ve halife heyecanla anlattı:</span></p>

    <p class="MsoNormal3"><span class="calibre11">“Dinim imanım Kıble-i Âlem, zındık Osmanlıların sultanı ile şehzadeleri birbirlerine düşmüş vaziyetteydiler. Teke ilinde vali olan Korkut’un, bir gece ansızın ilimizi terk edip gittiği haberi geldi. Ben o sırada Baba Tekeli’nin oğlu Şahkulu Sultan halifenizin yanında, Kızılcakaya’da idim. Bütün Kızılbaş kullarınız dahi orada idiler. Gazeloğlu, Çakıroğlu, Ulama ve Kara Mahmut Beyler hepsi burada binlerce gazileriyle birlikte zağlanır, bileylenir idiler. Osmanlı’dan zarar görmüş şahbazlar, dağa çıkmış yiğitler de fırsat kollamaktaymışlar, Diyarbakır’dan, Maraş’tan, Ayıntap ve Alaiye’den bize geldiler. Şehzade Korkut’un apar topar bir kervan olup gitmesini Sultan Bayezit’in öldüğüne yorduk. Korkut’un geride bıraktığı mal, hazine ve eşyayı ele geçirmek için atlandık. Kafileye yetişip şiddetle saldırdık. Muhafızlarını öldürüp her şeye el koyduk, doyumluk oldu. İşte şu sandıktaki kitaplar ile şu kesedeki mücevheratı*"ben ve adamlarım, o doyumluktan size nezir getirdik.”</span></p>

    <p class="MsoNormal3"><span class="calibre11">Halife sözünün burasında, Diyarbakır karpuzu cesametinde bir torbayı Şah’ın önüne boşalttı. Göz kamaştırıcı güzellikteki inciler, yakutlar, mercanlar, altın ve gümüşler halının üzerinde pırıl pırıl parlamaktaydı. Mecliste bulunan dervişlerden pek azı bu güzelliğe bigâne kaldılar. O anda nefsini yendiği varsayılan, vazifesi dünya nimetini elinin tersiyle itmek olan talip canların ortadaki güzellikleri saldırarak avuçlamak istediklerinden emindim. Neyse ki Şah onların yerine mücevherleri elinin tersiyle bir kenara yığıp gözlerini, heyecanla anlatmaya devam eden halifeye çevirdi:</span></p>

    <p class="MsoNormal3"><span class="calibre11">“Cemaline kurban olduğum Şah’ım; bizim çıkışımızı duyan cümle Kızılbaş taifesi seller gibi Kızılcakaya’ya aktılar. Çığ gibi büyüdük. Bazılar ‘Şah’a gidelim!’ dediler, bazıları ise ‘Yurdumuzdaki zındık zulmüne son verip Şah’ı buraya getirelim!’ dediler. Kızılbaş cemini duyan imansız Teke</span></p>

    <p class="MsoNormal"><span class="calibre11">Sünnileri dağlara kaçtılar, elli kadar köy boşaldı. Onların da mallarına el konuldu. Karanlık gecede mızraklarıyla aydaki lekeleri kazıyan süvarilerimiz sayesinde yurt baştan uca bizim olmuştu. Teke ilini Safevî toprağı ilan edip istiklalimizi gösterelim dedik. Şahkulu Sultan hiç gecikmeden beylerini, ağalarını, nökerlerini ve korcularını seçti. Herkese görev ve yurtlar dağıttı. Herkes yeni yurtlarına yola çıkmak üzereyken bir haber aldık. Meğer bizim Teke yurdundaki çıkışımız İstanbul’da haber alınmış. O sırada Germiyan vilayetinde bulunan Anadolu Beylerbeyi Karagöz Paşa nam zındık bizim tenkilimiz için hazırlanmaktaymış. Şahkulu Sultan bunu duyunca yiğitliğini gösterdi, ‘Düşman bize gelmeden biz düşmanı ininde basalım!’ diyerek sancak çekti. ‘Mağripten çıkar görünü görünü / Kimse bilmez evliyanın sırrını / Koca Haydar Şah-ı cihan torunu / Ali nesli güzel imam geliyor’ deyişini haykıra haykıra Germiyan hududunda Karagöz’ün ordusunu bastık. Önce kullarınız kaçar gibi yaptık, ardından imansızları çevirip hepsini kılıçtan geçirdik. Azim cenk oldu. Kan, sahraları doldurdu. Çok kırıldık ama sonunda hepsini kılıçtan geçirmeyi de başardık. Tabii ganimet sebil oldu. Ordan vardık Kütahya kalesini kuşattık. Şahkulu Sultan bendeniz, Karagöz Paşa denen necisin derisini yüzdürdü, içine saman doldurtup Kütahya kalesi önünde ateşe verdi. Osmanlı Yezid’inin beylerbeyini yanarken gören kale sakinleri teslim olur diye bekledik ama inat ettiler. Biz de kaleyi çepeçevre ateşe verdik. Oradan Hüdavendigâr vilayetine Bursa’ya yürüdük. İşte o sırada yeni bir haber ulaştı. Meğer Sultan Bayezit sağ imiş. Şehzade Korkut da İstanbul’a değil, payitahta yakın bir yere, Saruhan’da Manisa’ya nakletmekteymiş.</span></p>

    <p class="MsoNormal3"><span class="calibre11">Yanlış haber almışız. Bursa’da meşveret eyledik. İstanbul’da taht kavgası yok ise bizim kavgamızın da sonuçsuz kalması tabii idi. Şahkulu Sultan’ım, Osmanlı ordusu gelirse kırılırız deyü Aydın, Menteşe ve Saruhan vilayetlerini yakıp yıkarak Kızılbaş cengâverlerini Alaşehir’e doğru çekmeye karar verdi. Oradan Teke iline, ta Kızılcakaya’ya kadar varılacaktı. Geçilen her yer yakılıp yıkılarak, talan ve yağma edilerek de zaman kazanılacaktı. Ben o sırada Bursa’dan ayrılıp işte size yetiştim. Yolda öğrendiğim o ki Veziriazam Hadım Ali Paşa ordu ile yola çıkmış, Şahkulu bendenizin üzerine yürürmüş.”</span></p>

    <p class="MsoNormal3"><span class="calibre11">“Şah-ı Âlem, Teke’de Kızılbaş kullarınız sizden imdat beklerler. Şimdi buradan siz yürürseniz devletinizin sınırları Frenk diyarına dayanır. İstanbul’u alırsınız. Rodos şövalyelerinin ve Haçlı devletlerinin de size yardımı mukarrerdir.”</span></p>

    <p class="MsoNormal3"><span class="calibre11">Şah İstanbul’u istiyordu; İstanbul’un gücünü istiyordu, teşkilat ve düzenini istiyordu. Tecrübeli devlet adamlarına, düzenli bir orduya, silah ve teçhizatı mükemmel birliklere sahip olmak istiyordu. Ülkesinin sınırları büyümüştü ama henüz teşkilatlı bir devlet olmaktan uzak bulunduğunu, at sırtında yaşamaya alışmış göçer boylarından yerleşik bir medeniyet yaratmanın uzun süreceğini biliyordu. Bunu kısaltmak için bir gün mutlaka İstanbul’u avuçlarının içine almalıydı. Bütün planlarını, bütün hazırlıklarını buna göre yapıyordu. Ancak o vakit tecrübeli devlet adamları ve ülkesinin geleceği adına yapılacak planlardan söz edilebilirdi. Osmanlı yurdundaki şehzadeler kavgasını alttan alta kışkırtması da, Kızılbaşları İran’a çekerek Sultan’ın ülkesini zayıflatmaya çalışması da bu yüzdendi. Yoksa Sultan Bayezit’e “Babacığım!” diye neden mektuplar yazsındı ki?!..</span></p>

    <p class="MsoNormal3"><span class="calibre11">Şah düşündü, düşündü, düşündü... Osmanlı’ya saldırmak için henüz vakit tamam değildi. Şahkulu densizlik edip kendi başına bir işe kalkışmış, Osmanlı ile arasında yürüttüğü ince siyasete ket vurmuş, uyuyan devi uyandırmıştı. Öfkesini huzurunda Şahkulu’na yardım etmesi için yalvaran yorgun halifeden çıkardı; cümlesine yavaş ve şefkatli bir sesle başlayıp gökler gibi gürleyerek bitirdi. Bu bir Ceza-yı Sinimmar idi:</span></p>

    <p class="MsoNormal3"><span class="calibre11">“Emir Zekeriya; buyruğumdur! Şamlulardan beş kişilik bir serdengeçti müfrezesi hazırlansın. Şah desturu olmadan işe kalkışan ve onu da ağzına yüzüne bulaştıran o Şahkulu namerdinin başını bedeninden koparıp bana getirmek üzere yarın yola çıksınlar. Beni Osmanlı ile hazırlıksız karşı karşıya getiren Tekeliler de bundan böyle yurdumuza ayak basarlarsa cezalandırılsınlar. Onlara nasıl bir ceza verileceğini göstermek için de şu konuşan köpeğin dilini kesip Kıtmircan’a yedirin. Bu andan tezi yok emrim herkese duyurulsun. Sonra da bak bakalım falların ne söylüyor?”</span></p>

    <p class="MsoNormal3"><span class="calibre11">Şah bu son cümleyi emirlerinde zerre kadar müsamaha gösterilmemesi gerektiğini vurgulamak için söylemişti. O sırada Taçlı söz aldı: “Halk zerre ise siz güneşsiniz yüce Şah’ım. Güneş parlamayınca zerre görünemez. Sen doğmazsan Efendim, sen doğmazsan halk doğamaz. Doğum zamanınız çoktan gelmiştir Efendim!.. Şahkulu sizin doğum sancınızdır, onlara yardım ediniz!” dediyse de Şah kararını değiştirmedi.</span></p>

    <p class="MsoNormal3"><span class="calibre11">Olanlara en çok Aka Haşan üzüldü. Çünkü baba yurdu Teke ilini Şah gözden çıkarmıştı. Osmanlı bundan böyle Teke iline ne gözle bakardı, artık kestirmek zordu. Artık Alaiye ve Toroslar tehlikeli bölgeler arasına girmiş oluyordu.</span></p>

    <p class="MsoNormal3"><span class="calibre11">Taçlı bu cemde ayrıldığımız vakit çok üzgündü. Odasının kapısından girmeden önce yüzüme baktı:</span></p>

    <p class="MsoNormal3"><span class="calibre11">“Kamber Can, bu bozgun iyi olmamış. Şah Efendimiz de yanlış karar verdi sanırım. Kızılbaşlığın o güçlü ruhu Tebriz sarayından kendiliğinden çekilip giderse şaşırmam.”</span></p>

    <p class="MsoNormal3"><span class="calibre11">Birkaç saniye durakladıktan sonra sesini yumuşatarak sordu:</span></p>

    <p class="MsoNormal3"><span class="calibre11">“Kamber Can! Kıble-i Âlem ve Mehdi sayılan namağlup hükümdarımız sana da eski heyecanını yitirmiş gibi gelmedi mi?”</span></p>

    <p class="MsoNormal3"><span class="calibre11">Her zaman olduğu gibi yine cevap vermedim. Fakat gelecek günlerin Taçlı’yı haklı çıkarmaması için dua ettim. Galiba Heşt Behişt Sarayı’nda Taçlı’nın sevgisi gibi bir şeyler ters gidiyordu. Tebriz halkı Şah’ı Hz. Ali’nin don değiştirmiş hâli olarak görmekten ve onun bir Mehdi olduğundan ilk kez bu günlerde şüphe duydu.</span></p>

    <p class="MsoNormal3"><span class="calibre11">&nbsp;</span></p>
  </div>
</body>
</html>
