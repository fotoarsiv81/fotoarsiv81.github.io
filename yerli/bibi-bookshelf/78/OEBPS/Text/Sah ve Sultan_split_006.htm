<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ALEMŞAH</span> <span class="count">6</span></span></h3>

    <p class="MsoNormal12"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Hıtayî işin düşer</span></i></p>

    <p class="MsoNormal4"><i class="calibre3"><span class="calibre11">Gelip gidişin düşer</span></i></p>

    <p class="MsoNormal4"><i class="calibre3"><span class="calibre11">Dişleme çiğ lokmayı</span></i></p>

    <p class="MsoNormal4"><i class="calibre3"><span class="calibre11">Yerine dişin düşer</span></i></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal5"><span class="calibre1">Bu bab, Şah’ın annesini öldürttüğü beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Temmuz 1506,</span></b></p>

    <p class="MsoNormal3"><b class="calibre12"><span class="calibre11">Kamber yine soyladı:</span></b></p>

    <p class="MsoNormal3"><span class="calibre11">Tebriz’de hayat akıyor ve her şey değişiyor. Değişmez zannettiğim her şeyin büyük bir hızla beni yanılttığını görmeye alışmış durumdayım. Şehre girdiğimizde Şah Efendimiz henüz bir delikanlı idi ve bütün Azerbaycan yurdu onun olmuştu. Ne var ki her fetihten veya istiladan sonra olduğu gibi şimdi de şehir zıtlıklar içindeydi. Mağlup ile galip, sevinen ile üzülen... Bir yanda zafer, diğer yanda hezimet... Kahkaha da, gözyaşı da sokaklarda coşarak akıyordu. Şehirde Kızılbaşların bayramı vardı, Sünnilerin yası. Vicdanı olan hiç kimse bu yasın gölgesinde sevinmek istememişti oysa. Çünkü Tebriz Sünnilerin şehri iken bizim gelişimizle On İki İmam Şiası’nın yurdu ve merkezi olmaya başlamış, buna muhalefet edenler kovuşturulmuş, takibe alınmışlardı. Birkaç gün içinde Sünnilerin ileri gelenlerinden beş bin kadar insan şehir meydanında “Kızılbaşlık muhalifi ham adamlardır, pişmeleri gerekir” diye kaynamış yağ kazanlarına atıldılar. Birkaç günde Şiilik, Safevî Devleti’nin tek mezhebi hâline geldi ve devlet eliyle hızlı bir Şiileştirme hareketi başlatıldı. Dede Abdal Bey bu konuda çok ısrarcı davranmıştı. Emir Zekeriya, “Tebriz halkının çoğunluğu Sünni, Şiiliği zorla kabul ettiremeyiz, başka çareler arayalım, halkı eğitelim,” görüşünü savunsa da değişen bir şey olmadı. Çok başarılı bir devlet adamı olan Emir Zekeriya’nın yazık ki simya, cifr, fal ve remil gibi gizli bilimlere düşkünlüğü vardı. Şah Efendimiz, bunu ima ederek “Ben bu yola baş koydum. Ya Şii olurlar ya da yağlı kazandan tadarlar. Bunun için remil atacak da değilim,” diyerek onu azarladı. Yağlı kazan onun Tebriz halkı üzerindeki gücüydü. Her hükümdarın adam öldürürken seçtiği bir yol vardı. Şah Efendimiz de suçluları cellata vermek, idam ettirmek, başını vurdurmak, kazığa oturtmak veya başka yollar yerine kaynamış yağ kazanlarına attırıyordu. Bunun için şehir meydanında, herkesin görebileceği yerde üç büyük kazan devamlı kaynatılıyor ve halk buna baktıkça dehşet alıp doğru yola giriyordu. Bu ürkütücü uygulamadan sonra Kızılbaşlar arasında da ilk defa Şah’a muhalefet edenler çıkmaya başladı. Tebriz’deki toplu coşku ilk defa bu muhalefet hareketiyle zedelendi. Bazıları inat ettiler ve öbek öbek birikip halkı galeyana getirmek istediler. Lâkin karar değişmedi. Meğer şeyh olmak nasıl kerametle onaylanırsa, şah olmak da can almakla mühürlenirmiş. Saltanat sürmek için acımasız olmak lazım gelirmiş. Çocuk ruhuma tesir eden bir manzaraydı ve haşlanmış cesetlerin üst üste yığıldığı dehşetli bir harmanı daha evvel hiç görmemiştim. Haşlanmış ve çürümüş et kokusu şehre yayıldıkça homurdanmalar arttı. Emir Zekeriya o günlerde halkın ayaklanmasına tedbir olmak üzere beş bin Türkmen süvarisini şehrin kontrolü için görevlendirmişti. Şah Efendimiz de o günden sonra bir daha yüzünde peçe ile dolaşmadı, müritleri yüzüne rahatça bakabildiler. Elbette Tebrizli Sünniler bunu siyaseten kullanmaktan çekinmediler ve “Şah’ın yüzündeki nur bu yaptığı mezalim ile karardı ve artık yüzüne bakanlar nurundan tutuşmuyorlar!” yollu dedikodular ürettiler.</span></p>

    <p class="MsoNormal3"><span class="calibre11">Sokaklarda hüzün ve ölüm dolaşırken Heşt Behişt Sarayı’nda güç ve neşe hüküm sürüyordu. Saraydaki herkes olup bitenden rahatsızdı ama kimse bunu diğerine itiraf edemiyor, bunun yerine şiirler, meclisler, terennümler ile kederlerin üstünü örtmeye çalışıyorlardı. Şah Efendimiz de kendisine kaside sunan şairlerin hayal mahsulü sözlerine kanıyor, kazan kazan kaynayan vicdan azabını bastırıyordu. Tam o günlerdeydi. Huzura bir şair gelmişti. Yaşlı bir şair... Mevsimlerden bahar idi ve Şah Hazretleri’ne sevgisini göstermek üzere “Sen çağımızın İskender’isin!” dizesiyle başlayan tantanalı bir bahar kasidesi sundu. Mânâ yüklü beyitler söylüyordu ve henüz delikanlılık çağını idrak eden bir hükümdarın hoşuna gidecek sözlerin hangisi olduğunu iyi biliyordu. Bir ara Şah Efendimiz’in Akkoyunlu Devleti mirasına sahip olduğunu ifade etmek istedi. Ne var ki, Saf evi Devleti’nin Akkoyunlu’nun devamı olduğunu duymak, kendisinin de Uzun Hasan’ın torunuymuş gibi gösterilmesi Şah Efendimiz’in hiç hoşuna gitmedi ve şairin sözünü keserek bir cihangir gibi öfkeyle gürledi:</span></p>

    <p class="MsoNormal3"><span class="calibre11">“Bre küstah bunak, benim Erdebil hanedanına mensup Hz. Ali soyundan bir şah olduğumu bilmez misin? Bu Akkoyunlu hanedanı ve Uzun Haşan lakırdısı da nereden çıktı şimdi?”</span></p>

    <p class="MsoNormal3"><span class="calibre11">“Devletinizle payidar olunuz Şah’ım, Erdebil hanedanına mensubiyetinizle birlikte Akkoyunlu varisi olmanız cümle âlemce malumdur, onu zikretmek istemiştim.”</span></p>

    <p class="MsoNormal3"><span class="calibre11">“Bre bak küstaha, hem kel hem fodul, bir de veraset malumdur diyor!..”</span></p>

    <p class="MsoNormal3"><span class="calibre11">“Affeyleyin Şah’ım, sözlerimi külliyen geri aldım, duymamış farz ediniz; birkaç altına tamah ile açgözlülük edip gaflet üzere bulunduk sayınız!”</span></p>

    <p class="MsoNormal9"><span class="calibre11">“Yok yok, senin bunu söylemekte bir fikrin olmalı, ayan et hele! Böyle ihtişamlı bir kasidede bu beyit bir gaflet olamaz.” “?!..”</span></p>

    <p class="MsoNormal9"><span class="calibre11">“Susma bre ihtiyar zındık!.. Eğer Sünni isen niyetini söyle!” “Haşa Şah’ım, hak yolunuza dönmüşümdür. Beni affediniz.”</span></p>

    <p class="MsoNormal3"><span class="calibre11">“Yok yok, sen gizli niyetle bu şiiri demişsen, hele kalbindeki hakikati söyle!”</span></p>

    <p class="MsoNormal3"><span class="calibre11">“?!..”</span></p>

    <p class="MsoNormal3"><span class="calibre11">“Söyle bre!”</span></p>

    <p class="MsoNormal3"><span class="calibre11">“Ferman sîzindir Şah’ım, irade buyruldu madem, içimdekini değilse de dilimdekini arz edeyim.”</span></p>

    <p class="MsoNormal3"><span class="calibre11">“Et!..”</span></p>

    <p class="MsoNormal3"><span class="calibre11">“Tarih bir ırmaktır, Şah’ım, durmadan akar. Bu akış içinde devletler ve şahlar ad değişerek birbirini takip edip gider. Lâkin tebaa ve kurumlar ekseriyetle aynı kalır. Tebriz’de Sünnileri öldürtmeniz veya Kızılbaş Şii eylemenizle de bu gerçek değişmeyecek. Bugün fetih ile şereflenip ihtişamla hükmettiğiniz memleket bir vakitler Akkoyunlu hükümdarlarının memleketi idi; halkı da yine bu halk idi. O zamanlarda da saray yine Heşt Behişt Sarayı; divan yine bu divan idi. Üyeleri değişince divan değişmiş olmadı. İçinde yaşayanlar değişince saray değişmiş olmadı. Uzun Haşan Şah da sizin gibi ulu bir hükümdar idi.”</span></p>

    <p class="MsoNormal3"><span class="calibre11">“Bre, huzurumda bu ne cüret, düşmanımın adını ululukla anasın?”</span></p>

    <p class="MsoNormal3"><span class="calibre11">“Şah’ım! Muhterem valideniz Alemşah Begüm, Uzun Haşan Şah’ın kızı, siz de onun torunu değil misiniz? Ben gaflet edebilirim, lâkin tarih böyle yazacak, hiç şüpheniz olmasın.” “Sus bre küstah bunak! Evrenin özü doğruluk olsaydı, iyiler dünyada böyle mi yaşardı? Ben Akkoyunlu hanedanını yok etmek üzere yaratılmışım. Çünkü onlar benim hanedanıma kast etmişler, büyük pederim Şeyh Cüneyd, pederim Şeyh Haydar ve ağabeyim Sultan Ali’yi mahrum-ı hayat eylemişlerdir. Validemizin bu hanedana hizmeti ve mensubiyeti beni Akkoyunlu yapmaz!”</span></p>

    <p class="MsoNormal3"><span class="calibre11">“Şah’ım unutmayın, tarih yine de ‘Sünni ananın Kızılbaş oğlu Tebriz’de Sünnileri öldürdü,’ diye yazacak! İmdi, bilirim ki beni öldürteceksiniz. İlla ki ben yüce bir söz de bilirim, işte siz de uyasınız diye söylerim: ‘Gün akşamlıdır; baharlar yazlar gider, kara kış gelir.’ Ermiş şahlar zamanında işleri akıllılar yapar, budalalar da boyun eğerlerdi; heyhat şimdi zaman değişmiş! Anlaşılan, siz bu dünyanın hayrına biri değilsiniz!”</span></p>

    <p class="MsoNormal3"><span class="calibre11">Şah, o güne kadar böylesine küstah sözlerle hiç mi hiç karşılaşmamıştı. Sevgi adına başlanan sözler kin doğurmuştu. Şair, manevi olan üç beş dizeden üç beş maddi altın elde edeyim derken öz maddesini yitirmişti. Şah öfkesinden yerinde duramıyordu. Çevresindeki herkese bağırmaya başladı. O anda adamı kendi elleriyle boğmak istediği belliydi, ama kendini zapt etti. Düşmana hizmet eden böyle bir adamı belki de bir çırpıda öldürmemek lazımdı; yanındaki adamlara “Götürün!..” emrini verdi. Sonra da “Sünni ananın Kızılbaş oğlu ha'...” diye tekrar ederek salonun iki ucunda öfkeyle gidip gelmeye başladı. Hürmetli Dede Abdal Bey ve kahramanlar kahramanı Lele Hüseyin Bey de şaire öfkelenmişlerdi. Lele Hüseyin, Şah’ı teselli için “Onu görmezden gel; bir kurbağa fazla uzağa sıçrayamaz!” dedi. Ama Şah buna hiç aldırış etmedi. İşte onun söylediği bir gerçek tam da karşısında duruyor, Akkoyunlu kızı Sünni Alemşah Begüm, sarayın koridorlarında, salonlarında, bahçelerinde geziniyordu. Annesinin varlığını sanki tam kalbinin üzerinde, kınından sıyrılmış bir hançer gibi hissetti. Mecliste bulunan yöneticilerine ve tebaasına Kızılbaşlık davasının kutsallığını ve bu uğurda can vermenin de, can almanın da ülkeye hizmet anlamına geleceğini göstermesi gerekiyordu. Alemşah Begüm’ün öz annesi olması Sünnilik veya Kızılbaşlık gerçeğini değiştirmiyordu. Üstelik de o sihirli cümle var iken: “Mademki şah benim...”</span></p>

    <p class="MsoNormal3"><span class="calibre11">Şah Efendimiz şairin ardından öfkesini,</span></p>

    <p class="MsoNormal3"><i class="calibre3"><span class="calibre11">Hakikat ilminin sırrın, ne bilsin her taharetsiz</span></i></p>

    <p class="MsoNormal3"><i class="calibre3"><span class="calibre11">Bu sırra ermedi münkir, anın katlin reva gördüm*</span></i></p>

    <p class="MsoNormal10"><i class="calibre3"><span class="calibre1">*</span></i> <span class="calibre1">Ali’ye bağışlanan hakikat ilminin sırrını bir taharetsiz nereden bilecek ki!.. Ali'ye eremeyip o sırrı inkar edenlerin öldürülmesini işte bu yüzden reva gördüm.</span></p>

    <p class="MsoNormal"><span class="calibre11">beytiyle dile getirdi. Bazı ozanlar “hakikat sırrına ermeyenlerin öldürülmesi”ni reva gören bu dizeyi hemen ertesi gün bir türküye dönüştürmeyi ihmal etmediler. Tabii bu en çok da ganimet isteyen askerlerin ekmeğine yağ sürdü. Tebriz sokaklarında “katli reva gören” bu mısraların ezgileri her yanda duyulur oldu. Tabii katliamlar, adam kesmeler eşliğinde. Şah Hazretleri o vakit Sünni halka tellallar çığırttı ki mezheplerini değiştirip Kızılbaş olsunlar, kızıl börk takınsınlar. Kahramanların serdarı Lele Hüseyin Bey’e şehre dağılmış muhafızların tamamını uyarmasını söyledi. Fazla kimsenin canı yanmadan yol değiştirmelerini, Sünnilikte ısrar etmemelerini, on iki dilimli Kızılbaş tacıyla gönül bağı kurmalarını, iki gün boyunca mahalle mahalle, sokak sokak çığırttı. İki günün sonunda da önce ezanı değiştirdi ve “Eşhedü enne Muhammeden Rasulullah (Muhammed’in, Allah’ın elçisi olduğuna şahadet ederim)” cümlesinden sonra “Eşhedü enne Aliyyen veliyyullah (Ali’nin, Allah’ın velisi olduğuna şahadet ederim)” ibaresi ile “Hayya ale’l-felah (Haydin kurtuluşa!)” çağrısından sonra “Hayya alâ hayri’l-amel (Haydin, amelin hayırlısına!)” ünlemini ekletti. Bunu ezan okumanın beş vakitten üç vakte indirilmesi takip etti. Cuma günleri de hutbe On İki İmam adına okutulacaktı. Öyle de oldu. Kıble-i Âlem Efendimiz, kendi şehrinde ayrılık gayrılık olmaması için Sünnileri de Kızılbaşlarla birlikte cuma namazı kılmaya çağırdı. Hutbede de ilk üç halife ile Hz. Aişe’ye lanet okunmasını emretti. Sünnilerin en büyük cuma camileri olan Uzun Hasan’ın yaptırttığı Gök Mescit-Ulu Cami’ye bu yüzden kilit vurulmasını emretti. Buna itiraz edenler olursa elbette kazanlar kaynatılmaya başlanıyordu.</span></p>

    <p class="MsoNormal3"><span class="calibre11">Kıble-i Âlem Efendimiz’in hakikatte istediği şey Sünniliği ortadan kaldırmaktan ve yasaklamaktan ziyade siyasi bir itaatsizliğin önüne geçmekti. Ama işler onun istediği gibi yürümedi. Başlangıçta siyasi olan bu karar halifelerinden bazıları ve Tebrizli muannit Kızılbaşlar tarafından inanç baskısına dönüştürülüverdi. İnsan avı işte o zaman başladı. Yeterli ganimete erişemediklerini söyleyen askerler Sünni evlere baskınlar verip mallarını talan eder, kızlarını kaçırır oldular. Kıble-i Âlem Efendimiz buna göz yummuş, bilmezden, duymazdan gelmişti. Ancak ne yazık ki bu uygulamaya ilk karşı çıkanlardan biri Kıble-i Âlem Efendimiz’in annesi, Şah Uzun Hasan’ın kızı Alemşah Begüm oldu. Askerin halk üzerindeki katliamı başlayınca Şah oğlunun huzuruna varıp yaptıklarını herkesin önünde; halifelerinin, emirlerinin ve eşi Gülizar Begüm’ün önünde eleştirmişti:</span></p>

    <p class="MsoNormal3"><span class="calibre11">“Oğul, sen şahsın. Artık en kıymetli, en güzel elbiselerin başkalarına giydirdiklerin olacaktır. En ziyade cezalandırma yetkisine sahip olana en fazla affetmek düşer. İnsanlar arasında en aklı kıt kişi, kendinden daha zayıf ve çaresiz olana zulmedendir. İyilik yap ve affet ki bir dediğin iki edilmesin, fermanın tutulsun. Yeryüzünde merhametin kaldıramayacağı bir suç, affedilmeyecek bir günah, ihsan ile kapatılmayacak bir ihtiyaç yoktur. Şaha yaraşan, sütliman olanı kışkırtmamak, bilakis karışık olanı sakinleştirmektir. Halkını sömürüp onlardan gaspettiği mallar ve canlar ile devletini yaşatmaya çalışan bir devlet reisi, evinin temelinden söktüğü malzeme ile duvarlarını onarmaya çalışan ahmak dülgere benzer! İnsan olmanın ayırt edici özelliği Allah’ı seven olmaktan çok, Allah’ın sevdiği olmaktır.”</span></p>

    <p class="MsoNormal3"><span class="calibre11">Alemşah Begüm’ün herkesin içinde huzura uluorta söylediği bu sözlerden sonra ana ile oğul arasında bir tartışma çıktı; ikisi de giderek seslerini yükselttiler. Hatta bir ara Alemşah Begüm kendini kaybedip oğlunun suratına tükürdü ve evlat sevgisini yere çalmış oldu. O an anladım ki sevgi ile öfke aynı kaba giremiyordu. İnsanın zihnine takılan öfke gönüldeki sevgiyi örtüyor ve göstermez oluyordu. Yoksa sevgiyle emzirdiği, kucağında sarıp sarmaladığı vakitlerde onun rahat etmesi için kendi rahatını terk ettiği, gecelerde uykusunu böldüğü yavrusunun sevgisini nasıl unutup da böyle bağırabilirdi? Öfke, öfkeyi doğuruyordu. Şah Efendimiz de buna çok öfkelendi ve arkasından, “Şimdi zaman biziz! Kimi kaldırırsak yücelir, kimi alçaltırsak alçalır!" diye heyecanla haykırdı. Sonra da annesinin öldürülmesini emretti. Bununla kalmadı, daha şiddetli tedbirler aldı. Tebriz çarşısında, sokaklarında, meydanlarda kızıl serpuş dışında farklı başlıkla dolaşanlar derhal takibe alınacak, kovuşturulacak ve tepeleneceklerdi. Adı Ebubekir, Ömer, Osman, Ayşe olanlar adlarını değiştirecek, aksi hâlde derhal cezalandırılacaktı. Sevginin içinde şiddeti barındırıp barındırmadığından şüpheye düştüm. Yüzyıllara uzanan sevgiler, yine yüzyıllara uzanan nefretleri ve o nefretler doğrultusunda şiddeti içermeli miydi? Hz. Peygamber’in ehl-i beytini sevdiği için, ehl-i beyit fertlerinden daha çok sevdiği arkadaşlarına nasıl düşman olunabilirdi? Diyelim düşman olundu, ya asırlar sonra sırf onların adlarını taşıyorlar diye insanları öldürmek sevgi ile nasıl izah edilebilirdi? Üstelik de hiç kimse adını kendisi seçemezken!.. Anne babanın kararı yüzünden çocuğu cezalandırmanın neresinde sevgi bulunabilirdi? Bu, olsa olsa hükümdarlık töresi ve şahlık asabiyetiydi. Şüphesiz, kendisi de olup bitenlerden çok rahatsızdı. Bir keresinde en yakın ve sevgili iki komutanı, kahramanlar kahramanı Lele Hüseyin Bey ile muzaffer cengâver Emir Zekeriya’yı yanına çağırmış, bu meseleleri müzakere ederken ağlayarak “Emri verdik bir kere. Varsın Tebriz halkı Sünni olmaktan ise Hıristiyan olsunlar, canları bağışlansın! Varsın Tebriz Halkı Sünni olmaktan ise anamız kurban edilsin!” dediğini duydum. Emir Zekeriya, onun askerî emirlerini harfiyen yerine getirme konusunda yeminli yegâne generaliydi ve asla verilen emre itiraz ettiği görülmemişti.&nbsp;&nbsp;&nbsp;&nbsp;&nbsp;&nbsp;</span></p>

    <p class="MsoNormal3"><span class="calibre11">Şah’ın annesini öldürtmesi, dervişler tarafından Kıble-i Âlem’in kurduğu kutsal devlet adına canı kadar sevdiği annesini bile feda ettiği şeklinde yorumlandı ve askerlerin Sünni avına daha iştahla saldırmalarına kapı araladı. Ölümün kokusu evlerin içine kadar yayıldı. Bu arada Şah’ın kulağına kötü haberler de geliyordu. Meğer askerlerden bazıları girdikleri bazı evlerde aileyi kılıçtan geçirir ama genç kızları sağ bırakıp evin anahtarını da ellerinde tutar “Ev benim ganimetimdir!” diyerek tenha vakitlerde bekâr arkadaşlarını eve gönderirlermiş. Şah’ın beylerinden veya kumandanlarından birisi kendilerine bunun nedenini sorarsa “Ailenin hâzinesinin yerini o kız biliyor, söyletmek için bağlı bekletiyoruz; işkenceye mi yatırsaydık?!” diye cevap verirlermiş.</span></p>

    <p class="MsoNormal"><span class="calibre11">Şah bunu duyunca şehirdeki Sünni evleri yeniden arattı ve bunu yapan askerlerinden bazılarını ibret-i âlem için meydanda astırdı, cesetleri kokasıya kadar da ağaçta bıraktırdı.</span></p>

    <p class="MsoNormal3"><span class="calibre11">Beş yıl boyunca bütün bunlar olurken Gülizar Begüm o ihtişamlı sarayın en bahtsız insanına dönüşüverdi. Gürcü kızlarının saraydaki varlığıydı bunun sebebi. Artık kendisini kuma edinmiş bir kadın gibi hissediyor, öyle davranıyordu. Bir vakitler, devleti avuçlayan eller yalnızca onun ellerini tutuyordu ama şimdi devlete uzanmış sayısız eller arasından dört güçlü el daha bulunuyordu. Her ne kadar cariye de olsalar!..</span></p>

    <p class="MsoNormal3"><span class="calibre11">“Babaydar!.. Şu başıma gelenler, ah keşke, hiç gelmemiş olsa!... Bana bir kerecik olsun ‘Hı Babacım!..’ der misin Babaydar?!.. Yoksa büyüyemeyeceğim!..”</span></p>

    <p class="MsoNormal3"><span class="calibre11">&nbsp;</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
