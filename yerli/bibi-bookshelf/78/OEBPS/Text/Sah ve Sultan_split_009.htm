<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">HAYDAR CAN</span> <span class="count">9</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Ey felek dokuz dolu câm içmeyince</span></i></p>

    <p class="MsoNormal4"><i class="calibre3"><span class="calibre11">Han Selîm Dehr içinde olmadı her giz ayakdaşum benüm</span></i></p>

    <p class="MsoNormal4"><b class="calibre12"><span class="calibre11">Selimi</span></b></p>

    <p class="MsoNormal4"><b class="calibre12"><span class="calibre2">&nbsp;</span></b></p>

    <p class="MsoNormal5"><span class="calibre1">Bu bab, Tebriz’de Şehzade ile Şah’ın satranç oynadığı beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Ocak 1507,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal3"><span class="calibre11">Trabzon’dan bir gece yansı gizlice yola çıktığımızın üzerinden on dört gün geçti. Atlarımızı her menzilde satıp yenisini alıyoruz. Ben Halimî Çelebi’ye yakında bir yolculuğa çıkacağımı, Tebriz’de kardeşimi görmeye gideceğimi ima yollu söylemeyi ihmal etmedim. Hani belki Şehzade ile aynı günde kayboluşumuzu merak ederse Şehzade’nin nereye gittiğini anlayabilsindi muradım. Öyle ya, başımıza bir iş gelir, yahut evdeki hesap çarşıya uymazdı!.. Bu maksatla belki Şehzade de birilerini uyarmış olabilirdi. Artık Trabzon’da her şey Şehzade’nin genç oğlu Süleyman’a kalıyordu. Dirayetini gösterecek, babasının yokluğunu hissettirmeyerek gözüne girecekti.</span></p>

    <p class="MsoNormal3"><span class="calibre11">Tebriz’e dört gün evvel bir ikindi vakti girdik. İsfahanlı bir tacirden uygun giysiler satın aldık. Tebriz çarşısına da, Şah İsmail’in gül bahçeleriyle ünlü Heşt Behişt adlı sarayına da yakın şehir hanının mütevazı bir hücresine yerleşmekle iyi yapmıştık. Hancı gerçi güleryüzlü bir adam ama bir derviş ile derbeder bir gezgin için fazla ikram yanlısı değil. Günlük verdiği yakacak odun bizi ısıtmaya yetmiyor. Handa tacirler, bezirgânlar, at cambazları, seyisler ve tek tük de derbeder yolcular kalıyor.</span></p>

    <p class="MsoNormal3"><span class="calibre11">Şehrin her yanında kadınlı erkekli insanlar kızıl başlıklarla dolaşıyor. £u yüzden yabancıların dikkat çekmemesi mümkün değil. Şehzade Trabzon sokaklarında sık sık yaptığı gibi yine gezginci bir Kalenden kılığına bürünmeyi tercih etti. Erzurum’da sakalını ve saçlarını abdallara benzetecek şekilde usturayla ben kazımıştım. Hoy’da konakladığımız gece de kulağını ve meme ucunu deldirip birer küçük halka taktırdığını gördüm. Belinde teber ve keşkül, elinde tespih ve asa, pazubendinde cür’adan ile artık Safevî yurdunda sık rastlanan dervişlerden pek farkı kalmamıştı. Bense beyaz tülbent saran, yolunun nereye çıkacağını bilmeyen bir seyyahım, o kadar.</span></p>

    <p class="MsoNormal3"><span class="calibre11">Tebriz’e geldiğimiz gün bizi çok şiddetli bir kış karşılamıştı. Hatırlayan ihtiyarların söylediğine göre kırk bir yıldır böylesine şiddetli bir kış yaşanmamış. İki gün boyunca kuşlar uçamayıp havada donmuş, yerlere düşmüşlerdi. Şehirde hayat durmuş, insanlar sokaklardan çekilmişler, yiyecek yığmalar bile başlamıştı. İki gün öncesine kadar han müşterileri hiçbir iş için dışarı çıkmayıp hep avluda eğleştiler. Hancı onlara yiyecek yetiştirmekte zorlanıp durdu. Neyse ki dün ve bugün karın da, ayazın da şiddeti biraz azalır gibi oldu.</span></p>

    <p class="MsoNormal3"><span class="calibre11">Şehzade, hücresinin önünde oyalanıyor, hiç konuşmuyor, başım yerden fazla kaldırmıyor, güya derviş, zikrederek vakit geçiriyor, hakikatte ise izliyor, yalnızca izliyor ve sık sık satranç oynuyor, herkesi tek tek yeniyordu. Usta bir satranç oyuncusu olan hancı bile dün işini bırakıp onunla satranç oynamak istedi. Bense onun fazla uzağına gitmeden meydan sohbetinde oyalanmayı tercih ediyorum. Böylece olup bitenler hakkında haber de toplayabiliyor, ikiz kardeşim Hasan’ı tanıyan birini sorup arayabiliyorum. Tabii bir elim daima cübbemin altında taşıdığım hançerimde durarak.</span></p>

    <p class="MsoNormal3"><span class="calibre11">Tebriz’deki dört günde gördüm ve öğrendim ki burada Kızılbaşlık çeşit çeşitti. Teke ilinde bizim bildiğimiz, anamızın bize telkin ettiği Kızılbaşlık halkın çoğuna yabancı gibiydi. Burada öyle Kızılbaşlara rastladım ki Kur’an’ı bile küçümsüyor, haram kılınan günahların birçoğunu helal sayıyorlardı. Dün, nöbet tuttukları yerde ateş yakmaya çalışan bazı askerlerin ateşi tutuşturmak için terk edilmiş camiden çıkarıp getirdikleri dinî kitapları ve Kur’an nüshalarını kullandıklarını gözlerimle gördüm. Akşamki yemeğimi de Hz. Ebubekir ile kızı Hz. Aişe’ye küfürler eden Kazvinli Kızılbaş bir tacir ile birlikte yedim. Şah’ın bunlardan haberi olup olmadığını bilemiyorum. Lâkin gördüklerimi Şehzade’ye kesinlikle anlatmıyorum. Öfkeli birisi. Gerçi tedbirli de, ama bakarsın Trabzon’daki gibi celallenmeye kalkışır, başımıza bela açarız. Gerçi benim gördüğüm her şeyi o da görüyordur ya!..</span></p>

    <p class="MsoNormal3"><span class="calibre11">Öğrendiğime göre sabahleyin sarayın dış kapısının açıldığı meydanın Alişah Camii cihetinde ok atma müsabakaları yapılacakmış. Bu müsabakalar yüzyıllarca evvel Pers okçuları tarafından başlatılmış, her yıl hep aynı tarihte devam edermiş. Bundan iki yüz elli sene evvel Tolunoğlu Ali Şah bile camisini yaptırırken -mimarlarının arzusu hilafına- bu ok meydanını muhafaza etmiş. Şah İsmail şehre girince o da geleneği bozmamış, altı yıl boyunca hep buraya ok atmaya gelmiş.</span></p>

    <p class="MsoNormal3"><span class="calibre11">Şehzade, müsabakayla ilgili öğrendiklerimi kendisine söyleyince çok sevindi. “Nihayet yarın şu Çocuk Şah’ı görebileceğim!” dedi usulca.</span></p>

    <p class="MsoNormal3"><span class="calibre11">Sabahın erken saatiydi. Hancının getirdiği çorbamızı içip tam dışarı çıkacaktık ki saray muhafızlarından olduğu anlaşılan iki asker bizi durdurdu. Elim hançerde öylece bekledim. Şehzade hiç heyecanlı değilmiş gibi görünmeyi başarabiliyordu. Oysa benim yüreğim atıyor, dizlerim titriyordu. Başıma bir şey geleceğinden değil, Şehzade’nin başına bir şey gelme endişesindendi bu. Konuşmaları anlayabilmek için kulak kesilmem gerekti:</span></p>

    <p class="MsoNormal3"><span class="calibre11">“Bozok ilinden gelen derviş sensen?”</span></p>

    <p class="MsoNormal3"><span class="calibre11">“Beli nöker can, menem.”</span></p>

    <p class="MsoNormal3"><span class="calibre11">“O hâlde bizimle gelipsen?”</span></p>

    <p class="MsoNormal3"><span class="calibre11">“Haraya?”</span></p>

    <p class="MsoNormal3"><span class="calibre11">“Kıble-i Âlem Şah İsmail cenaplarına.”</span></p>

    <p class="MsoNormal3"><span class="calibre11">“Şah’ımız yolda kalmış bu garip dervişten ne soruşacaktır?”</span></p>

    <p class="MsoNormal3"><span class="calibre11">“Soruşacak nesne bilmeyiz, aklın varsa bunu kendisine sen de sorma?”</span></p>

    <p class="MsoNormal3"><span class="calibre11">“Yürü o vakt Haydar Can.”</span></p>

    <p class="MsoNormal3"><span class="calibre11">“Haydar Can burada kalıptır, sen özün gelipsen.”</span></p>

    <p class="MsoNormal3"><span class="calibre11">“Beli, sen burda kal Haydar Can, meni bekle.”</span></p>

    <p class="MsoNormal3"><span class="calibre11">Haydar Can ben oluyordum. Şehzade Selim söylediğinin tersini yapmamı istediği vakit bana başka bir adla hitap ederdi. Bu Trabzon’daki tebdil gezilerimizden kalma aramızdaki hususi bir anlaşma idi. Elimi hançerden çekip eğilerek selam verdim. O sırada muhafızlardan biri yüzüme dikkatle baktı. Tedirgin edici bir bakıştı bu. Diğer arkadaşı yürümeye başladığında bile o hâlâ bana bakmaya devam ediyor, baş ve işaret parmağıyla da bıyığını iki taraflı sıvazlıyordu. Hanın kapısından çıktıkları zamana kadar da dönüp dönüp baktı. Onlar gider gitmez kaldığımız hücreye vardım. Şehzade “Burada kal. beni bekle!” demişti. Demek buradan derhal ayrılmamı, hatta belki kendisini takip etmemi istiyordu. Hancının hesabını ödeyip çıkınlarımızı aldım. Koşa koşa ok müsabakalarının yapılacağı meydana vardım. Saray kapısının görülebildiği bir yerde mevkilenip bekledim, bekledim, bekledim...</span></p>

    <p class="MsoNormal3"><span class="calibre11">Zaman ilerliyordu. Müsabakalar başlamak üzereydi. Şah’ın meydana gelmesi an meselesiydi. Gözüm sarayın kapısındaydı. İçeri girmenin bir yolunu bulmalıydım. Meydana doğru ilerleyen askerlerden ikisinin birbirlerine beni göstererek yanıma yaklaştıklarını gördüm. Sabah şehzadeyi götüren muhafızlarla aynı şekilde giyinmiş, aynı silahları kuşanmışlardı. Handan ayrıldıktan sonra kıyafetimi değiştirmemekle akılsızlık etmiştim. Herhalde hancı beni tarif etmişti ve bu adamlar da şimdi yakalamaya geliyorlardı. Bu da Şehzade Selim’in başının dertte olduğunu gösterirdi. Benden başka hiçbir Allah kulu burada onun kim olduğunu bilmiyordu. “Yoksa biliyor muydu?” sorusu o anda aklıma düştü. Eğer öyle ise felaket demekti. Hem öyle bir felaket ki ucu ta Osmanlı Devleti’nin istikbalini ilgilendirirdi. Bir şehzadenin böyle tek muhafız ile -kendisi beni muhafız olarak değil de can yoldaşı musahip olmak üzere seçtiğini söylüyor- yaban illere çıkması, hele de rakibinin şehrine gelmesi tedbirsizlik idi. Bunu herkesten gizlemesi de ayrı bir tedbirsizlik!.. İlla ki o kendine çok güveniyordu. Sultan babası onun Trabzon’u terk ettiğini duysa derhal isyanına hükmeder, üzerine asker salardı. Buna rağmen o aykırı davranmaktan hoşlanıyor, bunu kendisine söylediğimde “Süleyman var ya!" diyordu. Süleyman’ı iyi yetiştirmişti. Dirayetine, sevk ve idaresine güveniyordu. Zaten ona güvendiği için buralarda tek başımıza dolanıyorduk. Ama işte bela da bizi buluyordu. Yaklaşan iki askerin beni hedef aldıklarından artık zerre şüphem kalmadı. Ne yapacağıma da hızla karar vermem gerekiyordu. Önce kaçmalı, saklanmalı, sonra bir yolunu bulup şehzadeden haber almalı, ne yapıp edip başına gelen beladan onu kurtarmalıydım. Kaçmaya hazırlandığım sırada askerler birkaç adım yanıma yaklaşmış, uzun boylu olanı neşeli bir sesle “Can Haşan! Bıyıklarını neçe kesipsen? Bu kılık da nedir he?!.. Hem sende keman çekecek pazu vardır; ok meydanına gelipsen?!.” diye şakayla karışık kollarını açmıştı bile.</span></p>

    <p class="MsoNormal3"><span class="calibre11">Bana sarıldıkları sırada itiraf etmeliyim ki bayılayazdım. Her şey birden nasıl bu kadar ters yüz olur, karamsarlık bir anda nasıl sevince dönüşürdü? Belli ki beni ikizim Haşan ile karıştırmışlardı. Bu da Hasan’ı bulduğumu, daha doğrusu kaderin bizi buluşturduğunu gösteriyordu. Yine tebdil koruma vazifesi yaptığımı sanan bu adamları başımdan savmalıydım. Daha iyisini yaptım. Hasan’ın ikizi olduğumu, Tebriz’e onu bulmaya geldiğimi açıkça söyledim. Ve Haşan hakkındaki hemen her şeyi öğrenmem yalnızca birkaç dakika sürdü. Sabahleyin yüzüme dik dik bakan muhafızın şaşkınlığını şimdi anlıyordum. Çünkü Haşan, saray muhafızlarının gözdesi olan askermiş. Kadere hayret ettim. İkiz kardeşleri iki rakip arasında eşit bölüştürmüştü. Bir farkla ki benim şehzadem 37, onun şahı 20 yaşındaydı. Ben kendimden yaşça büyük birinden emir alıyordum, Haşan ise toy bir delikanlının emrinde iş görüyordu!..</span></p>

    <p class="MsoNormal3"><span class="calibre11">Şah’ın muhafızları, “Tam burada bekle, Aka Haşan yanından geçecektir!” deyip ayrıldıkları sırada meydanda çığlıklar, sevinç gösterileri başlamıştı bile. Şah, Poyraz kadar güzel bir ata binmiş, işte geliyordu. Ünü Trabzon’a kadar gelen Kamertay bu olmalıydı. Şah geçerken yolun iki yanındaki dervişler secde edercesine yerlere kapanıyor, ağlayan, çırpınan, bağrını yumruklayan veya yanağına şiş geçirenler ortalığa düşüyordu. Anadolu’daki Kızılbaşlar böyle şeyler yapmaz, hele kendilerini asla şişlemezlerdi. Haddizatında Şah geçerken muhafızların bu tür sevinç gösterilerine müsaade etmemeleri gerekiyordu; ama galiba Şah buna izin veriyor veya teşvik ediyordu. Kararsız kalmıştım; herkes meydanda iken saraya varıp sabah getirilen bir dervişten haber almaya çalışmak mı, yoksa Şah ile birlikte bana doğru yaklaşmakta olan kardeşimi görmeye çalışmak mı gerekirdi. Kardeşimle buluşabilirsem saraya girme ihtimalimin daha yüksek olacağını düşünerek bekledim. Şah İsmail atının üzerinde ilerlerken çevresindeki bir düzine muhafız her yönden yirmi adımlık bir mesafeyi koruyor, hiç kimse Şah’a bundan daha fazla yaklaşamıyordu. Hasan’ı çok uzaktan tanıdım. Üst dudağını tamamen örten gür bıyıkları vardı. Şah’ın alımlı ve süslü atının hemen sağ yanında heybetle yürüyordu. Alayın en yakışıklısı o idi. Bunu kardeşim olduğu için söylemiyorum, gerçekten şu hâli kendisiyle gurur duymamı sağlayacak kadar ihtişamlıydı. Bir an onun yerinde kendimi görür gibi oldum. Babamı ve beni bırakıp giderken söyledikleri hatırıma geldi. Onunla gelmiş olsam belki Şah’ın atının sol yanında da ben yürüyor olurdum. Şah’ın atının sağında ve solunda aynı adamın yürüyor olması müritlerin gözünde Şah’ın yeni bir mucizesi olarak değerlendirilirdi herhalde.</span></p>

    <p class="MsoNormal3"><span class="calibre11">Ve Şah’ı yayını çekerken gördüm. Çok kahramanların adını biliyordum,*</span><sup class="calibre13"><span class="calibre14">-</span></sup><span class="calibre11">Davut’tan, Rüstem’den, İskender’den, Bamsı Beyrek’ten haberdardım. Ama hiçbirinin şu anda gördüğüm Şah İsmail’e benzeyebileceklerini sanmıyordum. Kemanını gererken yeni olgunlaşmaya başlayan genç bedeni pazularını ve kaslarını kaftanının dışından belli ediyor, atlas gömleğinin sıra düğmeleri kopup fırlayacak gibi gergin duruyordu. Belindeki kemer kasten gevşetilmişti. Kırmızı sahtiyan çizmeleri yere çakılmış gibi karda gömülü duruyordu. Elindeki kemanın kirişine asıldıkça o koskoca meydanda, kar tanelerinin yere düşüşünü duyacak kadar ihtişamlı bir sessizlik başladı. Gözler kırpılmaz olmuştu. Az sonra fırlayacak oku giderken görmek herkesin içinde kışkırtıcı bir arzuya döndü sanki. Tebriz susmuş, kulak ve göz kesilmişti. Neden sonra hedefte bir ses duyuldu. Kimse Şah’ın oku ne zaman bıraktığını, okun nasıl hedefi bulduğunu yine görememişti. Tam isabet!.. Meydanı dualar, gülbanklar, “Allah Allah, güzel Şah!” nidaları, alkışlar ve çığlık çığlığa bir tezahürat kapladığı sırada Şah hiçbir şey demeden ve her sene âdeti olduğu üzere irad ettiği nutuk kürsüsüne çıkmadan geri döndü, atına bindi ve sarayına yöneldi. Artık meydanda herkes çığlık çığlığa eğleniyor, bu mucizevî atışın yorumunu yapıyordu. Bense şaşkına dönmüştüm. Ne yapacağımı düşünmeye başladım. Şah’ın halka hitap etmeden dönmesi beni işkillendirmişti. Sarayda mutlaka acele görülecek önemli bir işi olmalıydı. Bu işin Şehzade ile alakalı olmaması için dua ettim. Şimdi artık iki sebepten dolayı Hasan’a kendimi göstermem gerekiyordu. Hasret gidermek ve yardımı olursa saraya girebilmek. O daha fazlasını yaptı; coşkuyla kucaklaşmamızdan sonra atından inip muhafız arkadaşlarının ardında sarmaş dolaş beni saraya götürdü. O kısa yürüyüşümüzde hiç konuşmadık; yalnızca birbirimizin kokusunu ciğerlerimize çektik. O bende vatanı kokladı, ben onda gurbeti kokladım. Öyle bir zamanda kelimeler ve cümleler duyguların masumiyetini zedeleyecek gibi geldi bize ve Şah’ın atı Heşt Behişt Sarayı’nın ihtişamlı kapısından giresiye kadar ikiz hasretimizi teskine çalıştık. Kapıda “Kıble-i Âlem Şah Efendimiz’in devletine hoş geldin, canımın yarısı Hüseyin! Dile ki hazır edeyim; söyle ki yapayım!” dediği sırada ikimiz de dayanamayıp ağlamaya başladık. Gözyaşlarını avuçlarımda onun gözyaşlarına karışırken Şehzade’nin durumunu hatırladım. Ve tabii içine daldığım o efsunlu rüyadan uyanıverdim. Yanaklarımı silerken “Bana Şah’ımız Efendimiz’in salonunu göster; ta ki hangi ihtişamlı kapıya kul yazılacağımı göreyim!” dedim. Haşan hiç şaşırmış gibi davranmadı. “Derhal!” dedi ve diğer muhafızdan nöbeti devralıp beni yanında götürdü. Hiç konuşmadan, ama birbirimizin sıcaklığını duyarak, nefeslerimiz birbirine karışarak...</span></p>

    <p class="MsoNormal3"><span class="calibre11">İç içe geçmeli sekiz farklı yapıdan oluşan Heşt Behişt Sarayı, adı gibi sanki sekiz cennetten biriydi. Bahçesinde ilerlerken gerçekten de sekiz cennetin yeryüzünde kurulduğunu vehmettirecek sekiz ayrı bölümde sekiz çeşit bitki, havuz ve çiçek düzenlemesi insanı sarhoş ediyordu. Harikulade nakışlı duvarları görünce kendimi Firdevs’in ta içinde gibi hissettim. Salona vardığımızda nutkum tutuldu diyebilirim. Bir kafesin arkasında ayakta bekliyor ve içerdeki her şeyi görebiliyorduk. Kısa cümlelerle de olsa hasret gidermek, annem ve babamdan, Ilıcaköy’den ve çocukluktan konuşmak ancak orada aklımıza geldi.</span></p>

    <p class="MsoNormal3"><span class="calibre11">Bir yandan Haşan ile fısıldaşıyor, diğer yandan çevremi izliyordum. Salon, gördüğüm kul yapısı güzelliklerin en muhteşemi idi. Zebercet kakmalı somaki mermerler, ipek halılar, rengârenk resimleri bulunan tavan altında ipek yastıklar ve hizmet eden huri misal Azerbaycan güzelleri. Tebriz’in, sanatkârlar madeni olarak anılması boşuna değildi. Haşan, benim hayranlığımı görünce fısıltıyla, Şah’ın sanatı ziyadesiyle himaye ettiğinden ve sanatçıları nimete boğduğundan bahsetti. O sırada Şah, Herat’tan gelen bir habercinin anlattıklarını dinliyor, yanındaki vezirlere ve diğer devlet adamlarına buna uygun emirler veriyordu. Anlattığına göre Babür Padişah yazın Belh bahçelerinde vakit geçirirken Hakan-ı İskender-şân için -İskender gibi şanlı bu hakan Şah İsmail oluyordu- hediyeler hazırlatmış, eşiğine göndermişti. Öte yandan Herat hükümdarı Baykara oğlu Hüseyin Mirza birkaç ay evvel ölmüş, toprakları iki şehzadesi tarafından yönetilmek üzere sikke bastırılmış, lâkin diğer şehzadeler -ki bunların sayısı tam on bir idi- iki başlılıktan şikâyet ile herkes kendi bulunduğu yörede hükümranlığını ilan etmiş, sonunda ülke karışmıştı. Şah, dinlediği havadisler bitince önce Babür Padişah’a mektup yazılmasını ve hediyeler gönderilmesini, sonra da yanında muhafaza ettiği Baykaraoğlu Hüseyin Mirza’nın torunu Karkiya Ahmed’in hazırlanarak derhal yurduna gönderilmesini, yanınca da on bin dervişi ihtiyat askeri olarak vermelerini, orada elde edilecek başarılar ile Safevî devlet sınırlarının genişletilmesini buyurdu. Bu kararlar için ne vezirleriyle konuştu ne de bir kimseye danıştı. Şah’ın yaşından hiç beklenmeyecek üstün bir siyaset güttüğünü o vakit anladım ve Şehzade’nin müstakbel düşmanından gözüm korktu. Onu “Çocuk Şah!” diyerek küçümsememesi gerektiğini ileride kendisine hatırlatmalıyım. Çünkü bu Çocuk Şah, büyük adamlar ve büyük devletler gibi siyaset güdüyor, hatta komşu devletlerin hükümdarlarından bazı şehzadeleri kendi sarayında tutuyor, fırsat düşünce de siyasi emelleri için kullanıyordu. Perdenin arkasında put kesilmiş, neredeyse nefes almıyordum. Bir yolunu bulup sabah saraya getirilen dervişi Hasan’a sormak için kıvranıp dururken birden o dervişi Şah’ın huzuruna getirdiler. Kalbim tam o sırada duracak diye korktum. Dizlerimde derman kesilmişti. Titriyordum. Dervişin iki yanında kollarından yapışmış iki muhafız olmaması beni azıcık rahatlatıyordu ama yine de dayanılır bir heyecan değildi. Terlemeye başladım. Şehzade Selim, derviş rolünü çok iyi oynuyordu. Şah’ın bağdaş kurup oturduğu şiltenin önünde ayakta bekledi:</span></p>

    <p class="MsoNormal9"><span class="calibre11">“Derviş baba! Kanden gelür hara gidersün?” “Erzincan’dan gelürem; Şah’ımun mübarek cemalini görmekliğe gelmişem.”</span></p>

    <p class="MsoNormal9"><span class="calibre11">“Yollarda izlerde ne var ne yoh; bize ne getirmişsen?” “Şah’ımun ulu himmeti sayesinde her yerde eman, asayiş ve saadet olup cümle kullarınız ferhunde-hâldür. Size ne sunsam layık olmaz deyü bir kıt’a şiir düzüp kutlu eşiğinize onu getirmişem.”</span></p>

    <p class="MsoNormal3"><span class="calibre11">“Bre derviş, söz bilürsen he mi?”</span></p>

    <p class="MsoNormal3"><span class="calibre11">“Şah’um kadar değilse de biraz bilürem.”</span></p>

    <p class="MsoNormal3"><span class="calibre11">“Hele ohu o hâlde!”</span></p>

    <p class="MsoNormal3"><span class="calibre11">Şehzade, yazdığı Farsça şiirlerden bir derleme mi yaptı, yoksa o esnada yeni bir şiir mi tertip etti bilmiyorum, ama okuduklarını elleri ve hareketleriyle destekleyecek şekilde öyle inandırıcı tarzda inşad etti ki bir an ben bile İran’dan gelen bir den/işi dinliyorum zannettim. O şiirlerden benim anlayabildiklerim şöyleydi:</span></p>

    <p class="MsoNormal3"><i class="calibre3"><span class="calibre11">"Senin mahallenin sakinleri gül bahçesine ihtiyaç duymazlar; senin âşıkların cennet bahçesini istemezler.</span></i></p>

    <p class="MsoNormal3"><i class="calibre3"><span class="calibre11">Herkes gül bahçesinde gül topladı; bense kenarda köşede, ayrılık dikenini devşirmedeyim.</span></i></p>

    <p class="MsoNormal3"><i class="calibre3"><span class="calibre11">Şimdi söz yeter, artık Şah ’ıma dua vaktidir, çünkü fazla söz baş ağrıtır. Üstelik bencileyin zavallı, utangaç bir derviş duadan başka ne söyler?*”</span></i></p>

    <p class="MsoNormal13"><span class="calibre20">*</span> <span class="calibre1">Sâkin-i kûy-ı tu nebûd be-gülistân muhtâc</span></p>

    <p class="MsoNormal13"><span class="calibre1">Nîst müştâk-ı tû bâ ravza-i Rıdvan muhtâc</span></p>

    <p class="MsoNormal13"><span class="calibre1">&nbsp;</span></p>

    <p class="MsoNormal13"><span class="calibre1">Herkes miyân-ı gülşen çîd ü men-i rind</span></p>

    <p class="MsoNormal13"><span class="calibre1">Hâr-ı firâk çimen ez kuşe vö kenârî</span></p>

    <p class="MsoNormal13"><span class="calibre1">(...)</span></p>

    <p class="MsoNormal13"><span class="calibre1">Vakt-i duâst dîger derd-i ser-i tû hem bes</span></p>

    <p class="MsoNormal13"><span class="calibre1">Gayr ez dua çi gûyed biçâre şermsârî</span></p>

    <p class="MsoNormal13"><span class="calibre2">&nbsp;</span></p>

    <p class="MsoNormal3"><span class="calibre11">Şehzade şiir okurken salona endamlarından çok güzel oldukları anlaşılan iki genç hanım ile toy bir delikanlı geldiler. Bizim bulunduğumuz cihetten salona girdikleri için yüzlerini tam göremedim. Bunlar Şah’ın güzellikleri dillere destan eşleri Gülizar Begüm ve Taçlı Bihruze Hatun ile onlara hizmet eden Kamber imiş. Haşan -nedense ona Aka demek içimden gelmiyor-Kamber’i çok sevdiğini, onu gizliden gizliye korumak ve kollamak üzere görevlendirildiğini kulağıma fısıldadı. Sonra da ilave etti:</span></p>

    <p class="MsoNormal9"><span class="calibre11">“Bu çocuk ulu efendimiz Şah Hazretleri’nin öz yeğeni. Ağabeyi Ali’nin oğlu. Fakat kendisi bilmiyor. Şah Hazretleri onu göz önünde dursun diye hanımlarının hizmetine verdi. Ve tabii hadım ettirdikten sonra! Çok temiz kalpli bir çocuk.” “Peki, ama neden hadım ettirdi?”</span></p>

    <p class="MsoNormal3"><span class="calibre11">“Kıble-i Âlem Şah Hazretleri’nden sual olunmaz, yaptığını hikmetle yapar.”</span></p>

    <p class="MsoNormal3"><span class="calibre11">Kardeşim Haşan ile o anda içinde bulunduğumuz durumun garipliğine hayret ettim. Kader bizi nerede ve nasıl buluşturmuştu? Biz ikimiz perdenin arkasında; efendilerimiz perdenin önünde. Biz ikimiz düşman saflarında kardeş, o ikisi kardeşlik safında düşman. Perdenin önündekilerden birinin canım almaya, diğeri için can vermeye hazır iki fedai. Perdenin ardındakilere can almak veya can vermeyi emredecek iki hükümdar. Biraz sonra Şehzade’nin hayatı tehlikeye girerse nasıl davranacağım Peki,? Aman Allah’ım!.. Merhametinle muamele eyle ve onun kim olduğunu gizle.</span></p>

    <p class="MsoNormal3"><span class="calibre11">Ben aklımdan bunları geçirirken şehzadenin Farsça şiiri sona ermişti. Şah ona cevap olmak üzere Türkçe güzel iki dörtlük söyledi:</span></p>

    <p class="MsoNormal"><i class="calibre3"><span class="calibre11">“Yol erkânı bildin ise Hü deyüben gir içeri Bir kapıya vardın ise Hü deyüben gir içeri</span></i></p>

    <p class="MsoNormal"><i class="calibre3"><span class="calibre11">Hak kuluna nazar eyler Hakkın kelamını söyler Canlar gelir nasip diler Hü deyüben gir içeri"</span></i></p>

    <p class="MsoNormal3"><span class="calibre11">Şehzadenin şiirini Farsçadan okumasının sebebini önce anlayamamıştım. Erzincan’dan geldiğini söyleyip sonra da Farsça şiir söylemesi elbette garip idi. Bundan daha fazla garipsediğim şey ise Şah’ın ona cevabını Farsça vermemiş olmasıydı. Elbette istese aynı şiiri Farsça da söyler ve kafiye uydururdu. Galiba birisi İran ülkesinin Şah’ına hitap ettiği için Farsça, diğeri de Erzincan’dan gelen biriyle konuştuğu için Türkçe söylemişlerdi. Karşılıklı sohbetleri iki dille uzayıp gitti. Ben bir yarısını fazla anlamadım, ama Haşan bana dervişin çok derin anlamlı şiirler söylediğini, Şah’ın da bundan hoşlandığını fısıldadı. Ancak o vakit Şehzade’nin ne yaptığını bildiğine hükmettim. Meğer Şah da dillendirdiği şiirleri o anda aklından söylüyormuş. Doğrusu bu nakışlı salonda iki okyanusun taşıp kabardığını, ama henüz dalgalarının birbirlerine karışmadığını düşündüm. Bir an bu iki adamın dost olabilme ihtimallerini aklımdan geçirdim!... Ama hayır, bu cihan ikisine az gelirdi.</span></p>

    <p class="MsoNormal3"><span class="calibre11">Haşan salonu gözetler ve Şah’ı muhafaza ederken -elbette ben de Şehzade adına aynı şeyi yapıyordum- arada sırada hasretle yeniden kucaklaşıyor ve birbirimizin yüzüne bakıyorduk. Bu sırada aklımdan bin bir fikir geçiyordu. İşte kardeşimle beraberdim ve onun görevi açıktı, Şah’ı korumak. Benimse gizli bir görevim vardı, dervişi korumak. Bu gerçeği fark edince kardeşimden utandım. Benimkisi tam bir sahtekârlık idi ve bunu yıllardır hasretini çektiğim öz kardeşime, ikizime reva görüyordum. Biraz sonra dervişin sırrı ortaya dökülürse ben belimdeki hançeri kime karşı kullanacaktım? Kardeşime mi, kardeşimin koruması gereken insana mı? İnsan öz kardeşinin koruması gereken birine saldırırsa kardeşiyle arasında geçecekler neyle izah olunabilirdi? O anda orada bulunmaktan nefret ettim. Başım döndü. Midem bulandı. Ama Şehzade işte buradaydı ve onu korumalıydım. Şehzade buradan sağ çıkmazsa ben de sağ çıkmamalıydım. Kardeşim o vakit ne yapardı? İkimizin de koruyacağı kişiler bu cihanın yararına idi ve ikimiz de onlar için can verirdik. Onlar ki cihangirliğin bu asırda yetiştirdiği iki düşman idi ve ikisi de er meydanında kılıca da, kaleme de fevkalade yüksek bir dirayetle hükmediyorlardı. Hangisi diğerine üstün gelse aferin denilecek, hangisi diğerine mağlup olsa yazıklanılacak haldi. Peki, ama bu nasıl bir kaderdi? Kendime hâkim olmalıydım. Galiba kardeşim bendeki tedirginliğin farkına varmıştı. Gözümün içine “Ne oldu?” der gibi bakışından rahatsız oldum ve gözlerimi kaçırdım. Bereket versin tam o sırada Şah, salondaki kadınlardan birinin elinden bir bade alıp konuya girdi. Bihruze Hatun o imiş. Sırtı bize dönük olduğu için yüzünü tam göremedim:</span></p>

    <p class="MsoNormal3"><span class="calibre11">“Derviş baba!.. Duyarım ki satrançbaz olup şehrimde herkesi yenermişsin. Ok müsabakasında kemankeşlerimi seyretmek yerine merakımdan buraya gelmişim. Hele benümle satranç oynamak dilersen karşıma geçesen.”</span></p>

    <p class="MsoNormal3"><span class="calibre11">“Ta Erzincan’dan fal-i hayr ile eşiğine düştüm ki yüce Şah’umdan oyun aparam."</span></p>

    <p class="MsoNormal3"><span class="calibre11">“Hele bak kongay ışığa! Bir vakit ben de Erzincan’dan bu yana gelmek için istihareye yatmış, masum imamların ruhları emrettiği üzre Erdebil’e varmıştım. Hele Erzincan’dan hayırla çıkmak sama hayır getirsin derviş!”</span></p>

    <p class="MsoNormal3"><span class="calibre11">“Size getirdiği hayırdan getirsin ey Şah-ı İskender-şân!” Firuze taşlı altın satranç tablasının iki yanında süren oyun her iki rakibin de tatlı sohbeti, karşılıklı iltifat ve hikmetleriyle sürdü. Her hamlede karşılıklı şiirler okundu, Anadolu ülkesinden, atlardan, kılıçlardan, mücevherlerden ve mücevher misali kadınlardan konuşuldu. Şah ile derviş birbirlerini tartıp durdular. Hânımlardan söz açıldığı vakit Taçlı ile Gülizar Begüm de söz aldılar, şiir okudular, fikirlerini izhar ettiler. Taçlı Hatun o sırada fistanının yeninden armuda benzeyen bir şey çıkardı. Haşan onun kilden yapılmış bir müzik aleti olduğunu, üzerinde farklı büyüklükte delikler bulunduğunu ve buralarda herkesin bunu üflemeyi bildiğini, adının da tomak olduğunu söyledi. Durduğum yerden Taçlı Hatun’un ellerini görebiliyordum. Tomağı avucunun içine oturtup üstteki delikten üflüyor, parmaklarıyla da diğer deliklere dokunuyordu. Ney değildi, kaval değildi, topaç gibi bir şeydi ama sesi onlar kadar, belki onlardan daha fazla derunî idi. Tomak sesini dinlerken Şah’ın sarayındaki bu zarif ihtişama hayran kaldım. Zannederim Şehzade de hayran kalmıştı. Çünkü onun sarayında böyle bir şeyin olması imkânsızdı. Hem kadınlar şiir bilmezdi hem de kadınları yabancıların bulunduğu meclislere almazlardı. Satranç tablası başında şiir diliyle sohbet devam ederken salona derviş görünüşlü emirlerden biri daha girdi. Satranç tablasına baktı. Şahlar öne çıkmış, oyunun taşlan birbirine mukabil yerlerini almışlardı. Sonra Şah’ın karşısında oturan dervişe baktı. Dikkatle baktı. Durdu, düşündü ve Şah’tan izin aldı, oyuna laf attı:</span></p>

    <p class="MsoNormal3"><span class="calibre11">“Oturuyor iki han / Arada olmasın kan”</span></p>

    <p class="MsoNormal3"><span class="calibre11">Derviş bu sözden tedirgin oldu; telaşlandı ve kafiyeyi yapıştırdı:</span></p>

    <p class="MsoNormal3"><span class="calibre11">“Ya Bağdat’a vali / Ya Mısır’a sultan”</span></p>

    <p class="MsoNormal3"><span class="calibre11">Şah, kahkaha ile karışık söylendi:</span></p>

    <p class="MsoNormal3"><span class="calibre11">“Bu kongay derviş senden güzel kafiye oyunu eder Emir Naki!..”</span></p>

    <p class="MsoNormal3"><span class="calibre11">“Satrancı da benden güzel ettiği malum Kıble-i Âlem Efendimiz!..”</span></p>

    <p class="MsoNormal3"><span class="calibre11">Emir Naki tedirgin olup geri çekildi. Ses çıkarmadı. Gözlerini de dervişten alamadı. Ben elimi hançerimde tutmaya başladım. Emir Naki bir şeyler hissetmiş, Şehzade’yi tanımış gibiydi. Diken üzerinde kafiye oyunu sürdükçe sürdü. İğnelemeler, şakalar, dostluklar ve çekişmelerle haddi aştı. Oyun devam ettikçe ben terledim, eridim, bittim. Emir Naki’nin de terlediğini görebiliyordum. Sonunda derviş şiirde yenildi ya da yeniimiş göründü. Ama satrançta yendi:</span></p>

    <p class="MsoNormal3"><span class="calibre11">“Şah! Mat!..”</span></p>

    <p class="MsoNormal3"><span class="calibre11">Şah, herkesin gözü önünde uğradığı bu yenilgiye fena hâlde sinirlenerek elinin tersiyle dervişin göğsüne bir sille vurup haykırdı:</span></p>

    <p class="MsoNormal3"><span class="calibre11">“Bre ışık! Hiç şah olanlar mat olur mu? Tutalım edebin yokumuş; şahlara riayeti de mi bilmezsen?!..”</span></p>

    <p class="MsoNormal3"><span class="calibre11">“Şah’um! Danışıklı oyundan evvel habarım olsa böyle etmezdim.”</span></p>

    <p class="MsoNormal3"><span class="calibre11">Şah İsmail derhal kendisini topladı:</span></p>

    <p class="MsoNormal3"><span class="calibre11">“Bre küstah! Şah olanlar danışıklı oynamaz; yıkıl karşımdan!..”</span></p>

    <p class="MsoNormal3"><span class="calibre11">Derviş yerinden doğrulup temennah çeke çeke kapıya yöneldiği sırada Bihruze, alelacele Şah’ın kulağına bir şeyler fısıldadı. Şah “Peki!” mânâsında başını sallayıp arkasından bağırdı:</span></p>

    <p class="MsoNormal3"><span class="calibre11">“Derviş, hediyemizdir, gönlün kırılmasın, alasın ve sonra yeniden gelesin.”</span></p>

    <p class="MsoNormal3"><span class="calibre11">Şah’ın alasın dediği şeyi Bihruze getirip dervişin avucuna koydu. Bu zümrüt kaşlı altın bir yüzüktü. Ben bir yüzüğe, bir Bihruze’ye baktım. Hangisi diğerinden güzeldi karar verilemezdi. İkisi de nefes kesecek derecede muhteşem idi. Haşan kolumdan dürttüğü vakit ancak kendime gelebildim. O sırada dervişin başını kaldırıp Şah’a teşekkür babında yine bir beyit okuduğunu duyduk:<span class="calibre15">&nbsp;</span><i class="calibre16">“Gülüşünle yaralı gönlüme tad verdin de ey ay yüzlülerin şahı, ben dervişi öldürdün.'"</i></span></p>

    <p class="MsoNormal3"><span class="calibre11">Derviş beyti Şah için okumuştu, ama son kelimeyi telaffuz ederken karşısında ayakta duran Taçlı’nın gözlerine baktı. O anda güzellik denizinin derin girdabında kaybolup gittiği vehmine kapıldım. Uzun ve gür kirpiklerin arasında koyu lavicert bir girdaptı çünkü karşısında duran. Şehzade’yi tanımasam o anda çarpıldığını söyleyebilirdim. Bereket versin dervişlik adabını bozmadı ve gözlerini kaçırdı. O sırada Bihruze de başım zaten eğmişti. Bu kısa durgunluğun içindeki heyecanı tercüme edebilseydim, kadının kalbinden “Bu der dervîş-râvişte bir şey var; tarifsiz bir şey!” diye geçtiğini, dervişin de kalbine “Bu tazenin gözlerinde bir ışık var, tarifsiz bir ışık!” diye telkinde bulunduğunu anlayabilirdim.</span></p>

    <p class="MsoNormal3"><span class="calibre11">O gece iyisinden iki at satın alıp derhal Trabzon’a doğru doğru yola çıktık. Yalnız Şehzade Selim bir ara Ali Şah Camii’nin meydana bakan köşesindeki binek taşına kadar gidip geleceğini söyledi. O sırada elinde Şah’tan aldığı yüzük vardı. Ali Şah Camii’ne gidişinin bu yüzükle ilgisi neydi veya böyle tehlikeli bir zamanda bir taşı ziyaret neden önemliydi, elbette kendisine soramadım. Belki dönüş yolunda anlatırdı.</span></p>

    <p class="MsoNormal3"><span class="calibre11">Seyahat ikimize de iyi gelmişti. Çünkü ikimiz de istediklerimizi almıştık. Bir farkla ki ben geride kalbi kırılmış bir kardeş bırakmıştım.</span></p>

    <p class="MsoNormal3"><span class="calibre11">&nbsp;</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
