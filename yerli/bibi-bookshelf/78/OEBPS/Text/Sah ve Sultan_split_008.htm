<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">TAÇLI</span> <span class="count">8</span></span></h3>

    <p class="MsoNormal1"><b class="calibre12"><i class="calibre3"><span class="calibre19">&nbsp;</span></i></b></p>

    <p class="MsoNormal4"><i class="calibre3"><span class="calibre11">Hıtayî’ye han geldi</span></i></p>

    <p class="MsoNormal4"><i class="calibre3"><span class="calibre11">Ölü cisme can geldi</span></i></p>

    <p class="MsoNormal4"><i class="calibre3"><span class="calibre11">Yakub-ı zâr olmuşam</span></i></p>

    <p class="MsoNormal4"><i class="calibre3"><span class="calibre11">Yusuf-ı Ken’an geldi</span></i></p>

    <p class="MsoNormal4"><span class="calibre11">Hıtayî</span></p>

    <p class="MsoNormal4"><span class="calibre2">&nbsp;</span></p>

    <p class="MsoNormal1"><span class="calibre1">Bu bab, Tebriz’de dünya güzeli Bihruze’nin şah sarayına süs olduğu beyanındadır.</span></p>

    <p class="MsoNormal1"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Eylül 1506,</span></b></p>

    <p class="MsoNormal3"><b class="calibre12"><span class="calibre11">Aldı Kamber:</span></b></p>

    <p class="MsoNormal3"><span class="calibre11">Bugün Perşembe. Tebriz’in gül bahçelerinde ikindi kuşları öterken Kıble-i Âlem Efendimiz’in yeni eşi sarayımıza getirildi. Daha doğrusu Heşt Behişt Sarayı’nın çiçekli ve havuzlu bahçesine bir süs olarak geldi. Adı Bihruze imiş. Saf ve berrak bir inci. Bir dürr-i yekdane. Zindeliğiyle alev alev yanan Şah Efendimiz’in yanma, süte şeker katmak kadar yakışan bir tazelik. Henüz on dördünde. Gerçekten de zebercet kakmalı murassa salonun içini ayın on dördü gibi aydınlatıyor. Şah Efendimiz’le ikisi yan yana durunca sanki cennette huri ile gılman görünüyordu da bakanlar bir daha bakmak istiyorlardı.</span></p>

    <p class="MsoNormal3"><span class="calibre11">Bihrüze, babası tarafından saraya getirilen kızlardan değil; bizzat Şah Efendimiz tarafından seçildi. Saraya gelişi şerefine kırklar meydanında musahiplik cemi icra olunması bu yüzden. Ermişler ermişi Dede Abdal’ın talâkatlı hitabıyla zenginleşen bir cem:</span></p>

    <p class="MsoNormal3"><span class="calibre11">“Bugün ayrı bir gün... Her güne benzemez bir gün. Bugün, Erdebil’den Hıtay’a uzanan Safevî mülkü üstünde Şeyh Cüneyd ve Şeyh Haydar evladı Şah Hıtayî’nin Miraç demidir. Bugün kızıl börkü Tebriz bahçelerinin kızıl güllerine süs katan Afşar Sultan Ali Mirza’nın güzeller güzeli kızı Bihruze Hatun’un musahiplik cemi, görgü cemidir. Bu demde ve bu cemde Hak, cemaliyle ve kemaliyle aramızdadır, suret-i insan ile bize görünmekte ve bizi görmektedir. Cem ile dem arasında gören de odur, görünen de. Bizler ete kemiğe bürünmüş Kıble-i Âlem Şah İsmail kullarıyız. Onun Miraç deminde can gözüyle cananı seyrediyoruz. Can ile canan arasında dünya kurulur. Bihruze Hatun ile Şah İsmail arasında kurulan Safevî dünyasının ucu İstanbullara varır. Allah bu demden ve bu cemden hükmü cihanı tutacak server-i serverân halk etsin. Allah bu demden ve bu cemden zalimlerin başına Zülfikar gibi inecek, bir hamlesiyle mazlumların ahını dindirecek Kızılbaş serdarlar halk etsin. Şu tacı Bihruze Hatun’un başına işte bu temenni ile koyuyorum ki bundan böyle Şah İsmail ile hükmedecek, buyurduğunda Şah İsmail Hıtayî buyurmuş olacak. El ele, el Hakka!.. Hüü!”</span></p>

    <p class="MsoNormal3"><span class="calibre11">“Allah Allaaaah!.. Allah Allaaaaah!”</span></p>

    <p class="MsoNormal3"><span class="calibre11">Nutuk iradı bitip de sıra ozanlara geçince güftesi elbette Kıble-i Âlem Efendimiz’e ait bir nefesi o andaki sevinci yansıtan coşkulu bir terennümle okudular. Meğer Efendimiz, bu şiirini iki gece evvel tapşırmış ve Bihruze Hatun saraya ayağını bastığı anda okumuş:</span></p>

    <p class="MsoNormal2"><i class="calibre3"><span class="calibre11">“Allah gökten mi indirdi Taçlı hoş geldin hoş geldin Bizi sevdi sevindirdi Taçlı hoş geldin hoş geldin</span></i></p>

    <p class="MsoNormal2"><i class="calibre3"><span class="calibre11">İki can idik birleştik Muhabbet kapusun açtık Şükür dîdâra eriştik Taçlı hoş geldin hoş geldin”</span></i></p>

    <p class="MsoNormal3"><span class="calibre11">Sevgiye en ziyade yakışan söz elbette şiirdi. Kıble-i Âlem Efendimiz’in daha evvel Gülizar Begüm’e şiir söylediğine hiç şahit olmadım ama Bihruze’ye dizeler dizmiş, ona “Taçlı” demiş, başına taç giydirmişti. Bu cemde herkes gibi ben de gördüm ki Taçlı Hatun, şiirin bile yetmeyeceği, izahta zorlanacağı bir güzelliğe sahiptir. Eğer bir erkek bir kadını sevecekse böyle bir kadını sevmeliydi! Ve Şah Efendimiz, Taçlı Hatun’u kuşatırken ayın çevresindeki hale gibi ona yaraştı. Ay elbette hâlesini benimserdi. Benimsediğini göstermek için Şah Efendimiz fakir fukaradan kırk çift genci seçti, onlara düğün derneği kurdu. Dede Abdal evlenen çiftlerin üzerine içinden terceman okurken Şah Efendimiz de meydan aldı: “Bana yönelenler kendi güzelliklerine yönelir. Çünkü ben varlığımla onlara yalnızca bir ayna tutarım. Tepemizde dönüp duran gökler Mutlak Büyücü’nün fanusu gibidir. Orada güneş bir lamba, biz de gelip geçen görüntüleriz. Gördüğümüz hakikat olmayabilir; hakikati bu gözler görmeyebilir. Hakikati size göstermek benim vazifemdir.”</span></p>

    <p class="MsoNormal3"><span class="calibre11">“Hakikat için hüüü! Tevhid için salâvata hüü!”</span></p>

    <p class="MsoNormal3"><span class="calibre11">“La ilahe illallah!”</span></p>

    <p class="MsoNormal3"><span class="calibre11">“La mevcûde illallah!”</span></p>

    <p class="MsoNormal3"><span class="calibre11">“Muhammed Rasulullah!”</span></p>

    <p class="MsoNormal3"><span class="calibre11">“Hüü... Hüü...”</span></p>

    <p class="MsoNormal3"><span class="calibre11">“Ali Veliyyullah!”</span></p>

    <p class="MsoNormal3"><span class="calibre11">“Selman Bâbullah!”</span></p>

    <p class="MsoNormal3"><span class="calibre11">“Gaffar Semâullah!”</span></p>

    <p class="MsoNormal3"><span class="calibre11">“Hüüü! Hüüu!.”</span></p>

    <p class="MsoNormal3"><span class="calibre11">Bu coşkulu cemin ve zengin demin heyecanıyla kendini meydana atan gelinler ve güveyler coşkulu semahlar dönmeye başladıklarında Aka Hasan’ı hemen yanıbaşımda buldum. Elime bir bade verip “Kamber Can! Bu senin de ergenlik cemin olsun!” dedi. Beni incitmemek için “erkeklik” dememeye bilhassa özen gösterdiğini hissettim. Evet, on üç yaşımdaydım, ergenlik çağına girmiştim, ama erkek olamamanın acısını ömür boyu duyacaktım. Başıma gelenlerin kimin emriyle olduğunu ilk o anda merak ettim ve içimden o kişiye karşı şiddetli bir kin duydum. Aka Haşan hüznümü dağıtmak için her zamanki sevecenliğiyle beni eğlendirmeye çalışıyordu. İlk badeyi yudumladığımda boğazım şiddetle yandı, yutamayacak gibi oldum. Aka Haşan sırtıma birkaç yumruk vurarak badeyi yutmamı sağladıktan sonra yanıma daha da sokulup sanki bir sır verir gibi sordu:</span></p>

    <p class="MsoNormal3"><span class="calibre11">“Kamber Can! Taçlı Hatun’u beğendin mi?”</span></p>

    <p class="MsoNormal3"><span class="calibre11">“Evet çok güzel!.. Zümrüt renginde gözleri, gür ve uzun kirpikleri var.”</span></p>

    <p class="MsoNormal3"><span class="calibre11">“Biliyor musun, Kıble-i Âlem Efendimiz onu nerede gördü?”</span></p>

    <p class="MsoNormal3"><span class="calibre11">“I-ıh!”</span></p>

    <p class="MsoNormal3"><span class="calibre11">“Anlatayım mı kurban olduğum?”</span></p>

    <p class="MsoNormal3"><span class="calibre11">Biliyordum ki “Anlatma!” desem de Aka Haşan bana bildiklerini ve gördüklerini yine anlatacaktı. “Anlat!” dersem daha istekli ve güzel anlatıyordu. Tecrübe edinmiştim. Şah Efendimiz’in muhafızı olup eşiğini beklediği için de zaten her şeyi bilirdi. Soruyu sorduğunda cem meydanı semaha kalkan taliplerle inliyor, oturdukları yerden dem tutanlar da yavaş yavaş kendilerinden geçiyorlardı. Burada konuşmak semah dönenlerin şevkini bozmak olacaktı. Aka Haşan ile birbirimize baktık ve dolularımızı tazeleyip meydanın uzak bir köşesine çekildik. Merak etmiş bir bakış ile “Anlat hadi!” dedim.</span></p>

    <p class="MsoNormal3"><span class="calibre11">“Şah Efendimiz iki hafta evvel Mehran Rut Irmağı kıyısında tenezzüh edip dönerken yanına bir derviş yaklaşmak istedi. Ben durdurduysam da kurban olduğum Şah Efendimiz izin vermemi buyurdular. Derviş şehir zindanlarında tutulan bazı yetimlerin affedilmeleri için şefaat dilendi. Bunlar Tebriz’in el değiştirdiği sırada kimsesi kalmayıp sokağa düşmüş Sünni çocuklarıydı. Kısa zaman sonra şehirden sürülecek, Şam’a gönderilip köle diye satılacaklardı. Derviş onların çocuk olmak dolayısıyla masum sayıldıklarını, onları satmak yerine medreselerde eğitip devletine yararlı insanlar yapmasını teklif etti. Kıble-i Âlem Efendimiz ‘Yılan deliğinden yılan çıkar!’ diye bu teklifi geri çevirdi. Derviş de kurban olduğuma hakaret etmeye başladı. Bir ara Kıble-i Âlem</span></p>

    <p class="MsoNormal"><span class="calibre11">Hazretleri’yle göz göze geldik. Zülfikarımı çektim ve dervişin kellesini uçurdum. Araştırdık. Adam derviş değilmiş. Tebriz’in inci taciri Sünnilerin elebaşılarından Osman Alp imiş. Nasıl kendini gizledi yahut ne yaptıysa hâlâ şehrimizde Sünnilik davası güder, Sünnileri Kıble-i Âlem Efendimiz’e karşı örgütleyip isyana teşvik edermiş. Şah Efendimiz dervişin hakikatte kim olduğunu anlayınca hepimize çok kızdı. Sonra da ‘Bakılsın, bu adamın soyu var mı?!..’ diye konağına nöker saldı. Ömer adında bir oğlu ve Ayşe adında küçük bir kızı varmış. Kızı yetimhanede bulduk. Ağabeyinin nerede olduğunu sorduk. Bir ay önce Şah’ın askerlerinin gelip götürdüklerini söyledi. Biraz daha sıkıştırınca da Bihruze diye bir isim telaffuz etti. Şah Efendimiz, ‘İzini sürüp Bihruze’yi getirin, bizzat sorguya çekeceğim!’ buyurdular. Biz Bihruze’yi de Sünni diye ararken o Kızılbaş emiri Afşar Sultan Ali Mirza’nın kızı çıktı. Meğer Sünni Ömer ile Kızılbaş kızı Bihruze daha çocukluktan Tebriz sokaklarında birlikte oynar, birlikte ders görürlermiş. Biz yine de Bihruze’yi iki gözü iki çeşme Şah Efendimiz’in huzuruna, işte bu salona getirdik. Kıble-i Âlem onun ağlamasına dayanamadı. Teselli için yerinden kalkıp yanına gitti. Çenesinden tutup başını kaldırdı. Yüzüne bakınca da olan oldu. Sanki şu gördüğün duvarlar birden aydınlandı. Yok, yok, ışık pencerelerden dışarılara taştı. Göklerde şimşekler çakmaya başladı. Havada rüzgâr bile esmezken camlara yağmur damlaları vurdu. O an, iki denizin buluşması, iki ırmağın karışması, iki ateşin harmanlanışı gibiydi. O an arz ve semavat, eşya ve tabiat, ikisinin aynı ömrü yaşayacaklarına, ikisinin birbiri için yaratıldığına şehadet eder gibiydi. Şah Efendimiz’den Bihruze’ye doğru bir ışık ırmağı akmaya başladı; içinde gürül gürül sevginin olduğu bir ırmak. Bihruze’nin ağlaması durdu, yüzüne sanki bir müjde yayılır gibi oldu.”</span></p>

    <p class="MsoNormal3"><span class="calibre11">“Ömer’e ne olmuş Aka Haşan?”</span></p>

    <p class="MsoNormal3"><span class="calibre11">Aka Hasan’ın anlattıkları benim için gecenin sonunu getirmişti. Badenin mahmurluğuyla salınarak yatağıma gitmek üzere ayağa kalktım. Gülizar Begüm’ün odasının önünden geçerken içeride ışık olması dikkatimi çekti. Acaba bir ihtiyacı mı var diye kapıyı hafifçe tıklatıp içeri girdim. Yatağının üzerinde hüngür hüngür ağlıyordu. Böyle neşeli ve coşkulu bir gecede neden ağladığını sormaya gerek yoktu. Sevgi her şeyden evvel bir kıskançlığın da adıydı. Hele de kıskanılan kişi Şah Efendimiz gibi hem güce, hem gençliğe, hem güzelliğe ve hem de uluhiyete sahip birisi olursa. Böyle bir koca kıskanılmaz mıydı? Bunları düşünürken bir şeyi keşfettim: Seven, işin başlangıcında sevilenin dostlarına dost, düşmanlarına düşman iken, sevgi kemale erdiğinde kıskançlık yüzünden durum tersine dönüyor, onun dostlarına düşman, düşmanlarına dost oluyordu. Artık sevgiliye bir rüzgâr bile dokunsa o yeli, birine söz söylese o dili kıskanmaya başlıyor, neredeyse kimsenin ona bakmasını bile istemez oluyordu. Bir yandan müritler Kıble-i Âlem’i böyle kıskanıyor, onun çevresinde olmak ile çevresinden uzaklaştırmak adına birbirleriyle yarışıp duruyorlar, diğer yandan Gülizar Begüm Kıble-i Âlem Efendimiz’in müritleriyle geçirdiği vakitlerden daha fazlasını kendi odasında geçirmesini istiyordu. Bunda haksız olduğunu da düşünmüyordu üstelik. Ne de olsa Kıble-i Âlem Efendimiz’in ilk eşiydi o. Üç ay evvel ona bir de oğul vermişti; Tahmasb. Yanına vardım:</span></p>

    <p class="MsoNormal3"><span class="calibre11">“Begüm Sultan’ımL Bir şeye mi canınız sıkılıyor?”</span></p>

    <p class="MsoNormal3"><span class="calibre11">“Sen misin Kamber Can!.. Bir şeye canım sıkılmıyor, güzel kalpli çocuk, bir şeye canım sıkılmıyor, benim çok şeye canım sıkılıyor.”</span></p>

    <p class="MsoNormal3"><span class="calibre11">Bana “güzel kalpli” demesini garipsemiştim. Hiç böyle yapmazdı. Demek kalbi çok kırıktı ve tutunacak dal arıyordu. Dinlemeyi sürdürerek ona destek olmaya çalıştım.</span></p>

    <p class="MsoNormal3"><span class="calibre11">“Abaza ve Gürcü cariyeler bile yüreğimi kanatırken şimdi üçüncüsü geldi. Üstelik kuma olarak. Kıble-i Âlem Şahımız Efendimiz, Tahmasb’ı sevmeye geliyor ama artık nedense yüzüme bakmıyor. Kızılbaşlık kadına itibarı emrederken Kıble-i Âlem o itibarı benden neden esirgiyor?!.. Kızılbaşlık ana olan kadını baştacı edinirken Şah Efendimiz beni halayık derecesine neden düşürüyor?!.. Yazık ki ben ona oğul verirken o başkasına devlet veriyor. Benim başıma kara bahtlar, gözdenin başına tâc u tahtlar?!.. Ya güzelliğim, gençliğim... Bir vakitler ağlamak istediğinde yaşları benim göğsüme dökülüyordu, şimdi ben ağlarken onun göğsü nerede Kamber Can? Haa!. Nerede?”</span></p>

    <p class="MsoNormal3"><span class="calibre11">Gülizar Begüm, hıçkırık nöbetine tutulmuştu, gözyaşları yatağını ıslatıyordu. Başına elimi koydum. Daha evvel böyle bir şeye cesaret edemezdim. İçtiğim doluların etkisinden olsa gerek onu kendime yakın buldum. Lâkin ne diyeceğimi, nasıl şefkat göstereceğimi bilmiyordum. Aka Haşan gibi yaptım: '</span></p>

    <p class="MsoNormal3"><span class="calibre11">“Ağlama kurban olduğum!.. Şah Efendimiz elbette seni seviyor. Bir iki vakte kadar seni ziyaret edecek, gönlünü alacaktır. Seni görmeden, hele Tahmasb’ı görmeden nasıl yapabilir? Hele bir iki gün sabret.”</span></p>

    <p class="MsoNormal3"><span class="calibre11">“Ama Kamber Can, kimse yok iken ben var idim. Oysa şimdi benim yaşım ilerliyor, o ise genç eş alıyor.”</span></p>

    <p class="MsoNormal3"><span class="calibre11">“Olsun Gülizar Sultan’ım, sen olgun bir begümsün, onun devletinin direğisin.”</span></p>

    <p class="MsoNormal3"><span class="calibre11">“Sen Safevî soyunun soylu anası, sen Kızılbaş taifesinin hürmetlü begümüsün.”</span></p>

    <p class="MsoNormal3"><span class="calibre11">“Sahi öyle miyim Kamber Can?”</span></p>

    <p class="MsoNormal3"><span class="calibre11">“Hiç şüphen olmasın kurban olduğum. Ayrıca Şah Efendimiz onların yalnızca güzelliklerine tutkun ise senin asaletine ve dirayetine de tutkun. Sen Şah Efendimiz’e eş beraber olup ata binerken, kılıç kuşanırken, ciride çıkarken onlar ayna karşısında sürmedan çalkayıp allık açıyorlar.”</span></p>

    <p class="MsoNormal3"><span class="calibre11">“Ama Efendimiz’in de gönlünü çeliyorlar. Sen de yalan sözlerle beni teselliye çalışıyorsun!”</span></p>

    <p class="MsoNormal3"><span class="calibre11">“Hayır, teselli için söylemiyorum. Senin yerin onun kalbindedir. Elbette bir erkek dirayetli kadın sever!”</span></p>

    <p class="MsoNormal3"><span class="calibre11">Gülizar Begüm sanki karmakarışık duygular içindeydi. Yüzünün şekli durmadan değişiyordu. İşte öfkesi yine kabarmıştı. Durup dururken sesini yükseltti:</span></p>

    <p class="MsoNormal3"><span class="calibre11">“Bir erkek dirayetli kadın severmiş! Bunu söyleyen erkeğe de bak!..”</span></p>

    <p class="MsoNormal3"><span class="calibre11">Bu cümle ağzından çıktığı anda Gülizar Begüm’ün pişman olduğunu, yüzündeki kızarıklığın bu utançtan dolayı oluştuğunu anladım; lâkin yine de yüreğim bu sözün ağırlığını kaldıramadı. Elimi başından çektim. Badeden dolayı zihnimin bulanması, başımın dönmesi, adımlarımın çapraşıklığı gidiverdi. Doğruldum, yüzümü kapatıp kararlı adımlarla kendimi dışarı attım. Sonra da enenmiş olma gerçeğini kabullenebilmek için sabaha kadar hıçkıra hıçkıra ağladım. Kaderimi düşünüp ağladım. Kimsesizliğime yanıp ağladım. Babaydar’ı anıp ağladım. Bir ailem olmadığına, bir karım veya beni seven bir kadın bulunmayacağına, bir yere ait duramayacağıma, bir kimlik bulamayacağıma ağladım. Bu dünyada ben kim veya ne idim? Tek başına bir hadım!.. Babaydar bile yok yanımda. O yanımda olsaydı bana bunu yapmalarına izin vermezdi elbette.</span></p>

    <p class="MsoNormal3"><span class="calibre11">Aradan kaç saat geçti bilmiyorum. Mehran Rut Irmağına dolunayın yansıdığı sırada kendimi dua ederken buldum. Mırıldandığım son cümlenin “Yüce Tanrım!.. Kim bunu bana reva gördü ise sen de onu bin belaya reva gör!” şeklinde ağzımdan döküldüğünü hatırlıyorum. Çünkü o sırada sarayın bilmem hangi odasından içli bir tomak sesi geldi kulağıma. Dinledim. Kim üflüyorsa pek yanık bir derdi olmalıydı. Yıldız torbamdan yıldızlarımı çıkardım, birer ikişer okşayıp gözyaşlarımla yeniden yıkadım. Gecenin koyu karanlığına açılan tomak sesiyle yıldızlarımı yeniden gökyüzünde kontrol ettim. Çocukken oynadığım bu oyunun aslında çok da heyecanlı olduğunu bir kez daha anladım. Mahmurluğum geçti, zihnim açıldı, üzüntüm sükûnete vardı. O sırada hâlâ yıldız toplamaktan hoşlandığımı fark ettim. Kararımı vermiştim. Aka Hasan’a sorup enenme emrimi kimin verdiğini öğrenecektim. Eğer Şah Hazretleri verdiyse ona bir daha Efendimiz demeyeceğim. Hatta Kıble-i Âlem demenin de içimden geleceğini sanmıyorum. Çünkü sevginin ne olduğu hususunda şüpheye düştüm artık!..</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
