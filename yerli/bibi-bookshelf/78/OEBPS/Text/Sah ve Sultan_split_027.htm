<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">CÂFER</span> <span class="count">27</span></span></h3>

    <p class="MsoNormal2"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Ben şehîd-i tîğ-ı aşk oldukta râh-ı yârda</span></i></p>

    <p class="MsoNormal4"><i class="calibre3"><span class="calibre11">Yumadan defn eylenüz tenden gubârı gitmesün*</span></i></p>

    <p class="MsoNormal4"><b class="calibre12"><span class="calibre11">Tacizade</span></b></p>

    <p class="MsoNormal1"><span class="calibre1">&nbsp;</span></p>

    <p class="MsoNormal1"><span class="calibre1">Bu bab. İstanbul’da Cafer'in nefes-i âteşini beyanındadır.</span></p>

    <p class="MsoNormal1"><span class="calibre2">&nbsp;</span></p>

    <p class="MsoNormal"><b class="calibre12"><span class="calibre11">Ağustos 1515,</span></b></p>

    <p class="MsoNormal"><b class="calibre12"><span class="calibre11">Aldı Kamber:</span></b></p>

    <p class="MsoNormal10"><b class="calibre12"><span class="calibre14">*</span></b> <span class="calibre14">Ben sevgili yolunda aşk kılıcıyla şehit olduğum vakit beni yıkamadan gömün ki gözüme sürme edindiğim sevgilinin ayağının tozu bedenimden ayrılmasın.</span></p>

    <p class="MsoNormal23"><span class="calibre11">Taçlı, denizin kokusuyla karışan akşamın kızıllığı içinde bana gülümsemiş ve sormuştu:</span></p>

    <p class="MsoNormal"><span class="calibre11">“Cennet nedir Kamber Can!”</span></p>

    <p class="MsoNormal"><span class="calibre11">“Sevginin hüküm sürdüğü kalptir efendim!..”</span></p>

    <p class="MsoNormal"><span class="calibre11">“Peki,, cehennem nedir?”</span></p>

    <p class="MsoNormal"><span class="calibre11">“Sevgisiz bir kalp cehennemin ta kendisidir!.”</span></p>

    <p class="MsoNormal"><span class="calibre11">“HımmL Sevgiye dair bir sır da ben sana söyleyeyim mi?” “Elbette!.. Çok isterim!...”</span></p>

    <p class="MsoNormal3"><span class="calibre11">“Sevgi, ezelden kanat çırpan bir kuştur; buraya gelmiştir ve ebede uçmaktadır.”</span></p>

    <p class="MsoNormal3"><span class="calibre11">Bu söylediğini bir müddet düşündükten sonra fikrimi söyledim:</span></p>

    <p class="MsoNormal3"><span class="calibre11">“Ben sevginin ne olduğunu hiç durmadan anlamaya çalışıyorum. O benim için bazen ruhta parlayan bir güneş oluyor; bazen o güneşte görünen bir ruh. Yani o henüz açıklanamayan bir şey. Hani şöyledir, böyledir denilemeyen bir şey. İnsan onu ancak hissederse tanır.”</span></p>

    <p class="MsoNormal3"><span class="calibre11">“Bu söylediğin doğru olmayabilir. Çünkü onu hissedebilmenin hakikati, sevginin derinleşmesinden sonradır. Sevgi aşka dönüşürse o vakit hissediş başlar. Öyle ki güzelin gözü kendi cemaline kapalıdır; sevenin aşk aynası olmayınca kendi güzelliğinin mükemmelliğini temaşa edemez. İşte bu yüzden sevgili için her zaman bir seven gerekir ki sevgili kendi güzelliğini görebilsin, farkına varabilsin.”</span></p>

    <p class="MsoNormal3"><span class="calibre11">“Ama hiçbir kimse, sevginin kendisi için gizleyip getirdiği armağanı bilmez ki!..”</span></p>

    <p class="MsoNormal3"><span class="calibre11">“Elbette!.. Ama seven sevginin hem avcısı hem de avıdır.” Bunları tartışmamızın sebebi Cafer Çelebi’yi anmış olmamızdı. Hem de hasretle. Yazık ki şimdi ondan geriye birkaç beyit kaldı. Taçlı’nın kâh elinde okşadığı, kâh kalbinin üstüne bastırdığı kâğıda yazılı birkaç beyit. Ölen birisinden geriye kalan son hatıra; son mektup:</span></p>

    <p class="MsoNormal2"><i class="calibre3"><span class="calibre11">"Ey yüzü taze baharım, nicesin hoşça mısın</span></i></p>

    <p class="MsoNormal2"><i class="calibre3"><span class="calibre11">Gül yanaklıca nigârım, nicesin hoşça mısın</span></i></p>

    <p class="MsoNormal2"><i class="calibre3"><span class="calibre11">Gam değil derd ile ben hasta ölürsem hele sen</span></i></p>

    <p class="MsoNormal2"><i class="calibre3"><span class="calibre11">Ey benim sevgili yârim, nicesin hoşça mısın</span></i></p>

    <p class="MsoNormal2"><i class="calibre3"><span class="calibre11">Andelib oldu gülistânına Cafer demedin</span></i></p>

    <p class="MsoNormal2"><i class="calibre3"><span class="calibre11">Bir kez ey bülbül-i zârum, nicesin, hoşça mısın"'</span></i></p>

    <p class="MsoNormal3"><span class="calibre11">Şiddetli bir humma geçirdiği gecenin sabahında yazdığı bu mektuptan sonra üç gün yaşadı. Elbette hastalıktan ölmedi, hayır, azimle hayata tutundu ve Azrail’i geri çevirdi ama Sultan Selim’in emrini geri çeviremedi. Taçlı, bu mektubu aldığı gün çok üzüldü ve tedirgin oldu. Ama çaresiz İstanbul’daki yeni hayatı gibi buna da alıştı. Hatta bu şehirde güzel ve dul bir kadın olmanın ve sureta kocasını kaybetmenin ağırlığını taşıyarak yeni konağın düzen ve intizamını yönlendirmeye bile çalışıyor artık. Konağın bahçesinde bağlı bir atımız, arabamız ve konak müştemilatında oturan bir uşağımız var. Sultan’ın hazine-i hassadan tahsis ettirdiği iki bin altın ile Çarşı-yı Kebir’de bir gedik satın aldık. Kervanların getirdiği ıtır, gülyağı, ham misk, ham amber ve sıvı zehirler alıp satıyoruz. Daha doğrusu Taçlı adına çarşı gediğinde bir kalfa bezirgânlık yapıyor ve ticareti yönetiyor. Uşağımız iyi bir adam. Ailesine bağlı ve haram, helal gözeten çelebilerden. Taçlı uzun zamandır Tebriz’in ve Safevî halkının intikamından bahsetmiyor artık. İç dünyasında pek çok değişiklikler olduğunu sanıyorum. Ne de olsa olgunluk çağına geldi.</span></p>

    <p class="MsoNormal3"><span class="calibre11">Cafer Çelebi’yi geç bulduk, erken kaybettik. Sultan’ın onu boğdurtması akıl alır şey değildi. Taçlı, kocasının öldürülüşüne olduğu kadar öldürülüş biçimine de çok içerledi. Bir zamanlar medreselerde hocalık yapmış, Şeyh Hamdullah gibi bir ustadan hat meşk etmiş, güzel şiirler ve güzel kitaplar yazmış, devlet işlerinde herkesin güvenini kazanmış bir insanın, sıradan bir suçlu gibi öldürülmesine kendince isyan etmişti. Sultan’ın onu öldürtmesinin gerçek sebebini kendisiyle ilişkilendirerek yorumluyor ama galiba aklına gelene de inanmak istemiyordu. Hani şeytan benim de aklıma getirmiyor değildi. Ama o bir Sultan; velilik mertebesinde dinine bağlı bir Sultan. Osmanlı hanedanı içindeki en celalli ve öfkeli adam. Evli bir kadını kıskanacak, duyduğu vakit öfkeleneceği bir şeyi kendisi yapacak değil ya. Onun gibi birinin başkasının eşiyle ne işi olur? “Bütün bunlar Taçlı’nın, kendi zihninde üretip kurduğu hayaller olmasın?!” diye düşünüyorum çaresiz. Acaba Taçlı ona tutuldu da bunu mazur gösterebilmek için onun da kendisine ilgi gösterdiğini mi söylüyordu? Şaşırmış durumdayım. Taçlı durmadan “O bir sultan; isterse cana kıymadan da alır! Almasına müsait durmak mı, durmamak mı gerekir? İşte benim düşünmem gereken bu. Almak isteseydi, Tacizade’ye vermezdi. Verdiğine pişman olduysa geri dönebilir, tekrar alabilir,” deyip duruyordu. Üstelik kelimelerinin sonunu öylesine geveleyip çiğniyordu ki söylediklerini arzuladığı için bir sitem mânâsında mı; yoksa “uzak olsun” mânâsında mı söylediğini kestiremiyordum. Her şey galiba şu “Şah artığı” ifadesinde düğümleniyordu. Taçlı’nın anlattıkları doğru ise Sultan muhtemelen onu çiğneyip yutmaya ar ediniyor da yalnızca bakışlarıyla bunu anlatmaya çalışıyordu. Peki,, Sultan “Şah artığı”nı çiğneyip yutarsa Taçlı da bu aşağılanmayı yutkunup tükürür müydü?</span></p>

    <p class="MsoNormal3"><span class="calibre11">Sultan, Cafer’in ölümünde haksızlık ettiğini çok çabuk anlamış ama iş işten geçmiş. Hatta o gece kötü bir rüya da göresiymiş. Çarşılarda, sokaklarda dolaşan söylentilere bakılırsa bu ölüm Sultan’a pek dokunmuş. Şimdi yanıp yakılıyormuş. Hatta infazdan bir hafta sonra çıkan İstanbul yangınını çaresizlik içinde seyrederken,</span></p>

    <p class="MsoNormal3"><span class="calibre11">“Bu yangın, Cafer’in nefes-i âteşînidir. Nihayet sarayı, tahtı kuşatıp beni yok ederse şaşırmayacağım,” diyerek ikinci kez ağladığını görmüşler. Hatayı itiraf etmek sevgiyi güçlendirir. Sultan bu itiraf ile hem Tacizade’ye olan muhabbetini hem de Taçlı’ya karşı hakkaniyetini göstermiş oluyordu. O gün aynı cümleyi durmadan tekrarlamış ve kelimeler dudaklarından dökülürken elinde inci bir küpe varmış, iki parmağı arasında yuvarlayıp durduğu bir küpe.</span></p>

    <p class="MsoNormal3"><span class="calibre11">Yangından sonraki gün Taçlı, efendisinin yasını tutuyordu. Yıkanmadan gömüldüğünün yasını... Sultan’dan cesedini çıkarttırıp yıkatma ve yeniden gömdürtme talebinde bulunacaktı. Bu haberi kardeşine bizzat ben götürdüm. Sadi Çelebi itiraz ederek bana bir beyit okudu. Meğer Efendimiz Cafer Çelebi ölmeden bir gün önce bu beyti söylemiş ve bir kâğıt parçasına yazıp Sadi Çelebi’ye göndererek beğenip beğenmediğini sormuşmuş:</span></p>

    <p class="MsoNormal2"><i class="calibre3"><span class="calibre11">Ben şehîd-i tîğ-ı aşk oldukta râh-ı yârda</span></i></p>

    <p class="MsoNormal2"><i class="calibre3"><span class="calibre11">Yumadan defn eylenüz tenden gubârı gitmesün</span></i></p>

    <p class="MsoNormal8"><span class="calibre11">Bu beyit, aşkı inkâr eden, aşka inanmayan efendimiz için oldukça manidar idi. Taçlı da bu isteğinden vazgeçti, kefensiz ve yıkanmadan gömülmesini kabullendi.</span></p>

    <p class="MsoNormal3"><span class="calibre11">Geçen salı günü Sultan’ın bostancı ağası kapımızı çalıp Taçlı’yı nazikçe Saray-ı Hümayun’a davet etti. Elindeki sandıkçeden balmumu kangallan ve bir küçük tepsi de baklava çıkmıştı. Taçlı hazırlandı, Bostancıbaşı tarafından kapıda bekletilen saltanat arabasına binerken kulağıma “Cafer Çelebi’min hesabını sorma vaktidir!” diye fısıldadı. O gidince ben bir yandan baklava tepsisini kesesinden çıkarıyor, diğer yandan Sultan ile Taçlı’nın ilişkisini düşünüyordum. Biri Sultan’dı; iki dudağının arasında insanların kaderleri var gibiydi; diğeri kul idi ama anlattığına göre Sultan ona kul olmaya hazırdı. Gerçi bunu yalnızca o söylüyor ama ya doğru söylüyorsa. Bu durumda gariplik Sultan’ın kula değil de kulun Sultan’a hesap sormaktan bahsediyor oluşuydu. Aralarında bir şeyler geçmesi mümkün kılınsa, mesela sarayda yalnız kalabilme ihtimalleri olsa Taçlı’nın onu sevdiğini veya ona kendini teslim ettiğini sanabilirdim. Oysa Taçlı ile hiçbir mekânda bir dakika bile yalnız kalma ihtimalleri yoktu. Sultan’ın hayatından sorumlu olan Bostancıbaşı Ağa buna müsaade etmezdi. Ne de olsa Taçlı ona suikast girişiminde bulunabilir, kalbine Çaldıran’ın intikamı olan hançeri saplayıverirdi. Sonuçta ezeli rakibinin eski karısıydı ve ülkesinde kul olarak bulunuyordu.</span></p>

    <p class="MsoNormal3"><span class="calibre11">Ben bunları düşünürken dişim kırılayazdı. Meğer ağzıma attığım baklava diliminin içinde altın varmış. Sultan yine bize ihsanda bulunmuş, bu baklavayı özel yaptırtıp her dilimin içine bir altın konulmasını sağlamış. Bu sırrı Sultan ve mutfak emini yahut aşçılar gibi Taçlı ile ben de saklamalıydık.</span></p>

    <p class="MsoNormal3"><span class="calibre11">Baklavayı yerken bir an kendime hayretler ettim. Bir zamanlar ben “Dünyadan soyu kesilmiş olarak gitmenin acısıyla yaşamaktansa Sultan’ın karşısına geçip diklenmek, bir çocuk sahibi olmak kadar önemli değil midir?” demiş ve ondan intikam almaya yemin etmiştim. Ama şimdi onun ekmeğini yiyor, nimetleriyle besleniyordum. O sözü söylediğim gün Sultan gözümde zalim bir hükümdar idi. Oysa şimdi onu yavaş yavaş gerçek yüzüyle tanımaya başladım. Dürüsttü, dindardı, başarılı ve dirayetli idi. Dünyayı avcuna alıp yönetmeyi hak ediyordu. İhtişam ve gücü, Osmanlı Devleti’ne ruh katmıştı. Tebaasının Sünni veya Kızılbaş, Ermeni veya Rum olmasından ziyade insan olmasını önemsiyordu. Bütün icraatları milletini düşünen bir sultan olduğunu, bütün tavırları tevazudan asla ayrılmadığını gösteriyordu. Şah kadar olmasa da boylu poslu, yakışıklı biriydi. Bir kadın için kolay kolay hayır denilemeyecek erkeklerdendi. Bu kadın Taçlı gibi cihan güzeli de olsa.</span></p>

    <p class="MsoNormal3"><span class="calibre11">Üç saat kadar sonra Taçlı, Sultan’ın huzurundan yüzünde neşe ile döndü. Başını daha dik tuttuğunu gördüm. Sevgi güce dokunmak, gücü hissetmek, ona yaklaşmak olabilir miydi? Taçlı saraya gidip gelmiş ve yüzünde tebessümler belirmiş, omuzları dikleşmişti. İçinde güzel duygular taşıdığı her hâlinden belli idi. Sultan’ı kıskanmamak elde değildi. Olup biteni merakla sordum. Meğer Sultan onu huzurunda yalnızca iki dakika oyalamış ve ona yalnızca şu cümleyi söyleyip yeni yazdığı bir gazel nüshasını vermiş:</span></p>

    <p class="MsoNormal3"><span class="calibre11">“Saltanata geldiğimizde iki kimesneyi yanımızda bulduk. Biri Müeyyedzade idi; amma ne fâide pirliğine eriştik. Diğeri</span></p>

    <p class="MsoNormal"><span class="calibre11">Tacizade idi öfkeye kapılıp ömür harmanını yele verdik. Seni onun emaneti saydığımı bil diye!...”</span></p>

    <p class="MsoNormal3"><span class="calibre11">O gün saraydan dönerken Taçlı, ilk kez İstanbul’daki kaderine inanıp hayata tutundu sanırım. Konağın cumbasından Üsküdar köyüne doğru bakıp tomağını avcuna aldığında güneş sanki Üsküdar yalılarının camlarında yanıp sönen oynak alevleri tutuşturuyordu.</span></p>

    <p class="MsoNormal3"><span class="calibre11">“Seninle ikimiz bir şey ve o şeyin gölgesi gibi olduk efendim,” diye söz çarptırdım.</span></p>

    <p class="MsoNormal3"><span class="calibre11">“Evet ya Kamber Can, hayat bir bahar rüyası gibi arkasında hiç iz bırakmadan geçiyor ve artık biz seninle bir şey ve iki gölgeyiz.”</span></p>

    <p class="MsoNormal3"><span class="calibre11">Bu cümleden neler neler anlayabilirdim. Anlamak istersem âşık, anlamak istersem rakip gibi sonuçlar da çıkarabilirdim. Taçlı, hiçbir erkeğin eli eline değmeyen şu bahtsız güzel, o sırada tomağım dudaklarına götürdü ve gözlerini yumup üflemeye başladı. Cumbamızdan bahçeye yayılan ezginin Şah’a ait nefeslerden biri olmadığını fark ettim. Şarkıda Tebriz üslubu vardı, ama sözleri Şah’ın güftelerinden biri değildi. İstanbul’a daha yakışan bir ezgi gibi geliyordu kulağıma. Galiba Taçlı, yüreğinin bir yerinde Sultan’ın kendisine meftun olmasını istiyor, ama diğer parçasında onu reddetmek, aşağılamak, Tebriz’den ve Ömer’den ayrı düşmenin, Şah’ı mağlup etmesinin intikamını almak adına hayal kuruyordu. Yoksa üzerinde Farsça yazılmış bir gazelin bulunduğu saray kâğıdını benim de okumamı ister gibi neden ortalıkta bıraksın ve tomaktan çıkan ezgi fasılalarında neden İstanbulkârî terennümlerle bu gazeli okusundu? Ona, vaktiyle Babaydar’dan duyduğum bir sözü tekrarlamakla yetindim:</span></p>

    <p class="MsoNormal3"><span class="calibre11">“Büyükler, 'Ya deryaya, ya hükümdara yakın ol!’ demişlerdir. Çünkü hem deryadan, hem de hükümdardan insana birçok menfaat, yarar ve nimetler gelir.”</span></p>

    <p class="MsoNormal3"><span class="calibre11">Sonra da gizlice kâğıtta yazılı olan şiiri okudum. Selim’den Taçlı’ya bir işaret, bir göz kırpma olan şiiri... Galiba Taçlı, Sultan’ın kendisine gösterdiği ilgisi konusunda yalan söylemiyordu:</span></p>

    <p class="MsoNormal3"><i class="calibre3"><span class="calibre11">“Ey can âleminin güneşi! Bize cemalini göster. Cihana değer melek yüzünden örtünü kaldırıver azıcık.</span></i></p>

    <p class="MsoNormal3"><i class="calibre3"><span class="calibre11">Bize cefanı azalt!.. Çünkü seven dostlara yabancı gözüyle bakmak, sencileyin bir güzele yakışmaz.</span></i></p>

    <p class="MsoNormal3"><i class="calibre3"><span class="calibre11">Rakipler, senin ayağının toprağını gözüne sürme yapar korkusuyla, saba yelinin senin eşiğine varmasını istemiyorum.</span></i></p>

    <p class="MsoNormal3"><i class="calibre3"><span class="calibre11">Ey Selimî! Yoklukta, sevgilinin çevri ve eziyetinden de, aşk işinin ıstırabından da kurtulmuş olunur. Mademki bu gam ve cefaya varlığımız sebep oldu (onu sevgili için yok edelim ki dertten kurtulalım)!... ”</span></i></p>

    <p class="MsoNormal3"><i class="calibre3"><span class="calibre11">&nbsp;</span></i></p>
  </div>
</body>
</html>
