<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">MENGLİ</span> <span class="count">13</span></span></h3>

    <p class="MsoNormal12"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Sa ’y kılgıl malınıng gel anı yahşi saklagıl</span></i></p>

    <p class="MsoNormal4"><i class="calibre3"><span class="calibre11">Düşmene kalırsa kalsın dosta muhtâc olmagıl</span></i></p>

    <p class="MsoNormal4"><b class="calibre12"><span class="calibre1">Selimî</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal5"><span class="calibre1">Bu bab, Rumeli patikalarında Şehzade Selim’in babası Sultan Bayezit’e yazdığı mektup beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">Kış 1511,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal10"><span class="calibre1">*</span> <span class="calibre1">Gayret et, çalış, çabala ve kazandığını iyi muhafaza et, güzel kullan. Düşmana kalırsa kalsın ama dosta muhtac olma yeter!..</span></p>

    <p class="MsoNormal3"><span class="calibre11">Kimse beni bir daha denizde yüzmekte olan bir gemiye bindiremez. Tam üç ay geçti hâlâ başım dönüyor, oturduğum her yerde sallanıp duruyorum. Altı gemi ile Kırım’a, Şehzade Selim’in kayınbabası Mengli Giray’ı ziyarete geldiğimizden bu yana her gün midem bulandı. Çocukken Hasan’la llıcaköy’de, Kızılsu göletinde yüzer, suları dalgalandırır, camuşları içine sürüp çamurlara batarken çalkanan suyu seyrederdik. Lâkin Karadeniz’in çalkanan suyunun da, kabaran dalgalarının da Kızılsu’ya hiç benzemediğini içim dışıma çıka çıka öğrendim.</span></p>

    <p class="MsoNormal3"><span class="calibre11">Sultan Bayezit’in oğulları hareket halindeydi. Konya’daki Şehzade Şehenşah aniden ölüvermişti. Şehzade Korkut da Teke ilinden ayrılmış, Manisa’ya, sonra da Mısır’a gitmişti. Şehzade Ahmet Amasya’da taht hesapları yapıyor ve İstanbul’daki vezirler de onun yolunu gözlüyorlardı. Sultan kendisi hastaydı ve idareyi vezirlerine bırakmış gibiydi. Şehzade Selim bütün bunları dikkatle izliyor, ne yapacağım, nasıl yapacağını planlıyor ve planım hiç taviz vermeden tatbik ediyordu. Sert mizacı biraz daha katılaştı. Yanında durmaya, çevresinde bulunmaya kimse fazla tahammül edemiyor artık. Hatası olanları anında ve şiddetle cezalandırıyor. Babasından çok ama çok şikâyetçi. Onun mücadeleyi sevmeyen, savaşmaya yanaşmayan, devlete dair maslahatları vezirlerine havale eden bir mizaca sahip oluşunu eleştiriyor. Atalet ve durağanlık yüzünden ülkedeki bütün askerin aç olduğunu, onlara ganimet sağlamak gerektiğini, halkın fakirlikten bıktığını, timarlı yahut has gibi çift çubuk sahiplerinin ise kazançlarını yöneticilere vergi olarak ödemekten bunaldığını, artık bütün bunlara bir son vermenin kaçınılmazlığını dillendirip duruyor. Geçen hafta Kefe’den ayrılmadan evvel kayınbabası ile yaptığı son konuşmanın da bu minval üzere bazı kararlara kapı araladığını şu anda Rumeli topraklarında yol almakta olan askerler de biliyor. Bir yola girildi ki sonunda ya ölüm, ya saltanat var. Şehzade her zamanki gibi tekrarlıyor: “Ya devlet başa, ya kuzgun leşe!..”</span></p>

    <p class="MsoNormal3"><span class="calibre11">İran’da Safevî Devleti büyüdükçe büyüyordu. Bir zamanlar talip olarak Tebriz’e gelen Anadolu Kızılbaşları şimdi asker olarak, süvari olarak, sipahi olarak, hatta komutan olarak geri memleketlerine varıyorlardı. Anadolu’dan Tebriz’e kafileler hâlinde gelenler hâlâ talip, ama Tebriz’den Anadolu’ya gidenler iyi yetişmiş genç fikir savaşçıları oluveriyorlar, Kızılbaşlık merkezli kümeleşmeler meydana getiriyorlardı. Bütün bunlar Şehzade’yi çıldırtmaya yetiyor da artıyordu. Şah ise Anadolu’ya derviş, dilenci, seyyah, sanatçı kılığında halifelerini göndermeye yine devam ediyordu. Şehzade “İsmail halifelerine ve bunlara inanan Rafızilere şiddetli tedbirler alınarak cevap verilmeli!” diye söyleniyor ve bunu yapmadığı için babasını suçlayıp duruyordu. “Çocuk Şah Anadolu’nun ruhunu çekiyor!” diyor, buna son vermek gerektiğini dillendiriyordu. Şah’ın çağırıp kimlik verdiği Kızılbaşlar sonunda yine Osmanlı toprağına gelip devleti içten yıkmaya çalışıyorlardı. Şehzade buna karşılık -eğer sultan olursa- dağdan düze indirip iskân etmeyi düşündüğü Kürtleri kullanmak için onlara haklar tanımayı düşünüyor, fakat bu sefer aynı hakları Kızılbaşlara tanımadığı için onların yeniden isyan edeceklerini biliyor, Şah’ın onlara vaat ettikleri karşısında yeni çareler araması gerektiğini düşünüyordu. Osmanlı ile Safevî arasında sıkışıp kalan Kızılbaşların durumu ise hepsinden kötü, yukarı tükürseler bıyık, aşağı tükürseler sakal, sorunları bir kısırdöngüye varmak üzereydi. Ne yapacaklarını şaşırmış durumdaydılar. Şah artık daha seçici davranıyor, eşiğine her geleni talip olarak kabul etmiyordu. Geçen kış Teke vilayetinden kaçıp Tebriz’e “Şah’a hizmet için” giden bir grup Kızılbaşı kış ortasında geri çevirmişti. Yine duyduğumuza göre “Şah’a gidelim!” nefesleriyle Tebriz yollarını tutan coşku dolu bir Bozok kafilesinin başına da aynı şeyler gelmiş. Meğer bu adamlar yolda bin beş yüz kişilik bir kervanı kırıp eşyalarını Şah’a hediye diye götürmüşler. Şah da hediyelerini yüzlerine çarpıp elebaşılarından kırk kişiyi şehir meydanında astırmış. Yakalarındaki yaftaya da “Her ihtiyacımızı gideren kervanlara el uzatıp kıran bizi kırmış sayılır, cezası cehennemi boylamaktır!” yazdırtmış. İşin bizim için iyi tarafı, Anadolu’dakiler dâhil bütün Kızılbaşların, Şah’ın bu tür zalimce icraatlarını sorgulamaya başlamış olmalarıydı. Şehzade, Şah’ın kendi adamlarını ve Kızılbaşları da yemeye başlamasına bir yandan seviniyor ama diğer yandan bunun bir teşkilat fikrinin sonucu olmasından endişe duyuyordu. “Büyük devlet, küçük hesaplarla yürümez, hükümdar kendisine engel olan yine kendisi bile olsa kendisini ortadan kaldırmalıdır!” diyordu. Ona göre Şah’ın Kızılbaşlardan da adam öldürtmeye başlaması başıbozuk Safevî taliplerinin düzenli bir devlet olma yoluna girdiklerinin göstergesiymiş.</span></p>

    <p class="MsoNormal3"><span class="calibre11">Rumeli’nin mamur topraklarındaki büyük yürüyüşümüz sürüyor. Yolumuz ya İstanbul’daki Osmanlı tahtına yahut kara toprağa karıştırılmaya varacak. Şehzade, babasına bir mektup daha yazdı. Satırları arasında kinayeler ve mecazlar yaparak senelerdir askerin harp etmediğinden, gazilik kılıcını taşımanın yolunun bu olmadığından, Engürüs ile harbin yaklaştığından, Osmanoğlu’nun şan ve şerefinin zedelendiğinden, saltanat tahtında oturmanın gereğinin yapılmadığından, devleti vezirlerin idaresine bırakmanın mahzurlarından, Anadolu’daki Kızılbaş hareketlenmesinden, tedbir alınmazsa bunun sonunun isyana varacağından, Safevî tehdidinin arttığından, Hıristiyan ülkelerin bundan yararlanarak sınırlarda güç ve yığınak arttırımına gittiklerinden dem vurdu, hatta babasına pervasızca yol, yordam öğretmeye kalkıştı. Son olarak da kendisi için Rumeli’nden bir sancak istedi. Bu son cümleyi, babasının vezirleri arasında ikilik çıkartmak ve Şehzade Ahmet taraftarlarının yüreklerine korku salmak için yazdığını biliyordum.</span></p>

    <p class="MsoNormal3"><span class="calibre11">Şehzade dün bana yazdığı mektubun, “Çocuk Şah” yüzünden azarlandığı ve ondan aldığı toprakları geri vermesini emreden beş sene evvelki sert mektubun cevabı olduğunu söyledi. Onun Şah’a gösterdiği kin ve nefretin biraz da babasının kendisini azarlamasına sebep olan, hatta saltanatın varisi olma yarışında kendisini Ahmet’ten geriye düşüren o mektuba dayandığını o vakit anladım. Şah İsmail’e olan kini, biraz da Osmanlı Sarayı’na giden yolda kendisini yaya bırakmasından kaynaklanıyordu. Osmanlı’nın kâfir düşmanları bile anıldığı zaman Şah İsmail adı anılmış kadar öfkelenmemesi bundandı. Onu kendi istikbali için bir küffar kralından daha tehlikeli görüyordu. Gerçi Şah da bir Türk hükümdarıydı. Hatta mezhebi farklı olsa da yine bir Müslüman idi. Gelgelelim emelleri, Şehzade’nin menfaatleriyle çatışıyordu. Bu durumda Şehzade’nin danıştığı hocaların Şah’ın Müslümanlığı konusunda şüpheli, fasıklığı konusunda hemfikir olmaları büyük önem arz ediyordu. Nitekim bu kindarlıkta o da Şehzade’den geri kalmıyordu. Her fırsatta aleyhinde iş görüyor, Sultan Bayezit ile danışıklı siyaset yürütüyor, Osmanlı’ya zındık diyor, Hz. Ali ile Muaviye arasındaki davadan dolayı Sünniliği küfürle suçluyor, Sünni olduğu için de Türk devleti Osmanlı’yı suçlu buluyordu. Garip olan oydu ki Hz. Ali ile Muaviye arasında yaşananlar yaşandığında Türkler Müslüman bile değillermiş. Daha garibi de Şehzade’nin Hz. Ali’ye olan aşırı sevgisi idi. Sünni Şehzade’nin, Kızılbaş Şah’a göre düşmanı olması gereken Hz. Ali’yi Şah kadar, belki ondan daha fazla sevdiğini çok iyi biliyorum.</span></p>

    <p class="MsoNormal3"><span class="calibre11">Rumeli yollarında bütün bu düşünceleri zihnimde yeniden tarttım. İkizim Haşan, Şah’ın en yakınlarından biriydi; ona canını emanet ediyordu. Beri yanda Şehzade de bana güvenerek rahat uyuyordu. Biz Hüseyin ve Haşan... İki kardeş... Kader defterinde iki düşman... Tıpkı Sultan ile Şah gibi...</span></p>

    <p class="MsoNormal3"><span class="calibre11">&nbsp;</span></p>
  </div>
</body>
</html>
