<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">KAMBER</span> <span class="count">30</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Hep seninçindir benim dünya gamın çekdiklerim</span></i></p>

    <p class="MsoNormal4"><i class="calibre3"><span class="calibre11">Yoksa ömrüm uarı sensiz neylerim dünyayı ben</span></i></p>

    <p class="MsoNormal4"><b class="calibre12"><span class="calibre1">Selimi</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal1"><span class="calibre1">Bu bab, Sultan’ın İstanbul’a döndüğü ve Taçlı Hatun’un duyduğu hasret beyanındadır.</span></p>

    <p class="MsoNormal6"><b class="calibre12"><span class="calibre11">&nbsp;</span></b></p>

    <p class="MsoNormal6"><b class="calibre12"><span class="calibre11">Temmuz 1518,</span></b></p>

    <p class="MsoNormal7"><b class="calibre12"><span class="calibre11">Aldı Kamber:</span></b></p>

    <p class="MsoNormal24"><span class="calibre11">İstanbul onu özlemişti. Zannederim Taçlı da özlemişti. Özleyişin adı da sevgi olmuş gibiydi. Çünkü Şah tekrar Tebriz’e gidip hükümdarlık yapmaya başladığı zamanlardan bu yana Sultan’dan intikam alma konusu unutulup gitti. Çaldıran’da esir düştüğümüz vakit bana üç şeyin intikamını almak üzere Sultan’ı takip edeceğini ve İstanbul’a bunun için geleceğini söyleyen Taçlı’dan hiç eser yok artık. Bu üç şey, Şah, Tebriz ve Kızılbaş Safevî halkı idi. Şimdi üçü yeniden birleşmiş, Şah Tebriz’e dönmüş ve Kızılbaş devleti yeniden özgür kalmıştı.</span></p>

    <p class="MsoNormal"><span class="calibre11">Sultan, Mısır seferindeyken intikamı unutup onu özlemesine işte bu yüzden şaşırmadım.</span></p>

    <p class="MsoNormal3"><span class="calibre11">Taçlı’nın Sultan’a karşı ne hissettiği, ona ne tür bir sevgiyle bağlandığı konusunda yığınla şüphelerim var. Bana göre mutlak sevgi, netlik ve miktar itibariyle farklı pek çok sevgiyi barındıran bir duygu çünkü. Bunun en yüksek derecesi “kulluk”tur ki insandan Allah’a veya âşıktan maşuka doğru bir ilerleyişi tanımlar. Allah’ı sevmek veya O’nun sevdiklerini sevmek gibi... Nitekim bazı âşıklar maşuk ile birlikte onun sevdiklerini de severler. Burada elbette sevgiye şirk bulaşmaması, sevgiliye ortak düşünülmemesi gerekir. Bunun için sevenlere, sevgiliye boyun eğmek, önünde eğilmek, onu yüceltip ululamak ve bunların kesin sonucu olarak tam bir itaat ve samimiyet göstermek gibi yükümlülükler getirilmiştir. Ta ki sevgili, sevenlerine lütuf ve kerem ile muamele etsin. Nitekim Allah’ın kullarından beklediğini sultanlar da tebaalarından sırf bu sebeple bekliyorlar. Şüphelerim işte tam bu noktada başlıyor. Acaba Taçlı, Sultan’dan gördüğü lütuf ve keremler yüzünden mi onu özlemişti, yoksa seviyor olduğu için mi? Sevginin içinde lütuf ve kerem elbette yer alıyordu, ama tamamı, elbette lütuf ve keremden ibaret değildi. Eğer öyle ise bir zamanlar Şah’ın gösterdiği kerem ve lütufları Sultan’ınkinden bol idi.</span></p>

    <p class="MsoNormal3"><span class="calibre11">“Yoksa değil miydi?”</span></p>

    <p class="MsoNormal3"><span class="calibre11">Bu soru zihnime hançer gibi saplanınca şüphem bir kat daha arttı. Düşündüm. Şah ona gönlünü bağışlamıştı. Sultan ise onun canını bağışladı. Şah onu pek çok maddi nimetlere boğmuştu, Sultan’ın himmeti ise manevi oldu ve onu bir esir gibi tutmadı. Birinin hitabı Taçlı’nın maddesine, diğerininki mânâsına olmuştu. Sevginin maddeden ziyade mânâyı ilgilendirdiği âşikardı. Ama yine de Sultan onun can düşmanı sayılırdı ve insanın can düşmanını sevmesi mümkün müydü? İnsan can düşmanını severse sevgi kirlenmiş olmaz mıydı? Yok, yok. Taçlı’nın Sultan’a olan sevgisi benim düşündüğüm gibi olamazdı, olmamalıydı. Kendime hep bunu telkin ettim. Çünkü seven ile sevilen kılıç ile kın gibidir. Bazen biri diğerini kuşatır, kaplar; bazen de diğeri bu birini zağlayıp süsler. Arada canıyla oynayan ise sevenden gayrisi değildir.</span></p>

    <p class="MsoNormal3"><span class="calibre11">Sultan’ın, hilafetin sahibi, rûy-ı zemin hükümdarı olarak geri dönüşünün ihtişamını hiçbirimiz göremedik. Bir akşam vakti sessiz sadasız şehrin kapısından girmiş ve saraya geçip divan toplamış. Oysa İstanbul onu takların altında, çelenkler ve mehterler ile bekliyordu. Halk onun iki yıl süren bu sefer-i hümayunundan sonra, uçsuz bucaksız çölleri aştıktan, Memluk ordusunu birkaç defa hezimete uğratarak Suriye, Filistin, Yemen, Mısır ve Hicaz ülkelerini Osmanlı topraklarına kattıktan sonra tahtının bulunduğu, evinin olduğu şehre girerken bu derece tevazu ile girmesini ancak bir hilafet mahviyetkârlığına bağlıyorlar. Çarşıda pazarda kimisi devletinin sınırlarını iki katına çıkardığını, kimisi atalarından sekiz tanesinin başarısını yalnızca bu sefer esnasında tek başına kazandığını tevatürle anlatırken bir başkası devlet hâzinesini ağzına kadar doldurduğunu ballandırarak söylüyordu. Bilge insanların dediğine göre de dünya savaş tarihinde eşine pek nadir rastlanan böyle muhteşem zaferler zincirinden sonra, bir hükümdarın kendisi için yapılacak gösteriler, kutlamalar ve karşılama merasimlerinden kaçınması yakışık almazmış. Bir hükümdar gibi değilse de hiç olmazsa evini, ailesini, sevdiklerini ve şehrini özleyen bir erkek gibi şehre girmesi gerekmez miymiş?!.. Oysa Sultan, Boğaz sırtlarında güneşin batmasını beklemiş ve şehre bir gölge gibi girmiş. Taçlı bunu ancak derin bir tevazu ve dini hassasiyet kimliğiyle izah ediyor ve “Halkı onun bu hareketini gördükten sonra ‘halife’ unvanını kabullenebilir!” diye yorumluyor. “Mademki artık dünya Müslümanlarının liderliğini elde etmiş, öyleyse tevazu en ziyade ona yakışır,” demeyi de ihmal etmiyor.</span></p>

    <p class="MsoNormal3"><span class="calibre11">Taçlı’nın bu türden sözlerine bakarak halkın dilinde keramet gibi dolaşan hikâyeye onun da inanmış olduğunu sandım. Güya Mısır seferine çıkılırken Sultan, bir kayıkta Haşan Can ile Üsküdar’a geçiyormuş. O sırada Sultan, musahibine sabah neler yediğini sormuş. Haşan Can da cevap vermiş: “Çorba yanında yağ, bal, peynir ve ciğer hünkârım!” “Peki,, yumurta da seversin değil mi?”</span></p>

    <p class="MsoNormal3"><span class="calibre11">“Belî Sultan’ım, severim!"</span></p>

    <p class="MsoNormal3"><span class="calibre11">Sonra sohbet konusu değişmiş, yemek bahsi kapanmış. Meğer iki yıl sonra sefer dönüşü akşam karanlığında yine ikisi bir kayık ile Üsküdar’dan İstanbul’a doğru akıp giderken Sultan yine sormuş:</span></p>

    <p class="MsoNormal3"><span class="calibre11">“Nasıl bre?!”</span></p>

    <p class="MsoNormal3"><span class="calibre11">İki yıllık aradan sonra Haşan Can hiç tereddüt etmeden söylemiş:</span></p>

    <p class="MsoNormal3"><span class="calibre11">“Rafadan Sultan’ım!”</span></p>

    <p class="MsoNormal3"><span class="calibre11">Bunun üzerine Sultan kaftanının içinden iki yumurta çıkarıp Haşan Çan’a uzatmış. Birisi beyaz diğeri kırmızı imiş. Kırmızı olan yakuttan yontulmuş. Ama o beyaz olanı Haşan Can’a vermiş. İkisi de aynı sıcaklıkta el yakan yumurtalardan beyaz olanı rafadan pişmiş bir yumurta imiş. Şimdi Haşan Can bunu, Sultan hazretlerinin kerameti olarak anlatıp halkı coştururmuş. Bunu duyunca Taçlı’nın da iç geçirmesi tabii idi. Her ne kadar ruhanî tevazular içinde bir sahib-i hilafet yerine aşk u alakaya değer veren bir Sultan karşılamayı tercih etmiş ise de...</span></p>

    <p class="MsoNormal3"><span class="calibre11">Mısır seferinden sonra kulağındaki küpe deliğine, halifeliğe vurgu yapan ve kölelerin taktığı bir halka takmasına içerlediğini hissettim. Ayrıca İncili küpesini ne yaptığını da bilmek istiyor. Bunu bana öyle bir sorma biçimi vardı ki Sultan’ın Amasya’da kulağına taktığı günden sonra yeniden ne zaman takacak veya kendisine ne zaman iade edecek diye merak ettiğini anladım. Belki de Sultan ile her görüşmesinde bu küpeyi kulağında görmek istiyordu. Eğer öyle ise bu beni derinden yaralar. Hayır hayır, kendi adıma değil; Şah adına, daha ziyade de Ömer adına.</span></p>

    <p class="MsoNormal3"><span class="calibre11">Sultan şehre geleli neredeyse bir ay oluyor ama Taçlı’yı henüz sarayına çağırtmadı. Eğer Taçlı’ya karşı bir şey hissediyorsa daha ilk günlerde onu görmesi, Mısır hâzinelerinden bir hediyeyi bizzat vermesi gerekirdi. Ama hayır, henüz Sultan’ın gönderdiği hiç kimse kapımızı çalmadı. Taçlı bunu Şam’da yaşananlara bağlıyor. Meğer Sultan’ın has odasında ruhunu teslim eden cariyeyi ve sonrasında söylenen şiiri öğrenmiş. Hissettirmemeye çalışıyor ama biraz kıskançlığının kabardığı söylenebilir. Konu açılınca, Şah’ın şiirleri içinde kendisine imalarda bulunan onca beyit bulunabilecek iken, Sultan’ın gazelleri arasındaki ilhamlar da elinin altında durup dururken bir cariye için söylenmiş dört dizeyi neden kıskandığına şaşırdığımı söyledim. “Nihayetinde o bir hükümdar!..” da dedim teselli için. Sonra bu söylediğime kendim bile inanamadım. Çünkü sevgi işinde hükümdar da olsa seçicilik aranırdı. Susuzun suyu, aç kimsenin yemeği seçmesi belki mümkün değildir, ama çeşit çeşit suya sahip olanın bunlar arasında bir ayrım yapması gerekirdi... Taçlı bu yüzden onu kıskanıyor olmalıydı. Susuz olan elbette suya kanmış olanı kıskanırdı. Tıpkı benim gibi.</span></p>

    <p class="MsoNormal3"><span class="calibre11">Taçlı, Sultan’ın yokluğunda hem kaçmak, hem kovalanmak arzusuna düştü. Yerinde duramıyor. Onu görmek, ondan haber almak istiyor, ama bir türlü beklediği haber gelmiyor. Hiç âdeti değilken artık gün aşırı çarşıdaki gediğe gitmeye, alışveriş yapmaya, çarşıda dolaşmaya başladı. Dün, İstanbul hanımları arasında çok revaç bulan serpuştan o da almış. Buna kimisi Selimî, kimisi Yusufî destar diyor. Mısır’dan gelirken ordu için kavaflar ve terziler getirmişler; onlar dikiyorlarmış. Şimdi de hanımlar arasında yayılmış. Dün Taçlı’yı mücevher işlemeli ve tepesi geniş bir başlıkla gördüm. Üzerine sardığı renkli tülbentlere dilim dilim şekiller vermiş, uçlarını da yandan omuz üzerine sarkıtarak alımlı bir hale koymuş. Dilim varmıyor ama Taçlı galiba bu serpuşun adı Selimî olduğu için kullanmaya başladı.<span class="calibre15">&nbsp;</span><i class="calibre16">Öff..</i><span class="calibre15">&nbsp;</span>Çok mu pimpirikli oldum ne?!..</span></p>

    <p class="MsoNormal3"><span class="calibre11">Taçlı, galiba Sultan hakkında anlatılanları duymak istiyor. Bunu son günlerde konağa misafirliğe gelen hanımların kimliklerinden de anlayabiliyorum. Hemen çoğu saraya yakın insanların eşleri. Bir de çamaşırcı kadınlar var tabii.</span></p>

    <p class="MsoNormal"><span class="calibre11">İstanbul’daki bütün dedikoduları evden eve taşıyan ve her hanımın nabzına göre şerbet vermesini iyi bilen bohçacı ve çamaşırcı hanımlar. Taçlı herkesle görüşürken İstanbul gibi dünyanın merkezi sayılan bir şehirde dul bir kadın olmanın ağırlığını elbette üzerinde titizlikle taşıyor, ama Sultan hakkında olup bitenlerden de haberdar olmak istiyor.</span></p>

    <p class="MsoNormal3"><span class="calibre11">Mısır’dan dönen Sultan, adının etrafında efsanelerle döndü. Bunların çoğunu Haşan Can anlatıp halkın arasına yayıyor. Zannederim bu da bir danışıklı gayret. Sultan, halkının bilmesini istediği şeyleri veya biliş biçimlerini Haşan Çan'a söylüyor, o da üslubuna ve yoluna yordamına göre bunları halk arasına yayıyorckı. Bu yüzden Tebrizli Haşan Can İstanbul’da meşhur olmuş, eşraf konaklarının, vezir saraylarının aranan sohbet erbabı isimleri arasına girmişti. Mısır yollarında olup bitenleri herkes biliyor, anlatıyordu, ama Haşan Can buna Sultan’ın yorumunu katıyor ve o yüzden herkesten daha önemli oluyordu. Nitekim anlattıklarına göre asker, tıpkı Çaldıran’daki gibi Mısır’da da Sultan’ı geri dönmek üzere tazyik etmişler. Lâkin kimse cesaret edip de Sultan’a artık İstanbul’a dönme teklifini getiremiş. Ordunun ileri gelenleri bu hususu Anadolu Kazaskeri olan Kemalpaşazade’den rica etmişler, o da fırsat kollamaya başlamış. Bir gün at gezisi yaptıkları bir sırada hünkâr sormuş: “Asker arasında neler söyleniyor hocam?”</span></p>

    <p class="MsoNormal3"><span class="calibre11">“Nil kenarında bir askerin türkü çığırdığını işittim. İrade buyurursanız söyleyeyim; hatırımda kalmıştır.”</span></p>

    <p class="MsoNormal3"><span class="calibre11">“Söyle!..”</span></p>

    <p class="MsoNormal2"><i class="calibre3"><span class="calibre11">“Nemiz kaldı bizim mülk-i Arap’ta</span></i></p>

    <p class="MsoNormal2"><i class="calibre3"><span class="calibre11">Nice bir dururuz Şam u Halep ’te</span></i></p>

    <p class="MsoNormal2"><i class="calibre3"><span class="calibre11">Cihân halkı kamu ıyş u tarabda</span></i></p>

    <p class="MsoNormal2"><i class="calibre3"><span class="calibre11">Gel ahi gidelüm Rum illerine'”</span></i></p>

    <p class="MsoNormal3"><span class="calibre11">Sultan, bu türkünün kazasker efendi tarafından uydurulduğunu sezmekle birlikte ses çıkarmamış ama ertesi gün de dönüş hazırlıkları yapılması için hemen emir vermiş.</span></p>

    <p class="MsoNormal3"><span class="calibre11">Hikâyenin buraya kadar olan kısmını askerler konuşuyor, herkes biliyordu. Ama Haşan Can, olayın devamını da anlatarak herkesin ilgi odağı olmayı başarıyordu. Ona göre dönüş yolunda kazasker ile padişah yine bir at gezisine çıkmışlar. Sultan ona yine sormuş:</span></p>

    <p class="MsoNormal3"><span class="calibre11">“Efendi, hatırlarsınız, hocanız Molla Lütfi niçin katlolunmuş idi?”</span></p>

    <p class="MsoNormal3"><span class="calibre11">“Rahmetli istihzayı severdi. Bu yüzden çok düşman kazanmıştı. Hâlbuki şuh tabiatlı bir âdem idi. Şaka olarak söylediği bazı uydurma şeyler hakikat sanıldı.”</span></p>

    <p class="MsoNormal3"><span class="calibre11">“Peki,, sen de hocandan böyle şeyler öğrendin de şaka olarak uydurma şeyler söyledin mi hiç?”</span></p>

    <p class="MsoNormal3"><span class="calibre11">“Belî Sultanım, lâkin duacınız, nöbetimi geçen gün savdım.”</span></p>

    <p class="MsoNormal3"><span class="calibre11">“Yani söylediğin türküyü sen uydurdun öyle mi?”</span></p>

    <p class="MsoNormal3"><span class="calibre11">“Belî hünkârım, ben uydurdum. Lâkin asker kullarınızın dileklerine göre..."</span></p>

    <p class="MsoNormal3"><span class="calibre11">Haşan Çan’ın dediğine göre Sultan yalnızca gülümsemiş ve bu gülümsemeyle güya işine karışan Kemalpaşazade’yi affetmiş.</span></p>

    <p class="MsoNormal3"><span class="calibre11">Ben, Haşan Can’ın anlattığı bu hikâyeler ile özel bir görevi yerine getirdiğini söyleyebilirim. Bana göre o, Şah’ın sarayında Dede Abdal Bey ile Emir Zekeriya’nın yaptığı haber yayıcılık işini yapıyor. Taçlı bugün onlardan birini daha öğrenip gelmiş, heyecanla anlattı:</span></p>

    <p class="MsoNormal3"><span class="calibre11">“Biliyor musun Kamber Can, Sultan Efendimiz ne yapmış?”</span></p>

    <p class="MsoNormal3"><span class="calibre11">“Ne yapmış?”</span></p>

    <p class="MsoNormal3"><span class="calibre11">“Hani çarşıda pazarda herkes anlatıyor diye anlatayım dedim.”</span></p>

    <p class="MsoNormal3"><span class="calibre11">“Anlat haydi!..”</span></p>

    <p class="MsoNormal3"><span class="calibre11">“Şam’a varıldığında devlet hâzinesinde altın azalmışmış. Sina Çölü’nü geçmek için askere bahşiş dağıtılması gerekmiş. Sultan borç para tedarik etmenin yollarını araştırırken mecbur kalmış, gayrimüslim bir tüccardan birkaç bin altın almış. Ertesi gün de keramet göstermiş, Şeyh Muhiddin Arabi’nin altınlarını bulmuş. Para tamam olunca ordu ilerlemiş, zafer kazanılmış ve geri dönüşte Sultan tekrar o tüccarı aratmış. Meğer adam iki ay evvel ölmüş, geriye de iki küçük çocuk ve bir büyük servet bırakmış. Defterdar hazretleri padişaha bir arîza sunmuş. Diyormuş ki o arîzada ‘Bir gayrimüslim tüccarın henüz akılbaliğ bile olmamış çocuklarına bu kadar para terk edilmesi doğru olmaz; borç ödenmek bir yana, mallarının bir kısmının hazine adına müsadere edilmesi için fetva alınması uygun olur.’ Sultan defterdarının bu teklifine pek sinirlenmiş ve satırlarının altına kendi eliyle, ‘Ölene rahmet, malına bereket, evladına afiyet, gammaza da lanet! Borç ödene!..’ yazmış.”</span></p>

    <p class="MsoNormal3"><span class="calibre11">“Hıı!”</span></p>

    <p class="MsoNormal9"><span class="calibre11">Odama giderken hayıflandım:</span></p>

    <p class="MsoNormal9"><span class="calibre11">“Sevgi galiba uzakta olandan haber almanın adı. Ve Taçlı yakınında olana karşı gözlerini yummuş yaşıyor...”</span></p>

    <p class="MsoNormal9"><span class="calibre2">&nbsp;</span></p>
  </div>
</body>
</html>
