<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">SULTAN&amp;ŞAH</span> <span class="count">20</span></span></h3>

    <p class="MsoNormal"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Mâhım gördüm bugün yüzden nikâb almış gider</span></i></p>

    <p class="MsoNormal4"><i class="calibre3"><span class="calibre11">Pertev-i nurundan anun âfitâb almış gider*</span></i></p>

    <p class="MsoNormal4"><b class="calibre12"><span class="calibre11">Hıtayî</span></b></p>

    <p class="MsoNormal15"><span class="calibre1">&nbsp;</span></p>

    <p class="MsoNormal15"><span class="calibre1">Bu bab,</span><span class="calibre2">&nbsp;</span><span class="calibre1">Çaldıran</span><span class="calibre2">&nbsp;</span><span class="calibre1">Sahrası’nda mağlubun hissiyatı beyanındadır.</span></p>

    <p class="MsoNormal15"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre2">23</span></b><span class="calibre2">&nbsp;</span><b class="calibre12"><span class="calibre11">Ağustos 1514,</span></b></p>

    <p class="MsoNormal3"><b class="calibre12"><span class="calibre11">Çaldıran Sahrası&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></b></p>

    <p class="MsoNormal3"><b class="calibre12"><span class="calibre11">Kamber yine soyladı, görelim ne soyladı:</span></b></p>

    <p class="MsoNormal10"><span class="calibre20">*</span> <span class="calibre1">Bugün dolunayımı gördüm, yüzünden örtüsünü açmış gidiyor... Öyle ki güneş, onun yüzünün ışığından ışık almış gidiyor...</span></p>

    <p class="MsoNormal3"><span class="calibre11">İhtiyat birliğinin bütün kadın ve çocukları kendilerini kaybetmişlerdi. Bir günde kırk bine yakın insan ölmüş, kollar, bacaklar, gövdeler, başlar Çaldıran Sahrası’nda birbirine karışmıştı. Kadınların neredeyse hemen hepsi toprağın üzerine çökmüş, başlarını elleri arasına almış, gözlerini ufuklara dikmiş, iki yana sallanarak içlerini çeke çeke ağlıyor ve bir yandan da Şah’ın yeni yazdığı nefeslerinden birinin birkaç kelimesini değiştirerek ahenkle okuyorlardı:</span></p>

    <p class="MsoNormal2"><i class="calibre3"><span class="calibre11">Kıble-i âlem, efendim, nazlı cânân ayrılır</span></i></p>

    <p class="MsoNormal2"><i class="calibre3"><span class="calibre11">Uçtu ruhum, gitti aklım, gövdeden can ayrılır</span></i></p>

    <p class="MsoNormal2"><i class="calibre3"><span class="calibre11">Ayrılır ol sevgili Şah ’ım gider koymuş beni</span></i></p>

    <p class="MsoNormal2"><i class="calibre3"><span class="calibre11">Şimdi canımdan benim ol şâh-ı devran ayrılır</span></i></p>

    <p class="MsoNormal3"><span class="calibre11">Bu kadınları pejmürde bir sokak divanesi gibi yegân yegân uğunduran, saçlarını yolarcasına kendilerini salıvermelerine yol açan, bağırlarını döverek yas tutmalarına sebep olan şeyin ne olduğunu elbette biliyordum. Güneşin son ışıklarına doğru kanatlanıp giden atlılardı bunun sebebi. Üstelik Taçlı da ağlıyordu. Ama onun atlılar gitti diye mi, kendisi burada kaldı diye mi ağladığını ilk anda kestiremedim. Belki de bu yaşlar atlıların gitmesiyle Safevî Devleti’ne zeval geleceğinden korktuğu içindi. Hiçbir şey demedim. Kadınlara da seslenmedim. Hepsinin ağlamasına fırsat tanıdım. İçlerindeki bütün hıçkırıklar dışarıya çıkasıya, korku yahut nefret, ayrılık veya hüzün, gönüllerini yakan her ne ise, ondan kurtulasıya kadar kimseyi onlara yaklaştırmadan bekledim. Sonra zırhımı kuşandım, kılıcımı elime aldım. Düşman askerlerinin üstümüze üstümüze gelerek gittikçe daralttıkları çemberi savunmak üzere hazırlandım. Bu savaşın mağlubu olduğumuzu ilk o anda fark ettim. İlk o anda yenilginin acısı yüreğime işledi. Taze hançer yaralarının soğuduğu vakit acısını hisseden bedenler gibi güçsüzleştim, tutuldum, titredim. Bu savaşın mağlubu olduğumuza göre başımıza gelecekler henüz bitmemiş sayılırdı. Hatta ihtiyat birliği için olacakların yeni başladığı bile söylenebilirdi. Kılıcın kabzasını avcumun içinde son öfkemle sıktım ve ayağa fırlayıp tıpkı Selil gibi, Taçlı’dan hemen sonra can veren son kişi olmak üzere düşman çemberinin en dar halkasını beklemeye başladım. Taçlı’yı her şeyimle savunacak ve kılıcımın son darbesini onun narin boynuna indirecektim. Onu bu Yezidlerin ellerine bırakamam. Hayır, asla bırakamam!..</span></p>

    <p class="MsoNormal3"><span class="calibre11">Her taraf kan. Kılıç şakırtıları ve ok vızıltıları hemen yanıbaşımızda artık. Zihnim ve gözlerim ufukta uzaklaşmakta olan atlılara takılmış durumda. Nihayet gölgeleri toz bulutları arasında dağları aşıp gözden kayboldukları vakit Şah’ın kurtulabildiğinden emin oldum. Buna Taçlı’nın da sevindiğini sanıyorum. Şah ölmemeliydi. Savaş meydanının imrendiren kahramanı ölmemeliydi. Çünkü o vurdukça askerleri de vuruyor, o atını mahmuzladıkça süvariler de ileri atılıyordu. Karşısına çıkan dağ gibi yeniçerileri yalnızca birer kılıç darbesiyle yere seriyor, kimisinin kolu, kimisinin kellesi bir yana uçuyordu. Tam yedi defa Sultan’ın bulunduğu tepeye kadar ulaşıp geri döndüğünü gözlerimle gördüm. Oklar cevşenine çarpıp geri dönerken “Gel aşağı!” diye meydan okuyordu ona, “Gel aşağı!.." Hatta bir seferinde Sultan’ın, ardına mevzilendiği arabaları ve topları birbirine bağlayan zinciri kılıcıyla kopardığı da oldu, lâkin Osmanlı solaklarının etten duvara dönmüş bedenlerini aşamadı. Ona baktıkça kadınlar kısmından “Allah Allah, Sultan Şah!..” veya “Yolda yoldaş, baş Kızılbaş!.. Hüü, Hüü!” nidaları savaş sahrasına yayılıyor, kılıcı her biri iki, her ikiyi dört yaparak parıldıyor, bunu gören Kızılbaş süvarileri savaş ortasında yeniden can bulup tekrar saldırıyorlardı. Ne var ki Osmanlı süvarileri de sarp dağlar gibiydi. Onların da her biri ölüyor ve sanki yeniden diriliyordu. Burada artık cevher çeliğe çarpıyor, kaplan ile kurt boğuşuyordu. Şah yorulmak nedir bilmeden Çaldıran</span></p>

    <p class="MsoNormal"><span class="calibre11">Ovası’nın her yerinde görünüyor, Kamertay’ın nal izleri tozdan çamura, kayadan suya her yanı desenliyordu.</span></p>

    <p class="MsoNormal3"><span class="calibre11">Şimdi!.. Olan olmuş, vakit tamamlanmış gibiydi. İskender şanını taşıyan yüceler yücesi imam, Kıble-i Âlem Şah Hazretleri savaş meydanından gidiyordu. Kulağından, kolundan ve bacağından yaralı olarak gidiyordu. Yaralı olması önemli değil, canı kurtulsun yeterdi. Yaralar iyileşir, kol yeniden güç bulurdu; ama ruh bedenden ayrılırsa Kızılbaşlar başsız kalır, bedenleri toprağa düşerdi. Bütün kadınlar ve çocuklar onun gidişine bu yüzden seviniyor ama ondan ayrılmış olmanın acısıyla da ağlıyordu.</span></p>

    <p class="MsoNormal3"><span class="calibre11">Ağızdan ağıza öğrendiğimiz doğruysa, hassa muhafızlarından kendisine benzeyen bir sipahi, Aka Mirza, savaşın en şiddetli anında, Malkoçoğlu Tur Ali ve akıncıları Şah’ın çevresini sarmış durumda iken, onun mücevher kakmalı serpuşunu yerden alıp başına takarak “Şah menem! Yenilmez Şah menem, kim benimle cenk etmek ister!.. Kimin yenilmezi yenmeye cesareti var!” gibi tahrik sözleriyle ortalığı karıştırmasaymış Şah Hazretleri kurtulamayacakmış. Kamertay böğründe bir mızrak yarası olduğu hâlde Aka Mirza’yı Şah gibi korumuş, ona doğru sürülen atların önüne çıkıp uzun süre Yezidlerin ona ulaşmasını engellemiş. O sırada Şah’ın bulunduğu yerden bir boru çalınıp üç yüz kadar süvari yanma toplanmış. Meğer bunu Emir Zekeriya savaştan evvel planlayıp hazırlamış ve o üç yüz süvariyi özel olarak eğitip tembihlemişmiş. O üç yüz Kızılbaş kahramanı olmasaymış, Şah Efendimiz asla kurtulamazmış.</span></p>

    <p class="MsoNormal3"><span class="calibre11">Taçlı ile birlikte Şah’ın savaş meydanından uzaklaştığından emin olduğumuzda aynı gerçeği birlikte fark ettik. Şah kurtulmuştu; ama şimdi kendi canımız tehlikedeydi. Şah gitmişti, ama bütün karargâhı, tahtı, şahsi hâzinesi, eşyası ve yakınları geride, savaş meydanında kalmıştı. İhtiyat birliğindeki kadınlar, onunla gidenlerden birinin Gülizar Begüm olduğunu, yanında rüzgâr gibi at sürmesinden anlamışlar. Taçlı bu haberi şüpheyle karşıladı ama yine de öfkesinden kılıcının kabzasına iki eliyle sarılıp meydana atılmaya kalkıştı. Bu bir intihardı ve neden yaptığını anlayamadım; Şah’ın gidişinden sonra yaşamayı fazlalık gördüğünden mi, yoksa düşmana “Şah yoksa ben varım!” demek için mi? Kollarından tutup zor sakinleştirdim. O sırada Şah’ın kurtulduğunu müjdeleyen ve bizi sükünete davet eden bir halife yanımıza geldi. Ondan öğrendik ki Şah yaralandıktan sonra yanındakilere emir verip Gülizar Begüm’ü ve Tahmasb’ı çağırtmış, savaş meydanından giderken onların da kaçmasını kendisi sağlamış. Bu haber Taçlı’nın içindeki şüpheyi doğrulamasına ve durduğu yere yığılıp kalmasına yetmişti. Er meydanından giderken kendisinin değil de Gülizar Begüm’ün tercih edilmesi onurunu incitmişti zannederim. O sırada sevginin ne olduğunu yeniden sordum kendime ve güzelliğin gözünün kendini görmeye kapalı olduğunu anladım. Sevilen, bir sevenin aynasına sahip olmadığı zaman kendi güzelliğinin mükemmelliğini göremiyor ve bundan rahatsız oluyordu. Taçlı gibi bir güzellik için her daim bir seven gerekirdi. Güzellik eğer seveni yoksa beyhude telaş demekti. Güzellik bir yemek ise sevgi onun yeterli miktardaki tuzu sayılıyordu. Zannediyorum ki Taçlı, Gülizar Begüm’ü kıskandığı için değil, ama kendi güzelliğinin kıymeti bilinmediği için gücenikti. Şah kendisine bunca tutkun iken Gülizar Begüm’ü tercih etmesinin sebebi yalnızca Tahmasb’ın annesi olmasına bağlanamazdı. En azından Taçlı böyle bir sebebe inanmak istemiyordu. Ama yine de onun sevgi ve güzellikte Gülizar Begüm’ü rakip kabul etmediğini anlamış oldum. Çünkü herkes biliyordu ki Şah için Gülizar Begüm devletin direği olan anne idi. Belki ekilmiş bir tarla. Ama Taçlı kendisini henüz çiçekleri derlenmemiş bir bahçe sayıyordu. Ona göre tarla sürülüp mahsul beklenirdi ama bahçeler güzel vakit geçirmek, mutlu olmak için süslenir, bekletilirdi. Şah onu bırakıp giderken bir anneyi ve oğlunu tercih ediyor, ama mutluluğu da arkasında bırakıp gitmiş*oluyordu. Şah, Gülizar Begüm’e bakınca devleti, Bihruze’ye bakınca insanı görüyordu. İnsan sevgili idi ama devletsiz şah olunmazdı. Gülizar Begüm devletin devamı, Taçlı ise mutluluğun adıydı. Bir şah mutluluktan uzak olabilirdi ama devletsiz olamazdı. Peki, ama neden mutluluğu bu kadar kolay bırakıvermişti? Devletin bekasının insan ile olduğunu bilmez miydi? İstese mutluluğu da beraberinde götürebilirdi elbette. Çünkü Taçlı da en az onlar kadar hızlı at sürebilir, hiç kimseye ayak bağı olmadan rüzgâr gibi gidebilir, hatta yaralı Şah’a yardıma koşabilir, belki onun hayatı uğruna canını feda edebilirdi. Gülizar Begüm’ün tercih edilmesine içerlemesi işte bu yüzdendi ve galiba çok derinden yaralandı. Şah’ın kurtuluşuna sevinmenin kendisi için ne anlama geldiğinin o anda farkına vardı. Ömer’den umudunu kesip de yatağındaki kılıcı fırlatıp atmayı düşündüğü bir zamanda, Şah’ın Safevî tahtında kemale ermiş bir hükümdar olmasına ramak kala, şimdi ayrı düşmenin acısını yüreği kaldırabilecek miydi? Onun intizarını mı taşımalıydı, hasretini mi; ona öfkelenmeli miydi, gidişine sevinmeli mi; hâline mi ağlamalıydı, kaderine mi küsmeli, kestiremedi. Avuçlarının içinde kılıcın kabzasını tedirgin bir şekilde ovalayıp durduğunu, ellerinin titrediğini gördüm. Yanına vardım. Sakinleşsin diye elimle sırtını sıvazladım. Gözlerimin ta içine baktı. Birbirimizi anladık ve o anda yekdiğerimize siper olur gibi kılıçlarımızın ucunu birleştirdik. Bunun, “ikimiz artık biriz” anlamında bir yemin olduğunu ikimiz de kabullendik. Zaten şu andan itibaren yanımızda kimsemiz kalmamış sayılırdı. Ve Taçlı ağlamaya başladı. Hıçkırarak, haykırarak, çırpınarak... İçten içe bütün benliğini boşaltarak... Durmadan ve dinlenmeden...</span></p>

    <p class="MsoNormal3"><span class="calibre11">Mehter köslerinin gümlemeleri sahrayı doldurduğundan bu yana altı saat hızla akıp geçmiş, Çaldıran yamaçları bugün dünyanın ilk savaşını, Habil ile Kâbil’in birbirini boğazlamasını bir kez daha seyretmişti. Dağlarda kılıçların çak çak vuran sesleri yankılanmaya başladığından bu yana tepelerde mevzilenen toplar hiç susmamış, kuşluk güneşinde yerlerde göllenmeye başlayan kanlar öğlen güneşinde gözleri almış, ikindi güneşiyle ırmak olup renkleri kırmıştı. Dermandere’nin suları derman getirmemiş, kan ile karışarak canlar öğütmüş, taze başakları ezmişti. Suları şimdi kızıl kanların üzerine akıyor, ceset parçalarım sürükleyip ovanın her zerre toprağını büyük matemden haberdar ediyor, kan ile gözyaşını karıp şarab-ı matem yapıyordu.</span></p>

    <p class="MsoNormal3"><span class="calibre11">Keşke her şey sabahki gibi olsaydı. Keşke Babaydar’ın verdiği kalemim kırılmasaydı. Keşke sağ cenahta “Gurban olurum pirim!”, “Sadakan olayım şıhım!” diye ileri atılan canlar Osmanlı'nın sol cenahını kırmasaydı. Keşke başlarını açıp zülüflerini çözen koç yiğitler, o sırma gibi uzun saçlarını gögüsleri hizasına kadar salarak meydana girmeseler, Kıble-i Âlem de onların önünde kılıcını her çalışında yere bir baş daha dökmeseydi. Keşke Osmanlı’nın top gülleleri askerimizin tam aralarına düşüp bölükleri ve bedenleri parçalamasaydı. Keşke Safevî atları bu sahrada top gürlemelerini hiç duymamış olsalardı ve ilk defa duydukları bu sesten hiç ürkmeselerdi. O vakit süvarileri üzerlerinden atmaz, alıp başlarını kaçmazlardı. Keşke atından düşen veya atına hükmedemeyen Türkmen evlatları at sırtında olmadan, hep küçümsedikleri piyadeler gibi savaşmayı kendilerine yediremeyerek onursuzca öleceklerini düşünmeselerdi.</span></p>

    <p class="MsoNormal3"><span class="calibre11">Kadınlar arasında da keşkelerle başlayan cümleler uğultu hâlini alınca Div Ali Beğ “Susun!” diye bağırdı, “Beni dinleyin! Bundan böyle sessizlik istiyorum ve emirlerime itaat!”</span></p>

    <p class="MsoNormal3"><span class="calibre11">Artık Osmanlı’nın beyaz sarıklı askerler sürüsü hemen elli metre ötemizdeler. Kadınlar kimliklerini gizlemek için ya hizmetkârlarıyla kıyafetlerini değiştirdiler yahut üzerlerine ölen askerlerin giysilerinden bazı parçalar geçirdiler. Benimle aynı kaderi paylaşan iki genç çocuk da -bunlar Emir Zekeriya’nın eşlerine hizmet eden Acem soylu kölelerdi- benim gibi ne yapacağını bilememiş, giydikleri süslü giysilerle ellerine kılıç almışlardı. Şimdi hepimiz kılıçlarımızı veya hançerlerimizi havaya kaldırmış, saldırmak için Div Ali Beğ’in dudaklarına bakıyoruz. Düşman çemberi daraltıyor. Kısık sesle, yanık yanık okunan bir ağıt duyduk. Dede Abdal Bey’in hanımı söylüyordu:</span></p>

    <p class="MsoNormal"><i class="calibre3"><span class="calibre11">Uyurdu uyandı canlar</span></i></p>

    <p class="MsoNormal"><i class="calibre3"><span class="calibre11">Tutuştu yandı canlar</span></i></p>

    <p class="MsoNormal"><i class="calibre3"><span class="calibre11">Çaldıran ’da Şah için</span></i></p>

    <p class="MsoNormal"><i class="calibre3"><span class="calibre11">Kana boyandı canlar</span></i></p>

    <p class="MsoNormal3"><span class="calibre11">Şimdi kadınların çoğu kuşaklarında sakladıkları zehir cür'adanlarını açmış, hançerlerinin uçlarına sıvaştırıyorlardı. Bu hançerler ya düşmanın göğsüne veya kendi kalplerine saplanacaktı. Önceden konuşulmuş, kararlaştırılmıştı. İhtiyat kuvvetlerindeki son derviş de devrilip yere yıkılınca Div Ali Beğ’in gür sesi duyulacaktı:</span></p>

    <p class="MsoNormal3"><span class="calibre11">“Fatma Ana’mızın gücüyle vurun ha bacılar!.. Kerrar Ali aşkına, Zülfikar aşkına vurun!..”</span></p>

    <p class="MsoNormal3"><span class="calibre11">Bu son saldırının ölüme gidiş olacağını herkes biliyordu. Tıpkı o gün ölüme giden Emir Zekeriya, Korcubaşı Kürt Sarı Pire, Seyyit Muhammet Kemune, Emir Sadreddin ve Mir Abdülbaki gibi. O anda kadınlar bir orduyu yenmek için değil, Yezid soyundan birini daha yeryüzünden silebilmek için saldıracaklardı. Selim’in askerleri ihtiyat kuvvetlerini de yenmiş olacağına göre çoğunun kocaları da ölmüş demekti. Bu saldırış belki de onların intikamı için olacaktı. Ama hiç şüphesiz hepsinin bundan daha ulvi tek amacı düşman eline sağ geçmemek olacaktı. Şah da böyle emrederdi zaten.</span></p>

    <p class="MsoNormal3"><span class="calibre11">Bir ara Taçlı’nın yanımdan uzaklaştığını gördüm. Ağlaması bitmişti. Belindeki söğüt yaprağı bıçağı kadınlardan birinin zehrine sürdü ve sanki bir ayin yapar gibi çevresine hiç bakmadan ağır ağır zırhını giydi. Pul örgü zırhının tam kalbine gelecek noktasından, elindeki bıçağın sığacağı kadar iki halkayı çıkarıp attı. Hançerinin ucunu deneyip kontrol etti. Sonra yavaşça başını kaldırıp elimdeki kılıca baktı. Niyetini anlamıştım. O da benim niyetimi anladı. İşte ölümde de ahitleşmiştik. Taçlı o ahdin mührü olmak üzere yüzüme hiç o güne kadar görmediğim bir şefkat ve sevgiyle bakıp gülümsedi. O gülümsemede Selma’nın son kez Selil’e bakışını gördüm ve sevgi bir yeminin adı olmalı diye düşündüm; ölüm üzerine yapılmış bir yeminin... Eğer uğruna ölünecek bir gaye varsa, ölüm bir sevgili olurdu ve ölüm gecesine Mevlana gibi şeb-i arus derlerdi. Kızılbaş soyunun intikamını, Safevî Devleti’nin öcünü almak için ölüme gülümseyerek gidebilirdim. Üstelik bu gülümseme şimdi Taçlı gibi bir güzelin yüzünde belirmiş, bütün dünyamı doldurmuştu. Ölüme giderken sevginin bir gülümseme olduğunu düşüneceğim artık ve onu gözümün önünden hiç kaybetmeyeceğim. Ölümüm zümrüt renginde, Taçlı’nın gözüne benzeyen bir renkte olsun istiyorum ve bana Taçlı’nın uzun kirpikleri arasından ulaşması için gözümden diğer bütün görüntülerin silinmesini temenni ediyorum. Çünkü Taçlı’nın şefkat ve sevgi dolu tebessümü bana ölmeyi emrediyor olsaydı o anda ölebilirdim. Yalnızca bu gülümseme uğruna birkaç ömrüm olsaydı, hepsini feda edebilirdim. O gülümsemede öyle derin bir anlam vardı ki, binlerce tercüman onun gizlediği sırrı açıklamaya güç yetiremezdi. Birbirimize bu derece yakın olduğumuz başka bir an olmamıştı çünkü. Savaş meydanındaydık ve can boğaza gelmiş vaziyetteydi. Şah gitmişti ve kimsesizliğin ölüme uzanan patikasına girmiş bulunuyorduk. O gülümsemeden sonra sanırım benim kimsem o, onun kimsesi de ben oluverdim. Ölüm şimdilik tek gerçeğimizdi bizim. Babaydar bir akşam bana Allah’ın<span class="calibre15">&nbsp;</span><i class="calibre16">“Nerede olursanız olun, ölüm, size ulaşır; sarp ve sağlam kalelerde olsanız bile!”</i></span> <span class="calibre1">(Nisa Suresi, 78)</span> <span class="calibre11">buyurduğunu söylemişti. O bizim değişmez kaderimiz ve varlıkta muhteşem hakikatimizdi. Kaçışı olmayan, kurtuluşu bulunmayan bir keder veya sevinç... Bir yerde susmak gibi, ama bir yerde konuşmak kadar ebedi hakikat... Başa gelecek olan; bir kez ve tek başına... Zaman öldükçe ölümün zamanı da yaklaşmaktaydı artık. Şu anda bize belki çok uzak, belki çok yakındı. Yalancı hayata gerçek bir teselli, mavera âleme sonsuz bir dokunuş gibi hissettim onu. Ölüm, Taçlı ile aramızda kendi bildiğince akan bir suydu sanki de içimdeki endişe, korku, kaygu, heyecan hep kaybolup gitmişti.</span></p>

    <p class="MsoNormal3"><span class="calibre11">Ölümü beklerken, ölümümü beklerken, Taçlı ile aynı ölümü beklerken, etrafımı bir nurun kapladığını hissettim. Öyle sanmış da olabilirim. Güzel, bahtiyar ve temiz.bir nur idi. O nura baktığım sırada ölümün fakir mi, zengin mi; sultan mı, kul mu; Türk mü, Türkmen mi; Kızılbaş mı, Sünni mi olduğunu kestiremedim. Rüya mı, gerçek mi olduğunu, asıl yurdun bura mı, öte mi olduğunu anlayamadım. Çaldıran’da bütün çeşmelerin ölüme susayanlar için olduğunu gördüm sonra. Hızır ile İlyas olsa bu çeşmeden içerlerdi elbette. Sonra içim ferahlandı. Ölümün, toprağa karışmak olduğunu, bunun da Ebu Türab Ali’nin güzel ölümü gibi bir kurtuluşa kapı araladığını aklıma getirdim. Nur hâlâ beni sarıp sarmalıyordu. Saniyeler içinde ömürler yaşıyor gibiydim. Nedense ganimet uğruna ayakta ölen ve ölmekte olan yiğitler için üzüldüm o sırada. Ellerimi açtım, bütün kalbimle “Güzel ölüm ver bana”</span></p>

    <p class="MsoNormal"><span class="calibre11">Rabbim! Azığım has, binitim yürük olmasın isterse. Ama ucu Ali Murtaza’ya çıkan, Muhammet Mustafa’ya çıkan bir ölüm ver!” diye dua ettim. Etrafımı kuşatan şu nur ne kadar da güzel! Gel ey güzel ölüm!.. Zümrüt renginde gel!.. Bekliyorum... Bekliyoruz...</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
