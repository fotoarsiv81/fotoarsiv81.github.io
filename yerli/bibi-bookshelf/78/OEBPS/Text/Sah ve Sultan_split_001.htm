<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">KAMBER</span> <span class="count">1</span></span></h3>

    <p class="MsoNormal4"><i class="calibre3"><span class="calibre11">Hıtayî hâl çağında</span></i></p>

    <p class="MsoNormal4"><i class="calibre3"><span class="calibre11">Hak gönül alçağında</span></i></p>

    <p class="MsoNormal4"><i class="calibre3"><span class="calibre11">Kabe yapmaktan yeğdir</span></i></p>

    <p class="MsoNormal4"><i class="calibre3"><span class="calibre11">Bir gönül al çağında</span></i></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal5"><span class="calibre1">Bu bab, Erdebil yakınlarında bir yerlerde yıldız toplayan çocuğun sevgiyle tanışması beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal6"><b class="calibre12"><span class="calibre11">Ağustos 1501,</span></b></p>

    <p class="MsoNormal7"><b class="calibre12"><span class="calibre11">Kamber söz perdesini açanda:</span></b></p>

    <p class="MsoNormal8"><span class="calibre11">Ilık yaz akşamlarında, meşe dallarının yaprakları arasından göz kırpan yıldızlara doğru uçup gittiğimi düşünmek, tekdüze ömrümün en heyecanlı eğlencesi haline gelmişti. Bahardan bu yana gözlerimi karanlıkta yıldız aramaya alıştırmıştım. Babaydar’ın son günlerde iyiden iyiye artan dalgınlık hallerine ve “Ey yolcu, sevgiye yürü, ta ki hakikate eresin!” diye bana duyurmak ister gibi kendi kendine mırıldanmasına aldırmadan yıldızlarımı topluyordum. Artık cırcır böceklerinin ritmik seslerine yetişebiliyor, onların her ötüşünde yeni &nbsp;bir yıldıza daha gidiyor, uçsuz bucaksız göklerde el değmemiş bir yıldızımın daha olmasından haz duyarak elimdeki çakıllardan birini daha yıldız torbama doldurabiliyordum. Sessizliğin en koyu vaktinde bir yıldızda tek başına olmak ve her şeye hükmetmek bir çocuk için sultanlık değil de nedir!?..</span></p>

    <p class="MsoNormal3"><span class="calibre11">Babaydar benim tek akrabamdı. Yahut ben öyle zannediyordum. Kış gelince köydeki kerpiç evimizin eşyasız odasındaki ocak başında, yaz günlerinde ise şu yaşlı meşenin dalları arasına çattığımız yüksek duldamızda birbirimizin varlığına güvenerek yaşayıp gidiyorduk. Bana okuma yazma öğrettiği son bir yılın kuşluk saatlerini hariçte tutarsak hayatımız derin bir sıradanlıkla kuşatılmış gibiydi. Gerçekte benim neyim olurdu, bilmiyordum. Babaydar diyordum ama babam mıydı, dedem miydi, yoksa beni yanma almış hayırsever bir ihtiyar mıydı, hâlâ benim için bir muammadır. Varlık ve sahiplenme düşüncesinin kerpiç bir ev ile bir duldadan ibaret olduğunu ve köyün karşısındaki dağın arkasında dünyanın son bulduğunu düşünen sekiz yaşındaki yalnız bir çocuk için, o gün bunların fazla da önemi yoktu zannederim. Ona annemi sorduğum bir gece, ta sabaha kadar yorganımın altında ağlamama yol açacak öyle azarlayıcı sözler işitmiştim ki bir daha annem veya babam hakkında bir tek kelime edemedim. Bu konuda zihnimdeki soruları dile getirirsem beni terk edeceğinden korktum hep.</span></p>

    <p class="MsoNormal3"><span class="calibre11">O&nbsp; gece, -her zamanki gibi- dizlerinin çok ağrıdığından, bostan işleri yapmak için artık yaşlandığından, duldaya inip çıkarken bir gün bu ağaç merdivenden düşüp öleceğinden şikâyete başladığında, ikimiz de gerçekten çok yorulmuştuk. O gün bostan sulama günümüzdü çünkü.</span></p>

    <p class="MsoNormal3"><span class="calibre11">Yaz gününde serin sularla bostan sulamanın keyfini anlatamam size. Babaydar çaydan ayırdığı bir kol suyu arklardan akıtarak bostanm her karışına ulaştırmak için elinde kürek, oflayıp puflayarak suya yol açarken ben, tarlamıza -neden böyle dediğimi bilmiyorum, bizim tarlamız olduğundan şimdi şüphedeyim- akıp gelen, sonra da kızgın toprağın emdiği suların son birikintilerinde zıplayan balıkları toplardım. O gün bereketli geçmiş ve küçük sepetimiz ağzına kadar irili ufaklı balıklarla dolmuştu. Hiç şüphesiz, hayatımın en yorgun ama en mutlu akşamlarından biriydi. Söğüt dallarına geçirip kor ateşte pişirdiğimiz balıkları birer ikişer midemize indirirken Babaydar her zamanki durağanlığının aksine beni karşısına oturtup önemli şeyler anlatacağını söylemişti. Ürpermiştim. Her gecekinden farklı bir gece olacağını düşündüğüm için benliğime tesir eden bir titreyişle ürpermiştim. Henüz sekiz yaşımdaydım ve çocuk ruhuma ağır gelecek bir hakikat adına ürpermiştim. Elbette cümlelerine yine “Nefes aldığın her saniyede sevgiye yürü babacım, sevgiye yürü, ta ki hakikate eresin!” diye başladı. Sonra tane tane ve emreder gibi söylemeye devam etti:</span></p>

    <p class="MsoNormal3"><span class="calibre11">“Bütün inançların temeli sevgidir. Her kim bir şey veya kimseyi severse ona inanmış, boyun eğmiş, kulluk etmiş olur. Kulluk, sevginin yedi derecesinden biridir ki ilk adımda dostluk başlatır. Bu dereceler ezeli ‘ilgi’den doğar, ilgiyi 'sevgi’ takip eder. Sonra ‘tutku’, ‘aşk’, ‘şevk’ ve ‘kulluk’ diye devam edip ebedi ‘dostluk’ta nihayet bulur. İyi veya kötü, yararlı veya zararlı her tür sevginin bir etkisi, sonucu, meyvesi ve hükmü vardır. Coşku, zevk, özlem, yakınlaşma, ayrılma, uzaklaşma, terk etme, sevinme, üzülme, ağlama gülme...</span></p>

    <p class="MsoNormal"><span class="calibre11">Hepsi sevginin etkileri ve hâlleridir. Kişi sevgi basamaklarında sürekli bir kazanç ve güç kazanarak ilerlemelidir. Belli bir yol aldıktan sonra sevgi yüzünden ağlasa da, gülse de; sevinse de, üzülse de; hatta sıkılsa yahut coşsa da bundan yarar görür. Nitekim sevgiden uzaklaştığı zaman bunun tersi olacak, her hâlden üzülecektir. Akıllı insan kendisine zarar verecek sevgiyi istemez.</span></p>

    <p class="MsoNormal3"><span class="calibre11">“Hakikati sevmek, babacım, sevgilerin en güzelidir. Çünkü hakikat Mutlak Güzellik’ten doğar ve bütün güzeller O’nun güzelliğinden bir ilham taşıdıkları için sevilirler. Hakikati ayırt etmeyi bilirsen sevgiliye karşı sevgide ortak edinmemiş olursun. Sevgiliyi sevmek, sevgilinin sevdiklerini sevmek, sevgili için ve sevgili yolunda sevmek, sevgiliyle birlikte sevmek, bunların hepsi insanın tabiatına uygundur. Büyüyünce bu dediklerimi çok daha iyi anlayacaksın, ama şimdilik sevgiyi bir su farz et. Ona ulaşmak zevk, ayrı kalmak acı verir insana!..”</span></p>

    <p class="MsoNormal3"><span class="calibre11">Babaydar’ın daha sonraki sözlerini anlamakta hakikaten zorlanmaya başlamıştım. Bilmediğim bir dilden sırlar aktarıyor gibiydi. Onun hiç bu kadar ciddi ve anlaşılmaz olduğu bir zamanı hatırlamıyordum. Ne kadar çok şey bildiğini görmekti belki beni hayretlere düşüren. Cümlelerini bir ayinde neşideler okur gibi ağırlaştırarak kuruyor, karşımda heybetle oturuyor -belki de söylediklerinden dolayı ben onu her saniyede daha heybetli görüyordum-ve yüzüme bakan gözleri sanki kalbime iniyordu. Her cümlesine kulak kesilmiş ezberlemeye çalışıyordum. Bazılarını yorumlayacak ve anlayacak kadar tekrarlayamıyordum ama yine de hafızama yerleştirmek için dikkat ediyordum. Dedim ya, Babaydar’ı hiç böyle görmemiştim. Görevini yapmak üzere bütün benliğiyle işine kilitlenmiş insanların saygınlığını taşıyordu üzerinde.</span></p>

    <p class="MsoNormal3"><span class="calibre11">“Bir madde, tabii olan merkezinden ayrıldığında sevgiyle ayrılır ve oraya yine sevgiyle dönmeye çalışır. Ezelde harekete geçen eşya ebediyete sevgiyle yürüyecektir. Göklerde, yerlerde ve ikisi arasında ne varsa sevgiyle vardır. Gökler sevgiyle dönerler, yıldızlar sevgi sayesinde yerlerinde durabilirler. Tıpkı kalbimizdeki sevgi yıldızları gibi... Bu yüzden dış yerine içi, suret yerine ruhu sevmek gerekir. Hayat ancak sevgiyle tatlıdır ve sevgilisiz dünyada hayat sürmek beyhudedir.”</span></p>

    <p class="MsoNormal3"><span class="calibre11">Beni kucaklayıp bağrına basarken “Anladın mı babacım!” demişti sesinin</span> <span class="calibre11">bütün şefkatiyle. Cevap vermedim. Çok sonradan anladım ki hakikat benim için sevgi dolu o geceyi hatırlamaktan, o gecenin sevgisini cihanın bütün sevgileriyle hatırlamaktan, sevginin başlangıcını sonucu ile hatırlamaktan ibaret olacaktı ve hiçbir hakikat, sevgiden daha öte bir değer ifade etmeyecekti.</span></p>

    <p class="MsoNormal3"><span class="calibre11">Çocuktum, girift düşünceler ve fikir dilemmaları içinde kalmıştım. Babaydar’ın her kelimesi zihnime kıymık gibi saplanıyor, acıtıyor, geri çekiliyordu. Bu arada gece ilerliyor, yıldızlar yerlerini belirliyor, sessizlik büyüyordu. Erdebil’deki başka yaz gecelerinin aksine hiç rüzgâr esmiyor, yaprak kımıldamıyordu. Uzaktan kurt ulumaları, köyden de köpek havlamaları geliyordu. Dimağımdaki ağırlığı çözmem, beynimde zonklayıp duran kelimelerin esaretinden kurtulmam gerektiğine karar verdim. Babaydar’ın sözlerini zihnime kazır kazımaz başka şeyler düşünmeye başladım. Kurtların geceyi dolduran ulumalarındaki devamlılığa kendimi hapsettim ve bu ulumaların uzunluğunu ölçmeye çalıştım. Bir kurt neden ulurdu? Her zaman duymadığımız bu ulumaların bu gece çoğalmasının bir sebebi var mıydı? Babaydar bana kurt sesinden ziyade tavşan, sansar, çakal, kaplan ve ayı seslerini ayırt etmeyi öğretmişti. Bir de küçük kemirgenlerin seslerini. Zihnimdeki yoğunluğu dağıtmak için kemirgenleri düşünmeye başladım. Onlar bostanımıza dadandıkları zaman dalları arasında duldamızın bulunduğu meşe ağacının uç yapraklarını sallayarak onları nasıl kaçırttığımızı hatırlayıp güldüm. Zıplayarak kaçışları benim için çok heyecanlı oluyordu çünkü. Hatta bazen Babaydar iki dudağının arasına koyduğu parmak boyundaki demir kopuzun çelik yayını titreterek tiz sesler çıkartır, daha olmazsa duldadan iner, uzun sopasıyla hepsini kovalar, ben de neşeyle onları seyrederdim. Nadiren bostanımıza tehlikeli hayvanlar da gelirdi. Böyle zamanlarda bulunduğumuz ağacın dallarından inmeden onları kovmamız gerekiyordu. Babaydar’ın kamış bir kavalı vardı. Onunla çeşitli hayvanların seslerini taklit edebilirdi. İleride bu marifetini bana da öğretecek, üstelik kaval da benim olacaktı. Hatta bir gün bana “Bak babacım!” demişti. “Tavşan sansardan korkar, sansar çakaldan, çakal ayıdan.” Sonraki gecelerde bostan nöbeti tutarken kendimi daha emniyette hissettim. Tavşanlar gelince Babaydar’ın kavalını eline alıp sansar sesi, sansarlar gelince çakal sesi, çakallar gelince kaplan sesini taklit ederek hepsini kaçırtabilmesinden keyif alıyordum. Ama günün birinde ayılar gelmesin diye de hep dua ederdim. Kaç kez “Babaydar!.. Ayılar gelirse ne yapacağız?” diye sormak istedim, ama buna cesaret edemedim.</span></p>

    <p class="MsoNormal3"><span class="calibre11">Babaydar, sevgi üzerine söylediklerinden sonra benim için bir ermiş heybetine bürünmüştü. Bir an onun bu derunî hâlinin birkaç zamandır devam edegeldiğinin farkına vardım. O gece zaman donmuştu sanki. Karşılıklı, gözlerimizin içine bakarak ne kadar oturduğumuzu bilemiyorum. Bir ara başımı okşadı. Sonra elini uzattı, duldamıza çıkan merdiveni yukarı çekerken “Bu gece hikâye yok babacım! Hatta nöbet de yok. İkimiz de çok yorgunuz. Artık bostanımızı Hak-Muhammed-Ali korusun; canavarları Hüseyin’in ruhu kovsun!” diye mırıldandı. İçimden “Allah Allah...” dedim. Dua ettiğimiz zaman “Amin!” mânâsında böyle demem gerektiğini bana o öğretmişti.</span></p>

    <p class="MsoNormal3"><span class="calibre11">Gece, bütün*hüznüyle beni kuşatmış gibiydi. Diğer gecelere benzemiyordu. Bir şeyler bu geceye farklılık veriyordu. Lâkin o şeyin ne olduğunu bilmiyordum. Üstelik benim şimdi yıldızlarımı bir bir saymam, yerlerinde durup durmadıklarını iyice kontrol etmem, birilerinin onları oradan çalıp çalmadığını öğrenmem gerekiyordu. Kaybolan yıldızım varsa onun kaybolduğunu, beni koruyan meleklere, Ali Efendimiz’in ruhuna, Hüseyin Efendimiz’in hayaline haber vermeliydim. Aklıma takıldı; beni koruyan meleklerim de acaba sevgiyi biliyorlar mıydı? Ali Veliyyullah Efendimiz de sevgiyi biliyor muydu? Peki, ya Hüseyin Efendimiz? Belki yıldızlarıma gidersem bütün bunları öğrenebilirdim. Bunun için dikkatimi toplayıp gözlerimi karanlığa alıştırmaya başladım. Tam o sırada kulağıma derinlerden bir uğultu gelir gibi oldu. Dinledim. Sanki iki kişi karşılıklı birer balyozla toprağa şiddetle vuruyorlardı. Yer sarsılıyor gibiydi. Uluyan kurtlar ile ormandaki ayılar bostanımızı bastı sandım:</span></p>

    <p class="MsoNormal3"><span class="calibre11">“Babaydar!”</span></p>

    <p class="MsoNormal3"><span class="calibre11">“Hı, babacım!...”</span></p>

    <p class="MsoNormal3"><span class="calibre11">“Duyuyor musun Babaydar!”</span></p>

    <p class="MsoNormal3"><span class="calibre11">“Neyi, benim sultanım?!..”</span></p>

    <p class="MsoNormal3"><span class="calibre11">“Birisi toprağı dövüyor Babaydar!..”</span></p>

    <p class="MsoNormal3"><span class="calibre11">Babaydar gözlerini açtı. İkimiz birlikte yerimizden doğrulduk. Sesler dağın eteklerinden, Erdebil yolundan geliyordu. Uzak sesleri dikkatle dinledikten sonra sevinçle beni kucakladı:</span></p>

    <p class="MsoNormal3"><span class="calibre11">“Kızılbaşlar babacım; Kızılbaşlar geliyor. Ali Veliyyullah aşkına, Kızılbaşlar geliyor. Şükürler olsun babacım!.. Şeyh Cüneyd’in kutlu soyu, Şeyh Haydar’ın mübarek yolu Erdebil şafağına doğacak!..”</span></p>

    <p class="MsoNormal3"><span class="calibre11">Babaydar zaman zaman Kızılbaşlardan bahseder, bazı hikâyeler anlatırdı, ama onu hiç bu kadar heyecanlı ve sevinçli görmemiştim.</span></p>

    <p class="MsoNormal3"><span class="calibre11">“Babaydar, kimdir Kızılbaşlar!”</span></p>

    <p class="MsoNormal3"><span class="calibre11">“Şeyh İsmail babacım, Kıble-i Âlem Şeyh İsmail ile onun mübarek müritleri.”</span></p>

    <p class="MsoNormal3"><span class="calibre11">Kendimi çok çaresiz ve zavallı hissettim. Babaydar’ın bahsettiği Kızılbaşları bilmeyişimdi bunun sebebi. Bilmem gerektiğini hiç akıl edememiştim. Üstelik ne biliyorsam bana öğreten o idi. Bunu bilmeyişimi neden garipsemiş olabileceğini kestirememiştim. Yine de sesimin daha ürkek çıkmasına mâni olamadım:</span></p>

    <p class="MsoNormal3"><span class="calibre11">“Neden Kızılbaş diyorlar Babaydar?”</span></p>

    <p class="MsoNormal3"><span class="calibre11">“Başlarına kızıl serpuş bağlıyorlar babacım, ondan. Bu kızıl başlık, onları kardeş gibi birbirine sarıp Şeyh İsmail’e bağlıyor.”</span></p>

    <p class="MsoNormal3"><span class="calibre11">“Canım Babaydar, sen hiç Şeyh İsmail’i gördün mü?” “Evet babacım, Allah kısmet etti de bir kez gördüm. O vakitler hazret senin kadar bir çocuktu. Şimdi on dördünde bir yiğit olmuş ki yüzüne bakılamazmış. Görenler böyle nurlu bir yüz görmedik diye yeminler ediyorlar. Geçtiği yerlerde müritleri yüzünü görebilmek için birbirlerini çiğniyorlarmış. Hatta Lahican’da kadınlarla çocuklardan ayaklar altında ezilenler bile olmuş. Şeyh Hazretleri’ni görenler gördüğü için, göremeyenler göremedikleri için ağlıyorlarmış. Güneş gibi parlıyormuş. İskender gibi ihtişamlı, Rüstem gibi güçlüymüş. Parmağıyla kılıç kullanır, dirseğiyle kalkan tutar, bir oku üç düşmanı delip geçermiş.”</span></p>

    <p class="MsoNormal3"><span class="calibre11">“On dört yaşıma gelince ben de öyle olacağım Babaydar!?..”</span></p>

    <p class="MsoNormal3"><span class="calibre11">“?!..”</span></p>

    <p class="MsoNormal9"><span class="calibre11">“Babaydar!.. Peki,, şeyh hiç konuşuyor muymuş!?” “Hüseyn’e salavatullah, tövbe de babacım, hiç konuşmaz olur mu?!.. Ağzından çıkanlar kutsal sözlerdir onun. Kur’an gibi söyler.”</span></p>

    <p class="MsoNormal3"><span class="calibre11">“Seninle de konuştu mu hiç?”</span></p>

    <p class="MsoNormal3"><span class="calibre11">“I-ıhh Ama Şeyh Cüneyd’in küçük incisi bir kere yüzüme baktıydı babacım, işte o bana yeter. O gün lalası başına altın renkli bir sarık sarmıştı. Sarığın üzerinde inci dizilmiş bir dolamaç, tam tepesinde de elvan elvan bir turna teleği parlıyordu. Ayağında ise tıpkı sultanlarmki gibi sivri uçlu kırmızı çizme vardı.”</span></p>

    <p class="MsoNormal3"><span class="calibre11">“Çizmenin kırmızı ucunu da gördün mü Babaydar!?..” “Elbette babacım!.. O önümden geçerken yüzüne bakamadım, ayaklarına bakabildim. Yüzüne baksam hani estağfurullah, nurunun güzelliğinden kendimi bile unuturdum. O sultan, ben kul. Sen ona benden yakın olacaksın inşallah. Büyükler ‘Ya deryaya, ya şeyhe yakın ol!’ demişlerdir. Şeyh İsmail derya gibidir, ondan insana birçok menfaat, yarar ve nimetler gelir.”</span></p>

    <p class="MsoNormal3"><span class="calibre11">O gece Babaydar ile ikimiz, dünyada birbirlerinden başka kimsesi olmayan iki can olarak Şeyh İsmail’den uzun uzun bahsederken yeniden yakınlaştık. Bana o geceyi hatırlamam için yeni yonttuğu bir yazı kalemi verdi. Sonra yıldızların ışık ışık olduğu saatlerde, sırtüstü uzanıp ellerimizi başlarımızın altında kenetleyerek çok uzun süre konuştuk. Daha doğrusu o anlattı, ben aklıma takılan bazı şeyleri sora sora dinledim. Babaydar’ı hiç bu kadar içten ve hayat dolu görmemiştim. Kızılbaşlar ve Şeyh İsmail hakkında konuşurken coşup gelen heyecanına daha önce hiç şahit olmamıştım. Sevgi hissedilen bir şeydi, bunu biliyordum; ama bir heyecanın da adı olabilir miydi? Bir kişinin adını duyunca hissedilen bir heyecanın adı?!... Hissedilebilirdi ama tanımlanabilir miydi? Onu dinlerken sevgiyi hep yanıbaşımda uzanıp beni kucağına bastırmış bir anne gibi hissettim ama o annede ne bulduğumu, kucağındaki sıcaklığın neden kaynaklandığını açıklayabileceğimden hiçbir vakit emin olamadım. Çünkü hiçbir zaman beni bağrına basan bir annem olmadı.</span></p>

    <p class="MsoNormal3"><span class="calibre11">Zifiri karanlık, geceyi örtüp bürüdüğünde, dağın yamacında ateşler yanmaya, vadiye uzaktan uzağa bağlama sesleri ve koçaklamalar yayılmaya başladı. Bu kadar geç vakitte bağlama sesi duymak beni hayrete düşürmüştü. “Coşkudan, babacım, coşkudan!” dedi Babaydar, sanki içimden geçenleri okumuş gibi. Bu gece olup biten her şeye seviniyordu. Sebebini anlayamadım ama tahmin etmekten de geri kalmadım. Belki de Şeyh İsmail’in yakında bir yerde bulunması yaşlı yüreğine taze bir heyecan vermişti, kim bilir?!.. Babaydar o andan itibaren daha bir şevkle anlatır oldu. Her zaman bana okuduğu kitabın Hz. Ali’nin Hayber Cengi’ni anlatan bölümünde bile onu bu kadar heyecanlı görmemiştim. Sanki bana söyleyecek bütün sözlerini o gece tüketmek ister gibiydi. Doğduğum topraklara ve orada olup bitenlere dair bildiğim her şeyi sanki o gece öğrenmiş gibi hissettim daha sonra. Dizi dizi efsaneleri çağrıştıran sözlerini dinlerken dünyanın Erdebıl’e giden yolun aştığı dağ ile köyümüzden ibaret olmadığını öğrenip hayrete düştüm. Sıcak sesiyle sözleri arasına kattığı kişi isimlerini ve yerleri hiç şaşırmadan söylediğine beni inandırmasaydı belki de bir masal anlattığını düşünebilir, hemen uykuya dalabilirdim. Hayır, o gece benim için çok uzun bir gece oldu ve ben masallar ile efsaneler arasında hakikati aramak üzere yollarımı yitirdim, kendimi kaybettim. O mu? Güzel bir geceyi dolduran tatlı bir ses ile anlatıyordu:</span></p>

    <p class="MsoNormal3"><span class="calibre11">“Bir zamanlar Erdebil’de Safiyyüddin adında bir şeyh yaşarmış. Müridlerinin sayısı deryalar kadarmış. Karakoyunlu Cihanşah ile Akkoyunlu Uzun Haşan savaşa tutuşunca Şeyh Cüneyd, Uzun Hasan’a yardım etmiş ve sonra gide gide önce bey, sonra şah olmuş. Safevî soyu, Seyyid soyu iken ondan sonra kendini tanrısal bir soy olarak da görmüş ve göstermiş. Sonraki zamanlarda Safevî şahları eski şaman töresiyle de örtüşen olağanüstü güçlere sahip olarak anılmışlar. Allah onları başımızdan, himmetlerini ruhumuzdan eksiltmesin babacım!.”</span></p>

    <p class="MsoNormal3"><span class="calibre11">Babaydar, benim “Allah Allah!..” dememi beklemeden sözlerine devam etti:</span></p>

    <p class="MsoNormal3"><span class="calibre11">“Uzun Haşan, daha sonra şeyhi, kız kardeşi Hatice Begüm ile evlendirmiş. Ondan oğlu Şeyh Haydar doğmuş. O da çağı gelince dayısı Uzun Hasan’ın kızı Alemşah Begüm ile evlenmiş ve üç oğlu olmuş. Ali, İbrahim ve İsmail. Safevî mürit ve taliplerinin kızıl sarıklar sarınıp bağımsızlık ateşini tutuşturmaları Ali’nin öne düşüp Erdebil’de şeyhliğini ilan etmesiyle başlamış. Babacım, bu ihtiyar arkadaşın Şıh Ali zamanında ömrünün en bahtiyar iki yılını yaşadı. Şıh Ali’nin ve asil eşi Hatice Begüm’ün... Tebriz’e birlikte girmişler, sabah ışıkları ikisinin tacına birlikte vurmuştu. İkisinin yan yana oturması sanki Cemşid’in Azerbaycan ülkesinde adalet tahtına oturması gibiydi...”</span></p>

    <p class="MsoNormal3"><span class="calibre11">Babaydar, Şıh Ali ile Hatice Begüm’den bahsederken sesinin tonu değişmiş, sanki ağzından çıkan kelimeler tül gibi titremişti. Sözlerinin burasında ona tarif edilemez bir yakınlık hissettim. Başımı bağrına yasladım. Kalbinin atışını duyabiliyordum. Söylemek istediği bazı şeylerden vazgeçtiğini o sırada anladım. Sanırım söylemek istediği özel bir şey vardı da söylemiyordu. Nasıl olsa bir gün söyler, diyerek sustum. Aklımı, düşüncemi, kalbimi o anda bir anne özlemi doldurmuştu çünkü. Yüzünü görmediğim ve hiç tanımadığım bir annem vardı ve ben bir kerecik olsun onun bağrına başımı böyle yaslamamıştım. Acaba ruhu beni görüyor muydu? O sırada annem yakında bir yerde olabilir miydi? Babaydar’ın sesini duyduğum kalbi, belki de onun kalbiydi. Belki de o sevginin adıydı. Bilemedim. Başımı yasladım ve dinledim, dinledim, dinledim...</span></p>

    <p class="MsoNormal3"><span class="calibre11">Gözlerimi açtığımda Babaydar’la birlikte Kızıl sarık sarınmış üç nökerin bana baktıklarını gördüm. İçime bir ateş düştü. Anlaşılan Babaydar o gece ben uyuduktan sonra, sansar, çakal veya ayı korkusu demeden ta Kızılbaşlarm konakladığı dağın eteğine kadar gitmiş, bu üç adamı getirmişti. Beni yanına çağırdı; yıldız kesemi avcuma koyarken eliyle elimi sıkıca tuttu, kulağıma fısıldadı:</span></p>

    <p class="MsoNormal3"><span class="calibre11">“Bu keseyi hiç kaybetme babacım. Gelecekteki kaderini bunun içindeki Yıldızlar belirleyecek! Ve Babaydar seni her zaman sevdiği gibi yine her zaman sevecek!”</span></p>

    <p class="MsoNormal3"><span class="calibre11">Ne oldu anlayamamıştım. Küçük bir vedanın ardından sevdiğim tek insanı, Babaydar’ı birdenbire kaybedivermiştim. Son defa sarıldığımızda da, arkamdan bana el sallarken de ağlıyordu. Gözümdeki son hatırasının yanağından süzülen yaşlar olması elbette ondan ayrılışın tesellisine yeterli gelmiyordu. Bunca yıllık yakınlığın sevgisi bir veda kucaklaşmasında düğümlenip kalmıştı. Hem gidiyor, hem ağlıyordum. İçimde bin bir düşünce çatışıp duruyordu. Hiçbir şey söyleyememiş; neden götürüldüğümü, neden gittiğimi yahut gönderildiğimi soramamıştım. Durmadan ağlıyor ve olup biteni anlamak istiyordum ama nafile, Babaydar’dan ayrılmıştım. Bundan böyle başıma geleceklere dair ihtimalleri düşünüyordum ama içinden çıkamıyordum. Bana tembih ettiği akşamki cümleleri içimden tekrar edip duruyordum. Hatta bir ara sevmeyi aklımdan çıkardığım, sevgiyi aramadığım için benimle gelmediğini sanıp suçluluk duyduğum bile oldu, ama hayır, işte, sevgisi hâlâ yüreğimde duruyordu. Üstelik eskisinden de çok... Kişi kaybolsa da sevgisi kaybolmuyordu...</span></p>

    <p class="MsoNormal3"><span class="calibre11">Sebep neydi, bütün varlığımın kendisiyle ayakta durduğunu bildiğim, hayatımın en değerli parçası ile bir göz yumup açıncaya kadar neden ayrılıvermiştik?!. Doyasıya ağlamaya bile zaman kalmamıştı. Böylesine bir oldubitti nedendi; o mu beni göndermek istemişti, kendi eliyle çağırıp getirdiği nökerler mi onu buna zorlamışlardı, bilmem mümkün değildi. Bu ayrılışta beni koruma duygusu mu gizliydi, benden kurtulma çabası mı, anlayamamıştım. Ben uyurken bir şeyler olmuştu anlaşılan. Ama olup biten şey bir tehdit miydi, pazarlık mı? Beni götüren nökerlerin de cevabı bildiğinden emin değildim. Nereye gidiyor veya götürülüyordum, bir muamma idi. İlerimizde Şeyh İsmail’in yer götürmez müritleri vardı ve beni almak için üç süvari bostanımıza kadar gelmişlerdi. Şimdi biri önden ilerliyor, diğeri arkadan geliyordu ve ben ortadakinin terkisinde hıçkırarak gözyaşı döküyordum. Babaydar’ı bir daha göremeyecek olmanın ağırlığıydı hıçkırıklarımın sebebi. Aklımdan bin bir düşünce geçiyor, her birine göre yeniden ağlıyordum. Yoksa Babaydar beni hiç sevmemiş miydi? Şimdi benimle kim konuşacak, kim bana hikâyeler anlatacak, okumayı kim öğretecekti? Kim yüzüme bakarken gülecek, kim bana “Babacım!” diyecekti? Hangi ses onun sesi kadar bana güven verecek, hangi hikâye beni onunki kadar eğlendirebilecekti? İşte bu yüzden, son gecemizde bana anlattığı her şeyi zihnimden geçirmeye, hatta uyurken anlattıklarını bile yeniden hatırlamaya çalıştım. O anda garip bir şey oldu. Babaydar’ın sesini zihnimin içinde bir yerde saklı hissettim. Demek, uyuduğum sırada da onu dinliyormuşum. Sesleri gönlüme indirdim, sonra apaşikâr duydum. Süvarilerin atlarının rahvan adımları hızlanırken ben artık Babaydar’ı dinliyordum. Uyumadan önce anlattıklarının devamıydı bunlar. Yıldız torbamın kadifesiyle avuçlarımdaki rutubeti siliyor, gözyaşlarımı konuşmalarımıza katık ediyor ve Babaydar’ın sıcacık sesini kalbime indiriyordum: “Gelgelelim Akkoyunlu hükümdarı Rüstem Bey, Şıh Ali’nin gücünden korkarak üzerine asker salmış. Onun asil kadını Hatice Begüm’ü de kendisine istiyormuş. Şıh Ali öldürüleceğini anlayınca henüz yedi yaşında olan kardeşi İsmail’i dizine oturtmuş ve büyük bir ciddiyetle ona şöyle demiş: ‘Benim, ağabeylerinin, babamızın ve atalarımızın intikamı senin boynunadır. Çünkü biliyorum ki ilahi takdir senin alnında bir nur olacak, yıldızın çok geçmeden parlayıp bütün Gilan semalarını aydınlatacaktır. O vakit geldiğinde Uzun Hasan’ın Sünni çocuklarından öcümüzü al!..’</span></p>

    <p class="MsoNormal3"><span class="calibre11">“Şıh Ali ölüme giderken müritler küçük kardeş İsmail’i kaçırıp Gilan’da altı yıl gizlemişler. İsmail’e hocalardan ders aldırtmışlar. İsmail şiir öğrenmiş, ok atmış, ata binmiş, kılıç kullanmış. O altı yıl boyunca İsmail ölümle şahlık arasında, çocuklukla Mehdilik arasında gidip gelmiş. O yıllarda Lele Hüseyin Bey ona şah olmayı. Dede Abdal da ona şeyh olmayı telkin edip durmuşlar.</span></p>

    <p class="MsoNormal3"><span class="calibre11">“Gilan’dan çıkan İsmail, iki yılda bütün kızıl sarıklıları bir araya toplamış. En son Ustacalu Türkmenlerin daveti üzerine gittiği Erzincan’da, şeyhliği kıvama erip yolu şahlığa evrilmiş ve babalarının, dedelerinin öcünü almak üzere kılıç kuşanıp şah olmuş. Şimdi Tebriz’de bütün nimetler onu beklermiş ama o yedi bin müridiyle Erdebil’e gidiyormuş.”</span></p>

    <p class="MsoNormal3"><span class="calibre11">Gözyaşlarıma hâkim olmaya çalışırken Babaydar’ın hatırlayabildiğim son cümlesi “Sükûnet halkın payına, gözü dört açıp uykusuz kalmak şeyhin payına. Çünkü o bütün Kızılbaşları gözetiyor!” olmuştu. O anda, Şeyh Efendimiz’in hayat hikâyesini bana öğretebilmek için Babaydar’ın ruhunun benimle birlikte geldiğine inandım. Ve hikâye bittiğine göre artık gerçek veda zamanıydı. “Sevgiye yürü babacım, daima sevgiye yürü, ta ki hakikate eresin!” dedi bir ses içimden. Babaydar’ın sesiydi bu. Hiç o zamana kadar tatmadığım bir hüzün bütün bedenimi kapladı. Sonra titredim. Üst üste titredim. Bunu terkisinde gittiğim süvari ile altımızdaki at da hissetti. Sonra da içimden, sevgiyi bulmaya, her nerede olursa olsun onu bulmaya and içtim. Çünkü onu bulduğum vakit Babaydar’ı yeniden yanımda hissedebilecektim, ayrılmış olmayacaktık. Elim yanaklarımdaki ıslaklığa gitti. Elime değen şeyin sevgi olduğunu biliyordum. İnsanlar ona “gözyaşı” deseler de benim için o, sevgiydi.</span></p>

    <p class="MsoNormal3"><span class="calibre11">Hıçkırmam ve iç çekmelerim biraz durulduğu vakit en kısık sesimle, terkisinde yol almakta olduğum süvariye, nereye gideceğimizi sordum. Gür ve neşeli bir ses ile verdiği cevap yüreğimin bir yarısına ferahlık; diğer yarısına sıkıntı koydu:</span></p>

    <p class="MsoNormal3"><span class="calibre11">“Erdebil’den başka nereye gidilebilir ki Kamber Can?!..”</span></p>

    <p class="MsoNormal1"><b class="calibre12"><span class="calibre11">&nbsp;</span></b></p>
  </div>
</body>
</html>
