<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">SULTAN</span> <span class="count">15</span></span></h3>

    <p class="MsoNormal14"><span class="calibre11">&nbsp;</span></p>

    <p class="MsoNormal4"><i class="calibre3"><span class="calibre11">Ey kader!..</span></i></p>

    <p class="MsoNormal4"><i class="calibre3"><span class="calibre11">Canımı sevgili uğruna feda edesiye kadar işimi rast getir.</span></i></p>

    <p class="MsoNormal4"><i class="calibre3"><span class="calibre11">Ey kaza!.. Ya sen, daha ne zamana kadar işimi bozacaksın?!..</span></i></p>

    <p class="MsoNormal4"><b class="calibre12"><span class="calibre1">Selimî</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab, İstanbul’da ve Anadolu’da Kızılbaş halifelerin cirit attığı beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre11">İki yıl sonra, Sonbahar 1513,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal3"><span class="calibre11">Sultan Selim’in -bundan sonra ona Sultan diyeceğim, çünkü bir buçuk yıldır ona herkes Sultan diyor- sağ elini bir kartal pençesi gibi açıp Sultan Bayezit’in göğsünü şiddetle ittirmesi ve o yaşlı babanın oturduğu minderde yıkılacak gibi sendelemesi gözümün önünden hiç gitmiyor. Şah İsmail ile satranç oynadığı akşam göğsüne inen elin etkisinde bir tazyikti o. İhtiyar Sultan Bayezit, otuz yıldır hükmettiği devletin elinden gittiğine üzülen bir hükümdar olarak değil de oğlundan böyle bir muamele görme bahtsızlığını yaşayan bir baba olarak çok ama çok içerlemiş olmalıydı. Yalnızca “Oğul, beni zebun ettin, inşallah şîr-pençeler elinde can veresin!” diye mırıldanmış, sonra da boynunu bükmüştü çünkü. Sultan olanın dostu olmuyordu. Sultan ile kul, sanki maşuk ile çaresiz âşık gibiydiler ve birbirlerine katışmaları imkânsız görünüyordu. İktidar denen bu satranç oyununda bir tek şah vardı ve diğerleri vezir de olsa, at da olsa piyondan öte hayat süremiyorlardı. Zeminde devam eden savaş hep piyade kullar arasında geçiyordu ve adına da şah uğruna savaş deniyordu. Selim, şah uğruna değil, şahlık uğruna savaşıyordu. Saltanat dedikleri şeyin acımasız bir cihan kavgası olduğu, baba ile oğlun arasına ateş düşürdüğü bir kez daha görülüyordu. Şahsen ben babama asla böyle bir muameleyi reva görmezdim. Hatta reva görecek olanın boğazını sıkardım. Nitekim bu hadise benim gibi Osmanlı tebaasından herkesin dikkatine düşmüş, kimisi Selim’in yiğitliğine, kimisi hayırsız evlat olmasına yormuş, böylece sevenleriyle sevmeyenleri arasında çizgiler belirginleşmişti. Selim o vakit anladı ki yeniçeriler başlarında, atlarım kişnetecek bir cihangir olursa şahlanacaklardı.</span></p>

    <p class="MsoNormal3"><span class="calibre11">Baba ile oğul arasında olup biten muamelenin dedikoduları hâlâ sürüyor. Bu dedikoduları yapanlar, Selim’in çevresinde kümelenen ihtirasları, yığın yığm talepleri ve iktidar arzularını, hükümet etmek için çırpman dost görünümlü adamları bilmiyorlardı oysa. Sultan’ın babasına veya kardeşine reva gördüğü muamelenin bir millet adına reva görüldüğünü bilmiyorlardı. Bu muamele için Sultan’ın da yüreğinin yandığım, lâkin devletin bekası için bu yola sarıldığını bilmiyorlardı. Babasını Dimetoka Sarayı’na uğurlamak üzere</span></p>

    <p class="MsoNormal"><span class="calibre11">Topkapısı surlarına kadar atı önünde yayan yürürken ağlaması ve babasını da ağlatması asla bir riya olamazdı. Amma bu dedikoduları üretenler daha sonra Bayezit’in henüz yerine varmadan Uğraş Deresi yakınlarında ölümü üzerine de onun ihtiyarlık ve hastalığını değil, Sultan Selim’in kendi babasını öldürtmek üzere gizli emirler verdiğini ve onu zehirlettiğini söylemekten geri durmadılar. Benim şaşırdığım, bu dedikodular onun da kulağına gittiği hâlde, ne inkâr ne de tasdik yolunda bir tek kelime söylememesiydi. Belki de böyle bir haberin yakınındakiler için o ürkütücü etkisinden yararlanmak ve saltanatının ilk yıllarında çevresindekilerin itaatini sağlamak istiyor da olabilirdi. Öte yandan, bu şüphenin doğru olup olmadığını kimse bilmiyordu ama herkes “Eğer doğruysa...” diye hesaplar yaparak adımlarını daha tedbirli atıyordu. Öyle ya, devlet yolunda babasını bile engel gören bir Sultan, kapıkullarından veya tebaadan kimi feda etmez ki?!.. Nitekim surların önünden dönülürken yeniçerinin önde gelenleri kendisine:</span></p>

    <p class="MsoNormal3"><span class="calibre11">“Babanızı tahttan indirip sizi hükümdar eyledik; maksadımız iyi siyaset güderek babanızın hatalarını düzeltmenizdir. Eğer becerebilirseniz size itaatimizi tam bulacaksınız; yok yapmazsanız milletin elini yakanızda bulacaksınız, o vakit biz dahi milletin kılıcı olacağız,” dediklerinde hiç taviz vermeden cevabı yapıştırmıştı:</span></p>

    <p class="MsoNormal3"><span class="calibre11">“Bana sultanların yetki ve nimetlerini böyle gölgeyle değil, tam ve aydınlık verin ki ben de size adaletin meyvelerini tam sunayım. Benimle kimsenin yürüyemeyeceği yere kadar yürüyün ki size geri dönme ayıbını yaşatmayacak ufuklar açayım. Siz kılıcınıza düşmanın boynündan gayrı hedef seçmeyin ki içerde asayiş olsun. Siz atılganlıkta kurtlar, yakıcılıkta alevler gibi olun da ben yüce gayeler ormanında aslanlık edeyim. Dururken, yürürken, koşarken ve savaşırken birinizi bin, bininizi bir isterim ki ben sizinle hamle ettiğimde zelzeleler sarsın cihanı, zulümleri kasırgalar boğsun. Ve dahi benim her sözüme inanın ki sözüm ile fiilim, fiilim ile kalbim, kalbim ile milletim birbirini tamamlasın. Ve zinhar, ama zinhar bana yalan ile, dedikodu ile, tabasbus ile, siftinmek ve yaranmak ile yaklaşmayın ki sizi telef etmeyeyim!..”</span></p>

    <p class="MsoNormal3"><span class="calibre11">Bu mülakattan sonra dillerde dolaşan dedikodular, tevatürler birden kesiliverdi. O havadisin doğruluğu endişesi içinde Sultan’a şüpheyle bakanlar ondan şiddetle çekinmeyi öğrendiler. Hatta*ben bile o gün titredim. Ben ki yedi yıldan bu yana onun can dostu, musahibi, yoldaşı, sırdaşı, muhafızı, velhasıl her şeyiydim. Tebriz’de birbirimize kol kanat olurken aramızda oluşan kardeşlik hukukunu tarif edemem; ikiz kardeşim Haşan beni affetsin, onun bu samimiyetine ikizimi feda ettim. İçimi titreten bu en büyük yaraya onun uğrunda katlanıyorum.</span></p>

    <p class="MsoNormal3"><span class="calibre11">Bu mülakattan sonra artık yakınında bulunmak ateşte yaşamaya döndü. Sultan olduktan sonra şiddete başvurması eksik olmadı. Üstelik bunu devlete hükmetmenin bir gereği gibi görüyor. Belki de yönetme gücü denen şeyi böyle anlıyor, kestiremiyorum. Düzen istiyor, her şeyde, her an tıkır tıkır işleyen bir düzen istiyor ve bunun hilafına en küçük hareketi bile en büyük ceza ile cezalandırıyor.</span></p>

    <p class="MsoNormal3"><span class="calibre11">Bana gelince; onun sultan olduğu günden bu yana kendimle kavga halindeyim. Ruhumda çatışmalar var. Şahkulu’nun baba yurdumda gerçekleştirdiği isyandan sonra da kim olduğumu, kime hizmet ettiğimi, kiminle yaşadığımı tekrar tekrar düşünüp duruyorum. Eski Şehzade’min, yeni Sultan’ımın çevresinde yeni insanlar, yeni makam ve mevki sahipleri var artık. Elbette beni yine çok seviyor ama eskisi kadar benimle konuşmuyor, dertleşmiyor. Buna vakti de olmuyor zaten. Bu arada eski dostumuz Halimî Çelebi ile muhabbetimiz ilerledi. Sultan’ın şehzadelik dönemine ait hatıra ve sırlarını bir tek onunla konuşabiliyorum. O da zaman zaman güzel şiirler söyleyerek eski günlere dair beni teselli ediyor.&nbsp;&nbsp;&nbsp;&nbsp; '</span></p>

    <p class="MsoNormal3"><span class="calibre11">Haşan hâlâ rüyalarıma giriyor. Bana çok öfkeli olabileceğini düşündüğümden midir nedir, bütün rüyalarımda buz gibi duruyor. Hayaliyle barışabilmek için bıyıklarımı uzatıp kendimi ona benzettim. Bunun için Sultan’dan izin almak zorunda bile kaldım. Ona benzeyerek rüyalarımı kâbus olmaktan kurtarırım zannediyordum. Olmadı. Artık dayanamıyorum ve onu yeniden bulmam gerektiğine inanıyorum. Kendi kendime söylenip durduğum bir cümle edindim; Hasan’ın baba ocağımızı terk ederken söylediği cümle: “Şah’a gitmeliyim!”</span></p>

    <p class="MsoNormal3"><span class="calibre11">İstanbul’da yaşarken Şah’a gitmek hiç kolay değil elbette. Sultan, Anadolu ülkesinde kendi tebaası olan Kızılbaşları Çocuk Şah’ın siyasi emelleri için kullanmasına tahammül edemiyor. Bunun için Kızılbaşlığın bir ayrımcılık olarak ortaya sürülmesine ise hiç razı değil. Çünkü kendisi tebaasının Kızılbaş veya Sünni olduğuna değil, devlete başkaldırıp kaldırmadığına göre işlem yapıyor, devlet menfaatinin zedelendiği yerlerde bunu yapan her kim olursa olsun, ister Sünni, ister</span></p>

    <p class="MsoNormal"><span class="calibre11">Kızılbaş, ister Ermeni, ister Kürt, cezalandıracağını buyuruyor ve elbette ki cezalandırıyor. Ona göre bir hükümdar, tebaasını oluşturan bir Ermeni veya Arap, bir Kürt veya Gürcü arasında ayrım yapmayacağı gibi Sünni veya Şii, Hanefi veya Maliki arasında da yapmamalıydı. Ayrım, devletin aleyhine çalışanlarla lehine çalışanlar arasında olabilirdi ve aleyhinde olanların şiddetle cezalandırılmaları, habis vücutlarının bir an evvel yeryüzünden kaldırılmaları gerekirdi. Kızılbaşlar hakkındaki istihbaratı genişletirken meseleye böyle bakıyordu. Şahkulu ayaklanmasının kara bulutları dağılmadan Anadolu’da Kızılbaşların yer yer kalkışım haberleri gelmeye başladı. Sultan elbette hepsi için Şah İsmail’e diş biliyor. Dün, Anadolu Kâzaskeri Efendiyi huzura aldırtıp Kızılbaşların kontrol altında bulundurulmaları gerektiğini, Anadolu’da Kızılbaş oymakları arasında dolaşan Nur Ali Halife adında bir Şah müridinin de yaptıklarının takip edilmesini ve gittiği yerlerde fitne çıkaracak olursa tepelenmesini söyledi. Meğer bu Nur Ali, aslen Anadolu erlerinden, bizim oralardan bir yiğit adammış. Gençliğinde Şah İsmail’in halifelerinden olmak üzere Erdebil’e gitmiş, şimdi de Anadolu’ya Kızılbaş taliplerini teşkilatlandırmak, onları yönlendirecek sofuları ve dedeleri tespit ve tayin etmek, sonra da Şah’ın yanına gitmelerini sağlamak için gelmiş.</span></p>

    <p class="MsoNormal3"><span class="calibre11">Bütün bu istihbarat ve yoklamalardan sonra artık İstanbul’da Kızılbaş olmak kelle koltukta gezmek hâline geldi. Yıllar önce Şeyh Haydar, müritlerine On İki İmam’ı temsilen on iki dilimli tacı giydirdiğinde, bunun ileride canlara mal olacağını bilmemişti şüphesiz. Bugün devran Akbaş Osmanlı’dan yanaydı. Sultan, bir vakitler Sünni Yeşilbaş</span></p>

    <p class="MsoNormal"><span class="calibre11">Özbeklerin başına gelenleri şimdi Kızılbaş Şiilerin burnundan fitil fitil getirmekten söz ediyor. Öyle ki Kızılbaş adını taşımak daha birkaç sene evveline kadar göğüs kabartan bir şeref iken şimdi halk arasına öyle iğrenç hikâyeler yayıldı ki Kızılbaş olmak ayıplanan, tahkir edilen, küçümsenen ve hatta alaylı gülümsemelere sebep olan bir baskı unsuruna dönüşüverdi. Kızılbaşlık da, Sünnilik de bir kabile asabiyeti kazandı, bağnazlıklar had safhaya çıktı. Gerçi ben ve benim gibi Kızılbaşlar hakikati biliyor ve bunların pek çoğunun Osmanlı Devleti’nin Safevî siyaseti gereği uydurulmuş olmasına üzülüyorduk ama bazı kendini bilmez Kızılbaşlar da yaptıklarıyla Sultan’ı haklı çıkartmaya devam ediyorlardı. Hele Kızılbaş kelimesine ahlaki yönden bozukluk anlamı yüklenmesi tahammül edilebilir gibi değildi. Birtakım insanlar Sünni halk arasında kasıtlı olarak Kızılbaşların itibarını düşürecek işler yapmayı kendilerine vazife edinmiş gibiydiler. Onları Kızılbaşlara karşı kışkırtan gizli bir irade olduğu belliydi. Birkaç yıl içinde Kızılbaşlara atılan iftiralar akıl almaz boyutlara ulaştı. Bunların hepsi de akla ve mantığa aykırı hikâye ve rivayetlerdi üstelik. Sonunda Sünni halk hafifmeşrep birini tanımlamak için “Kızılbaştır vesselam!” diyecek noktalara vardı.</span></p>

    <p class="MsoNormal3"><span class="calibre11">Sultan, “Mani-i gaza ise onunla gaza meşrudur,” hükmünü diline pelesenk edinmiş, Avrupa’ya, Hıristiyanlar üzerine cihat açacağı zaman sırtından vurulma endişesi taşımak istemediğini söyleyip duruyordu. Son altı aydır Anadolu’da, Şah İsmail’e yakın duran ne kadar Kızılbaş var ise yediden yetmişe yoklama defterlerine yazdırtmış, kontrol altında bulundurulmalarını emretmişti. Safevî Devleti üzerine yürümeden evvel Anadolu’da Kızılbaş halifeleri, serdarları, dedeleri ve talipleri susturmak gerektiğini düşünüyordu. Hocaların verdikleri fetvalar ve halk arasına yayılan hikâyeler ile Kızılbaşlığı kötü göstermek de bunun bir parçasıydı. Safevîler lehine söylentiler çıkaran ve bu söylentilere alet olanlar fıkhen “bağî” olarak değerlendiriliyor, fıkıhta bağiler için belirtilen hükümlerin onlar için de söz konusu edilmesi için hocalar teşvik ediliyorlardı. Pek çok Kızılbaş oymağı, Şah’ın Tebriz’e girdiği zaman Sünnilere reva gördüğü ölümlerin kendileri için de bir misilleme ile aynen tekrarlanacağından korkmaya başladılar. Şeyhülislam Zembilli Ali Cemali Efendi ile Müftü Nurettin Sarı Gürz Kızılbaşlık aleyhine şiddetli fetvalar verirken-aslında biraz da Osmanlı’daki siyasi gücün talebi doğrultusunda hareket ediyor gibiydiler. Kızılbaşların öldürülmelerinin caiz, mallarının helal ve nikâhlarının batıl olduğunu söyleyen din adamları bunu gerçekten inanarak mı söylüyorlardı, yoksa devleti yönetenlerin baskıları yahut iştah kabartan tekliflerine tamah ederek mi, insanlar şüphedeydi. İster inansınlar, ister baskı veya menfaat yüzünden bu fetvaları vermiş olsunlar, onların görüşleri ortalığa bir din emri gibi yayılınca devletin vazifelendirdiği bazı adamlar iştahla Kızılbaş avına çıktılar. Hatta bazıları bunun, daha evvel Şah İsmail’in Tebriz’e girdiği zaman yaptığı Sünni katliamına bir misilleme olduğunu açıkça söyleyip halka zulmetmeye, masum komşularını ihbara yeltendiler. Sultan’ın yoklama defterlerindeki rakam bu süreçte birdenbire kabardı ve bütün Osmanlı yurdunda on dört bini buldu. Çok geçmeden bu on dört bin insanın yarısı kış ortasında yerlerinden sürüldü, direnen diğer yarısı da Şah’ın Sünnilere yaptığını yapıyoruz denilerek ellerinden ve bacaklarından biri çaprazlama kesilmek yoluyla cezalandırıldılar. Tabii bunların çoğu tıbbi yetersizlik yüzünden öldüler. Sürgüne gidenlerin bir kısmı da yollarda telef oldu, eşkıya baskınına uğradı. Beraberlerinde taşımayı umdukları yükte hafif pahada ağır ne varsa çeteler tarafından ellerinden zorla alındı, hatta bunun için ıssız yerlerde baskına uğrayıp boğazlandılar. O günlerde Sultan’a isyan etmek, “Sürdüğünüz insanlar benim anam ve babamdır!” diye suratına karşı haykırmak geldi içimden. Kızılbaşları te’dip ve tenkil için giden askerlerin çok acımasız davrandıkları haberleri kulağıma geldikçe de Sultan’a lanet ederek çekip Şah’a gitmeyi düşünüp durdum. Anadolu’da komşu komşusunu, rakip rakibini, düşman düşmanını ihbar ederek cezalandırılmalarına sebep oluyorlardı. Hatta Kızılbaş olmayanların bile “Kızılbaş’tır” diye yaftalandığı günler geldi. Sultan’ın adı Kızılbaşlar arasında Kanlı Selim, Zalim Selim diye anılmaya başlandı. Onun Kızılbaşlara reva gördüğü bu takip kendiliğinden bir katliama dönüştü ve dokuz bine yakın can telef oldu, çok insan sakat kaldı, hayatları karardı, yuvalar yıkıldı, ocaklar söndü. Dokuz bin canın telef edilmesi Anadolu’nun üretimini de, dengesini de bozdu. Şah’a gidenlerin bozduklarından daha ziyade bozdu. Canlar ucuzladı, insanın değeri azaldı. Hatırlıyordum, Haşan da bir zamanlar Tebriz’de yaşananları anlatırken böyle şeyler görerek üzüldüğünü söylemişti. Şah’a gitmenin bu gerçeği değiştirmeyeceğini biliyordum, ama elimden de bir şey gelmiyordu. Hiç olmazsa yapılanları görmezdim.</span></p>

    <p class="MsoNormal3"><span class="calibre11">Sultan, “gaza” için sık sık Şah’ı tepeleyip sırtını sağlama almaktan ve Şah’ın tenkili için her tedbire acımasızca başvurmaktan söz ediyordu. Tebriz’den gelen haberler de öfkesini arttırıyordu. Şah İsmail’in yıldızının gittikçe yükselmesine, devletinin büyüdükçe büyümesine asla tahammül gösteremiyordu. Üstelik Anadolu’nun çeşitli bölgelerinde isyanlar çıkartacak Şah halifelerinin arka arkaya gelmesini, hatta İstanbul’a kadar girmelerini bir meydan okuma olarak yorumluyordu. Yakalananları derhal öldürtüyordu ama ya yakalanamayanlar!.. Onlar kim bilir Şah’a nasıl haberler yolluyor, hangi sırları güvercin kanatlarında Tebriz’e uçuruyorlardı. Sultan’ın, devletini sarılmış hissetmesi biraz da bundandı. Nitekim Şah’ın gizli halifeleri en son olarak İstarfbul’un bozahane ve meyhanelerinde, yeniçeri ocağında, Sultan’ın yaptıklarıyla ilgili çelişkili haberler yayıp asker arasında ikilik çıkarmaya başlamışlardı. Bazıları da Bahçekapısı’nın çardaklı bahçelerinde, Fatih Camii civarında avuç avuç para dağıtarak Osmanlı devlet adamları hakkında asılsız haberler ürettiriyor, halk arasındaki itibarlarını zedeliyorlardı. Üstelik bunların sayısı bir, iki değildi ki. Dün yine Sultan Hazretleri’ne, Kılıç Abdal adlı bir Kızılbaş emirini yakalayıp Baba Cafer Zindam’na koydukları haberini getirdiler. Dediklerine göre Şah onu üç hafta önce Sultan’a suikast için göndermiş. Şimdi Sultan onun boynunu vurdurtur. Eğer merhamete gelirse konuşması için önce tırnaklarını mengeneyle söktürtür, ardından dilini kestirtip Şah’a göndertir.</span></p>

    <p class="MsoNormal2"><span class="calibre11">Sultan beni gördükçe gönlümü almaya çalışıyor. Bir defasında, beni teselli etmeye çalıştı. Yine de, siyaseten kendime düşman saymam gereken annem ve babamdan haber alamadıkça, kanlım gibi görmem gereken Hasan’dan haber alamadıkça ona eskisi gibi yakın duramayacağım.</span></p>

    <p class="MsoNormal3"><span class="calibre11">Sultan Bayezit’in cenazesi kabrine konulduğu ve İstanbul’da herkesin karalar giydiği günden bu yana iki yıla yakın zaman geçti. Dün asi Şehzade Korkut’un da öldürüldüğü haberi ulaştı Sultan’a. İktidarda bir ortağı yahut rakibi kalmadı artık. Yeniçeri bir sefer için sabırsızlanıyor. Atlar rüzgâr gibi esmek, sahralar gümbürdemek, mehterler çalmak için gün sayıyor. Ve tabii Sultan da...</span></p>

    <p class="MsoNormal3"><span class="calibre11">Peki, ama onun aklındaki planları kim bilebilir ki?!.</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
