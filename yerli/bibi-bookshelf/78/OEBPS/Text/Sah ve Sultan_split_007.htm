<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">SELİM</span> <span class="count">7</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Ben gedâ gurbet diyarında kalurdum yalunuz</span></i></p>

    <p class="MsoNormal4"><i class="calibre3"><span class="calibre11">Mihnet ü derd ü belâ olmasa yoldaşum benüm*</span></i></p>

    <p class="MsoNormal4"><b class="calibre12"><span class="calibre11">Selimî</span></b></p>

    <p class="MsoNormal4"><span class="calibre2">&nbsp;</span></p>

    <p class="MsoNormal5"><span class="calibre1">Bu bab, Trabzon’da Şehzade’nin divan toplantısında vezirleriyle neler görüştüğü beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal"><b class="calibre12"><span class="calibre11">Eylül 1506,</span></b></p>

    <p class="MsoNormal"><b class="calibre12"><span class="calibre11">Can Hüseyin soylamış, bakalım ne soylamış</span></b></p>

    <p class="MsoNormal10"><b class="calibre12"><span class="calibre1">*</span></b> <span class="calibre1">Eğer eziyet, dert ve bela, ben dilenciye yoldaşlık etmeselerdi, gurbet ellerde yalnız başıma kalakalırdım</span><span class="calibre17">.</span></p>

    <p class="MsoNormal3"><span class="calibre11">“Efendiler, ağalar! İşte nameyi okuduk. Bir dönemde, Gürcistan seferimizden sonra gönderdiğimiz derya gibi ganimetlere nasıl teşekkür edeceklerini bilemeyen riyakâr vezirler ile dirayetsiz Sultan babamız şimdi kararlarından dönmüş, Safevî diyarından aldığınız yerleri geri verin derler. Sorarım size efendiler, dünyanın en güçlü devletine, kanını akıtarak aldığı toprağı hiçbir karşılık olmaksızın geri vermek yakışır mı? Eğer geri verirse güçlü devlet olmaya devam edebilir mi? Şu kendini bilmez Çocuk Şah’ın yaptıklarına bakınız. Tebriz’de katlettiği beş bin Sünni’nin kanı üzerinde durup dururken bir de cüretli tehditlerde bulunur ki yenilir lokma değil. Teslim olmuş şehirde ganimet için hane hane ava çıkmak Müslüman’ım diyen bir şaha reva mıdır? Sünni’dir diye adam öldürmek reva mıdır? Ülkemizdeki Kızılbaşları kışkırtıp yurtlarını boşaltmalarını istemek reva mıdır? Bu akılsız çocuk bizim de kendisi gibi davranmamızı mı ister yoksa? Yok sultan dururken bir şehzade ondan habersiz nasıl ordu çıkarabilirmiş? Yok babamızın buna müsaadesi var mıymış? Müsaadesi bulunmuyorsa saltanat dirayetine ne olmuş? Hepsi çocukça yazılmış birer bahane; bizi Sultan babamızla karşı karşıya getirmek isteyen tuzak sorular!.. Babamız da bunlara kanmış aynı soruları bize sorar. Efendiler işte meydan ortada!.. Düşman belli. İmdi deyin bana, Safevî’den kanımız pahasına aldığımız toprağı geri verecek miyiz?”</span></p>

    <p class="MsoNormal3"><span class="calibre11">Şehzade Selim’in gür sadası geniş salondaki herkesi tedirgin etmeye yetmişti. Zaten onun huzurunda tedirgin olmadan durulamazdı. Karşısında rütbelerine göre sıra olup kuzu, zerdeva, ceylan ve kaplan postlarına bürünmüş beyler, kethüda, defterdar, musahip, lala hepsi birer birer söz alıp fikirlerini söylerken büyük bir devletin bir eyaletinde bile büyük göründüğü anlaşılıyordu.</span></p>

    <p class="MsoNormal3"><span class="calibre11">Şehzade, Anadolu’da Türk birliğini sağlamaya çalışan atalarının başarılarına karşı Şah’ı bir tehdit olarak görüyor ve ülkesinin doğusunda büyüyen bu tehdidin önüne geçmezse batısının da gün gelip elden çıkacağını düşünüyordu. Tıpkı Şah’ın, .Afganistan’dan Anadolu ortalarına kadar yayılan gücü karşısında Osmanlı şehzadesini bir tehdit olarak düşünüyor ve ülkesinin batısında gelişen bu tehdidin önüne geçemezse doğusunun da elinden gideceğini biliyor olması gibi.</span></p>

    <p class="MsoNormal3"><span class="calibre11">Son birkaç yılda yaşananlar, Selim ile İsmail’i birbirinin karşısına koymuştu. İkisi de aynı dehaya sahipti ve ikisi de cihangir olmak istiyordu. İkisinin de artık diğerine tahammülü yoktu ve ikisi de kendi varlığını diğerinin yokluğunda görmeye başlamıştı. Aslanlar karşılıklı birbirine kükrüyor, sesleri etrafa dehşet saçıyordu. Yaptıklarını farkındalıkla yapıyor ve diğerinin bunu fark etmesini istiyorlardı. İzledikleri siyaset birbirlerinin adımlarını takibi gerektiriyordu. Her ikisi de büyük hükümdarlık kumaşından biçilmiş siyaset gömlekleri giyiyorlardı ve her ikisinde de acımasızlık en belirgin vasıf idi. Elbette günün birinde yollarının kesişeceğinin farkındaydılar. Üstelik zaman aktıkça birbirlerinin yolu üzerinde engeller de bir bir belirir oldu. En çetin engel, siyasi gerekçelerin iman bahisleri ile harmanlanmaya başlamasıyla kendini gösterdi. Halkın dilinde Sünni yahut Kızılbaş kelimeleri daha fazla telaffuz edilir olmuştu. Kısa zamanda Sünnilik, Şah için Batı Anadolu davasının, Kızılbaşlık da Şehzade için Doğu Anadolu siyasetinin adı oluverdi. Doğu ile Batı savaşmak üzere kendilerini içten içe hazırlıyorlardı ama şimdilik kimse cesaret edip bunu dillendiremiyordu.</span></p>

    <p class="MsoNormal3"><span class="calibre11">Bütün bunların farkında olan divan üyeleri, Şehzade’nin sözleri kadar bu karmaşa için de tedirgin idiler. Bu yüzden müzakere iki saat kadar uzadı. Paşalar ve ağalar, defterdar ve kethüdalar hep söz alıp konuştular. Sonunda Şehzade, babasından aldığı mektubun içeriğinde olduğu gibi toprak terk edilmesini teklif eden ağalardan birisini tokatlayarak divanı dağıttı. Sultan’dan yana görünmek için toprağı feda edebilecek bir anlayışa asla tahammülü yoktu. Üstelik de adamlarının kendinden yana olmalarım istiyordu. Tartışma ve müzakereye açıktı, ama şahsiyetine uymayacak bir teklife rıza gösteremiyordu. Toprağı terk etmek gibi bir yol asla onun seciyesinde yoktu. Bu yüzden teklife çok öfkelenmişti.</span></p>

    <p class="MsoNormal3"><span class="calibre11">Öfkeli zamanlarında Şehzade’yi yalnız bırakmak herkes için hayırlı olurdu. Kapıya yöneldim. Tam çıkmak üzereydim ki seslendi:</span></p>

    <p class="MsoNormal3"><span class="calibre11">“Can Hüseyin, kal biraz!’’</span></p>

    <p class="MsoNormal3"><span class="calibre11">“Geldim Şehzade’m, buyurunuz ki yapayım!..”</span></p>

    <p class="MsoNormal3"><span class="calibre11">“Can Hüseyin, görüyorsun dost zebun, düşman kavi! Bize adam lazım ki aklımızdan geçeni okusun. Adam lazım ki hayallerimin gittiği yere benden önce ayak bassın. Adam lazım ki uğruna ölünecek fikri olsun. Bizimkiler siyaset ve devlet işinde ebcedhan torlaklar. Bir Molla Gürani, bir Akşemsettin gerek bize. Ne konaklarda, ne sokaklarda adam bulunuyor artık. Ne yapacağım ben?”</span></p>

    <p class="MsoNormal3"><span class="calibre11">“Karamsar olmayınız Şehzade’m! Ahırda oğlak doğsa arıkta otu biter. Allah bir yerlerde size vezir olacak o büyük adamları yetiştiriyordur elbette. Tevekkel olunuz. Zamanı bekleyiniz. Gelecek olan hayır ile gelsin. Allah’a boyun eğiniz, sizi ne için vazifelendirdiğini unutmayınız.”</span></p>

    <p class="MsoNormal3"><span class="calibre11">“Konuş Can Hüseyin, daha konuş. Bunları nereden okur, ezberlersin bilmem ki!?..”</span></p>

    <p class="MsoNormal3"><span class="calibre11">“Okumam yoktur Şehzade’m!. Kurban olduğum siz sultanımdan duyduklarımı derim.”</span></p>

    <p class="MsoNormal3"><span class="calibre11">Şehzade, pencereden gözlerini çevirip elini omzuma koydu. Öfkeli olmadığı zamanlarda gönül almasını ve kendisini sevdirmesini de, saydırmasını da iyi bilirdi. Herkese göstermediği bu yakınlığa ben de mutlak itaat ile karşılık verir, asla suiistimal etmezdim. Benimle sırlarını paylaşmaya başlaması ise omuzlarımda âdeta bir devlet yüküdür ki dayanılması zor zenaattır. Bir de adımı telaffuz etmeden evvel “Can” diyerek her daim bu sırdaşlığı bana hatırlatıp durması yok mu?!.. Elini omzumdan çekmeden biraz durakladı. Başını yerden kaldırıp gözlerimin ta içine bakarak anlattı. Sözlerinde kararlı bir dehşet, gözlerinde kalbe işleyen bir dikkat vardı: “Babamdan gelen bu name kesin kararımı vermemi kolaylaştırır gibi oldu Can Hüseyin. Ben aldığı toprağı verecek tabiatta biri değilim. O hâlde o toprağa sahip çıkacak şekilde mülkün sultanı olmam gerekir. Artık beklemek yok. Gaflet içinde kalmış babamdan da ülkeye hayır kalmadı. Aklımdan geçenleri tatbik ile en geç iki yıl içinde mülke sultan olmam gerek.”</span></p>

    <p class="MsoNormal9"><span class="calibre11">Bu cümleleri duyduğum an etrafıma bakınarak fısıldadım: “Kurban olduğum Şehzade’m, düşüncenizi okuyan melekler bile olsa dikkatli olmalısınız.”</span></p>

    <p class="MsoNormal3"><span class="calibre11">“Haklısın Can Hüseyin’im. Sen o meleklerden birisin diye söyledim. Şu birkaç ay içinde seni durmadan izledim ve melekliğinden artık öyle emin oldum ki!..”</span></p>

    <p class="MsoNormal9"><span class="calibre11">“?!..”</span></p>

    <p class="MsoNormal9"><span class="calibre11">“Söylesene Can Hüseyin, ne kadar zaman oldu sen yanıma geleli?”</span></p>

    <p class="MsoNormal9"><span class="calibre11">“Gazilerin ganimete doydukları Gürcü seferine çıkmadan birkaç gün evvel gelmiştim Şehzade’m.”</span></p>

    <p class="MsoNormal9"><span class="calibre11">“Doğru ya, gelmiş ve bana ‘Yürü Sultan Selim!’ diyerek cesaret ve güç, devlet ve sultanlık vermiştin. Amma o seferden</span></p>

    <p class="MsoNormal"><span class="calibre11">döneli şunca ay oldu, hiçbir yere ayrılmadın, hiçbir mazeret göstermedin. Bre, köyünü de özlemez misin sen?”</span></p>

    <p class="MsoNormal3"><span class="calibre11">“Özlerim özlemesine de kutlu Şehzade’m, bundan böyle benim köyüm saadetli gölgenizin düştüğü yerdir.”</span></p>

    <p class="MsoNormal3"><span class="calibre11">“Berhudar ol yiğidim, illa ki ananın babanın da üzerinde hakları yok mu?!..”</span></p>

    <p class="MsoNormal3"><span class="calibre11">“Olmaz olur mu efendimiz. İkizimle birlikte, kurban olduklarımı az mı canlarından bezdirmiştik? Babama Atmaca Ferdi kulunuz derler. Toros eteklerinde ekip biçtiği, işleyip üretmeye çalıştığı küçük bir toprağımız vardır. Ve tabii inşallah duruyorsa!”</span></p>

    <p class="MsoNormal3"><span class="calibre11">“Neden durmasın ki?”</span></p>

    <p class="MsoNormal9"><span class="calibre11">“Anam babam yaşlandı efendimiz, toprak hem zahmetli, hem verimsiz. Birkaç ay evvel birkaç akçe el kiri gönderdiydim, hani ırgata, rençbere lazım olur diye. Bilmem ki?” “İkizin ne yapar Peki,, o işlemez mi toprağı?”</span></p>

    <p class="MsoNormal3"><span class="calibre11">“Dört yıl evvel Şah İsmail’in yanına, Tebriz’e gittiydi. Hâlâ bir haber yok. Onu çok göresim geldi ama...”</span></p>

    <p class="MsoNormal3"><span class="calibre11">Elini bana doğru uzatıp başparmağını kaldırdı. Cümlemin sonunu getirmeme mâni olmuştu. Pencereden içeri giren rüzgârın sesini dinleyerek bir hayli zaman, hiç kıpırdamadan donmuş gibi denizi seyretti. Ayakta öylece bekliyordum. Hasan’ı gerçekten özlemiştim. Annemden ve babamdan çok özlemiştim. 0 benim ikizimdi, bedenlerimiz ayrılsa da ruhlarımız ayrılamıyordu.</span></p>

    <p class="MsoNormal3"><span class="calibre11">Neden sonra Şehzade yüzünü bana dönüp gülümsedi. Zihninde bir meseleyi ölçüp biçip planladığı zamanlarda böyle yapardı. Birkaç aydır zihnini kurcalayan bir şeyler olduğunu hissediyordum, ama kim bunu kendisine sormaya cesaret edebilirdi ki? Sanırım aklindakini benimle paylaşacaktı. Bu gülümsemeden onu anlamıştım:</span></p>

    <p class="MsoNormal3"><span class="calibre11">“Çok göresin geldi demek? Hazırlan o hâlde! Birkaç vakte dek Tebriz’e varıp hasret gidereceğiz!”</span></p>

    <p class="MsoNormal3"><span class="calibre11">Ne diyeceğimi bilemedim. Yüzündeki gülümsemenin sevincine ortak olmam gerekiyordu. İlk günkü alkışımla cevap verdim:</span></p>

    <p class="MsoNormal3"><span class="calibre11">“Yürü Sultan Selim devran şenindir!..”</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
