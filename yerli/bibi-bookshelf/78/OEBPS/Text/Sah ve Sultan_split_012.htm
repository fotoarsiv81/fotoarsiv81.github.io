<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">KAMBER</span> <span class="count">12</span></span></h3>

    <p class="MsoNormal"><i class="calibre3"><span class="calibre11">&nbsp;</span></i></p>

    <p class="MsoNormal4"><i class="calibre3"><span class="calibre11">Ta Kâlû Belâ’dan sevdik, seviştik</span></i></p>

    <p class="MsoNormal4"><i class="calibre3"><span class="calibre11">Ezelden bizimle yârdir mahabbet</span></i></p>

    <p class="MsoNormal4"><i class="calibre3"><span class="calibre11">Mahabbet eyleyip birliğe yettik</span></i></p>

    <p class="MsoNormal4"><i class="calibre3"><span class="calibre11">Bedenin içinde birdir mahabbet</span></i></p>

    <p class="MsoNormal4"><span class="calibre2">&nbsp;</span></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal5"><span class="calibre1">Bu bab, Şah’ın Horasan’da Özbek Hanı’nın kafatasından şarap içmesi; Taçlı’nın da incisini yitirmesi beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal"><b class="calibre12"><span class="calibre11">Temmuz 1510,</span></b></p>

    <p class="MsoNormal"><b class="calibre12"><span class="calibre11">Aldı Kamber:</span></b></p>

    <p class="MsoNormal"><span class="calibre11">Şah “Bir gün gelecek...” diyordu, “Bir gün gelecek, diyar-ı Rum dahi devletimin hudutları içine girecek, Osmanlı’nın şallak-mallak sultanları ile esrarkeş askerleri önümde diz çökecek. Bu uğurda aşk ile, şevk ile, gönül ve iman ile gayret gösterelim yeter. İstanbul elbet bir gün bizim olacak!”</span></p>

    <p class="MsoNormal"><span class="calibre11">Tebriz’de yine sefere yol görünmüştü. Sünnilerden arta kalan evler dolmuş, İstanbul’u alma umuduyla Anadolu’dan gelen Kızılbaş oymaklarının sayıları artmış, sokaklarda, çadırlarda kalmaya başlamışlardı. Kış gelmeden bu insanların hepsini ev sahibi yapmak gerekiyordu. Bunun için ya şehirdeki taliplere yeni rütbeler verip kafileler hâlinde başka vilayet veya kasabalara göndermek veya imar işlerini hızlandırıp Tebriz’e yeni evler yapmak kaçınılmazdı. Bir başka çözüm de şehirdeki kalabalığı dışarı, sahralara, savaş meydanlarına taşımaktı. Şah bu üçüncüyü arzuluyordu. Bunun için yeni hedef -Beyazbaş Osmanlı’ya şimdilik savaş açamayacağımıza göre- Yeşilbaş Şeybani Han idi. Şah ona Şebek Han diyordu. Son zamanlarda Horasan bölgesine doğru ilerlemeye, Safevî Devleti’nin egemenlik sınırlarını daraltmaya başlamıştı. Şah, bu yukarı illerin Şebek Han’a bırakılmayacak kadar önemli olduğunu, müstakbel Safevî Devleti’nin kalbi değilse bile ciğerleri hükmünde olan bu topraklara mutlaka sahip olmak gerektiğini söylüyordu. Üstelik şu çekik gözlü Şebek Han istila ettiği yerlerde yağma ve zulümlere varan işler yapıyor, o bölgelerin halkları da Şah’a mektuplar yazıp imdat istiyorlardı. Tam o günlerde Şebek Han’ın da bir mektubu geldi.<span class="calibre15">&nbsp;</span><i class="calibre16">“Zavallı çapulcu atlıların başı olan aciz, güçsüz İsmail bilsin ki... ”</i><span class="calibre15">&nbsp;</span>diye başlayan ve<span class="calibre15">&nbsp;</span><i class="calibre16">“hangi delikte saklanıyorsan ortaya çık da seni böcek gibi ezeyim!”</i><span class="calibre15">&nbsp;</span>cümlesiyle biten bir mektuptu bu. Şah elbette çok öfkelendi ve aynı aşağılayıcı üslupta bir cevap gönderdi. O günlerde Dede Abdal Bey’in sık sık “Şimdi Safevî Devleti manevi dinamiğine kavuşmak üzeredir. Efendimiz Özbek yurdunu aldığı takdirde müritlerine ve halifelerine büyük bir hediye sunmakla kalmayacak, doğu ülkelerinin fetih kapısını da açmış olacaktır,” diye telkin etmesine ve Emir Zekeriya’nın da bunu destekler tarzda konuşmalarına kulak kabartıyordu:</span></p>

    <p class="MsoNormal3"><span class="calibre11">“Efendimiz! İskender de böyle yapmadı mı, bu yurtlardan geçerek doğuya ulaşmadı mı? Maveraünnehir, Horasan, Türkistan ve Belh misillu mamur ve değerli yurtlar çekik gözlü zındık Özbeklerin murdar ayaklarıyla mı çiğnensin!?”</span></p>

    <p class="MsoNormal3"><span class="calibre11">Dondurucu soğukların ve karların bastırdığı zemheri günlerinde, Kızılbaşlar ile Yeşilbaşlar arasında yapılan o kıyasıya savaşa katılanlar, ömürlerinin sonuna kadar oradaki kan ve şiddeti hatırlayacaklardır sanırım. Ben o günü ne vakit düşünsem, hâlâ gözlerimin önünde yuvarlanan yeşil veya kızıl başlıklı kelleler ile karlar ortasında oluşan kan gölünün üzerine düşerek yarısı görünmez olmuş kol, bacak, burun, el, ayak parçalan gelir. O gün yedi saat boyunca merhamet denilen şey dünyanın üzerinden çekilmiş, vahşetin adı kahramanlık olmuştu. Mızraklar kanı kana karıştırmış, kılıçlar eti ete bulaştırmıştı. O günün sonunda arkadaşlarının cesetlerine bakan yorgun cengâverler, onların gürzlerle ezilen göğüslerinde kaburga kemikleriyle zırh parçalarının birbirine geçtiklerini görmüş, cesetlerini toprağa gömmek isteyenler de tozuyan karlara bakarak onları kurda kuşa bırakmayı tercih etmişlerdi.</span></p>

    <p class="MsoNormal3"><span class="calibre11">Kendisine Fırat ile Ceyhun arasındaki bütün ülkelerin sahipliğini kazandıran o şiddetli günün akşamında Şah, askerlerine Şebek Han’ın kafatasından şaraplar ikram etti. Hatta bunu bir ayine dönüştürdü bile diyebilirim. Zafer haberini alır almaz derhal Han’ın kellesinin koparılıp getirilmesini emretti. Korkulu gözleri hâlâ açık duran dazlak kafa önüne atılınca da iki hekim ve bir simyacı görevlendirdi. Önce Han’ın kafa derisi yüzülüp içi saman doldurularak Osmanlı Sultanı Bayezit’e gönderildi. Ardından kafatası boşaltılıp sirkeye yatırılarak etleri temizlendi. Hekimler onu bir mızrağın ucuna takarak kendi elleriyle meydan ateşinde tütsüleyip kuruttular. Sonra kalaycılar devreye girdi, kafatasını zımparalayıp cilaladılar, altın ve gümüş ile kalaylayıp iki saat içinde Şah’ın eline kadeh diye sundular. O ânı hiç unutamam. Şah yeni kadehini eline aldığı sırada, ordugâhta zafer sevincini kutlamak üzere toplanmış otuz bini aşkın asker ve dervişin gökleri sarsan sadaları gerçek bir zaferin ne demek olduğunu hissettirmekten öte âdeta yaşatıyordu. Sessizlik olunca Şah kılıcını çekti, Şebek Han’ın binek taşında duran cesedine yaklaştı, boşluğa sarkmış olan koluna kılıcını şiddetle çaldı. Binlerce göz Han’ın bileğinden kopup fırlayan eline baktılar. Meydanda çıt çıkmıyordu; nefesler tutulmuş, gözler Şah’a kilitlenmişti. Şah kılıcını kınına koydu, sonra Han’ın yuvarlanan elini avuçladı, tekrar binek taşma yaklaştı, bir hamlede üzerine sıçradı, Han’ın cesedini ayağıyla ittirerek yere düşürdü ve tiksintiyle üzerine tükürdü, sonra da iki elini birden havaya kaldırarak haykırdı:</span></p>

    <p class="MsoNormal3"><span class="calibre11">“Horasan bizimdir. Şebek Han’ın adı tarihten kazınmıştır. Şu sağ elimde tuttuğum onun kafatası, şu sol elimde tuttuğum da artık tutmayan elidir. Mazenderan Beği Rüstem bir vakitler bizi küçümseyip ‘Benim elim ve Şebek Han’ın eteği!’ demişti. Şimdi bu el onun eteğine armağanımız olsun!.. Bu kafatasına gelince, onu az sonra her biriniz elinizde bulacaksınız!..”</span></p>

    <p class="MsoNormal3"><span class="calibre11">Şah’ın sözleri bitince zafer naraları göklere yükseldi. O sırada bir şeyi fark ettim, dervişlerin, taliplerin okuduğu gülbankın kısa cümlelerini gür sadalarla tekrar eden her ağız, sanki bir sonraki zafer için yemin ediyor gibiydi:</span></p>

    <p class="MsoNormal3"><span class="calibre11">“Nimet hakkına / Şıh devletine / Gaziler kuvvetine / Allah Allah / Allah Allaaaaah! Hüü! Hüü!”</span></p>

    <p class="MsoNormal3"><span class="calibre11">İşte Kızılbaşlık ruhu bu idi. Savaşmak, ganimet edinmek ve eğlenmek... Bezm ile rezm arasında bir hayat. Savaşılırdı, iyi yaşamak için; iyi yaşanırdı, güçlü savaşabilmek için... Şah, eğlence gecesinin sonunda otağına geldiğinde Han’ın kafatası tekrar elindeydi ve içinde de birkaç yudumluk halis şarap kalmıştı. Ben yarı mest, Taçlı’ya ayrılan bölmeyi kolaçan edip yerime dönmek üzereydim. Şah’ın geldiğini görünce derhal hamağıma çıkıp perdemi indirdim. Taçlı, yatağında kılıç ile uyuyordu. Şah’ın ayak seslerini dinledim. Ona sessizce yaklaştı. Rahatsız etmekten veya uyandırmaktan korkar gibi bir hâli vardı. İnsan ancak çok sevdiği, sevgiyle birlikte saydığı birine böyle davranırdı. Dünyaya hükmeden bu yiğit adamın sevdiği kadına karşı nasıl titrek bir kalp taşıdığını ve sevginin nelere kadir olduğunu yeniden düşündüm. Bütün ihtişamlar onun önünde diz çökerken o bir tebessümün önünde diz çökmeye hazır bekliyordu. Zaman, bin bir rengiyle sevgiyi nakışlamaya devam ediyor, gönlünde gri desenler bırakıyordu. Anlaşılan şimdi içinden beyazı mı, siyahı mı; sevinci mi, kederi mi çıkarması gerektiğini kestirememişti. Yokluktan sevgi ile yola çıkan varlık âleminin bütün güzelliklerini toplamış olan Taçlı ona bir dert vermişti ki dünyanın bütün tabipleri derman için gelseler hepsinin yazacağı tek reçete yine “Taçlı” adından ibaret kalırdı. Taçlı onun için Şebek Han’ın kafatasındaki saf şaraptı.</span></p>

    <p class="MsoNormal3"><span class="calibre11">Sevgi şeytanın da itibar ettiği şeydi besbelli. Çünkü içime bir vesvese düşürdü. Çakırkeyifliğin tesiriyle başımı gömdüğüm yorganın altından Şah’a kulak kesildim. Şafağın sökmek üzere olduğunu biliyordum ve eğlence yeni yeni son buluyor, karargâhın üstünü bir sessizlik kaplıyordu. Otağın içinde duyduğum her sesi tahlil edercesine anlamaya çalıştım. Evet, işte şimdi Şah, Taçlı’nın yastığının önüne oturmuş olmalıydı. İpek yorganın hışırtısı bunu gösteriyordu. Bu durumda Şah’ın sırtı bana dönüktü. Yorganımı sessizce hareket ettirip gözümü dayayabileceğim kadar kısmını açtım. Yanılmıştım. Şah bana yarı dönük vaziyette duruyordu ve Taçlı’nın üzerine eğilmiş sırma saçlarını okşuyordu. Ona dokunuşundaki itinadan, kalbindeki aşk ateşinin ne derece tutuşmuş olduğunu anlayabiliyordum. Cihanı kavrayacak bir güce sahip ikçn, Şah’ın bu âşık hâline acıdım. Çünkü şu anda yastığa dökülen saçlarını okşadığı güzelin kulu olmaya hazırdı. O anda aklıma geldi; Acaba Şah’ın, savaşı bu kadar istemesinde, savaş meydanında bu derece acımasız savaşmasında bu aşk ateşinin yakıcılığı ne kadar etkiliydi? Dünkü zafere giden güçlü ruhun altında acaba Taçlı’ya yatağındaki kılıcı attıracak bir kahramanlık gösterisi mi yatıyordu? Sevgilisinden merhamet dilenirken küçük bir gülümsemeye bile erişemiyor olmak onu acımasız mı yapıyordu? Ben, “Yok, yok; saçmalıyorum!.. O bir cihangir! Savaşın hakkını veriyor!” diye içimden geçirdiğim sırada Şah, aşkının da hakkını vermek üzere uyuyan sevgilisinin kulağına fısıldamaya başladı:</span></p>

    <p class="MsoNormal2"><i class="calibre3"><span class="calibre11">“Bölük bölük olmuş huri kızları</span></i></p>

    <p class="MsoNormal2"><i class="calibre3"><span class="calibre11">Hiçbirisi Taçlı Han 'a benzemez</span></i></p>

    <p class="MsoNormal2"><i class="calibre3"><span class="calibre11">Gönlümün sevdiği yekdir dünyede</span></i></p>

    <p class="MsoNormal2"><i class="calibre3"><span class="calibre11">Hiçbirisi Taçlı Han’a benzemez”</span></i></p>

    <p class="MsoNormal3"><span class="calibre11">Şah’ın kılıca hükmettiği maharetle şimdi de söze hükmettiğini izliyordum. Bir sevgilim olmasını ve o uyurken başucunda oturup ona şiir okumayı ne derece arzuladığımı anlatamam. Şah’ın okuduğu şiirler boyunca gözünden yaş süzüldüğünü de görür gibi oldum. Taçlı’nın uykusunun hafif olduğunu biliyordum. Zannediyorum çoktan uyanmıştı da belli etmiyordu. Bu zalimceydi. Şah’a doğru dönmesi ve kılıcı aradan kaldırıp kollarını ona doğru uzatması için dua ettim. O sırada birden titredim. Bunu istemiş olmaktan dolayı kendime kızdım. Sanki Taçlı’ya ihanet etmişim gibi geldi bana. Sonra da kendime sordum: Neden? Neden ihanet etmiş olayım. Taçlı benim için ne ifade ediyor? Onda gördüğüm zahiri güzellik ile Şah’ta olan deruni güzellik zaten birbirinin dengi değil miydi? O Şah’ın Kızılbaş tacı giymiş eşi değil miydi? Bu “Değil miydi?” sorusu birden zihnimde “Öyle mi?” sorusuyla karşılık buldu. Yataktaki kılıcı düşündüm. Taçlı’nın zahirî güzelliği, bakan herkesi hayran bırakıyordu. Peki, ama Şah’ın batınî güzelliği herkesi eskisi gibi kendine hayran bırakıyor muydu? Daha birkaç yıl evvel Mehdi olduğunu yüzüne karşı haykırarak önünde secdeye kapanan müritlerden ne kadarı bugün mevki ve makam sahibi olup eski coşkularım, imanlarını ve ihlâslarını yitirmişlerdi? Çevresindeki herkes bugün onun kendilerine sunduğu nimetleri paylaşmak için kavga edip durmuyorlar mıydı? Daha üç yıl evveline kadar talip olmakla manevi zenginlikler devşirdiklerini söyleyenlerden pek çoğu maddi zenginliklerin esiri olmamışlar mıydı? Erdebil’den bu yana onun çevresinde derunî huzur bulanlar şimdi ihtirasla dünyaya saldırmıyorlar mıydı? Bir zamanlar kutsal kitap olarak herkesin koynunda taşıdığı<span class="calibre15">&nbsp;</span><i class="calibre16">Buyruk</i><span class="calibre15">&nbsp;</span>nüshaları, Şah’ın şiirlerinden oluşan kitaplar evlerin tozlu raflarına kaldırılmaya başlanmamış mıydı? Son zamanlarda müritlerine sık sık masivadan ve dünya sevgisinin kötülüğünden bahsetmesi herhalde boşuna değildi. Anadolu’nun göçer aşiretlerini serdengeçti bir “gazi” hareketine dönüştürdüğü bu coğrafyada şimdi onları yönetmekte zorlanmaması gerekiyordu. Ülkesi bir değişim yaşıyordu. Kendisi bu değişimin farkında olmalıydı. Aklımdan geçen “Öyle mi?” sorusuna pek çok alanda “Öyle değil artık!” cevabı verilebilirdi. Şah’ın işi zordu ama gücü de o ölçüde büyüktü. Yine de ona acıdım ve her alanda başarılı olmasını isteyen dualar mırıldanmaya başladım.</span></p>

    <p class="MsoNormal3"><span class="calibre11">Şah, şiirini bitirince elini Taçlı’nın yanağına koydu.</span></p>

    <p class="MsoNormal3"><span class="calibre11">Bir sevgilinin yanağına dokunmak... İşte sevginin en zarif, en nezih ve en berrak görüntüsü... Şah’ın yüzündeki mutluluğa bakınca bu berraklığı hissettiğimi itiraf etmeliyim. O an, sevgiyi bir dokunuşun adı olarak yazdım ve yalnızca bir tırnağın diğer tırnağa değmesiyle bile arada fırtınalar kopartabileceğini, gönül evlerini doldurabileceğini düşündüm. Şah’ın dokunuşu Taçlı’nın yanağındaydı. Yanak ki ayna sayılırdı, seven orada kendini görürdü. Ayna temiz ve saf olunca suret oraya daha net yansırdı. Yanak ki âşıkın kaderinin yazılı olduğu bir beyaz sayfa idi ve Taçlı’nın ayva tüyleri harf harf, cümle cümle Kıble-i Âlem’in alınyazısını dillendiriyordu. Alınyazısı gücünü ruhtan alırdı ve sevgi ruha yol göstermediği sürece bütün yollar yanlış hedeflere çıkardı. Ben de yanlış bir yola girmek üzereydim. O anda gözlerimi yummam veya yorgam gözümün önüne çekivermem gerekirdi. Şah benim efendimdi ve Taçlı’nın mahremiyeti bana emanet edilmişti. Ama yapamadım, Şah’ın ne yaptığını izlemeye devam ettim. Galiba Taçlı’nın mutluluk rüyasına uyanmasını istiyordum. Şah çok yakışıklıydı. Üstelik ona şiirlerle yalvarıyordu. İstese şahlık gücünü ve yetkisini kullanır, istediği her şeyi zorla elde ederdi. Taçlı’nın buna boyun eğmemesi mümkün değildi. Nitekim Şah’a boyun eğmek, onun yazdığı kaderi yaşamak Safevî Devleti sınırları içindeki herkesin gönüllü koştuğu, can attığı, serden ve yardan geçtiği bir tavır idi. Erkek olsun, kadın olsun nice fedailer onun uğrunda ölüme göz kırpmadan gitmişlerdi. Taçlı da bunlardan biri olmak zorundaydı. Gülizar Begüm bile bu gerçeği hemen kabullenmişti. Ama işte Safevî ülkesinde Şah’a itiraz edebilen tek kişi Taçlı idi. Üstelik de o itiraz ettikçe Şah ona daha fazla yakarır, aşkını daha arttırır olmuştu. Onu zorla elde etmek istemiyordu. Kılıcı yataktan bir gün kendiliğinden çıkaracağını umuyor ve o anı sabırsızlıkla bekliyordu. Taçlı’nın da zaman zaman bunu düşündüğünü biliyordum. Şah’ın başka birisiyle sabahladığı gecelerde sinirli olmasının sebebi buydu. Kaçmak, hep kaçmak istiyordu. Kovalayan olmadığı vakit de huzursuz oluyordu.</span></p>

    <p class="MsoNormal3"><span class="calibre11">Şah, sevgilisinin başucunda şimdi bir kuş tüyü kadar hafif hareket ediyordu. Nazikçe eğilmiş, işaret ve orta parmaklarının dışıyla Taçlı’nın yanağındaki ayva tüylerine sanki bir ipeğe dokunur gibi dokunuyor, onu öylece hissetmek istiyor, onu incitmek veya uyandırmaktan sakınıyordu. Bir hırsız gibiydi, aşk hırsızı gibi. Kendisine ait olan bir şeyi çalmak isteyen bir hırsız. Bir ara eğildiğini gördüm. Yanağından gizlice öpmek istediğini sandım, ama hayır, başını iki yana eğip kaldırarak Taçlı’nın gerdanından bir vere bakıyordu. Sanki bedeninin içinde bir şeyi görmek istiyor, ama tam göremiyor gibiydi. Eli Taçlı’nın elmas düğmeli entarisine dokundu. Açık duran yakasını birazcık daha kaldırdı. Sanki göğüslerini görmek istiyordu. Kıskandığımı itiraf etmeliyim. Ama neden kıskandığımı açıklayamadığım için kendime öfkelendiğimi de söylemeliyim. Şah’ın Taçlı’dan izin almadan ve onun haberi olmadan kendisine yakınlaşmasını veya onu bir hırsız gibi seyretmesini kıskanabilir miydim? O anda kendim de Şah’ı gizlice seyretmekle aynı şeyi yapmıyor muydum? Üstelik o kendi mahremi olan eşini seyrediyordu ama ben bana güvenen efendimi seyrediyordum. Bir anda kendimden nefretim çoğaldı. Ruhumu ihanet içinde hissettim. “Babaydar böyle bir<span class="calibre15">&nbsp;</span><i class="calibre16">şgy</i><span class="calibre15">&nbsp;</span>yaptığımı duysa benden utanırdı!” diye içimden geçirdim ve sessizce yorganı başıma çekmek üzere elimi uzattım. Tam o anda, Şah’ın iki parmağı arasında parlayan bir şey gördüm. Hayır, Şah sevgilisinin entarisini, göğüslerini seyretmek için kaldırmamıştı. Gözleri, Taçlı’nın boynunda asılı duran yuvarlak, iri inciye takılmıştı, o kadar. Fındık cesametinde altın telkâri bir zarfa yerleştirilmiş, sonra da zincire asılmış bir inciydi bu. Taçlı’nın baba evinden getirdiği tek ziyneti. Şah’ın bu inciyi ilk defa gördüğü belliydi: Hayretle bakışı, iki parmağı arasında tutarak şafak aydınlığını onun saydamlığıyla kıyaslaması bunu gösteriyordu. Şah, incinin küçücük zarfının ince tel sürgüsünü açıp inciyi avucuna düşürdü ve ayağa kalkıp geldiği gibi usulca kendi odasına yöneldi. O uzaklaşırken Taçlı’nın gözlerini açıp arkasından baktığını gördüm. Yahut bana öyle gelmişti. Eğer Taçlı bütün bunlar olup biterken uyanık idiyse sevginin bir sitemden, bir tecahülden ibaret olduğuna inanmam gerekecekti. Bilip bilmezlenmek, görüp görmezden gelmek, işitmek ama duymamış gibi davranmak sevgi olabilir miydi? İnsanların birbirleri için reva görmedikleri tavırlar sevgi işinde meşru kabul edilebilir miydi? Eğer öyle ise sevgiye zarar erişir, masumiyeti gider miydi? Bir şeyin haddi aşınca zıddına dönüştüğünü biliyordum. Mesela gözyaşı ve ağlama haddi aşarsa insan artık gülmeye başlar veya çok gülen insanın tavrı tersine dönüp gözünden yine yaş gelirdi. Atlar hızlanınca arabanın tekerlekleri nasıl hızla dönmeye başlar ve gitgide tersine dönüyormuş gibi görünürse, bütün sevinçler sonunda kedere, bütün kederler sonunda neşeye, bütün konuşmalar da sonunda sükûta varırdı. Tıpkı bunun gibi doğruluktan ve dürüstlükten güç alan, özünde doğruluk olan sevgi acaba haddi aşınca eğriliyor, sevene dürüstlükten taviz mi verdiriyordu? Taçlı, Şah Efendimiz’i görmezden geldi diye neredeyse ben ağlayacaktım.</span></p>

    <p class="MsoNormal3"><span class="calibre11">Ertesi gün Taçlı erkenden beni yanına çağırdı. Gezindiğim yerlerde bir inci bulup bulmadığımı sordu. Demek onu Şah’ın aldığını hissetmemişti. Oysa uyanık olduğu her halinden belliydi. Ne cevap vereceğimi bilemedim. Yıldız torbamda keşke bir de inci olsaydı diye içimden geçirdim. İncisini Şah’ın aldığını söyleyemezdim. Çünkü bu durumda nereden bildiğimi soracaktı. Çok tedirgindi. Hiç onu bu kadar üzgün ve sıkıntılı görmemiştim. Zaman zaman iki elini bağrına üst üste gelecek şekilde bastırıp dudağında tatlı bir tebessüm belirdiğinde demek ki bu inciye dokunmanın mutluluğunu hissediyormuş. Peki, ama bu inciye neden bu kadar değer veriyor, kaybolduğunu sanarak neden çok üzülüyordu? Babasının hatırası olduğu içinse eğer, babası ona pekâlâ bir tane daha alabilirdi, hem de daha irisinden. Hatta istese Şah ona inciler işlenmiş döşekler hazırlatır, inci nakışlı yorganlar diktirirdi. Sustum. Hiç yalan söylememiştim. Taçlı’ya nasıl yalan söyleyebilirdim? Peki,, doğruyu nasıl söyleyebilirdim? Sustum. Hiç bitmemecesine sustum. Bağırdı, öfkelendi, ağladı, sızlandı; sustum. Tehditler savurdu. Şah’a söyleyeceğini ve beni saraydan kovduracağını söyledi; sustum. Bir ara şefkatle yaklaştı. Bir şeye ihtiyacım olup olmadığını sorduktan sonra akçe vermeyi, incinin değeri kadar, hatta ondan daha çok akçe vermeyi teklif etti; sustum. Bana sırlarını açmıştı, ama işte hâlâ güvenmiyordu. Beni hâlâ bir çocuk gibi görüyordu, terbiye edilebilecek bir çocuk... Kuşluk vakti onunla birlikte ben de ağlıyordum. O incisini kaybettiğini sanmanın, ben de gerçeği açıklayamamanın acısıyla karşılıklı ağlaşıyorduk. Birden ayağa kalktı. Beni tokatlamaya başladı. Başıma, yüzüme, çeneme vuruyor, şiddetini gittikçe arttırıyordu. Bir inciyi bu kadar değerli kılan şey ne olabilirdi? Ağlamaya son vermiş, kaskatı kesilmiştim. Susuyor ve dayanıyordum. O vurdukça içime kapanıyor, sabrediyor, dişimi sıkıyor, hiç feryat etmiyor, dayanıyordum. Yıldız torbamın kadifesini kalbime bastırmış, sevgiyi hatırlamaya çalışarak dayanıyordum. Ne kadar sürdü bilmiyorum. Son gördüğüm yüz, Aka Hasan’ın yüzü oldu.</span></p>

    <p class="MsoNormal3"><span class="calibre11">&nbsp;</span></p>
  </div>
</body>
</html>
