<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">TAÇLI</span> <span class="count">24</span></span></h3>

    <p class="MsoNormal1"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Ref edince mâsivâyı nûr-ı Hakk eyler zuhur</span></i></p>

    <p class="MsoNormal4"><i class="calibre3"><span class="calibre11">Maksad ancak kalbe böyle incilâ vermektedir*</span></i></p>

    <p class="MsoNormal4"><b class="calibre12"><span class="calibre1">Selimî</span></b></p>

    <p class="MsoNormal1"><span class="calibre1">&nbsp;</span></p>

    <p class="MsoNormal1"><span class="calibre1">Bu bab, Taçlı Hatun'un son kez Tebriz’de aşkı aradığı beyanındadır.</span></p>

    <p class="MsoNormal1"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre2">11</span></b><span class="calibre2">&nbsp;</span><b class="calibre12"><span class="calibre11">Eylül 1514,</span></b></p>

    <p class="MsoNormal3"><b class="calibre12"><span class="calibre11">Kamber yine soyladı, bakalım ne soyladır</span></b></p>

    <p class="MsoNormal21"><b class="calibre12"><span class="calibre1">*</span></b> <span class="calibre1">Dünya kavgasını gönülden sürüp çıkarınca orada hakikat (veya Allah) kendini gösterir. Hayattan maksat da zaten gönülleri böyle aydınlatmak değil midir?</span></p>

    <p class="MsoNormal3"><span class="calibre11">Erkenden uyandırıldım. Tacizade Cafer Çelebi beni görmek istemiş. Kadir Beşe huzuruna çıkarmak üzere beni sürükleyerek götürdü. Yere kapaklandığımda önce bir ses duydum. “Allah’ın yarattığı bir cana böyle davranmamalısın!” Ayağa kalkmak istediğimde kürek kemiklerim arasında bir ayak hissettim. Beni yere yapıştırıyordu. Başımı kaldırmak ve konuşan adamı görmek istediğimde bu sefer sırtımdaki ayak başımı yere yapıştırdı. Duyduğum cümle mi yanlıştı, yoksa birisi benimle alay mı ediyordu, anlayamamıştım:</span></p>

    <p class="MsoNormal3"><span class="calibre11">“Bırak onu gelsin!”</span></p>

    <p class="MsoNormal3"><span class="calibre11">Yavaşça doğruldum. Karşımda üç kişi vardı. İkisi pek heybetli, üçüncüsü pek çirkindi. Çiçek bozuğu, sarı çapar bir yüz ve yumru patlıcana benzeyen burnunun iki yanında kaş yerinde neredeyse birer şerit gibi duran beyaz kıllar. Bakmakla bakmamak arasında açık duran, fazla da açılmadığı için rengi belli olmayan gözler ise insanı ürkütüyor. İçimden “İnşallah bu suratı fazla görmek zorunda kalmam!” diyordum ki duamın tersi çıktı. Cafer Çelebi bu adammış. Yüzündeki çirkinlikle çelişecek bir şefkat tonuyla sordu:</span></p>

    <p class="MsoNormal3"><span class="calibre11">“Kamber Can sensin öyle mi?”</span></p>

    <p class="MsoNormal3"><span class="calibre11">“Benim, kim soruyor?”</span></p>

    <p class="MsoNormal3"><span class="calibre11">“Benim adım Cafer. Sen temiz bir çocuğa benziyorsun. Buralısın öyle değil mi?”</span></p>

    <p class="MsoNormal3"><span class="calibre11">Onun yeni efendim olduğunu öğrendikten sonra diklenmenin mânâsı yoktu. Bu, Taçlı’ya zarar verirdi. Derhal tavrımı değiştirdim:</span></p>

    <p class="MsoNormal3"><span class="calibre11">“Hayır efendim, Erdebilliyim. Safevî sarayında büyüdüm. Şah’ın...”</span></p>

    <p class="MsoNormal3"><span class="calibre11">“Sus! Sorulmayan bir şeyi asla konuşma. Bilgisizlerin cahillikleri yüzünden söylenmesi gereken nice renkli düşünceler gönüllerde kalmaya mahkûm olur çünkü.”</span></p>

    <p class="MsoNormal3"><span class="calibre11">“Peki, efendimiz, canım size feda olsun, bir daha konuşmam.”</span></p>

    <p class="MsoNormal3"><span class="calibre11">“Ailen Erdebil’de mi?”</span></p>

    <p class="MsoNormal3"><span class="calibre11">“Kimsem yoktur efendimiz.”</span></p>

    <p class="MsoNormal3"><span class="calibre11">“O hâlde bundan sonra senin kimsen biz oluruz. Bunu hak edersen elbette!”</span></p>

    <p class="MsoNormal3"><span class="calibre11">“Beli, efendimiz!...”</span></p>

    <p class="MsoNormal3"><span class="calibre11">“Bundan böyle Taçlı Hatun sana emanettir. Onun saadeti ölçüsünde seni saadete eriştiririm. O üzülürse seni üzerim. İmdi var, kendini göster. Ha!.. Şurada duran bohça şenindir, ganimet malıdır, helaldir. Ve unutma, her şafak, elinde fenerle gelen bir hırsız gibidir, ömürleri çalıp götürür. Uyanık dur!..”</span></p>

    <p class="MsoNormal3"><span class="calibre11">“Dururum efendimiz.”</span></p>

    <p class="MsoNormal3"><span class="calibre11">“Sadefin, yağmur damlasını denizin içinde gizleyerek inciye dönüştürdüğü gibi sen de Taçlı Hatun’u kem gözlerden ve batıl fiillerden anka misali gizleyerek inciyi sarraf terazisinde tart.”</span></p>

    <p class="MsoNormal3"><span class="calibre11">“?!.”</span></p>

    <p class="MsoNormal3"><span class="calibre11">“Kadir Beşe! Bu çocuğu da sen kolla ki emektar yüreğin bunu himaye ile şenlensin.”</span></p>

    <p class="MsoNormal3"><span class="calibre11">Tacizade çirkinden de çirkin idi ama kalbini güzelden de güzel gördüm. Bu üsluba ve bu sözlere meftun olmamak elde değildi. Bu bir mucize olabilir miydi? Kadir Beşe’nin beni telef etmesinden kurtulmuştum. Bacağım da kurtulmuştu. O sırada Taçlı’yı merak ettim. Gördüğüm çirkin surat acaba onun için ne ifade ediyordu? Birkaç gündür hiç ağzından onu kötüleyen veya rahatsızlığını bildiren bir söz duymamıştım. Lâkin bu bir siyaset olmalıydı. Taçlı gibi henüz 21 yaşında bir genç kız için 21 yaşında kızı olan Cafer Çelebi ile evlilik, belki de Allah’ın bir kahrı demekti. Ya şu dünyanın en güzel kızını zamanın en çirkin adamına layık gören Sultan’a ne demeliydi?!.. Bunu neden yapmış olabilirdi? Taçlı bir erkeğin gönlünün akmayacağı kadınlardan değildi. Onu gören her erkeğin kalbinde ona yakın olma hissi uyanırdı. Sultan bu hissi yaşamış olmalıydı. Taçlı’nın söylediklerinden de bu çıkıyordu. O hâlde neden Taçlı’yı Cafer Çelebi’ye vermişti? Hayır, yalnızca Şah’ı tahkir için böyle yapmış olamazdı. Çünkü böyle yapmakla Şah’ı değil, Taçlı’yı cezalandırıyordu. Bunun sebebi onu Şah artığı görmesi de olamazdı; çünkü pek çok hükümdarın hasmından intikam alma yöntemlerinden biri de onun eşine sahip olmaktı. Hatta tarih, hasmının haremini esir edip hamile bırakarak geri gönderen hükümdarlar görmüştü. Peki, o hâlde Sultan acaba Tacizade’nin aşka olan biganeliğini mi cezalandırmak istiyordu? Öyle olsaydı Cafer Çelebi Taçlı’ya hoyratça yaklaşırdı. Oysa Çelebi ona bir köle değil tam aksine, bir sultan muamelesi yapıyor. Onun yanında iken Çelebi’nin aşkı inkâr etmekten çok kısa sürede vazgeçeceğine eminim. Taçlı’nın sözlerine bakarak Sultan’ın da Taçlı’ya karşı ilgisiz olmadığını düşünüyordum. Peki,, o hâlde aynı soruyu yeniden sormam gerekiyor: Neden onu kendisine almadı? Sevgi beğenmenin devamı değil miydi? Eğer göz beğendiyse gönül sevmez miydi? Gururun sevgiyi öldürdüğünü söyleyenler haklı olabilirler miydi? Sevgi gururu yok mu ediyordu? Galiba Sultan, yüreğinin sesini dinlememiş, aklıyla hareket etmişti. Akıl ile gönül çatışınca sevgi halel görürdü çünkü. Kim bilir, belki de Taçlı’ya talip olmamaktan pişmanlık duyuyordur şimdi. Çünkü bu konuda sultanların Türk kızı almama geleneği de beni iknaya yetmiyor. Bir sultan isterse ganimetten kendisine düşmüş bir cariyeyi yatağına, hatta nikâhına alırsa buna kim ne söyleyebilir? Acaba Sultan dindarlık gayretiyle mi böyle davranıyordu? Kendisine çağın velilerinden biri gözüyle bakılması mı Taçlı gibi bir kadını sahiplenmesine mâni oluyordu? İyi ama veli de olsa evlenemez miydi? Yoksa nikâhlı eşi var iken dul bir kadını nikâhlamaktan mı çekiniyordu? Şah’ın sarayında geçirdiği altı yıl boyunca Taçlı’nın'yatağında boylu boyunca yatan kılıçtan haberi olsaydı böyle davranmaz, onu dul bir kadın saymazdı elbette. Birden aklıma düştü; acaba bunu Sultan’a söylemek mi, söylememek mi lazım? Sofra artığı lokma olmadığını bilmesi mi, bilmemesi mi ondan intikam almamı sağlar, bunu düşünmeliyim! Sultan, hükümdarlık gururu yüzünden Taçlı’yı kendisine almamış, ama onu başkalarından da korumak için Tacizade’ye vermişti anlaşılan. Sultan biliyordu ki çirkin ve aşka inanmayan bir adam, güzeller güzeli bir kadına dokunamazdı. Dokunursa kendisini yakacağını bilirdi. Hele Tacizade gibi akıllı, hikmetli sözler söyleyen, bilge bir adam böyle bir kadının kendisine emanet verildiğini elbette anlardı. Anlar ve emaneti her bakımdan korurdu. Sultan Taçlı’yı korumak için Tacizade’ye vermişti. Peki, ama kimden? Şah’tan mı? Peki, kimin için? Şah için mi? Onu önce evlendirip sonra geri mi gönderecekti? Sultan çok kurnazdı. Belki de aklımdan geçen bütün bu fikirler yalnızca bir saçmalık ve Taçlı da yalnızca bir zan ile konuşuyor.</span></p>

    <p class="MsoNormal3"><span class="calibre11">&nbsp;“Hazırlan,” dedi Taçlı, akşam yemeğini götürdüğümde, “gidiyoruz, yarın Tebriz’e gidiyoruz.” Şaşırmıştım. Ciddi olamazdı. Ama sevincinden bunun gerçek olduğunu anladım. Tam altı gündür Acıçay yaylağından bakıp bakıp ağladığı Tebriz’e onunla gidecek olmam beni de heyecanlandırmıştı. Meğer ikindi vaktinde Çelebi’nin şehirden gelmesini bekleyip onunla görüşmüş. Buralardan gitmeden baba ocağını bir kerecik daha görmek istediğini söylemiş. O da muvafakat edip Kadir Beşe’nin refakatinde gidip dönmesine izin vermiş. O sırada “Refakatinde mi dedi, aynen bu kelimeyi mi söyledi?” diye sordum. Çünkü bir esir için “muhafaza, gözetim, tarassut, mevcutlu’" gibi pek çok kelime kullanılabilecekken “refakat” seçilmiş ise onu bir köle değil, değer verilen bir cariye hatta bir eş olarak kabullenmiş sayılırdı. Eğer öyle ise kaçmamız daha kolay olabilirdi. Üstelik de bacağımdaki ve kolumdaki yaralar iyileşmeye yüz tutmuşken. Şehirde, sokakları bilmeyen Kadir Beşe’yi faka bastırmanın bin bir yolu vardı. İçimden, Tacizade Cafer Çelebi’nin bu “refakat” kelimesini bir nezaket sadedinde söylememiş olmasını diledim. Elbette şehre gidecek bir kadının yanına bir erkeği arkadaş etmesi gerekiyordu. Bunun haklı pek çok sebebi bulunabilirdi. Bir defa Tebriz bugünlerde karışık sayılırdı. İkincisi, Taçlı denen bu cariye Tebrizli bir kızdı ve insanın iyi bildiği bir şehirde kayıplara karışması, bunun için yardım alması çok kolaydı. Dahası bu cariye vaktiyle bir sultanın dünya güzeli eşiydi ve artık peçe örtünüyor olsa bile Tebrizli pek çok insan onu tanıyabilirdi. Üstelik de henüz sınanmamıştı; ne yapacağı belli olmazdı. Çelebi’nin emniyetli adamı Kadir Beşe onu hem kollar, hem gözetirdi. Bu hesaplarda beni kaale alan bile yoktu. O vakit hayatımın Taçlı ile anlam kazandığının farkına vardım. Taçlı olmayınca benden vazgeçebilirler, feda edebilirlerdi. Hanımlar hizmetinde bir kölenin çok da değeri olmadığını biliyordum. Üstelik şimdi Acıçay esir kaynıyor, askerler esirleri birbirlerine ucuz fiyata satmak için yarışıp duruyorlar. Tebriz’den İstanbul’a kadar birkaç esiri taşıyıp durmanın, onları doyurmanın, sağlıklarını kollamanın, dertleriyle ilgilenmenin, kaçıp gitme tedirginliğini taşımanın bedeli, İstanbul’da satıldıkları vakit elde edilecek gelirden çok fazla değildi. Esirlerin bu derece ucuzladığı bir sırada benim Osmanlı hâzinesine hükmeden bir nişancı beyin yanında olmam ancak Tanrı’nın bir lütfü idi. Bu nimete Taçlı sayesinde erişmiştim. Bu yüzden planların ve hesapların Taçlı'ya göre yapılmasına artık alışmalıydım. Üstelik de buna gönüllü idim. Kimse beni Taçlı’dan ayırmasın istiyordum.</span></p>

    <p class="MsoNormal3"><span class="calibre11">O gece savaştan sonra ilk kez baş başa sabahladık. Dışarıda parlaklığıyla insanı cezbeden bir mehtap vardı ve Acıçay üzerindeki kırk gözlü Taşköprü’nün sütunları arasından akan sularda yakamozlar kırıyordu. Aşağılara bakınca hayatın ince, ipekten bir yelpaze gibi avuçlarımızdan kayıp gittiği zannedilebilirdi; öyle görünüyordu. Yukarılara, Tebriz’e bakılınca da kader karanlığının hayatı sardığını anlayabiliyorduk. Öyle bir geceydi ve ben, yarın Tebriz’de neler yapacağımızı, kaçabilmek için nasıl davranmamız gerektiğini, yaptığı bir plan var ise konuşmayı falan umarak Taçlı’nın yanıbaşında saatler boyunca oturdum. Bir ara başımı yukarı kaldırdığımda onun da gözlerini göklerde buldum. Yarın kaçıp başka bir yerde mehtabı seyrediyor olabilmek üzere aklını yorduğunu düşündüm. Ama yanılmışım. Ayın halesi çevresinde aheste aheste gezinen bulutlara gözlerimiz takıldığı sırada anlatmaya başladı:</span></p>

    <p class="MsoNormal3"><span class="calibre11">“Kamber Can, biliyor musun, dünyanın her yerinden hep bu ay görülüyor. Benim gibi şu anda bu aya bakan pek çok hicran ve ayrılık hastası olduğunu da biliyorum. Ve işte bu ay onlarla beni birleştiriyor. Fakat böyle anlarda benim düşündüğümü düşünen biri var mı diye hep merak ediyorum. Sence var mıdır?”</span></p>

    <p class="MsoNormal3"><span class="calibre11">“Berrak hava ve dolunay dünyanın her yerinde herkesin hoşuna gider elbette efendim. Kapalı haremlerde de, işlemeli kapıların arkasında da, yüksek tavanların altında da bulutları delen ay ışığından haz duyan sayısız insan bulunabilir. Farkları, duydukları hazzın içine doldurdukları hasretin büyüklüğü veya küçüklüğüdür.”</span></p>

    <p class="MsoNormal3"><span class="calibre11">“Öyle mi dersin Kamber Can? Peki, ya Kıble-i Âlem? Kıble-i Âlem Efendimiz de bakıyor mudur şu anda aya?”</span></p>

    <p class="MsoNormal3"><span class="calibre11">“?!..”</span></p>

    <p class="MsoNormal3"><span class="calibre11">Bir anda aynı soruyu “Peki, ya Ömer? Ömer de bakıyor mudur?” şeklinde duyup duymamak arasında tereddüt ettim. Ona hiç cevap vermedim. İçimden “Peki, ya Aka Haşan da bakıyor mudur?” diye sordum. Babaydar’ın ruhunun da o anda aya baktığına inandım. Artık Taçlı’ya yarınki kaçış arzumuzdan da, bir plandan da söz etmeyi gereksiz gördüm. Bütün gece onun kimi daha çok özlediğini düşünerek öylece yanında oturdum. Lâkin ben Babaydar’ı ve Aka Hasan’ı özlemiştim. Dolunay ufuktan kaybolasıya kadar yıldız kesem avuçlarımdaydı.</span></p>

    <p class="MsoNormal3"><span class="calibre11">Ertesi sabah çorbamızı içip atlarımıza bindiğimizde yanımızda tam sekiz muhafız bulunuyordu. Taçlı’ya çok dikkatli olmamız gerektiğini söyledim. İçinde belli planları ve bana söylemediği hesapları var ise ona göre davranması gerektiğini anlatmaya çalıştım. “Biz artık köleyiz ve efendiler, yanıbaşımızdaki ateş gibidir. Ancak ihtiyacımız kadar onlara yakın veya uzak durmalı, bir kor parçası alacaksak dikkat etmeliyiz!” dedim. Beni dinledi ve başını salladı. Anladığım kadarıyla Cafer Çelebi Taçlı’nın gönlünü yapmak istiyor ama henüz güvenmediği için emniyetini sınıyor, kendisine de güvenmesini bekliyordu. Çünkü muhafızlar onun çok serbest hareket etmesine izin veriyorlardı. Bana gelince, Kadir Beşe muhafızlardan birine beni yaralı bacağımdan üzengiye bağlamasını tembih etti. Bu durumda at sürmenin tehlikeli olduğunu, tetikte bulunmanın lüzumunu, hele de atın ürkmemesini sağlamak gerektiğini iyi biliyordum. Yola çıkarken Taçlı ile göz göze geldik. Bu bakışma efendinin kölesinden, kölenin de efendisinden razı olduğuna dair bir ahitname gibiydi. Biz birbirimizin yanında olmaktan haz duyuyorduk. En azından ben, Taçlı’nın yanında durmaktan daha büyük bir lezzeti başka hiçbir zemin ve zamanda bulamazdım. Bu bakış sırasında sanki her ikimiz de yaptığımız planlan unutmuş, firar fikrini aklımızdan silmiştik. Zannımca yalnızca şehri dolaşacak, tanıdığımız birilerine rastlamayı umacaktık. Küçük bir ihtimaldi ama belki onlar diyetimizi öder, kefalet gösterir, bizi kurtarabilirlerdi. Tabii eğer Cafer Çelebi buna izin verir, bizi satmayı düşünürse! Bu durumda Sultan’ın bir gün ona hesap soracağını da biliyor olmalı. Yazık ki şehirdeki herkesin bizim gibi diyet ödeyecek, kefalet gösterecek bir kişi arıyor olacaklarını aklımdan çıkarmışım. Yıllar önce Şah ile şehre girdiğimizde Sünnilerin böyle çaresiz kaldıklarını hatırladım.</span></p>

    <p class="MsoNormal3"><span class="calibre11">Mehran Rut Irmağı’ndan geçtiğimizde şehirde bir korkunun hâkim olduğunu gördük. Cuma alayı sırasındaki sevinç ve şenlikler yerini derin bir hüzne bırakmış gibiydi. Sokaklarda duran, dinlenen, oturan, bekleyen hiç kimsecikler yoktu. Arada sırada yanımızdan geçenler de hızlı adımlarla ya işlerine;</span><sup class="calibre13"><span class="calibre14">1</span></sup><span class="calibre11">ya evlerine gitme telaşındaydılar.</span></p>

    <p class="MsoNormal3"><span class="calibre11">Nereden gideceğimizi Taçlı belirliyordu. Onun atı ne tarafa yönelirse hemen arkasında Kadir Beşe, sonra da benim ve diğer muhafızların atları onu takip ediyorduk. Taçlı’nın nereye gideceğini, neyi aradığını kestiremedim. Caddelerde, sokaklarda başıboş dolanıp durduk. Yüzünde derin bir hüzün, gözlerinde birikmiş yaşlarla... Dokunsam ağlayacak hâldeydi. Ne bir tanıdık arıyordu ne de belirli bir yere gidiyordu. Öylece derbeder dolaşıyorduk. Onu teselli etmek için yanına yaklaşıp konuşmaya başladım. Şehirden, bir zamanlar burada neler yaşadığımızdan, buraya ilk geldiğim günden falan bahsettim. Ona Şah’ın bu şehre girişini gördüğümü, o ihtişamlı günde derviş ve nökerlerin ganimet sevinciyle şehri birbirine kattıklarını, şimdiki sessizliği yadırgadığımı söyledim ve hiç ummadığım bir cevap aldım:</span></p>

    <p class="MsoNormal3"><span class="calibre11">“Evet, o günü ben de hatırlıyorum Kamber Can. Şehir yağma ile karmakarışıktı. Bir de şu ‘zalim’ dediğimiz, ‘kanlı’ dediğimiz Selim’e bak! Askerini şehir dışında tutuyor; şehri yağmalatmıyor.”</span></p>

    <p class="MsoNormal3"><span class="calibre11">Hiçbir şey söyleyemedim. Bir an Taçlı’nın Sünni olabileceğinden şüphelendim. Hayır hayır, iyi biliyordum, o Afşar Sultan’ n kızıydı. Zannederim içinden bir şeylere öfkeliydi. Ben onu konuşturmak, içine kapanmasını engellemek ve birazcık gönlünü hoş tutmak için yeniden konuşmak istedim. Tam ağzımı açacaktım ki kadife sesiyle mırıldandı:</span></p>

    <p class="MsoNormal3"><span class="calibre11">“Epsem ol Kamber Can. Şu anda susman, konuşmandan iyi gelecek bana.”</span></p>

    <p class="MsoNormal3"><span class="calibre11">“Zihnim karmakarışıktı. Taçlı beni korkutmuştu. Ne yapacağını bilemezdim. Bir yere veya bir şeye mi gidiyordu? Tetikte olmalıydım. Bereket versin sokaklar sakin ve ben atımı onun hemen ardında yediyorum. Sultan şehirden çıkışları yasaklamış, erzak ve pazar yönetimini adamlarıyla sağlamış, dahası henüz bir Kızılbaş avı da başlatmamıştı. Bu da herkesin evine kapanmasına ve başlayacak ölümlerde sıranın kendilerine gelmesini beklemelerine yetmişti. Oysa savaştan bu yana yedi gün geçmesine rağmen Sultan’ın tellalları hâlâ herkesin can ve mal güvenliği olduğunu, insanların korkusuzca şehirdeki hayatlarına devam edebileceklerini, çarşı pazarın açık olduğunu, herkesi işinin başında görmek istediklerini ilan edip duruyorlar. Yeniçeriler ve diğer askerler Sultan’dan o derece çekiniyorlardı ki hiçbiri yağmalama usulüyle alacakları bir ganimet peşinde değillerdi. Çoğu Çaldıran Sahrası’nda ganimete doyduğu için buna ihtiyaçları da yoktu zaten. Bir ölüm dalgası başlatılmayınca halk da birbirlerini gammazlayıp intikamlara davetiye hazırlamıyorlar, böylece şehir sükûnetini koruyor, ama yine de fısıltı hâlindeki ‘acaba’larla sessizliğe bürünüyordu. Eğer Taçlı çılgın bir harekete cesaret ederse ne yapmalıydım, kestiremiyordum. Beklemeyi yeğledim. Ardından ilerliyor ve dizginleri tetikte tutuyordum. Uzun süre hiçbir şey konuşmadı. Kararsızca ilerledi. İçinde fırtınalar koptuğunu hissedebiliyordum. Sanki durmadan fikir değiştiren, art arda yaptığı planların birini bırakıp diğerine geçen bir hali vardı. Her şeyi yeniden gözden geçirmek istedim. Taçlı’nın bu şehirde nesi kalmıştı? Babası ölmüş, annesi çıldırıp can vermiş, yuvası dağılmış, konağı satılmıştı. Şehir artık kendi şehri olmaktan çıkmış gibiydi. Şah onu terk edip kaçmıştı. Buradaki hatıraları Şah ile doluydu ve onun gidişine karşı bu şehirde bulunmak her gün yeniden üzülmek anlamına gelebilirdi. Üstelik o yıllar refah yıllarıydı; Şah’ın kendisine sağladığı refah... Sadece bunun için bile onu seviyor olmalıydı. Çünkü sevgi bazen başkasının sahip olmadığı bir nimeti karşısındakine sunmanın, başkasına verilmeyenin bir kişiye verilmesinin adı olabilirdi. Şah Gülizar Begüm’e ve Taçlı’ya, Tebrizli başka kadınların sahip olamayacakları kadar çok itibar ve zenginlik bağışlamıştı. Karşılığında Gülizar Begüm ona bir çocuk vermiş, borcunu ödemişti. Ama Taçlı ona borçlu sayılırdı. Neredeyse sevgisini bile ondan kıskanmıştı. Şu anda acaba o borcu ödemek için bir yol arıyor olabilir miydi? Ne de olsa Şah İsmail’in ve Safevî Devleti’nin Sultan’dan alınacak bir intikamı vardı. Bunu Taçlı değilse kim alacaktı? Ve zannediyorum Taçlı bu intikam şehrinin Tebriz yerine İstanbul olmasını yeğleyecekti. Asayiş ve huzur dolu bir şehir yani... Sultan nasıl Tebriz’in huzurunu kaçırdı ise, onun huzurunu da öyle bir şehirde kaçırmak gerekirdi, İstanbul’da. Hem oraya Der-saadet (Mutluluğun kapısı) diyorlardı, orada huzur kaçırmak iki kere intikam sayılır; hatta o kapıdan girerek, oradaki mutluluğu Sultan’ın başına zindan etmek mümkün olabilirdi.”</span></p>

    <p class="MsoNormal3"><span class="calibre11">Taçlı atının dizginlerini bir caddeye çevirdi. İleride inşaat vardı ve işçiler caddenin her yanına malzeme yığmışlardı. Burası Şah’ın gelişinde yıkılan bir Sünni mescidi idi ve Sultan yeniden yapılmasını buyurmuş. Kadir Beşe yoldan geçmenin zor olacağını söyleyerek başka bir yöne gitmeyi teklif etti ama Taçlı ısrarla ilerledi. Ancak o zaman bu caddeyi hatırladım. Burası benim birkaç yıl evvel Ömer’i ararken uğradığım cadde idi. Şu sokaklardan büyük olanı da Ömer’in inci taciri olan babası Osman Ağa’nın konağına açılıyordu. O zaman fark ettim. Taçlı başıboş, çocukluğunu arıyordu. Hatıralarını, annesinin ve babasının şefkat kucağını arıyordu. Anlamıştım. Sanki zaman dursun istiyor, bunu istediği için de olabildiğince yavaş hareket ediyordu. Neden sonra çocukken okuduğu sıbyan mektebinin önünde atından indi. Mektep terk edilmiş gibiydi. Ağır adımlarla içeriye girdi. Kameriyenin bütün sarmaşıkları kurumuş, bazı tahtaları çivilerinden çıkmıştı. Havuzun duvarına otururken kulağıma fısıldadı: “Ömer’le ben pergel gibiyiz; iki başımız var bir bedenimiz. Çevresinde ne kadar dönersem döneyim, o beni ne kadar ararsa arasın, er veya geç baş başa vereceğimiz günün geleceğini biliyoruz!” Sonra da eğilip havuzun suyunu açtı. Sular fıskiyede yükselirken sağ elini kesesine soktu. Sonra avuçlarını birleştirip üflemeye başladı. Evet, elinde tomak vardı. Muhafızlar ve Kadir Beşe donakalmış gibiydiler. Öyle güzel üflüyordu ki!.. Yanağımdan yaşlar süzüldü. Elimle yaşları gizlemeye çalışırken herkesin gizli gizli ağlamakta olduğunu hissettim. Babaydar’ı hatırladım. Elimle yıldız kesemin yerinde durup durmadığını yokladım. Taçlı hazin hazin üflediği bu eski şarkının terennümü ile hiç şüphesiz Ömer’e veda ediyor, çocukluğuna veda ediyor, annesine ve babasına veda ediyordu. Ve o sırada kulağında bir yeminin çınladığına emindim:</span></p>

    <p class="MsoNormal9"><span class="calibre11">“Kıyamet gününde hor ve kederli kalkmamaya and olsun mu?”</span></p>

    <p class="MsoNormal9"><span class="calibre11">“Bin kere and olsun?”</span></p>

    <p class="MsoNormal9"><span class="calibre11">“Milyon kere and olsun?”</span></p>

    <p class="MsoNormal9"><span class="calibre11">&nbsp;</span></p>
  </div>
</body>
</html>
