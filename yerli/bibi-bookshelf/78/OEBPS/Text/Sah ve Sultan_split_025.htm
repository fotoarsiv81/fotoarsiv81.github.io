<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ŞEYH</span> <span class="count">25</span></span></h3>

    <p class="MsoNormal15"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Bugün ben bunda, yârim anda neyler</span></i></p>

    <p class="MsoNormal4"><i class="calibre3"><span class="calibre11">Tabîbim hem, nigârım anda neyler*</span></i></p>

    <p class="MsoNormal4"><b class="calibre12"><span class="calibre11">Hataî</span></b></p>

    <p class="MsoNormal5"><b class="calibre12"><span class="calibre1">&nbsp;</span></b></p>

    <p class="MsoNormal5"><span class="calibre1">Bu bab, Matem sahrasında Şah’ın perişanlığı beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal"><b class="calibre12"><span class="calibre11">10 Kasım 1514,</span></b></p>

    <p class="MsoNormal"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal10"><b class="calibre12"><span class="calibre1">*</span></b> <span class="calibre1">Bugün ben buradayım; sevgilim, derdime derman olan güzelim orada... Nedir bu halimiz, ne yapmaktayız biz?!.. Ben buradayken sevgili orada ne yapar?!..</span></p>

    <p class="MsoNormal3"><span class="calibre11">Şah’ın uyluğundaki yara iyileşti sayılır. Hekimlerin dediğine göre kolu daha bir ay sargıda kalacakmış. Kulağındaki yırtık tamamen kapandı. Yüreğindeki yara ise asla kapanmıyor. İki buçuk aydır hâlâ matem giysilerini çıkarmış değil. Belli ki Taçlı Hatun’un yarası çok derin. Hâlâ şiir söylüyor ve teselliyi içkide arıyor. Fazlasıyla yıpranmış durumda. Hasan’ın hizmet ettiği, uğruna can verdiği Şah ile bu gördüğüm, hizmetine koştuğum Şah aynı kişi mi diye tereddütteyim. Biliyordum ki hükümdar zayıf olursa devleti kısa sürede yıkılır.</span></p>

    <p class="MsoNormal3"><span class="calibre11">Ben güçlü bir Şah özlemi içindeyim. Oysa Sultan ile satranç oynadıkları gün gördüğüm o dirayetli, buyurgan, hâkimiyet ve güç sahibi genç Şah gitmiş, yerine içine kapanık bir derviş gelmişti. Vardığımız her yerde huzuruna yalnızca talipler geliyor ve o da asla devlet ve dünya işlerinden bahsetmiyor, daha ziyade çocukluğunda Erdebil tekkesinde öğrendiklerinden bazı öğütler vererek nasihatler ediyor, işi tasavvufa vurduruyordu. Muhabbet cemleri benim çok hoşuma gitmeye başladı. Sözleri ve nasihatleri bana kendimi hatırlatıyor. Bazılarını annemden duyduğum Kızılbaş düsturları ruhuma huzur veriyor. Hüseyin’e kıymış olmanın ağırlığını bu tür vaaz ve nasihatlerde daha az hissediyorum. Şah’ı dinlerken her cümleyi zihnime yeniden yerleştiriyorum:</span></p>

    <p class="MsoNormal3"><span class="calibre11">“Hakkı özünde ara, O Bir’dir, ortağı yoktur. Her işi O yapar. O’na varmak tarikat yoluyla olur. Görünen de, gören de, getiren ve götüren de O’dur. Bu dünya Allah’ın denizi yanında bir damladır. Damlalar ise nerede olursa olsun, denizden ayrı değildir, denize koşar. Damlanın denize koşması bir aşktır. Gerçekler aşkla anlaşılır. Aşka varmak için toprak derecesinde mütevazı olmak gerekir. Yol isteklisi olan talip Muhammed’i, Ali’yi, On İki İmam’ı ve Mehdi’yi bilmelidir. Bilenler gerçeğe erer. Gerçeğe ermek bir pir bulmakla olur, piri bulan Hakk’ı bulur. İnsan yücedir, kin tutulmaz. Kinden kurtulmak istersen Hakk’ı özünde ara.”</span></p>

    <p class="MsoNormal3"><span class="calibre11">Her iki haftada yeni bir yere naklediyoruz. Sultan’ın Şah’ı öldürmek için on kişilik bir serdengeçti mangasını Safevî topraklarında bıraktığı biliniyor. Bunlardan dördü yakalanıp idam edildi ama daha altı tanesi Şah’ın peşinde olmalı. Eğer Hasan’a kıymamış olsaydım, hâlâ Sultan’ın yanında olacak ve muhtemelen şimdi Şah’ı arayanlar arasında bulunacaktım. Kader insana ne ilginç şeyler yaşatıyor!..</span></p>

    <p class="MsoNormal3"><span class="calibre11">Şimdilik devlet işlerini Emir Zekeriya’dan sonra emirü’l- ümera atanan Rumlu Div Ali Sultan yürütüyor. Ilımlı bir idareci ve nereye gidersek herkesi yatıştırmaya çalışıyor. Cesur, ileri görüşlü ve bilgili. Ama yine de Şah’ın yakınında bulunan dervişler ve halifeler yahut Safevî topraklarındaki halk Emir Zekeriya’yı arıyor ve özlüyorlar. Bir ayna ışığı ne kadar yansıtırsa yansıtsın, bir karanlık yanı elbette bulunuyordu. Div Ali Sultan, Emir Zekeriya’yı aratıyordu. Onun gibi bir cihangirin dünyaya bir daha gelmeyeceğini söyleyenler, sırf Emir Zekeriya’nın canını aldığı için bile Sultan Selim’e kin besliyorlar.</span></p>

    <p class="MsoNormal3"><span class="calibre11">Çaldıran Cengi’nden sonra dervişler ve nökerler arasında Şah’ın Mehdi olduğu inancı büyük ölçüde sarsılmış, Kızılbaşlık bağıyla Safevî Devleti içinde yer alan gruplar durumlarını yeniden sorgulamaya başlamışlardı. Div Ali Sultan ise hem vaziyeti toparlamak hem de Şah’ın üzgün ve bedbin hâlini birilerinin görmesini engellemek için halk arasına gönderdiği adamlarıyla, “Şah’ımız Çaldıran’dan sonra tıpkı Mehdi gibi gizlendi; bir gün Kızılbaşlığı ihya için aramıza katılacak!” gibi fikirler yaydırıyor; “Batan güneş, elbette yeniden doğar!” diyordu. Şah ise taliplerin, askerlerin, halifelerin ve hatta eşi Gülizar Begüm’ün bile ne düşündüğünü fazla önemsemiyor, suskunluğuyla âdeta herkese meydan okuyordu. Nadiren konuştuğu zaman da Çaldıran’ın bir hata olduğunu hatta ömrünün en büyük hatası olduğunu ifadeden geri durmuyor. Anladım ki Taçlı adı ona mağlubiyeti çağrıştırıyordu ve ona yeniden sahip olmadan eski muzaffer günlerine dönmesi zor görünüyordu. Dün Sultan’a<span class="calibre15">&nbsp;</span><i class="calibre16">“Sen artık asrımızın İskender’isin!”</i><span class="calibre15">&nbsp;</span>diye başlayan, kardeş kavgasına artık son vermeyi teklif eden ve elbette Taçlı’yı geri isteyen iltifat dolu dördüncü mektubunu Amasya’ya götüren kişi de cevapsız geri geldi. Sultan’a mektup götürenler elbette Taçlı için de gizli mesajlar veya mektuplar taşıyorlar ama Taçlı’yı göremeden, bulamadan ya geri dönüyorlar veya savaştan önce olduğu gibi sürgün ediliyor, kellelerinden oluyor, geri dönemiyorlardı. Bu arada Şah, bazı casusları vasıtasıyla Sultan’ın ne yolda olduğunu, Tebriz’den ayrıldıktan sonra hangi güzergâhlarda neler yaptığını birer birer haber alıyor, ama bütün çabalarına rağmen Taçlı Hatun hakkında bir haber elde edemiyordu. Beni Haşan zannediyor olmasaydı, daha doğrusu ona kimliğimi açıklayabilecek zaman ve fırsatım olsaydı, belki Taçlı’dan haber alamayışının sebebini ona açıklayabilir, Sultan’ın şahsiyeti hakkında yorumlar yapabilir, Taçlı adını andığı hiçbir mektubuna cevap alamayacağını kendisine söyleyebilirdim. Bildiğim Sultan’ın bu mektuplardan Taçlı’yı haberdar etmeyeceğine ve hatta eline ulaşmasına mâni olacağına dair yeminler edebilir, Taçlı’nın çevresinde mutlaka bir özel güvenlik yahut haber ağı kurdurttuğundan emin olması gerektiğine onu ikna edebilirdim. Lâkin henüz Hasan’ın ikizi olarak onun kimliğinde dolaşıyor olmama kendisini inandırabilecek kadar güvenini kazanamadım. Yalnızca Haşan gibi bir Azeri aksam ile konuşmayı öğrenebildim. Yine de çok gerekmedikçe sesimi çıkarmıyorum. Konuşmak zorunda kaldığım vakitler de “Kurban olduğum!” diye hitap cümleleri kurmaya dikkat ediyorum. Yıllar önce Haşan ile Heşt Behişt Sarayı’nda konuştuğumuzda onun böyle söylediğini hatırlıyordum. Beni çağırmadıkça yanına varmıyorum. Şah olanlar ile mesafesiz ve senli benli olanların hemen kefenlerini hazırlamaları gerektiğini bilenlerdenim. O bana yaklaşıp samimi oldukça ben saygımı ve övgümü arttırmaya çalışıyorum; o beni dost görürse ben onun efendi olduğunu kendisine daha fazla hissettiriyorum, o kadar.</span></p>

    <p class="MsoNormal2"><span class="calibre11">Bugün yeni bir şiirini okudu bana. Şiir,</span></p>

    <p class="MsoNormal2"><i class="calibre3"><span class="calibre11">“Biz de bilirik ki dostu kardaşı Bulamadım bir kara gün yoldaşı Dost geçinip yüze gülen kallaşı Bahasıdır, satmak gerek bir pula</span></i><span class="calibre11">”</span></p>

    <p class="MsoNormal"><span class="calibre11">kıtasıyla başlıyordu. Gün batımının sonbahar rüzgârlarına karıştığı şu saatte içimi yakıp geçti bu mısralar. Acaba bahsettiği dost ve kardaş kimlerdi, aradığı kara gün yoldaşı şimdi hangi delikte, dost geçinip yüze gülen alçaklar neredeydiler? Yakında bu şiirin bestesini duyacak bütün dervişler ve nökerler, talipler ve emirler, gurbet kuşu olmuş bütün Anadolu Türkmenleri de hep bunu soracaklardı birbirlerine. Şah’a acıdım. Şahlığı elden gidiyor, kendisi teslimiyet ve rızaya yöneliyordu. Şeyhlikten şahlığa uzanılabilir, ama şah iken şeyh olunamazdı. Biri dünyanın, diğeri ukbanın saltanatıydı çünkü. Şahlığı aşk yüzünden bırakan İbrahim Edhem bile o manevi saltanata zor ulaşmıştı. Taçlı’nın aşkı Şah İsmail’i tekrar Şeyh İsmail yapar mıydı, şüpheliydim. Çünkü Leyla aşkından Mevla aşkına uzanan çileli bir yol vardı, ama tersi görülmemişti. Şahlık kaftanı sırtında duranın şeyhlik hırkası batıl sayılırdı. Buna rağmen ona hayran olmamak elde değildi. Aşkını bütün benliği ile yalnızca Taçlı Hatun’a yönlendirmesi, Gülizar Begüm’e rağmen bunu yapması, bu konuda asla taviz vermeyişi, hatta şeyh cübbesindeyken bile Taçlı’yı unutulmaz bir aşk ile sevmesi kıskanılacak bir şeydi. Uğruna dağ gibi bir insanın toza toprağa karıştığı bu kadını satranç gününden hayal meyal hatırlıyordum. Zümrüt mavisi buğulu gözleri vardı. Güzelliği ile güneşe ya doğ, ya doğayım diyen bir dilber idi. Benim, ömrümde böyle bir sevdiğim hiç olmamıştı. Acaba Hasan’ın var mıydı? Bunu arayarak öğrenebilirdim. Zaten Hasan’ın önceden bulunduğu her yerde bulunmaya gayret ediyorum. Bazen kendi kederim Şah’ın derdinden öne geçiyor; bazen, Hasan’ı tanıyan herkesle yakınlık kurmaya çalışırken içim kan ağlıyor. Onun gerçekleştirmeyi istediği hayallerini öğrenmeye çalışıyorum. Öğrendiklerim için de fedakârlık yapıyor, kendimi paralıyorum. Lâkin içimdeki keder beni gittikçe Şah’a benzetiyor. Bazen karalara bürünüp mateme girmeyi düşünüyorum. Herkes benim Şah için üzüldüğümü sanırken ben Hasan’a ağlıyorum.</span></p>

    <p class="MsoNormal3"><span class="calibre11">Akşam üzeri Şah’ın odasından çıkan Div Ali Sultan herkese hazırlanmalarını söyledi. Yarın Tebriz’e yürümek üzere yola çıkacağız. Sultan’ın iki fedaisi daha yakalanmış ama yine de hepimiz tedirginiz. Sultan ve ordusunun Amasya’ya kadar varmış olmaları bizden uzaklaştıkları için sevindirici, ama Tebriz’de bıraktığı yöneticileri ve askerler acaba şehri hemen teslim edecekler mi? Div Ali Sultan’ın istihbaratına göre şehre savaşmadan girebilirmişiz. Tebriz’e gitmek benim için belki bir nefes alma, Hasan’ın hayaliyle konuşup durmaktan sıyrılacağım bir normalleşme süreci olabilir; onun hayalinden, hayaletinden kurtulup belki ruhuyla bütünleşebilirim. Tebriz, Hasan’ın hatıralarıyla dolu bir şehir. Muhtemelen orada Hasan’ın tanıdıklarına da rastlayacak ve belki Hasan’a ilişkin yeni kimliğimi bulabileceğim. Ama şehre nasıl gireceğimizi merak ediyorum. Acaba savaşacak mıyız? Savaşacak olursak Haşan olduğumu kabullenmem ve Sultan’ın Tebriz’de bıraktığı eski arkadaşlarıma karşı kılıç sallamam gerekecek. Savaşırsak eğer Tebriz’de hayat yeniden değişecek. Emirü’l-Ümera Div Ali Sultan şehirdeki Sünnileri tepelemekten bahsediyor. Yıllar önce Şah öyle yapmış ve o da Şah’ın sünnetini yerine getirmenin yeni bir iktidar göstergesi ve güç olacağını düşünüyor. Şehir düşünce, varlarını yoklarını Sultan’a peşkeş çekmiş nice Tebrizliler vardı. Bunlar cezasız bırakılmayacaktı. Keşke ona kardeşin kardeşi öldürme hatasına son vermek gerektiğini anlatabilsem ve “Bir Hataî yetmez mi?” diyebilsem.</span></p>

    <p class="MsoNormal3"><span class="calibre11">Biz Tebriz’e gitmek üzere yola çıktığımızda Şah’ın yeni mektubunu taşıyan bir atlı da yeniden Amasya istikametinde uçarak gidiyordu. Sultan’a götürdüğü mektup haricinde taşıdığı gizli mektubun,</span></p>

    <p class="MsoNormal2"><i class="calibre3"><span class="calibre11">“Bu Hataî bendenün gör hâlini Kim yolunda koydu baş u mâlını Pür-günâhım başa kalma Taçlı Han Bendesinin Hak bilir âmâlini”</span></i></p>

    <p class="MsoNormal"><span class="calibre11">dizeleriyle başladığını da biliyordum. Şah mektubu bana okumuş ve, “Aka Haşan, Taçlı geri gelir mi dersin?” diye sormuştu. “Gelmez kurban olduğum; gelemez, benim bildiğim Sultan onu sana yeniden göstermez!” diyemedim. O sırada yanağımdan süzülen yaşın Kıble-i Âlem Şah Hazretleri için mi. Taçlı Hatun için mi, Haşan için mi, Sultan için mi olduğunu kestiremedim.</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
