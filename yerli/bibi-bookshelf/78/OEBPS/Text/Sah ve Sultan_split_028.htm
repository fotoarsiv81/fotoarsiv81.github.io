<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ŞAH</span> <span class="count">28</span></span></h3>

    <p class="MsoNormal15"><span class="calibre2">&nbsp;</span></p>

    <p class="MsoNormal4"><i class="calibre3"><span class="calibre11">Aşinanı terk edüben yâda can verme gönül</span></i></p>

    <p class="MsoNormal4"><i class="calibre3"><span class="calibre11">Yâd ile biliş olunca âşinâ elden gider</span></i></p>

    <p class="MsoNormal4"><b class="calibre12"><span class="calibre1">Hataî</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab. Tebriz’de, Taçlı’nın ölüm fermanının verildiği beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre2">1</span></b><span class="calibre2">&nbsp;</span><b class="calibre12"><span class="calibre11">Haziran 1516,</span></b></p>

    <p class="MsoNormal3"><b class="calibre12"><span class="calibre11">Aldı Can Hüseyin:</span></b></p>

    <p class="MsoNormal3"><span class="calibre11">“Dest be-kâr, dil be-yâr,*” dedi bu gün.</span></p>

    <p class="MsoNormal3"><span class="calibre1">* El işte, gönül sevgilide!</span></p>

    <p class="MsoNormal3"><span class="calibre11">“İnsanın gönlü sevgilide olunca sevinir, güler,” dedim ben de. Sustu. Onu sevinirken hiç görmedim. Neşeli olduğu vakit nasıl olur, ne yapar, nasıl tepki verir, bilemiyorum. Haşan olabilseydim muhtemelen ona eski günleri hatırlatacak bir şeyler bulurdum. Tebriz’e bahar yeni gelmiş gibiydi. Onu neşelendirir belki diye kendisinin bahar şiirlerinden bazılarını halifelerin ve taliplerin okumak istediklerini, bu maksatla azıcık eğlenmek üzere gül bahçelerinde bir çilingir sofrası kurmaya niyetli olduğumu, bu sofrada okunmak üzere yeni bir bahariye söylemesinin pek muvafık düşeceğini yumuşak bir dil ile arz ettim. Ertesi gün elime bir kâğıt tutuşturdu ve meclise gelemeyeceğini söyledi. Kâğıtta yazılı şiiri elbette halifelere gösteremedim. Çünkü bu dizeleri okuyanlar hiç şüphesiz baharın gelişine sevinip eğlenmek yerine Şah’ın matemine üzülmeye başlardı:</span></p>

    <p class="MsoNormal2"><i class="calibre3"><span class="calibre11">“Eyâ gönül kuşu derler behar imiş, mene ne</span></i></p>

    <p class="MsoNormal2"><i class="calibre3"><span class="calibre11">Bisat-ı ıyş aceb rûzigâr imiş, mene ne</span></i></p>

    <p class="MsoNormal2"><i class="calibre3"><span class="calibre11">Deyirler oldu deli Leyli zülfüne Mecnun</span></i></p>

    <p class="MsoNormal2"><i class="calibre3"><span class="calibre11">Deminde ol dahi bir bîkarar imiş, mene ne</span></i></p>

    <p class="MsoNormal2"><i class="calibre3"><span class="calibre11">Ahuttı yaşumu devran, baturdu kanuma el</span></i></p>

    <p class="MsoNormal2"><i class="calibre3"><span class="calibre11">Rakib elindeki dest-i nigar imiş, mene ne</span></i></p>

    <p class="MsoNormal2"><i class="calibre3"><span class="calibre11">Bu baht-ı bed ki menim var, Hataî ol şuhu</span></i></p>

    <p class="MsoNormal2"><i class="calibre3"><span class="calibre11">Gam ehline diyeler gamküsar imiş, mene ne’”</span></i></p>

    <p class="MsoNormal8"><span class="calibre11">Uzunca bir zaman kafa yordum ve sırrı çözdüm; Şah, Çaldıran’da iki kere mağlup olmuştu. Önce Sultan’a, sonra da kadere... Sultan onun elinden çok sevdiği başkenti Tebriz’i almıştı; kader ise çok sevdiği kadını. Sultan’ın aldığı Tebriz kısa süre sonra sessiz sadasız, kavgasız gürültüsüz yeniden onu kucaklamıştı ama kaderin aldığı kadın bir türlü kucağını açmıyordu. Mektuplarının cevapsız kalacağım bildiği için artık mektup da yazmıyordu. Bu arada müritlerinin kendisine karşı bakış açılarının değiştiğinin de farkındaydı. Galiba eskisi gibi onlara hükmetme gücüne sahip olmadığını düşünüyordu. Bazı densizler onun Çaldıran’dan sonraki durumunu dedesi Uzun Hasan’ın Otlukbeli’nden sonraki durumuna benzetiyor ve dedesi kadar dayanamayacağını söylüyorlardı. Otuzuna henüz merdiven dayamış iken güzelliği ve yakışıklılığı birden solmuş, sıradanlaşmıştı. Yüzüne bakanların ferahladığı Şah yoktu artık. Onun dertlerini bilmek, teselli için ayağının dibinde oturup hizmet etmek, sırlarını paylaşmak, içindekileri dışarı atmasına yardımcı olmak elimden gelseydi keşke. Bazı hassa muhafızları onu ancak benim teselli edebileceğimi söylediklerinde dünya başıma yıkılıyor. Beni Haşan sandıkları için yapıyorlar bunu. Böyle durumlarda Şah’a üzülmeyi bırakıp Hasan’a mı üzülmeli, Hasan’a üzülmekten vazgeçip Şah’a mı üzülmeliyim bilemiyorum.</span></p>

    <p class="MsoNormal3"><span class="calibre11">Çaldıran onun fikirlerini de değiştirmişti. Sünniliği eskisi gibi tehlike görmüyordu artık. Şeyh Cüneyd’in intikamını da unutmuş gibiydi. “Esas intikam alınacak çok uzakta, çok büyük ve ne yazık ki çok güçlü,” diyordu. Müritlerine bu intikam fikrini bir türlü kabul ettiremediğinden yakınıyordu. Bir Kızılbaş olarak acaba babalarımızın, dedelerimizin ta Orta Asya’dan getirdikleri ve sıkı sıkıya bağlı oldukları şaman inancının bunda ne kadar etkisi vardı diye araştırdım, bilenlerden sordum; İslam’dan önceki şaman kültürünü yaşatma konusunda Kızılbaşlık içinde derin bir algılama mevcuttu. Ayrıca buradaki halifeler, dedeler, talipler, dailer ve bazı dervişlerde gördüğüm ayin biçimleri benim hiç de Ilıcaköy’de babamdan ve annemden öğrendiğim Kızılbaş ayin ve cemlerine benzemiyordu. Burada insanları kutsal kitap değil de tabiat yönlendiriyor gibiydi.</span></p>

    <p class="MsoNormal3"><span class="calibre11">Şah dünyayı şaraba değişir oldu. Erdebil Tekkesi’nin zikrine halel geldi, kesintiye uğramaya başladı. Dervişler ondan uzaklaştıkça çevresini Acem soylu devlet memurları sardı. Sünni Kum mollalarının etkisiyle Acem eşrafından bazı devlet adamları çevresindeki Kızılbaşların uzaklaşmasına çanak tutuyorlar. Bu gidişle Safevî Devleti bir Türkmen devleti olmaktan yavaş yavaş uzaklaşacak. Kızılbaşlar onun ölümsüz yahut yenilmez olmadığım görünce vaktiyle ona körü körüne bağlandıklarını düşünmeye başladılar ve Anadolu’daki eski kabile asabiyetlerini, oba duyarlıklarını zedelediler. Daha iki gün evvel üç ayrı kabile mensupları arasında tartışmalar çıktı, çekişmeler yaşandı. Böyle giderse kabileler arasında bir iç savaş çıkacağı kesin. Tahtın çevresindeki üstünlük kavgaları bitmek bilmiyor. Anladım ki Kızılbaşların kabile bağnazlıkları hanedan ve devlete sadakat duygusundan daha güçlü.</span></p>

    <p class="MsoNormal3"><span class="calibre11">Şah, Horasan elçilerini kabul ettiği bir günün akşamında artık Anadolu’dan gelen Kızılbaş oymaklarıyla yeniden aynı yolu yürümenin zor olduğunu, hepsinin gitgide makam düşkünü adamlara dönüşmeye başladıklarını, düzenli bir ordu kurulmadan yeniden siyaset ve savaş meydanında başarı elde edilemeyeceğini dile getirdi. Osmanlı ile mücadeleye girişebilmek için emrindeki Türkmen boylarından düzenli ordu yaratmanın imkânsız olduğunu, kabileler arasındaki zıtlıklar sebebiyle bunların aynı orduda bir arada tutulamayacaklarını söyledi. Ona göre Osmanlı ülkesi ve Selim her geçen gün gelişiyor, büyüyor, gölgesi Safevî Devleti’nin üzerine düşüyordu. Horasanlılarla yaptığı konuşmaları dinleyince Şah Hazretlerinin aslında çevrede olup biten siyasi meseleleri nasıl dikkatle takip ettiğini fark ettim. Horasanlılar gidince bütün içtenliğimi ortaya çıkarıp komşu devletlere dair bir bahis açmak istedim. Samimiyetimi elimi tutarak kabul etti ama sohbetim karşılıksız kaldı. Elimi tutunca ilk defa kendimi Aka Haşan gibi hissettim. Bunun omuzlarıma bindirdiği yükün ne olduğunu daha iyi anladım: Katıksız samimiyet. Haşan Teke’den Şah’a giderken bütün bunları düşünmüş müydü acaba? Babamın llıcaköy’de bizi büyütürken Kızılbaşlık konusunda ikimizi de aynı bilinçle yetiştirdiğini hatırlıyordum. Ama acaba Hasan’ın ruhu benimkinden daha mı yufka idi. Semah dönerken o benden daha güzel hareketlerle ahenge uyar, adeta kendinden geçerdi. Acaba Şah ondaki bu cezbe hâlini hatırlar mıydı? Ben semahı hatırlıyordum, acaba yıllar sonra Şah’ın huzurunda semah dönsem, acemiliğimden dolayı benim Haşan olmadığımı anlar mıydı? Samimiyetimin buna yeteceğini hissettim. Birden içimde karşı konulmaz bir semah arzusu uyandı. Baba ocağındaki günlerimi hatırladım; çocukluğumu, içinde yetiştiğim geleneksel zemini hatırladım. Annemle ve babamla geçen günlerimi hatırladım. Köy odasında kalabalıkların toplanıp semah dönerken arkadaşlarımızla çocukça oyunlar oynadığımız günler aktı gözümün önünden. Meğer Sultan’ın yanında geçen yıllarımda bütün bunlardan nasıl uzak kalmış ve kendime ne kadar yabancılaşmıştım. Bir Kızılbaş olduğumun yeni yeni farkına varıyordum. Sultan’ın yanında yaşadığım muhit bunu bana unutturmuş yahut bilmeden benden gizlemişti. Acaba inancımda eksiğim mi var diye kendimi sorgulamaya başladım. Birileri beni zorla dönüştürmemişti, hayır, Sultan veya onun çevresinde hiçbir baskı görmemiştim, iyi de şimdi çocukluğumdaki o coşkuyu neden duyamıyordum. İçimi yokladığımda inanma arzusunun şiddetini hissediyordum ama bunu nasıl yapacağımı, inanmaya nereden başlayacağımı fazla da kestiremiyordum. Sultan’ın yanındayken camiye gittiğim, namaz kıldığım oluyordu; o vakitlerde kendimi huzurlu hissediyordum. Peki, ama ya çocukluğumun semahları? Onların lezzeti ve huzuru?</span></p>

    <p class="MsoNormal3"><span class="calibre11">Acaba Şah da şimdi benim gibi kendinden uzaklaşmıştı da kendini mi arıyordu? Bu durumda semah her ikimizin de ruhlarımıza iyi gelebilirdi. On beş yılda bir düzine devleti tarihten silen bir kahraman doluya, badeye kurban gitsin istemiyordum. İşte bunun için karşılıklı semaha durmamız, gözünün içine bakmam, gerekirse ruhunu tokatlamam ve onu kendine döndürmem, gittiği yerden getirmem lazım. Bunu da samimiyetle yapacağım; katıksız samimiyetle...</span></p>

    <p class="MsoNormal3"><span class="calibre11">Akşam olduğunda bütün cesaretimi topladım. Huzuruna girdim. Şarap testisini bir kenara çektim. Geyik boynuzundan yapılmış kupasını elinden aldım. Bana şaşkın şaşkın bakmaya başladı. Dizleri dibindeki sofrayı bir kenara topladım. Önünde saygıyla diz çöküp şefkatle ellerinden tuttum. Gülümsedi. Cesaretim arttı. Yavaş yavaş ayağa kalktım ve onu da ayağa kaldırdım. İtaat etti. Sonra ellerimi yavaş yavaş semaha tuttum ve bir o yana, bir bu yana yatırıp kaldırmaya, parmaklarımla ritim tutmaya başladım. Şaşırdı. Başımla işaret ederken fısıldadım: “Semaha Hüü!.. Kurban olduğum!” Küçük bir tereddüt geçirdi. Yerine oturmak istediğini düşündüm. Korktum. Çok şükür, oturmadı; kalkıp bana eşlik etti. İkimizin adımları aynı anda hareket etmeye başladı. Sesimi yükselttim: “Bism-i Şah; Allah Allah!..” Sonra ne gülbank okuduk, ne teşbih, ne düvazdeh. Birbirimizin gözlerinin içine bakarak döndük, döndük. Dakikalar, belki saatler boyunca döndük. Biteviye, aynı ritim içinde düşünerek, bakışarak, ima ederek... Ve elbette çağlayanlar gibi yaş dökerek ve anlatarak:</span></p>

    <p class="MsoNormal3"><span class="calibre11">“Ben Timur olmayı istemedim. Selim gibi davranmayı istemedim. Adı Safevî olsa, Osmanlı olsa ne? Türk’ü Türk’e kırdırmayı istemedim. Timur’un esir aldığı otuz bin Osmanlı’yı Timur’un elinden kurtaran atalarım vaktiyle onları serbest bırakıp yurtlarına göndermişti. Oysa şimdi Selim ne yaptı? Tuz ekmek hakkını unutup önce Çaldıran’da otuz bin yiğidimi kıydı, sonra şehrimden, yurdumdan sanatkâr adamlarımı toplayıp gitti. Bu yetmedi, haremimizi de aldı, ardından sürükledi. Taçlı Hatun’umu, gözümün nurunu alıp götürdü. Ruhumu söktü, canımı kerpetenle asıldı. Ta Orta Asya’dan bu yana sahip çıktığımız geleneğimizi yıktı. Türklüğümüzü, kut’umuzu, töremizi, şaman geleneğimizi Kum mollalarının Sünni Müslümanlığına feda etti. Bundan böyle Kızılbaşlık yaşamaz, bu iş Mehdi’ye kaldı... Heman oğlumuz Tahmasb büyüsün; başka emelim kalmamıştır...”</span></p>

    <p class="MsoNormal3"><span class="calibre11">Şah hem ağladı, hem anlattı. O güne kadar dökemediği bütün gözyaşlarını bir kerede dökmek istercesine ağladı ve o güne kadar söyleyemediği her sırrını bir kerede söylemek istercesine anlattı. Ben yalnızca dinledim. İçindekiler dışa atılsın, kurt kemirmesinden kurtulsun istedim. Konuşmadım, cevap vermedim, sustum. Dermansız kalıp birbirimize sarılarak yere yığıldığımızda her ikimiz de aynı anda ve aynı samimiyetle, sanki bir sırdaş gibi birbirimize mırıldandık ve ağzımızdan çıkan sorulara tepki beklerken duyduğumuz sorunun ağırlığıyla aynı anda kendimizden geçtik.</span></p>

    <p class="MsoNormal2"><span class="calibre11">“Kurban olduğum, ben Aka Haşan değil de...”</span></p>

    <p class="MsoNormal2"><span class="calibre11">“A can dostum, benim için İstanbul’a gidip...”</span></p>

    <p class="MsoNormal2"><span class="calibre11">“... kardeşi Can Hüseyin olsam ne yapardınız?”</span></p>

    <p class="MsoNormal2"><span class="calibre11">“... Taçlı’yı öldürür müsün?”</span></p>

    <p class="MsoNormal2"><span class="calibre11">&nbsp;<span class="calibre15">&nbsp;</span></span></p>
  </div>
</body>
</html>
