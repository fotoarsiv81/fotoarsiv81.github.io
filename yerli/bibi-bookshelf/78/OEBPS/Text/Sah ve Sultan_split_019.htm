<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">ŞAH&amp;SULTAN</span> <span class="count">19</span></span></h3>

    <p class="MsoNormal1"><b class="calibre6"><span class="calibre24">&nbsp;</span></b></p>

    <p class="MsoNormal4"><i class="calibre3"><span class="calibre11">Kızıl alem, kızıl bayrak, kızıl tac</span></i></p>

    <p class="MsoNormal4"><i class="calibre3"><span class="calibre11">Giyinsin gaziler bugün hazerdir</span></i></p>

    <p class="MsoNormal4"><b class="calibre12"><span class="calibre1">Hıtayî</span></b></p>

    <p class="MsoNormal5"><span class="calibre1">&nbsp;</span></p>

    <p class="MsoNormal5"><span class="calibre1">Bu bab, Çaldıran ovalarından çıplak tepelere bakarak cengi intizar gecesi beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal3"><b class="calibre12"><span class="calibre2">22</span></b><span class="calibre2">&nbsp;</span><b class="calibre12"><span class="calibre11">Ağustos 1514,</span></b></p>

    <p class="MsoNormal3"><b class="calibre12"><span class="calibre11">Aldı Kamber:</span></b></p>

    <p class="MsoNormal3"><span class="calibre11">Çaldıran Sahrası’na ikindi vakti gelebildik. Karşı tepelerin yamacında Osmanlı’nın beyaz sarıkları ve keçe külahları akşam karanlığında görünmez olasıya kadar onların sayılarını merak edip durduk. İleri gözcülerin getirdikleri haberlere göre tepelerin yamaçlarından hariç deltalarında da saklanmış yığınla asker varmış. Yeniçeriler bilhassa Değirmendere -Şah’ın halifelerinden bazıları buraya Dermandere diyorlar- içlerine doğru saklanmış beklemektelermiş. Gündüzki sıcağa mukabil şimdi oldukça ayaz bir gece var. Dağlardan esen rüzgâra, ovanın kulaklarımızı yoran uğultusuna ve arada sırada esen tozların genizlerimizi yakmasına aldırmıyoruz. Gözlerimiz, tepelerin gökyüzüyle birleştiği noktalarda hayal meyal seçilen hareketlere takılıp kalıyor. Bilenlerin söylediğine göre Selim’in askerleri toplarını tepelere yerleştiriyorlarmış. Bir topun nasıl bir şey olduğunu ancak sabah görebileceğiz. Vezir Sadreddin ile Mir Abdülbaki bunların çelikten büyük borular gibi çok şiddetli silahlar olduğunu, bir güllesiyle yirmi, otuz kişiyi aynı anda öldürebildiğini söylüyorlar. Eğer öyle ise yarın çok zalimce ve kalleşçe bir savaş olacak. İnsan hasmıyla göğüs göğse gelmezse buna nasıl cenk denilebilir? Nitekim bu yüzden Emir Zekeriya ile Vezir Sadreddin Şah’a yarın nökerlerin cenk meydanına başlıksız girmelerini telkin ediyorlar. Çünkü toplar nerede kızıl başlıklı askerleri çok görürse o yöne ateş ederlermiş. İyi ama bu durumda o Kızılbaş askerleriyle kılıç-kalkan savaşmakta olan yeniçeri de ölmez miydi? Eğer ölüyor ise o vakit bu savaş adil de olmayacaktı. Düşmanla birlikte kendi askerini de öldüren bir silahtan daha kalleş ne olabilirdi?</span></p>

    <p class="MsoNormal3"><span class="calibre11">Gece çok yorgun geçeceğe benziyor, lâkin Sultan’ın yeniçerilerinin bizden daha yorgun olduklarını biliyoruz. Tam dört ay süren bir yorgunluk bu. Zaten nökerlerin de, dervişlerin de neşeli oluşları bu gerçeğe yaslanıyor. Hepsi namağlup bir Şah’ın askerleri olduklarının farkında ve kendilerine güvenleri tam. Er meydanında her birinin Ali olacağı, Haydar olacağı, Kamber olacağı, aslan kesilecekleri ve İbn Mülcem’e fırsat vermeyecekleri belli. Maveraünnehir’in çeşitli din ve memleketlere mensup taburları ise içimizde en dinlenik olanlar. Gerçi bunların da tıpkı yeniçeriler veya azap askerleri gibi savaşa can atmadıkları ortada, ama olsun, nökerler onları ön saflarda tutacaklar. Tıpkı Şah emriyle savaşmaya gelen çeşitli eyaletlerin valileri gibi. Bu adamların can alıp verme derdinden ziyade ganimet ve itibar düşündüklerini bilmeyen yok. Tıpkı Selim’in ordusundaki Hıristiyan Gürcü ve Çerkeş beyleri, Şah düşmanı Akkoyunlu ve Özbek emirleri gibi. Anlaşılan o ki yarın Çaldıran Ovası’nda yalnız iki ordu değil, bütün bir coğrafya savaşacak.</span></p>

    <p class="MsoNormal3"><span class="calibre11">Karanlık demeden kılıçlar bileylendi, hançerler zağlandı, kepade yayların kirişleri sıkıldı, oklar kuburlara istiflendi. Topuzlar, şeştarlar, teberler ve tığlar hazırlandı. Selim’in askerleri de tüfeklerini yağlıyorlarmış. Belli ki yarın bir ok ve kurşun müsabakası yapılacak. Tabii eğer zındıkların göğüsleri kılıçlarımızla yarılmamış olursa. Nökerler “Osmanlı’nın topları ve tüfekleri varmış. Kale harbi mi yapacaklar ki top getirmişler?!..” diye eğleniyorlar. “Mehdi-i Zaman, Kıble-i Âlem Şah Hazretleri savaşı kazanacağımızı müjdeledi bile!” cümlesi kulaktan kulağa fısıldanıyor. “Yeniçerilerin çoğu Hacı Bektaş kazanı ile aşure kâsesini ayırt etmiyorlar; yarın bizim saflarımıza geçip bizimle birlikte savaşacaklar!..” diye sevinenler de az değil. Askere ve dervişlere dualı gaza aşuresi dağıtıldı. Neşeleri gayet yerinde. Şah, gece başlarken hemen herkesi bir vazife ile yerlerine göndermiş durumda. Harp divanında hemen her şey görüşüldü. Savaşın şekli, kimlerin ne yapacağı, hangi kuvvetlerin nereden saldıracağı... En çok da bunun ne zaman yapılması, ilk okun ne zaman atılması gerektiği tartışıldı. Sultan’ın düzenli bir ordusu vardı ama askeri son derece yorgundu. Şah’ın süvarileri ise at sırtında savaşmayı şeref saymaktaydılar. Sultan’ın ordusu hantal namlularına, biz ise, çevik süvarilere güveniyorduk.</span></p>

    <p class="MsoNormal"><span class="calibre11">Nökerlerimiz göçebe gururunun yüzyıllardır biriktiregeldiği cengâver bir ruh taşıyan asil savaşçılardı. Gerçi süvarilerin kılıç ve kalkan şakırtıları top ve tüfeklerin gümbürtüsüne uymayacaktı ama anlı şanlı bir savaş olacağı kesindi. Şah’ın süvarilerinin tek endişeleri ve şevklerini kıran şey, piyadelerle savaşmak gibi bir tenezzülsüzlük veya onursuzluk idi. Kaç yüz yıldır ömrü ırmak boylarında ve at sırtında geçen Ötüken çocuklarının hantal toplar taşıyan adamlarla attan inip savaşmaları beklenemezdi elbette. Bir piyade ile savaşmaya cenk denmezdi ki?!.. Yıllardır ordumuzda top ve tüfek bulunmamasının, süvarilerin top ve tüfekli bir düzenli ordu fikrine karşı çıkmalarının altında işte bu temel anlayış yatmaktaydı. Selenge "boylarından bu yana bir Türkmen süvarisinin ok ve kılıçtan gayrı silahlar kullanması cengâverlik ruhuna aykırı bulunuyor ve onurlu hiçbir Türkmen yiğidi bunu kabul edemiyordu. “Tüfek icat oldu, mertlik bozuldu,” hükmüne sığınmak bu yüzdendi. Şah’ın ve Emir Zekeriya’nın ateşli silahlar edinme çabaları elbette bir semere vermeyecekti. Düzenli ordu demek top ve teçhizat demekti. Bu ise hareketi engellerdi. Şah’ın düzenli bir ordu fikrini ısrarla tekrarlayıp durmasına mukabil Kızılbaşların buna direnmeleri işte bu hareketlilik fikri yüzündendi. Aylardır Osmanlı askerinin karşısına çıkmaktan neden kaçındığını, onları bu ağır teçhizatla neden dağlarda dolaştırıp durduğunu şimdi anlıyordum. Bunca ağır teçhizat bir askeri elbette yorar, hatta canından bezdirip belki geri dönüp gitmesine bile yarardı. Gelgelelim harp meclisinde savaşın ne vakit başlatılacağı tartışılırken Şah, yormak için o kadar uğraştığı o düzenli ordunun yorgunluğundan yararlanma konusunda tereddüt etti. Emir Zekeriya ve harp erkânından bazı kumandanlar yürümekten bitkin düşmüş yeniçerilere derhal bu gece saldırmak gerektiğini savundukları vakit civanmertlik göstermiş ve adamlarını şöyle azarlamıştı:</span></p>

    <p class="MsoNormal3"><span class="calibre11">“Bana bunu nasıl teklif edersiniz? Adi bir kervan soyguncusu muyum ki düşmanım savaş düzeni almadan saldırayım!” O sırada Emir Zekeriya’nın içinden Şah’ın yakasına yapışıp “Beni dinle, düşman toplarını mevzilendirmeden saldır ve zafere er!” diye sarsmak geçtiğinden emindim. Ama yazık ki o bunu yapmadı. Şah’ın başını yere eğerken “Hak ne ki yazdıysa o olur!” diye mırıldanmasına hayıflandı yalnızca ve Dede Abdal Bey’in Şah’a verdiği dervişlik ruhunu kıskandı. Muhtemelen içinden “Ustacalu Muhammed burada olsaydı, o Şah’ı derhal savaşmaya ikna ederdi!..” diye de geçirdi. Çünkü Şah, onun istediği bir cihangir gibi değil de Dede Abdal’ın istediği tevekkül sahibi bir sufi gibi davranmıştı.</span></p>

    <p class="MsoNormal3"><span class="calibre11">Divanın sonraki tartışma konusu savaşta kimin nerede olacağı idi. Divan üyelerinin hepsi Şah’ın savaşa katılmamasını ve yalnızca yönetmesini önerdiler. O buna da şiddetle karşı çıktı. Elinde kılıç, elbette savaşacağını, hatta ordunun sol cenahını bizzat sevk ve idare edeceğini söyledi. Savaş erkânının tamamı bu fikre karşı çıktı ama ısrarlar fayda vermedi. O gün Şah’a herkes gibi ben de hayran oldum. Çünkü o dervişlerini ve nökerlerini seviyordu ki onlarla ölüme gidebileceğini gösteriyordu. Sevgi, sevdikleriyle beraber olmanın adıydı. Kendisine emanet bildiği insanları feda etmemek, onlarla birlikte er meydanına atılmaktı. İyi günde birlikte iken kötü günde geride olmak elbette sevgiyi zedeleyen bir davranış olurdu. Şah, müritlerini de, askerlerini de sevdiğini bizzat onlara göstermek istiyordu. Bu onların kalbini kazanmak, fedakârlığın üst sınırını yükseltmek olacaktı. Ama savaşa girmeyi bunun için değil, mutlaka elinde kılıç, herkes ile omuz omuza olmak için istediği her hâlinden belliydi. Sevgi, tehlike gününde eşit olmanın da adıydı. Askerler onu kendi yanlarında görünce elbette savaş meydanına aşk ile atılacaklardı. Emir Zekeriya onu savaş gerisinde tutmaya razı edemeyince savaşa katılacağı bilgisinin askere ilanını teklif etti. Bunun nökerlerdeki şevki arttıracağını düşündü. Yarım saat sonra da Şah’ın savaşa bizzat katılacağı bilgisi iki münadi tarafından yüksek sesle bütün ordugâhta yankılandırıldı. Emir Zekeriya işini biliyordu. Gerçekten de dervişler ve asker galeyana geldiler. Emir verilse hemen o anda savaşı başlatmaları bile mümkündü. Yenilmez Şah’ı önlerinde kılıç sallarken görmek ayrı bir şeydi elbette. Bu haber üzerine ordugâhta derhal bağlamalar çalınmaya, nefesler, düvazimamlar, demeler, devriyeler ve koçaklamalar okunmaya başlandı. Bağlamaların sık sık tekrarladıkları bir ahenge Şah’ın yeni yazdığı bir nefesi eşlik ediyordu:</span></p>

    <p class="MsoNormal2"><i class="calibre3"><span class="calibre11">“Be erenler, be gaziler</span></i></p>

    <p class="MsoNormal2"><i class="calibre3"><span class="calibre11">Gelen Murtaza Ali’dir</span></i></p>

    <p class="MsoNormal2"><i class="calibre3"><span class="calibre11">Yezid’e bâtın kılıcın</span></i></p>

    <p class="MsoNormal2"><i class="calibre3"><span class="calibre11">Çalan Murtaza Ali’dir</span></i></p>

    <p class="MsoNormal2"><i class="calibre3"><span class="calibre11">Edip Hakk’a niyazını</span></i></p>

    <p class="MsoNormal2"><i class="calibre3"><span class="calibre11">Alçağa indirip özünü</span></i></p>

    <p class="MsoNormal2"><i class="calibre3"><span class="calibre11">Şah Hıtayî’min sözünü</span></i></p>

    <p class="MsoNormal2"><i class="calibre3"><span class="calibre11">Deyen Murtaza Ali’dir”</span></i></p>

    <p class="MsoNormal3"><span class="calibre11">Şah’ın bizzat savaş meydanında boy gösterecek oluşu bütün askerlere yenilmez Şah’ın ordusunda birer yenilmez cengâver hissi bağışladı. Yarın hepsi kendisini Hayber önünde Ali gibi güçlü ve muktedir hissedecekti. Şah’ın harbe katılmamasını isteyenler onun emniyetini, katılmasına sevinenler ise tanrısal gücünün savaşa yapacağı etkiyi düşünüyorlardı. Orduya yeni katılmış herkes, hatta askerlerin neredeyse tamamı onun olağanüstü hâllerini bizzat görmek, kerametine şahit olmak istiyorlardı. Kıble-i Âlem hakkında tevatür biçiminde anlatılan her şeyi yarın gözleriyle görecekleri için de ayrıca heyecanlıydılar. Şah ise kimseye söyleyemese de sanırım ordusunun ateşli silahları olmadığına ilk kez içten içe hayıflanıyor, Osmanlı ordusundaki idman ve manevralara aşina olmayan bu derleme asker ile en iyi nasıl savaşılabilecek ise ona göre bir tertip ve düzen almalarını istiyordu. Osmanh’dan üstünlüğünün, zırhlı süvarilerdeki sayı çokluğu olduğunu biliyordu. Onun için kırk bin kişilik süvari birliğinin başına Emir Nizameddin’in oğlu Abdülbaki Bey’i şah vekili olarak tayin etti. Pişdar birliklerine Nur Ali Halife, sağ kola Şamlı Durmuş Han, çoğu kadınlar ve çocuklardan oluşan ihtiyat birliklerine de Tokat Rumlularından Div Ali Beğ hükmedeceklerdi. Sol cenahta bizzat Şah kendisi bulunacak ve Emir Zekeriya’nın da orduyu teftişi sağlanacaktı. Ben Taçlı ile ihtiyat birliğinde olacaktım.</span></p>

    <p class="MsoNormal3"><span class="calibre11">Hayatım boyunca hiç bu kadar önemli bir gün görmemiştim. Ama işte o önemli günde, beni kadınların ve çocukların arasında ihtiyat olarak bırakmalarından rahatsızdım. Gönlümün bir yanı, emre itaatsizlik ederek hemen ileri varıp süvari alayına katılmayı sayıklayıp duruyordu. Aka Haşan ile o kadar ata binmiş, cirit atmıştım. Bugün savaşabilirdim. Benim yaşımda herkes savaşırken ben neden kenarda duracaktım ki? Üstelik Taçlı benden daha güzel kılıç kullanıyordu; elbette kendisini koruyabilirdi. Bunları düşünürken birden “Ya yaralanırsa, ya başına başka bir tehlike gelirse?!..” diye geçirdim içimden. İşte o vakit Şah’ın Taçlı’yı gerçekten sevdiğine inandım. Onu ihtiyat birliğinde tutmakla kalmamış, beni de hemen yanıbaşında durmakla vazifelendirmişti. Sevgi belli ki kendi canından evvel sevilenin canını düşünmek, kendisine bir zarar erişmesinden evvel sevgiliye gelecek zararı bertaraf etmekti. Üstelik bu benim için de geçerliydi. Ya Taçlı’ya bir şey olursa? Taçlı’nın güvenliği ve huzuru, benim için Şah ile Sultan arasındaki savaştan daha önemliydi. Benim savaşım ancak Taçlı uğruna olursa anlam kazanırdı? İçimi yokladım; Şah’ın Sultan’ı yenmesi ve zaferi kazanmasını çok istiyor, bunun için dua ediyor, çırpınıyor, elimden geleni yapıyordum, ama yine de Taçlı uğruna savaşmak, Şah uğruna savaşmaktan daha kutsal geliyordu bana. Sevgi kimin için can vereceğini bilmekti belki de. İşte beni süvariler arasında savaşma fikrinden vazgeçiren düşünce bu oldu. Gülizar Begüm ihtiyat kuvvetlerinin serdar vekiliydi. Div Ali Beğ’e bir şey olursa sevk ve idareyi o ele alacaktı. Gerçi Allah korur, Ali Veliyullah himmet eder böyle bir duruma düşmeyiz ama eğer Gülizar Begüm serdar olursa Taçlı için endişelenmem gerekeceğini biliyordum. Süvariler arasına katılmayışım için ikinci sebep de kadın kıskançlığının tehlikesi idi. Sonuçta bulunduğum yerden ayrılamadım, herkesin savaş hazırlığı yaptığı gecede ben hanımlara hizmette kusur etmemekle vazifemi yaptığıma inandım.</span></p>

    <p class="MsoNormal3"><span class="calibre11">Taçlı’nın istirahate çekildiği sırada Aka Haşan aklıma düştü. Yüreğimde bir ateş vardı ve yarın kimleri kaybetmiş olacağım konusunda ateşin kaynağını bir türlü bulamıyordum. Babaydar’dan ayrıldığım gün de böyle hissetmiştim. O gece bana verdiği kalem aklıma geldi. Ruhu için bir Fatiha yazmak ve toprağa gömmek geldi içimden. Çıkınımı açtım. Ama heyhat!.. Kalemim çatlamış, iki şak olmuştu. Ağladım. Ağladım ve Babaydar’ın ruhuna dualar ettim. Kalemim kırıldığına göre ölmüş olmalıydı. Çünkü ölmeseydi mutlaka bu cenge gelirdi. Onu yitirdiğimi ilk o vakit kabullendim. Ve düşündüm ki Sultan’dan olsun, Şah’tan olsun; yarın bu meydanda pek çok kardeşin Babaydar’ı yitirilmiş olacaktı. Ganimet hırsıyla birbirine saldıracak bu insanları düşündükçe içim bunalıyordu ve Aka Haşan bu tür zamanlarda içimi dökebileceğim tek kişiydi. Belki onunla konuşmak iyi gelirdi. Üstelik cenkten evvel başka helalleşme fırsatımız da olmayabilirdi. Yanına vardığımda onu toprağı eşelerken buldum. Derin düşünceler içindeydi.</span></p>

    <p class="MsoNormal3"><span class="calibre11">“Kamber Can,” dedi, “karıncalar yuvalarını terk ediyor biliyor musun?”</span></p>

    <p class="MsoNormal3"><span class="calibre11">“Neden Aka Haşan?”</span></p>

    <p class="MsoNormal3"><span class="calibre11">“Yarın olacakları görmemek için, yarın atların ayakları altında ezilmemek için, yarın hâlâ bir karınca olabilmek için.”</span></p>

    <p class="MsoNormal3"><span class="calibre11">“İyi ama biz karıncalarla savaşmaya gelmedik değil mi?”</span></p>

    <p class="MsoNormal3"><span class="calibre11">“Öyle mi zannediyorsun? Hayır, biz karıncalarla, şu gece yarısında öten bülbüllerle, rüzgârla, güneşle savaşmaya geldik. Yarın ne kadar insan öleceğini biliyor musun Kamber Can?”</span></p>

    <p class="MsoNormal3"><span class="calibre11">“Nerden bilebilirim Aka Haşan!..”</span></p>

    <p class="MsoNormal3"><span class="calibre11">“Peki,, yarın iki taraftan da öleceklerin Türk olacağını biliyor musun?”</span></p>

    <p class="MsoNormal3"><span class="calibre11">“Kim bilebilir Aka Haşan!..”</span></p>

    <p class="MsoNormal3"><span class="calibre11">“Peki,, yarın kimin galip geleceğini biliyor musun?”</span></p>

    <p class="MsoNormal3"><span class="calibre11">“Allah bilir Aka Haşan!..”</span></p>

    <p class="MsoNormal3"><span class="calibre11">“Allah bilir de Kamber Can, bir de şu kişneyip duran atlar bilir. Bir tanesinin dili olsa da söylese!.. Şah mı kazanacak. Sultan mı?"</span></p>

    <p class="MsoNormal3"><span class="calibre11">“Atlar nasıl bilir ki Aka Haşan?”</span></p>

    <p class="MsoNormal3"><span class="calibre11">“Her at, en son koşusunu ne zaman yapacağını bilir ve ona göre bir gece önceden hazırlık yapar da ondan, Kamber Can."&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; *</span></p>

    <p class="MsoNormal3"><span class="calibre11">“O hâlde savaşı Şah kazanır.”</span></p>

    <p class="MsoNormal3"><span class="calibre11">“Neden Kamber Cem?”</span></p>

    <p class="MsoNormal3"><span class="calibre11">“Çünkü bizim ordumuzda atlar ve süvariler çok. Sultan’ın askerleri hep piyade.”</span></p>

    <p class="MsoNormal3"><span class="calibre11">“İyi ama onların topları var. Bunu da hesaba katmalı.” “Toplar ve tüfeklerin her biri ancak saatte bir mermi atabiliyorlar. Sultan’ın askerleri bir saat toplarının soğumasını beklerken süvarilerimizin elindeki kılıçlar her dakika kellelerini gövdelerinden ayırmaya yetmez mi Aka Haşan?!..” “Denildiğine göre Sultan topları ıslah ettirmiş. Artık namluların soğuması için bir saat beklemezlermiş. Üstelik namluları her yöne dönebilecek şekilde hareketli kaidelere tabya etmişler. Eğer bir top yarım saatte bir gülle atsa bile ordumuza ölüm yağdırabilir.”</span></p>

    <p class="MsoNormal3"><span class="calibre11">“Unutuyorsun Aka Haşan!.. Atına binmiş bir Kızılbaş Türkmen, tek başına bir ordu demektir.”</span></p>

    <p class="MsoNormal3"><span class="calibre11">“Doğru dersin Kamber Can. Lâkin Sultan’ın ordusu da Türk ve Türkmen. Yarın şu sahrada dökülecek kanın rengi de, akışı da birbirinden farklı olmayacak. Yarın burada bir bedenin, bir bünyenin kendisiyle savaşı çıkacak. Sağ kol ile sol kolun, bir ayak ile ötekinin birbirine acımasızca saldırdığı görülecek. Şah olmuş yahut Sultan; sıfatların ne önemi var. Önemli olan isimdir. Haşan mı Hüseyin mi? Selim mi, İsmail mi?!..”</span></p>

    <p class="MsoNormal3"><span class="calibre11">“Yine de bir fark var; Selimler kaç aylardır yorgun uyuyorlar. Dağlar, ovalar boyunca içten içe kavga ederek, Sultan’a karşı çıkarak yorgun uyuyorlar. Şah’ın dediğine göre aralarındaki ruh kaybolmuş. İnsicam ve samimiyet bozulmuş. Şah onları aylardır oyalayıp dağlarda, ovalarda gezdirerek zaten çökertmiş durumda.”</span></p>

    <p class="MsoNormal3"><span class="calibre11">“Yorgunluktan yararlanarak can alınmaz Kamber Can!..” “Şah kullarına bir bak Ma Haşan! Savaşmaya kılıç bulamayan dervişler sürüsü değil artık onlar. Doğu’nun savaşmak için her zenginliğine sahip bir ordu. Üstelik bizim Şah’ımız var. Bu güne kadar hiç yenilmemiş olan Şah’ımız! Dervişlerinin, taliplerinin ve nökerlerinin kaderlerini elinde bulunduran, kararları kader olan Şah’ımız.”</span></p>

    <p class="MsoNormal3"><span class="calibre11">Sözün burasında ikimiz de sustuk. Gerçekten Şah tanrısal kararların sahibi miydi, düşünmeye başladım. O sırada Aka Hasan’ın da aynı şeyleri düşündüğünü tahmin ediyordum. Yarın bunu anlayacağımız gün olacak diye geçirdim içimden. Aramızda derin bir sessizlik oldu. Yarın burada kardeş kardeşi vururken, bu vuruşma gerçekten merdâne olabilecek miydi? İşte zihnimi kezzap gibi yakan düşünce bu idi. Güneş gecenin karanlık örtüsünü kaldırdığında kılıç pusat vuruşacak olanların ne kadarı kardeşti? O sırada bir gariplik daha dikkatimi çekti. Yarın Şah ile Sultan’ın askerleri şu sahrada İslam’ın geleceğini belirlemek için vuruşacaklardı. Peki, o hâlde Şah’ın ordusunda Kafkas kavimlerinden prensler ile onlarla aynı dini taşıyan Hıristiyan birliklerin ne işi vardı? Keza Sultan’ın ordusunda Rumeli beyleri ile onların kumanda ettikleri küffar birlikleri yarın neyin uğruna savaşacaklar ve öleceklerdi? Ganimet ve yağma bu kadar önemli miydi? Çocuklarına, sevdiklerine veya karılarına ekmek götürebilmek için mutlaka birbirlerini boğazlamak zorunda mıydılar? Ben o düşüncelere dalıp gitmişken Aka Haşan usulca başını dizime koydu. O sırada içimde büyük bir şadlık duydum. Sevgi bir dostluğun adı olmalıydı. Babaydar belki de bunu aramamı söylemişti bana. Çıkarsız, umutsuz, kaygısız bir dostluğun adı... Yâr olmak ve bar olmamanın adı. Aka Hasan’ı ben hiçbir beklenti olmaksızın seviyordum ve onun dostluğu içimi ısıtıyordu. Taçlı’nın sevgisi ekmek gibiydi; beni doyuruyor, besliyordu. Ama Aka Hasan’ın sevgisi ilaç gibiydi, her ihtiyaç duyduğumda beni iyileştiriyordu. Ben de onu seviyordum, ama galiba benim sevgim ona külfetten başka bir şey getirmiyordu. İşte bu yüzden başını dizime koyunca külfetin nimete dönüştüğünü hissettim ve sevindim. O anda karar verdim, Babaydar’ın sözünü ettiği hakikat işte şu anda dizimde huzur buluyordu. Yıldız kesemi yokladım. Ellerim yıldızlarıma dokunurken başım gayriihtiyari göklere çevrildi. Hayret!.. Yıldızlar yere daha da yaklaşmış gibiydi. Babaydar ile çardakta uyuduğumuz o geceyi hatırladım. Uzunca bir süre dimağımda lezzet duydum. O eski günleri, çocukluğumun en heyecanlı gecesini yeniden yaşadım. Tam ben çocukluk hatıralarıma dalıp gitmişken kulağıma bir nağme çarptı. Bu, dağlardan esen rüzgârın, Osmanlı ordusundan alıp getirdiği hüzünlü bir bağlama sesiydi. Sanki bütün o uğultular, gecenin iç kemiren kötü ruhları, uzaklardan gelen çakal ulumaları, çırçır böceklerinin ve uzak kurbağaların kulak tırmalayan sesleri o anda donmuş ve karanlıkların içinden yalnızca bir ses, herkesin ruhuna aynı şekilde akseden ve her yanağa bir damla sıcak gözyaşını aynı gizlilikle düşüren bir tek ses, her şeye hâkim olmuştu. Çaldıran Ovası’nda veya dağların yamacında zırhı ve teçhizatıyla yatıp göğsünü kılıcına yaslayarak uykuya varmaya çalışan, ama hakikatte kapanmış gözlerle şafağı bekleyen herkesin bu sesi duyduğunu hissettim. Hem Şah’ın hem de Sultan’ın ordusundaki herkesin... Aynı inancı, aynı ruhu, aynı gönlü taşıyan herkesin... Duyduğum bu ses, herkesin duyduğu bu hazin ses, tepelerden gelip ovaya yayılıyordu ama ovadan tepelere çarpan yankısının da o yakada, aynı şekilde duyulduğundan emindim. Osmanlı ordusundan geliyordu ama Kızılbaş ordusundan yankılanıp anlamı bir kat daha ağırlaşarak geri dönüyordu. Söyleyen bir yeniçeri idi, ama bütün nökerlerin ruhunu yakıyordu. Söyleyen nöker olsaydı şüphesiz bütün yeniçerilerin de ruhları aynı biçimde yanardı. Kim bilir hangi boydan, hangi soydan, hangi huydan olan bir cengâverdi, sesine yarın aynı türküyü bir daha okuyamayacakmışçasına bir hüzün ve keder katmış, bağlamasının tellerine son bir dokunuşun ihtişamını sindirmiş, gecenin örtüsünü yırtmış, yürekler parçalıyordu:</span></p>

    <p class="MsoNormal"><span class="calibre2">&nbsp;</span></p>

    <p class="MsoNormal2"><i class="calibre3"><span class="calibre11">“Bu dünyanın ötesini</span></i></p>

    <p class="MsoNormal2"><i class="calibre3"><span class="calibre11">Gördüm diyen yalan söyler</span></i></p>

    <p class="MsoNormal2"><i class="calibre3"><span class="calibre11">Baştan uca sefasını</span></i></p>

    <p class="MsoNormal2"><i class="calibre3"><span class="calibre11">Sürdüm diyen yalan söyler</span></i></p>

    <p class="MsoNormal2"><i class="calibre3"><span class="calibre11">Yarın aşk ile meydane</span></i></p>

    <p class="MsoNormal2"><i class="calibre3"><span class="calibre11">Başlar düşer dane dane</span></i></p>

    <p class="MsoNormal2"><i class="calibre3"><span class="calibre11">Kardeş kardeşi merdane</span></i></p>

    <p class="MsoNormal2"><i class="calibre3"><span class="calibre11">Vurdum diyen yalan söyler"</span></i></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
