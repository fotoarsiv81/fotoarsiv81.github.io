<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/Style.css" rel="stylesheet" type="text/css" />
</head>

<body class="calibre">
  <div class="WordSection">
    <p><br /></p>

    <h3><span class="chapterHeader"><span class="translation">TAÇLI</span> <span class="count">10</span></span></h3>

    <p class="MsoNormal1"><b class="calibre12"><span class="calibre19">&nbsp;</span></b></p>

    <p class="MsoNormal4"><i class="calibre3"><span class="calibre11">Ne buyursan şehâ ferman senündür</span></i></p>

    <p class="MsoNormal4"><i class="calibre3"><span class="calibre11">Yolunda cân u baş kurban senündür</span></i></p>

    <p class="MsoNormal4"><span class="calibre11">Hıtayî</span></p>

    <p class="MsoNormal4"><span class="calibre2">&nbsp;</span></p>

    <p class="MsoNormal5"><span class="calibre1">Bu bab, Şah’ın Dulkadırlı’yı yendiği ve Bağdat’ta Kamber’i Taçlı’ya verdiği beyanındadır.</span></p>

    <p class="MsoNormal5"><span class="calibre2">&nbsp;</span></p>

    <p class="MsoNormal6"><b class="calibre12"><span class="calibre11">Eylül 1507,</span></b></p>

    <p class="MsoNormal7"><b class="calibre12"><span class="calibre11">Aldı Kamber:</span></b></p>

    <p class="MsoNormal8"><span class="calibre11">Sevgi neydi? Altı ayda sayısı neredeyse on bini bulan Sünni cesedi mi? Şah, -artık ona Kıble-i Âlem demiyorum ve asla Efendimiz de demeyeceğim- saray kapısına gelip “Sünnidir!” diye rakiplerini ihbar eden Kızılbaşlar yerine köpeği Kıtmir- can ile oyalanmayı yeğliyor. Bir köpeğe kemik verip oynamak, müritleriyle geçirdiği zamanlardan daha mı önemliydi, bilemiyordum. Gerçi Zağarcıbaşı Berenduk bu köpeğe pek çok marifet öğretmiş, onu eğlendirici hâle getirmişti. Mesela dışarıdan gelen birini gördüğü vakit onun giysisine bakarak rütbelerine ve makamlarına göre bir, iki veya üç defa havlıyor, böylece Şah da hâcib gelip ziyaretçinin kim olduğunu haber vermeden evvel kapıya nasıl birinin geldiğini anlıyordu. Şah emredince bahçede zıplayarak serçe yakalıyor; Tebriz’in ortasından nazlı nazlı akan Mehran Rut kıyısında balık avlayarak getirip ayaklarının dibine bırakıyordu. Fakat köpek bir defasında ırmaktan balık yerine bir insan kolu çıkarmış, bu da Tebriz’deki Sünni infazlarına karşı olan derviş ve askerlerin homurtularını arttırmıştı.</span></p>

    <p class="MsoNormal3"><span class="calibre11">Şah, bu olaydan endişeye kapıldı ve içerdeki kargaşanın önüne geçebilmek için dışarıya yönelik bir sefer gerektiğine karar verdi. Hedef, Elbistan ve civarında hüküm süren Dulkadıroğulları olacaktı. Dulkadıroğlu’nun Benli Hatun diye şöhret bulmuş cihan güzeli bir kızı vardı. Trabzon’daki Osmanlı Şehzadesi Selim’e verileceği ilan olunmuştu. Şah o kızı kendine istedi. Vermeyeceklerini biliyordu; ama savaş için bir bahane daha olurdu. O günlerde sarayına bir haberci geldi. Ve zemheride sarayında satranç oynadığı bir dervişin Osmanlı şehzadesi Selim olduğuna dair bir dedikodunun haberini getirdi. Güya Şehzade şehirde birkaç gün kalmış ve kaldığı handa satranç oynadığı adamlardan birisi onu tanımış. Adam “Ben Trabzon’a yük götüren bir tacirim, orada bir cuma alayında kendisini görmüştüm. Eğer ikiz kardeşi yoksa burada gördüğüm de odur!” diye ısrar etmiş. Şah elbette buna çok sinirlendi ve “Şehzade bizim sarayımıza kadar girebiliyor ha!?” diyerek Emir Zekeriya’yı suçlayıp “Bir adamın kılık değiştirmesini de açığa çıkaramayacaksa senin remil fallarına neden tahammül edeyim?!” diye azarladı. Sonra da dervişi ağırlayan hancıdan başlayarak bütün tacirleri, muhafızları, hatta kendisini görme ihtimali bulunan herkesi tek tek sorguya çekti, davranışlarından oturup kalkmasına; konuşmalarından alışkanlıklarına kadar her şeyi araştırttı. Rivayetler muhtelifti ama maalesef o dervişin şehzade olabilme ihtimali galip görünüyordu. Emir Naki de o dervişin çokbilmişliğiyle dikkat çektiğini ve kendisinde bir soyluluk bulunduğunu itiraf ediyordu. Taçlı Hatun o dervişle göz göze geldiklerinde geçirdiği ürpermeye hâlâ hayretler ediyor, bunu kötüye yoruyordu. Dediğine göre, gözünün önünden gitmeyen o bakış bir dervişten ziyade kibirli veya asil bir adama ait olabilirmiş. Bütün bu araştırmalar neticesinde en isabetli sözü yine Taçlı söyledi:</span></p>

    <p class="MsoNormal3"><span class="calibre11">“Eğer o Şehzade Selim idiyse siz efendimizi ziyaretinin bir amacı da olmalı!”</span></p>

    <p class="MsoNormal3"><span class="calibre11">Aka Haşan perişan vaziyette. Yemeden içmeden kesildi, zayıfladı. Nedenini sorduğumda bana Hüseyin adında bir ikizi olduğunu, ok müsabakaları gününde Tebriz’e gelip kendisiyle buluştuğunu, birlikte saraya geldiklerini, Şah ile satranç oynayan dervişi birlikte izlediklerini falan anlattı. Ertesi gün buluşmaya karar verdiklerini, hem hasret giderip hem de gelecek üzerine planlar yapmak üzere sözleştiklerini ama bir daha kendisinden haber alamadığını da ilave etti. En büyük endişesi ya Sünni zannedilerek veya soyulmak istenerek bir köşede öldürülüp ıssız bir yere gömülmüş olmasıymış. “Acaba...” diyordu, “Kardeşim, Kıble-i Âlem Efendimiz’le satranç oynayan derviş ile irtibatlı bir hain miydi?!” Sonra da bu ikinci ihtimali aklından silmek üzere kıvranıp duruyordu. Çünkü kardeşi dervişle aynı günlerde birdenbire ortaya çıkmış ve yine birdenbire kayboluvermiş.</span></p>

    <p class="MsoNormal3"><span class="calibre11">Taçlı Hatun odasına kapanmış, sonbaharın elma bahçelerinden getirdiği ıtırları bile teneffüs etmiyor. Yüzü hiç gülmüyor. Günün her saatinde kitap okumakla meşgul. Şah’ın hâzinesinde ne kadar müzeyyen kitap var ise hepsini bitirdi sayılır. Ben odasına uğradığımda bir ihtiyacı olmadığını söylüyor, teşekkür ediyor ve çıkmamı emrediyor. Oysa ben de kitap okumayı seviyorum ve onun yerine ben okuyabilir, okuduklarımı ona anlatabilirim. Buna hiç fırsat tanımadığı gibi çevresindekileri de yanından uzaklaştırmakta pek maharetli. Kendisine konuşarak veya hizmetini görerek ulaşabilen kimsecikler yok. Şah, onunla evlendiği günden bu yana mutluluğa hasret yaşıyor gibi. Sık sık beni çağırtıp Taçlı’nın kasvetli durumunu yeniden soruyor. “Değişen bir şey yok!” diye cevap veriyorum her seferinde. Şah onu yanına çağırdığında da çok gönülsüz davranıyor, sık sık sesini yükseltiyor. Gülizar Begüm, koca sarayda Şah’a itiraz edebilen tek kişinin kendi kuması olmasından memnun görünüyor. Zannediyor ki Şah ondan ve karşı koymalarından nefret edecek. Hâlbuki tam tersi oluyor. Taçlı kaçtıkça Şah kovalamakta ısrarcı davranıyor. Belki dedikodudur ama Şah onun odasında sabahlamak isterse Bihruze aralarına kılıç koyarak yatıyormuş. Gülizar Begüm daha dün, “Kızın bir sevdiği var, aferin sadakatine!” dedi ve ekledi “Kıble-i Âlem Efendimiz de hakiki eşine, oğlunun annesine böyle sadakat göstermeli değil mi?!” Gülizar Begüm’e göre sevgi sadakatin adıydı. Bilmiyordu ki şah olanların sevgisi çok olur, bir kadından taşıp coşardı. Şahların kadınları tıpkı ülkeleri gibi bazı siyasi hassasiyetler taşırdı ve gerektiğinde uğruna savaşılır, gerektiğinde daha iyisi için kenarda tutulabilirdi. Söylediğine göre Türk töresinde “At, avrat, pusat” sadakati her şeyden üstündü ve elbette bir Türkmen oymağı bunu bir kat daha titiz uygulamalıydı. Sonra da soruyordu, bu üçünün sevgisi yürekte olduktan sonra bir Kızılbaş yiğidinin fakirliğinden kim söz edebilir? Şah gibi bir cihan efendisinin hakkı da bu üç sevgiye hükmetmek olmamalı mıdır?!..</span></p>

    <p class="MsoNormal3"><span class="calibre11">Şah, Dulkadırlı üzerine çıkacağı sefer için var gücüyle hazırlık yapıyor, bir an evvel şehirdeki homurtuyu dışarılarda teskin etmek istiyordu. Biz onu hep savaş hesapları içinde, askerleri teftiş ederken görüyorduk. Bu arada Taçlı’nın hakikaten bir sevdiği var mı diye gizlice iki nöker görevlendirmeyi de ihmal etmemiş. Dün Aka Haşan ile bunları konuştuk. Meğer kız daha çocukken birlikte okudukları Ömer’i severmiş. Tabii Şah bunu öğrenince küplere binmiş. Ömer’in bir Sünni olduğu anlaşılınca daha da öfkelenmiş. “O itin, -Ömer adını telaffuz etmediği için böyle demiş- eğer sağ ise derhal bulunup getirilmesini istiyorum, derhal!” diye bağırdıktan sonra da “On dört yaşında sümüklü bir çocuğu bulamıyorsunuz!” diye Emir Zekeriya’ya çıkışmış. Emir boynunu büküp “Kurban olduğum, siz on dört yaşınızda iken bir devlet kuruyordunuz!” diyerek hem gururunu okşamış, hem de Ömer’in öyle bilinen sümüklü ana kuzularından olmadığını ima etmiş. Sonra da şehirde sıkı bir arama daha yaptırmış ama ne ölüsünden, ne dirisinden haber çıkmış. Yaşadığımız günleri gözden geçirince Taçlı’nın gerçekten bir sevdiği olduğuna ben de inandım. Çünkü Ömer bulunamadığı için sevinmişti. Hatta bu haberi aldığı gün Taçlı’nın elinde bir inci gördüm. Nereden bulmuştu, ona kim vermişti bilmiyorum ama parmaklarının arasından neşeyle havaya atıp tutarak oynuyordu,</span></p>

    <p class="MsoNormal3"><span class="calibre11">Şah, önce Amid ile Mardin’e bir seriyye gönderip kısa sürede bölgeyi kendine bağladı. Sonra da büyük ağırlıklarını alıp Erzurum yoluyla Erzincan’a geldi. Erzincan, Şah’ın ilk başkenti sayılırdı. Burada kendini çok bahtiyar hissediyor ve müritleriyle sık sık sohbete dalıyordu. Nereden akıllarına geldiyse bir keresinde müritleri ondan bir keramet istediler. O da önünde oturmuş, talipler gibi ağzının içine bakan Kıtmircan’a şu emir verdi. “Allah’ın izniyle sana emrediyorum ki, şimdi var, ordudaki bütün köpekleri topla ve gidip Dulkadırlı’nın bütün köpeklerini huzuruma getir!” Kıtmircan başını sallayarak huzurdan ayrıldı. Bütün talipler hayret içinde kaldılar. Şah’a Mehdi gözüyle bakan herkes Kıtmircan’ın ne yapacağını merak ediyorlardı. Lâkin biz Erzincan’dan yürüdük ama Kıtmircan’dan bir haber çıkmadı. Onu ne bir gören, ne bir yerde sesini işiten vardı. Hatta ordudaki muhafız köpekler de onunla birlikte ortadan yok olup gittikleri için gece nöbetleri askerlere daha zor gelmeye başlamıştı. Üç hafta sonra bir tevatür dolaştı. Köpekler en son Dulkadırlıların su aldıkları göletin yakınında görülmüşlerdi. Burası Kızılbaş nökerleri tarafından suyuna zehir katılan göletler arasındaydı. Belli ki köpekler bu sudan içmişler ve ölmüşlerdi. Herkes köpekleri yavaş yavaş unutmaya başladı. Bir tek Şah, bu kanaatte değildi ve sessizliğini koruyordu.</span></p>

    <p class="MsoNormal3"><span class="calibre11">Dulkadırlı ülkesinde zafere ulaşıldığı gece bütün asker çok eğlendi. Şah, kaleyi alınca Benli Hatun’u arattıysa da bulduramadı. Meğer kız burçlardan kendini atarak canına kıymış. Nökerler cesedini getirdiler. Gerçekten güzel bir kız imiş. Şah böyle bir güzelliğin ölümüne üzüldü, çok üzüldü.</span></p>

    <p class="MsoNormal3"><span class="calibre11">Bu seferde Taçlı da, ben de olgunluk kazandık diyebilirim. Her yolculuğumuzda olduğu gibi şah otağının Taçlı’ya ayrılan kısmında benim için hazırlanmış bir hamakta uyumaya devam ediyorum. Taçlı ile aramızda bir perde bulunuyor ve onun muhafazasıyla birlikte hizmetini görmekten sorumluyum. Bu uzun sefer onunla ikimizi biraz olsun yakınlaştırdı. Birbirimize yavaş yavaş alışmaya ve hatta birbirimizi sevmeye bile başladık. Üstelik sevgi konusunda çok bilgili. Kitaplardan okumuş. Ayrıca tecrübe ettiğini de artık öğrendim. Onunla sevgiyi tartışabileceğimi ve Babaydar’ın vasiyetini yerine getirebileceğimi düşünüyor, bundan da gizli bir sevinç duyuyorum. Kızılbaş korcuların ve nökerlerin kahramanca saldırıp Elbistan’ı düşürdükleri akşamın dolunaylı gecesinde herkes sevinçle eğlenirken onu mumun yanına oturmuş, kıpırdanan alevlere içini dökerken buldum. Yanaklarından yaşlar süzülerek mırıldanıyordu:</span></p>

    <p class="MsoNormal3"><span class="calibre11">“Ey sevgili! Hayalin gözümde, ismin dilimde, sarayın kalbimde... Peki, ama nereye kayboldun?!. Gözlerim seni arıyor, hâlbuki gözbebeğimdesin; kalbim seni özlüyor, hâlbuki bağrımın içindesin. Kaybolup gittin desem kalbim beni doğrulamıyor. Çünkü sen onun içinde bir sır gibi kaldın, hiçbir yere ayrılmadın. Yok, gitmedin, hep yanımdasın desem, gözüm beni yalanlayacak. Şimdi doğru ile yalan arasında şaşkın kalakaldım. Bir kelebek rüyası mıdır gördüğüm? Eğer öyle ise kelebek senden yana kanatlarını çırpıyor. O halde, gönlümdeki yangına şahitlik ederek şu alevlerin içinde gülümseyen, şu gözyaşıma yansıyan hayalin ne vakit kelebeğe hakikat olacak? Ateş ile su arasında kalan hasretim ne vakit dinecek? Neredesin, kiminlesin, n’eylersin bilsem!..”</span></p>

    <p class="MsoNormal3"><span class="calibre11">Baştan sona hasreti anlatan bu sözleri işitince gözlerimden yaşlar aktığını itiraf etmeliyim.</span></p>

    <p class="MsoNormal3"><span class="calibre11">Şah ile Taçlı’nın zaman zaman birbirlerine seslerini yükselttikleri oluyordu. Ama Bağdat’ta o gece duymak zorunda kaldığım derecede şiddetli bir kavga hiç etmemişlerdi. Taçlı, Şah’a “Ana katili!” diye bağırdı. Savaş meydanlarında, askerlerinin başında, sarayında adamlarına hükmederken Mehdi-i Zaman, Kıble-i Âlem Şeyh İsmail olmaktan öte bir aslan, bir kurt, bir Haydar-ı Kerrâr olan Şah, o gece Taçlı’nın nazarında bir kediden farksızdı sanki. Onu azarlayışında bir aşağılama bile vardı. Galiba kurt ile kuzu rollerini değişmişlerdi. Ama hayret ediyordum, bir kurt buna nasıl tahammül eder, bir pençe ile kuzuyu yere çalmazdı! Bunun sevgiden, aşırı sevgiden olduğuna karar verdim. Çünkü seven, sevdiğinin her zulmüne katlanırdı. Nitekim Şah da böyle davranıyor, sevgili için itibarını zedeleyebiliyor, ama bunu asgaride tutmak için sevgiliyle görüşeceği vakit yanlarında kimse olmamasına dikkat ediyordu. Maamafih sevgili de üçüncü kişilerin yanında ona dostluk göstermekten geri kalmıyor, hatta hürmet ediyordu. Kurt ile kuzu arasındaki ilişkiyi bir de kurt açısından görmek gerekiyordu elbette. Bu durumda seven, işin başlangıcında sevgiliyle ilişkilendirilen, ona benzeyen her şeye ilgi duyuyor, benzemeyenleri bile ona benzetiyor, bundan haz alıyordu. Mecnun dağda tuzağa ayağını kaptırmış bir ceylan görünce onun gözlerini Leyla’nın gözlerine benzetmiş, sırf bu yüzden avcıyı bekleyip diyetini ödeyerek ceylanı serbest bırakmıştı. “Niçin böyle yaptın?” dediklerinde ise “Leyla’ya benzeyen birine zulüm yaraşık değildir!” cevabını vermişti. Mecnun o vakit Leyla’nın aşkının henüz başlangıcında olduğu için böyle davranmıştı. Çünkü sevgi kemale erince seven, mükemmelliğin yalnızca sevgilide olduğunu fark eder ve artık ona benzer bir şey bulamaz. Tıpkı bunun gibi sevginin başlangıcında seven feryat figan eder, ağlayıp inler, yanar yakılır, kalbindeki ateşin dumanı ağzından ah olarak çıkar. Ama sevgi kemale erip de sevenin varlığını ele geçirince artık inlemeler ve ağlamalar son bulur, seven latif bir cisme dönüşür; kusurluluk biter, paklık başlar. Yani ateşin alevi büyüdüğü vakit dumanı azalır, hatta kaybolur gider. Şah için Taçlı dumansız bir alevdi ama yazık ki Taçlı için Şah katıksız duman hükmündeydi. Hem de bütün alevi örten bir duman. Bu yüzden Şah’a karşı sevgisinde ikiyüzlü idi. Sureta onun eşi olmanın gereği ne ise öyle davranıyor, ama hakikatte sevgisini paylaşmıyordu. Başkalarının yanında itaat ediyor ama yatağında kılıcı sınır koyuyordu.</span></p>

    <p class="MsoNormal3"><span class="calibre11">“Darusselam” lakabıyla anılan Bağdat’a savaşsız girdik. Darusselam “Barış Yurdu” demekti ve burada birbiriyle komşu olan, alışveriş yapan, dostluk gösteren Sünniler ile Kızılbaşlar yıllar yılı barış içinde yaşamışlardı. Ne var ki bizim gelişimizden sonra barış bozuldu ve Tebriz’de olanlar burada yeniden oldu. Şah, savaşın masrafını çıkartmak üzere hane hane bütün Bağdatlılardan vergi alınmasını buyurdu. Elbette yoksul halk bundan çok etkilendi ve Kızılbaş olsun, Sünni olsun Şah’a gücendi. Birkaç gün sonra da askerler şehri yağmalamaya başladılar. Çok geçmeden mübarek mekânlar bile darmadağın edildi. Elbette Sünniliğin mekânlarıydı bunlar. İmam Azam, Abdülkadir Geylani, Hallac-ı Mansur, Cüneyd-i Bağdadî türbeleri başta olmak üzere sayısız türbe ve köklü medreseler yıkıldı. Üstelik de bazı kendini bilmez Kızılbaşlar, türbelerde medfun âlimlerin kemiklerini dışarı çıkartıp “Sünni köpeği!” diye hakaret ederek üzerlerine tükürmüşler, kırıp ufalamışlar bile. Bu hususta Bağdatlı genç şair Fuzulî, Şah adına<span class="calibre15">&nbsp;</span><i class="calibre16">Beng ü Bade</i><span class="calibre15">&nbsp;</span>adlı bir kitap yazıp ondan Bağdatlılar için merhamet istedi ve bilhassa türbelere zarar verilmemesi için dilekte bulundu. Şah, Fuzulî’yi dinlemedi, kitabı için birkaç altın caize verip geri çevirdi. Şiirlerini de fazla sevmedi herhalde. Yine de Kızılbaş dervişler bu şiirleri ezberlemekten geri kalmadı.</span></p>

    <p class="MsoNormal3"><span class="calibre11">Bağdat’ta yaz mevsiminde gündüzler zor, geceler efsunludur. Buna rağmen askerlerin şehre yönelik heyecanları birkaç ayda dağılmaya başladı ve sonbaharda Tebriz’e dönmekten bahseder oldular. Şah’ın çok neşeli olduğu bir şölen akşamında, kahramanlar kahramanı Lele Hüseyin Bey meydanda semah dönen canları göstererek, “Efendimiz, hepsi çocuklarını özlediler!” şeklinde bir arzuhalde bulundu. O sırada Şah’ın cevabı herkesi şaşırtmaya yetti: “Kıtmircan gelsin hele! Çaresine bakarız.” Bu haber orduda yayılınca herkes çok üzüldü. Kaderlerinin kaybolup gitmiş bir köpeğe bağlanmasına kızanlar bile oldu. Ertesi akşam ve daha ertesi akşam meydana atılan canların semah gülbankları hep hasret kokan “HüüüL Hüüü!..”lerle son buldu. Şah ise kararlı bir şekilde Kıtmircan’ı beklediğini tekrarladı. Üçüncü günün akşamında Ustacalu Muhammed’in kardeşi Kara Bey, Bağdat’ın uzaklarından bir bölük esir ile huzura çıkageldi.</span></p>

    <p class="MsoNormal"><span class="calibre11">Bir anda ortalık köpek havlamasından geçilmez olmuştu. Herkes meydandan taşıp onlara doğru koştular. Kıtmircan en önde, ardında ona itaat eden on iki köpek vardı. Bunlar Şah Efendimiz’in ordusundaki köpeklerdi, ama artık sahiplerine değil, Kıtmircan’a itaat ediyorlardı. O oturunca oturuyor, yürüyünce yürüyorlardı. Bir aralık, Kara Bey’in getirdiği esirler meydana dizildi. Şah Hazretleri Kara Bey’i huzuruna kabul etti ve hediyeler verdi, anlattıklarını Şah ile biz de hayretle dinledik.</span></p>

    <p class="MsoNormal3"><span class="calibre11">“Hakan-ı İskender-şân ve Kıble-i Âlem Efendimiz!.. Şu gördüğünüz on iki adamın hepsi Dulkadırlı beyleridir. Şu öndekiler Alaüddevle haininin oğullarından Kör Şahruh ile Ahmet’tir. Arkadakiler sırasıyla Aziz Ağa oğlu Muhammet, Ürkmez Bey ve Kayıtmaz Bey ile Sınçak Bey’dir.”</span></p>

    <p class="MsoNormal3"><span class="calibre11">“Bak hele sen şu hainlere!.. Nerede yakaladın bu Yezidleri?”</span></p>

    <p class="MsoNormal3"><span class="calibre11">“Ben değil efendimiz, haşa, keşke ben yakalasaydım!..”</span></p>

    <p class="MsoNormal3"><span class="calibre11">“Her birini işte şu gördüğünüz köpekler yakalayıp benim huzuruma getirdiler!..”</span></p>

    <p class="MsoNormal3"><span class="calibre11">Kara Bey cümlesini tamamladığı sırada Bağdat Sarayı’nın bahçesini dolduran askerler ve müritler arasında bir dalgalanma oldu. Kıtmircan ile diğer köpeklerin Erzincan’dan yola çıkıp Elbistan, Diyarbakır ve Mardin’i dolaşarak şimdi Bağdat’a on iki esir getirmiş olmaları herkesi coşturmuştu. Onların sevinç çığlığı gibi göklere yükselttikleri “Hüü!. Hüü!..”leri arasında Şah, yiğit kumandanı Emir Zekeriya’ya kısaca bir cümle söyledi:</span></p>

    <p class="MsoNormal3"><span class="calibre11">“Hazırlıklar başlasın, Tebriz’e dönüyoruz.”</span></p>

    <p class="MsoNormal3"><span class="calibre11">Tam on bir ay olmuştu. Tebriz’i özlediğimin farkına vardım. Sevgi şehri özlemekti. Sevgi hatıraları yenilemek, eski dostları yeniden görmekti. Sevgi insanın içini ısıtıyordu ve huzur veriyordu. Hayat sevgiyle yaşanmalıydı. Bir ara “Acaba Taçlı da Tebriz’e dönüşümüze benim kadar seviniyor mudur?” diye içimden geçirdim. Onun sevgisini yitirdiği şehri, aynı sevgiyi umutla beklediği, bulmayı umduğu şehri!.. Bunun cevabını Kerbela’da aldım. Herkes için matem olan yurt benim için bayram, herkese muharrem olan günler bana zilhicce oldu. İhtişamlı tevella ve teberra merasimleriyle on binlerce kızıl başlığın Kerbela Sahrası’nı doldurduğu ulvi ziyaretin ikinci günüydü. Şah, Hüseyin aşkına beni Taçlı Hatun’a hediye ettiğini söyledi. Gelincik tarlaları gibi dalgalanan insan seli içinde hafif hafif sineler dövülerek, mersiyeler okunurken ve adeta iki yana salınarak gözyaşları dökülürken ben Taçlı’ya verilmenin heyecanıyla göklerde uçuyordum. Kerbela hiçbir döneminde bunca Hüseynî’yi bir arada görmemişti sanırım. O gün orası bir mahşer idi. Ben o mahşerde güzeller güzeli Taçlı’ya yakın olmak, hizmetinde bulunmak, sesini duymak, koyu zümrüt gözlerine ve uzun kirpiklerine daima bakabilmek ayrıcalığına eriştim. Böyle bir bahtiyarlık acaba gökkubbenin altında kaç kula nasip olmuştur? Şimdi bu nimete neden ermiş olduğumu düşünüyorum da neredeyse hâlime şükredeceğim geliyor. Çünkü Taçlı, Allah’ın sadece bana değil yeryüzüne bir nimeti sayılır. Cihan, Yusuf’tan sonra böyle bir güzellik görmemişti. Ama işte onun da yüreğini çizik çizik eden, içini kanatan bir derdi vardı. Daha ilk gece, hemen ayakucunda yatarken, onun derinlerden gelen mırıltısıyla uyandım. Rüyasında “Selil, ah SelilL. Hüseyin’in Kerbela’da suyu aradığı gibi her yerde seni arıyorum Selil!” diye sayıklıyordu. Bu sözlerin sevdiği biri için olduğu belliydi. Evet, Taçlı sayıklıyordu, bir sevgili için sayıklıyor, gonca dudakları bir erkek için gülümseyip açılıyor, heyecanla kapanıyordu. Sayıklarken bile sesinde hakiki bir sevgi cevheri olduğu hemen anlaşılıyordu. Zeliha’nın, bütün adların içine Yusuf’un adını gizlemesi gibi bir şeydi bu. Selil adını diğer adları söylediğinden daha sıcak bir içtenlikle söylüyordu çünkü. Selil kelimesini başka kelimelerden farklı telaffuz ediyor, Selil derken sanki yüreğinin bir parçası da ağzından dökülüyordu. Peki, ama kimdi bu Selil?</span></p>

    <p class="MsoNormal3"><span class="calibre11">Ertesi sabah ona “Selil kim!” diye sordum. Kızacağını, beni azarlayacağını, kovacağını göze alarak sordum bu soruyu. Sükûnetle cevap verdi ve bana Selma ile Selil’in öyküsünü anlattı. Hiç kimseye anlatmadığı ve sır olarak saklamamı istediği bir hikâyeydi bu. Birisiyle paylaşmazsa çıldıracağını söylediği bir hikâye... Yanaklarından yaşlar süzülür ve kalbi yanarken söylediği her kelimeyi, kurduğu her cümleyi dinledikten sonra kıyamet gününde hor ve kederli kalkmamaya ant içtikleri gibi ben de bu sırrı kimse ile paylaşmayacağıma dair ant içtim. O gece, Taçlı’nın güzelliği zihnimde asalet ve sadakat ile ziynetlendi ve bir kez daha kendisine hayran oldum. Aramızdaki mumun etrafında dönen pervanelerin bile kaybolduğu geç saatlerde, Babaydar’ın benden bulmamı istediği cevabı bulduğuma inanarak son kez sordum:</span></p>

    <p class="MsoNormal3"><span class="calibre11">“Selil ile Selma arasındaki şey sevgi miydi?”</span></p>

    <p class="MsoNormal3"><span class="calibre11">“Hayır, aşktı?”</span></p>

    <p class="MsoNormal3"><span class="calibre11">“Buna delilin nedir?”</span></p>

    <p class="MsoNormal3"><span class="calibre11">“Aşk, Kamber Can, aşk, tekildir ama sevgi çoğuldur. Aşk, Kamber Can, aşk, bir tek kişiye, sevgi binlerce kişi veya şeye yönelik olur. Ben Kıble-i Âlem Şah Efendimiz’i seviyorum, ama ona âşık değilim.”</span></p>

    <p class="MsoNormal3"><span class="calibre11">“Ne zaman âşık olacaksın?”</span></p>

    <p class="MsoNormal3"><span class="calibre11">“?!..”</span></p>

    <p class="MsoNormal9"><span class="calibre11">O gece kalbiyle kalbimin arasında bir ilmek atılmış oldu. Uyandığımda Babaydar’ı başucumda oturur hissettim, eliyle elimi tuttuğunu sandım. Çünkü bana sevgiyi bulduğum vakit yanımda olacağını ve beni daha çok seveceğini söylemişti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p>

    <p class="MsoNormal"><span class="calibre2">&nbsp;</span></p>
  </div>
</body>
</html>
