<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Azil</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><p class="calibre17">Asil’in tabağındaki yemeğe eşlik eden müzik, veranda duvarlarının ötesinden geliyordu. Bin böcek orkestrası, anonim eserlerinden biriyle resitaline başlamıştı. Balık ve önce haşlanmış sonra da kızartılmış, dünya üzerinde, hamburger satan bütün lokanta zincirlerine çıkarılan diller büyüklüğünde kesilmiş patatesler. Asil acıkmıştı. Hiçbir şeyin soğumasına izin vermedi. Alışık olmadığı bir iştahla, çatalını doldurup boşaltmaya başladı. Yan masadaysa pansiyon sahibi ve ailesi vardı. Tek müşteri olmanın getirdiği rahatlıkla önündeki balığı parmaklarıyla yiyor, arada da avucuna sıkıştırdığı bardaktan su içiyordu. Soluk alabildiği nadir anlardan birinde “Elinize sağlık Fevziye Hanım. Balık muhteşem olmuş!” dedi. Konuşurken duymadığı kadının gülümsediğini gördü.</p><p class="calibre17">Ofisteki televizyonun çalıştığını herkes duyuyor, ama ekranında kimin, neden söz ettiğiyle kimse ilgilenmiyordu. Yan masadakilerin, Yahya dışında, sırtlan dönük oturduğu ofisin penceresinde, kendini bir saniyeliğine gören Asil ve elleri durdu. Ekranı kaplayan yüzü, adsız ve yüzsüz bir konuşmacının boğuk sesi. Bir saniye için, kendisiyle göz göze gelen Asil, başım sağa çevirip Yahya’ya baktı. Yahya da Asil’e bakıyordu. Asil kaşlarını öyle bir indirdi ve gözlerini öyle bir kıstı ki Yahya anladı. Gördüğünü unutması gerektiğini. Bir sırrın daha sahibi olduğunu. Çocuk sadece gülümsedi. Asil de peşinden. Biraz önce ekrana sıvanmış fotoğrafı <span class="italic">Ne kadar kötüsün?</span> adlı belgeselin</p><p class="calibre5">yayınlandığı aylarda peşine düşen foto muhabirlerinin yakaladığı bir pozdu. Sağ gözünün, sadece birkaç aydır kahverengi olduğu günler. Yahya’nın sorusu, bir zaman yolculuğuna neden oldu ve Asili, o günlerden serin veranda akşamına getirdi.</p><p class="calibre5">“Yemekten sonra oyun oynayalım ini?”</p><p class="calibre5">Asil’den önce babası çekti dilini ve ateş etti.</p><p class="calibre5">“Yahya, yemeğini ye! Rahatsız etme kimseyi.”</p><p class="calibre5">Yaralanan Yahya’nın ilkyardımına koşmak, Asil’e düşmüştü.</p><p class="calibre5">“Merak etmeyin. Sorun değil. Tamam Yahya, yemekten sonra.”</p><p class="calibre5">Yaşı küçük ve bünyesi güçlü olduğu için hızla iyileşen Yahya, gülerek yemeğe devam etti. Diğerleri gibi.</p><p class="calibre5">Tabağı ve bardağı boşalan Asil, arkasına yaslanıp, gömleğinin cebinden çektiği paketten bir sigara tırnakladı. Dudaklarının arasındaki sigaranın ucunu, pantolon cebinden gelen bir çakmak aydınlattı. Pansiyonun sahibi de yemeğini bitirmiş ve ofisine geçmişti. Anteni ayarlamaya çalıştığına bakılırsa, televizyon izleyecekti. Fevziye, masadakileri toplayıp mutfağa açılan kapıdan girip çıkmaya devanı ederken, Yahya, Asil’in karşısına çoktan oturmuştu. Dirsekleri ve elleri masada, çenesi de, fazla değil, bir karış yüksekteydi. Yüzündeki gülümsemeye zarar vermeden konuştu.</p><p class="calibre5">“Biliyor musun, çok hızlı kaş, kaş, kaş, kaş, dersen, aşk oluyor!”</p><p class="calibre5">Ağzından çıkan dumanın bitmesini bekleyen Asil, denedi.</p><p class="calibre5">“Kaş, kaş, kaş, kaş, kaş! Evet, tebrik ederim. Nereden öğrendin?”</p><p class="calibre5">Yahya, Asil’e bir şey öğrettiği için mutluydu.</p><p class="calibre5">“Babamın bir arkadaşı Kaş’ta oturuyor. O öğretmişti. Sen âşık mısın?”</p><p class="calibre5">Bu kez Asil, dumanın ağzına girmesini bekledi.</p><p class="calibre5">“Öyleydim, ama şimdi değilim. Söyle bakalım, ne oynamak istiyorsun?”</p><p class="calibre17">Aslında Yahya’nın herhangi bir oyuncağı yoktu. Oynamak istediği tek oyun, Asille konuşmaktı,</p><p class="calibre17">“Bilmem. Sen oyun biliyor musun?”</p><p class="calibre17">“Bir tane biliyorum. Bak şimdi, çevrendeki eşyalardan herhangi birini seç ve onu düşün. Ama sadece onu düşün. Ben de gözlerine bakayım ve hangi eşyayı düşündüğünü tahinin etmeye çalışayım... Anlaştık mı?”</p><p class="calibre17">Yahya heyecanlanmıştı.</p><p class="calibre17">“Anlaştık! Bir dakika, ben önce düşüneyim.”</p><p class="calibre17">Çocuk, başım sağa ve sola çevirerek, kendisine büyük gelen sandalyede iki yöne de doğru kayarak, verandada seçebileceği bir eşya aradı. Buldu. Yan masadaki tuzluğu seçti. Sadece tuzluğu düşünmeye çalıştı. Ama olmadı. Çünkü bir saniye boyunca tuzluğu düşünüyorsa, bir saniye sonra, da Asili düşünüyordu. Sonraki saniye annesini, bir sonraki, saniyede de, Asil’i televizyonda gördüğünü. Ve tekrar tuzluğu düşünüyordu. Yardım istedi.</p><p class="calibre17">“Olmuyor. Sadece onu düşünemiyorum.”</p><p class="calibre17">Fevziye’nin masaya koyduğu viski şişesiyle kadehi buluşturan Asil konuştu.</p><p class="calibre17">“Akıl, kelimelerle çalışır. Bu yüzden, her şeyin ve herkesin bir adı vardır. Neyi seçtiysen, içinden, sürekli adını söyle. Bir süre sonra, aklında sadece adım söylediğin eşya kalacaktır. Sonra, o eşyayı elinle tuttuğunu düşün. Eğer büyük bir eşyaysa, ona sarıldığını düşün. Böylece aklın, o eşyanın sert mi, yoksa yumuşak mı, soğuk mu, yoksa sıcak mı olduğunu, sanki gerçekten ona dokunuyormuşsun gibi, hisseder. Aklın o eşyayla dolar. Evet, şimdi dene bakalım.”</p><p class="calibre17">“Tamam.”</p><p class="calibre17">Yahya, tuzluk kelimesini, dudaklarını oynatmamaya çalışarak, içinden defalarca tekrarladı. Gerçekten de bir tuzluk, gelip oturdu zihnine. Yan masadaki tuzluk. Sonra sağ eliyle, uzanıp onu tuttuğunu hayal etti. Yumruğunun içine soktuğu</p><p class="calibre5">mı. Hangi parmaklarına ve parmaklarının neresine değdiğini hissetti. Tuzluğun ne kadarının elinden taştığını zihninde gördü. Asil, çocuğun hazır olduğunu anladı ve tahmin etti. “Mangal. Duvarın yanındaki mangal.”</p><p class="calibre17">“Hayır!” dedi Yahya, gülerek. “Tuzluk. Bak, şuradaki tuzluk. Bilemedin/’</p><p class="calibre17">Asil, bu oyunda ilk kez kaybediyordu. O güne kadar, gerçekten düşünülen bütün eşyaları doğru tahmin etmişti. Elindeki kadehi, üç âdemelması gelgitinde boşaltıp yeniden doldurdu. Yahya, “Haydi, sıra bende. Ben tahmin edeceğim” dedi. “Bir eşya seç ve düşün. Ama iyi düşün!”</p><p class="calibre17">Asil güldü. Tek kahkahalık bir gülüş. Hazır bütün bedeniyle hissediyorken, üzerine oturduğu ve çevresini saran sandalyeyi seçtiği anda Yahya bağırdı.</p><p class="calibre17">“Sandalyen. Oturduğun sandalye!”</p><p class="calibre17">Asil’in zihni durdu. Asil’in zihni çalıştı. Tesadüf mü? Olanaksız. Ne diyeceğini bilemedi. Doğruyu söyledi.</p><p class="calibre17">“Bildin. Sandalye.”</p><p class="calibre17">Yahya inanmadı.</p><p class="calibre17">“Hayır, yalan söylüyorsun! Gerçekten, ne düşündüğünü söyle! Haydi!”</p><p class="calibre17">Asil, bağıran Yahya’nın sesini kısması için, yere bakan avucunu göğüs hizasına getirip indirdi. Çocuk fısıldayarak tekrarladı.</p><p class="calibre17">“Ne düşünmüştün? Lütfen söyle!”</p><p class="calibre17">Asil, üzerine düşeni yaptı. Yalan söyledi.</p><p class="calibre17">“Tamam. Kabul ediyorum. Yalan söyledim. Senin sandalyeni seçmiştim. Oturduğun sandalyeyi.”</p><p class="calibre17">Yahya’nın yüzü, bir limon gibi sıkılıp ekşidi. Ama yeniden gülüp konuşması uzun sürmedi. Asil’in ikinci kadehi boşaltması, Yahya’nın konuyu değiştirmesine yetecek bir zamandı. Tam olarak, iki dakika dört saniye. Sesi, son fısıltısıyla aynı çaptaydı.</p><p class="calibre17">“Televizyonda, neden seni gösteriyorlardı?”</p><p class="calibre17">“Çünkü benden korkuyorlar.”</p><p class="calibre17">“Neden?”</p><p class="calibre17">“Çünkü bütün sırlarını biliyorum.”</p><p class="calibre17">“Ben de senin sırlarını biliyorum. Sen de benden korkuyor musun?”</p><p class="calibre17">Asil, bir benzeriyle konuştuğunun farkındaydı. Gülümsedi. Nedeni, zihnini kaplayan bir duyguydu. Mutluluğa benziyordu. Yahya’nın varlığını bilmenin mutluluğu.</p><p class="calibre5">“Hayır Yahya. Senden korkmuyorum. Çünkü sen iyisin.” Çocuk, Asil’in yanında kendini iyi hissediyordu.</p><p class="calibre17">“Ama sen de iyisin.”</p><p class="calibre17">“Kafamdaki Asil ortaya çıkana kadar iyi değilim. Hatırlıyor musun onu? Beklediğim Asili?”</p><p class="calibre5">“Evet, evet! İlk kötülüğümü yapınca, benim de kafamda bir Yahya olacak. İyi bir Yahya. Kötü Yahya’yla konuşacak.” “Sen çok zeki bir çocuksun. Ama şimdilik, hiç konuşmayan, iyi bir Asil var kafamda. O bana, neyin iyi olduğunu söylemediği sürece, ben de iyi değilim.”</p><p class="calibre17">“Peki neden sustu? Neden artık konuşmuyor?” “Bilmiyorum Yahya. Hiç bilmiyorum. Bir yerde bir yanlışlık yaptım. Onu dinlemedim. Bir insanın canını yakmasına neden oldum. Galiba bu yüzden. Ve belki de onu, bir daha hiç duymayacağım. Belki de benimle hiç konuşmayacak.” “Merak etme. Ben sana neyin iyi olduğunu söylerim.” Şişenin yarısı Asil’in midesindeydi. Diğer yarısını da yutmak için kadehini doldurdu. Yüzüne göre fazla geniş gözlere sahip Yahya’ya bakıp konuştu,</p><p class="calibre17">“Teşekkür ederim. Bana yardım edeceğine eminim... Baban çağırıyor.”</p><p class="calibre17">Adam, pencereye parmaklarının dizleriyle vuruyordu. Yahya, sandalyesinden kayıp ofisin kapısına doğru koştu. Asil, Yahya’nın kirli topuklarını gördü. Çocuk odaya girdi.</p><p class="calibre5">Pencereden sıyrılan profili, babası tarafından azarlandı. Belki de, pansiyonun tek müşterisini rahatsız etmemesini söylüyordu. Ama Asil dudak dilini sökemiyordu. Omuzları göğsüne düşmüş olan Yahya, ofisten çıkıp Asil’in yanına geldi.</p><p class="calibre5">“Ben uyumaya gidiyorum. Yarın yine denize gideriz. Olur mu?”</p><p class="calibre5">“Olur Yahya. Baban izin verirse gideriz. İyi uykular.”</p><p class="calibre5">Asil, pansiyonun kapısından geçip yok olana kadar, çocuğun sırtını ve dirseklerini izledi. Bir sigara yaktı. Yedi sigara birden içmek istedi. Düşündü. Kendini. Çocukluğunu. Düşünmemesi gereken her şeyi. Düşürdü. Kendini. Çocukluğunu. Her yere. Gözleri dolu doluydu. Tıklım tıklım gözyaşı. Şişeyi boynundan yakalayıp ayağa kalktı. Verandadan inip yürümeye başladı. Bin böceğin iki yakasında çığlık attığı, toprak yola çıktı. İlk damla, gözbebeği kadardı.</p><p class="calibre5">O gece Asil, o kadar ağladı ki sol gözü kahverengi oldu.</p><p class="calibre5">O geceden Asil, o kadar acı çekti ki, geriye tek bir karanlık bile kalmadı.</p><p class="calibre5">O gece Asil, gerisi gündüz oldu.</p><p class="calibre5">O gecenin sabahında Asil’i verandada bulan Yahya’ydı.</p><p class="calibre5">“İyi misin?”</p><p class="calibre5">Gözkapaklarını araladı. Çocuğun ardındaki güneşe rağmen konuştu.</p><p class="calibre5">“Silah, de. Hızlı.”</p><p class="calibre5">Yahya güldü ve Asil’in elini tutup, kalkmasına yardım ettiğini sandı. Bir yandan da konuştu. Dili döndüğünce hızlı.</p><p class="calibre5">“Silah, silah, silah, silah, silah, silah. Hasil oluyor. Asil olmuyor. Sayılmaz.”</p><p class="calibre5">“Sayılır çünkü benim adım Hasil.”</p><p class="calibre5">Bir zamanlar, Kobo’dan gelen birinin de dediği gibi, “Biz, Kobolular, asla yalan söylemeyiz. Gerekirse, gerçeği değiştiririz. Söylediklerimize uysun diye!”</p><p class="calibre4" style="margin:0pt; border:0pt; height:1em"> </p><div class="mbppagebreak" id="calibre_pb_32"></div></body></html>
