<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Azil</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><p class="calibre5">Kahverengi gözleri vardı.</p><p class="calibre5">“Senin adın ne?”</p><p class="calibre5"><span class="calibre6">“Asil.”</span></p><p class="calibre5">Saçları siyahtı.</p><p class="calibre5">“Benim ki de Yahya. Ne yapıyorsun burada?” “Bekliyorum.”</p><p class="calibre5">Ayakları çıplaktı.</p><p class="calibre5">“Birini mi bekliyorsun?”</p><p class="calibre5">“Sayılır.”</p><p class="calibre5">Altı yaşındaydı.</p><p class="calibre5">“Kimi bekliyorsun?”</p><p class="calibre5">“Sana bir sır versem saklayabilir misin?”</p><p class="calibre5">Pansiyonun sahibinin oğluydu.</p><p class="calibre5">“Tabii ki! Bir sürü sır saklıyorum ben.”</p><p class="calibre5">“Tamam o zaman. Beni iyi dinle. Kafamın içinde başka bir Asil daha var. Onun gelmesini bekliyorum.”</p><p class="calibre5">Okuyor, yazıyor ve bine kadar sayabiliyordu.</p><p class="calibre5">“Kafanın içinde mi? Nasıl girmiş oraya?”</p><p class="calibre5">“Ben küçükken girmiş. Gözlerimden. Bir daha da çıkmamış, ama şimdi kayboldu. Ben de ortaya çıkmasını bekliyorum.”</p><p class="calibre5">Asille birlikte, verandanın ucunda oturuyor, ayakları toprağa değiyordu.</p><p class="calibre5">“Ne olacak gelince?” “Ondan özür dileyeceğim. Çünkü benden istediğini yapamadım.”</p><p class="calibre5">Pansiyonun bir numaralı odasındaki üç yatağın en küçüğünde yatıyor, ama fazla uyuyamıyordu. Asil gibi.</p><p class="calibre5">“‘Ne istemişti senden?”</p><p class="calibre5">“Senin gibi olmamı.,”</p><p class="calibre5">İyilik topraklarına en yakın oturan çocuktu.</p><p class="calibre5">“Ben nasılım ki?”</p><p class="calibre5">“Benden iyi olmamı istemişti. Ama ben olamadım.” Yüzmeyi seviyordu.</p><p class="calibre5">“Sahile gidelim mi?”</p><p class="calibre5">“Önce babana sor.”</p><p class="calibre5">“Geliyorum. Gitme bir yere.”</p><p class="calibre5">Oturduğu yerden bir çekirge gibi fırlayan Yahya, koşarak pansiyona girdi. Oradan da bir numaralı odaya. Yeni uyanmış babasını, yüzünü yıkadığı banyoda buldu.</p><p class="calibre5">“Baba, Asille yüzmeye gidebilir miyim? Lütfen, ne olur?” Yüzünden düşen suyun bin parça olduğu adam, başını oğluna çevirip, “Asıl de kim?” dedi.</p><p class="calibre5">“Yedi, numarada kalıyor. Sahile gidebilir miyim onunla?” Adam, gece gelen sarhoşu anımsadı ve kızdı. Günüm ilk kızgınlığı, banyonun küçük penceresinden giren güneşinkine karıştı.</p><p class="calibre5">“Yahya! Ben sana ne dedim? Kimseyi rahatsız etme, demedim mi? Hem adamın ne olduğu belli değil!”</p><p class="calibre5">Yahya, ani öfkenin karşısında anasırım rahmine döndü. Çok uzak değildi, ne de olsa. Arada altı yıl vardı. Omzundan tutup önce banyodan, sonra da odadan çıkaran babasının önünde, verandanın ortasına kadar sürüklendi.</p><p class="calibre5">“Günaydın.”</p><p class="calibre5">Asil oturduğu yerde önce başını, sonra biraz da omuzlarını çevirdi.</p><p class="calibre5">“Günaydın.”</p><p class="calibre5">Adamın kendisiyle konuşmak istediğini bildiği için de ayağa kalktı.</p><p class="calibre5">“Rahat uyudun mu?”</p><p class="calibre5">Asil anımsamıyordu.</p><p class="calibre5">“Hem de çok.”</p><p class="calibre5">“Ne kadar kalacaksın?”</p><p class="calibre5">Asil bilmiyordu.</p><p class="calibre5">“Bir hafta kadar.”</p><p class="calibre5">“Yalnız, parayı peşin alıyoruz.”</p><p class="calibre5">“Tamam. Ne kadar?”</p><p class="calibre5">Parayı peşin ödemeyi derhal kabul eden Asil’in yüzünde hiçbir tereddüt belirtisi yakalayamayan adam, pansiyonun kapısını, gece yarısı bir yabancıya açmış olmaktan dolayı duyduğu pişmanlıktan kurtulduğunu hissetti. Ani bir kibarlık dalgası hüküm sürdü içindeki suya.</p><p class="calibre5">“Buyurun. Ofise geçelim.”</p><p class="calibre5">Ofis dediği yer, verandanın üçte birini kaplayan, inşasına son anda karar verilmiş gibi duran, beton bir odaydı. Geniş pencereleri verandaya bakan bir oda. Pansiyon binasına yamanmış odanın kapısını cebinden çıkardığı anahtarla açan adam, tekrar “Buyurun” dedi. Önce Asil, sonra adam odaya girdi. Asil, odadaki üç mobilyadan biri olan masanın arkasına geçip ikinci mobilyaya oturan adamı izledi. Kendisi de, bir adım uzağındaki üçüncüsüne oturdu.</p><p class="calibre5">Yöredeki bütün pansiyon sahipleri gibi, odalardan birinde ailesiyle kalıyor ve müşterilerinin zararsızlığından emin olmak istiyordu. İnsanlık teorisinde, zararsızlık için ilk şart, bir meslek sahibi olmaktı.</p><p class="calibre5">“Asil. Bey’di, değil mi? Ne iş yapıyorsunuz, Asil Bey?” “Üniversitede öğretim görevlisiyim.”</p><p class="calibre5">Zararsızlığın ikinci şartı, para sahibi olmaktı.</p><p class="calibre5">“Ne kadar güzel! Evet, odanın günlüğü, otuz beş lira. Kahvaltı dahil. Kahvaltıyı verandada veriyoruz. Bir haftalık oda ve kahvaltı ücreti...”</p><p class="calibre5">Her ne kadar, çarpmayı, görünmez bir zihin makinesinde yapmış olsa da, fazla paragöz durmamak için hesap makinesini kullanmayı tercih etti.</p><p class="calibre5">“İki yüz kırk beş lira.”</p><p class="calibre5">Asil, pantolonundaki kırışıkların arasından çektiği desteden iki yüz elli lirayı ayırıp, uzatıp adama verdi. Sonra bir elli lira daha ayırıp, aralarındaki masaya bıraktı.</p><p class="calibre5">“Bir şişe de viski istiyorum.”</p><p class="calibre5">“Hangi marka olsun?”</p><p class="calibre5">Asil, alkole bağımlılık yeminini, adamın önünde tekrar etti.</p><p class="calibre5">“Fark etmez.”</p><p class="calibre5">Önündeki banknotları sayan adamdan bakışlarını söküp, ofisin geniş penceresine saplayan Asil, Yahya’nın, bıraktıkları yerde durduğunu gördü. Çıplak ayaklarına bakıyor ve birinin gelip, girdiği yerden kendisini çıkarmasını bekliyordu. O kişi, Asil olacaktı.</p><p class="calibre5">“Çocuk, sahile gitmek istiyordu. Ben de gideceğim. İsterseniz götürebilirim. Bir saat sonra da döneriz.”</p><p class="calibre5">Adam, görünmez zihin makinesinde bir hesap daha yaptı.</p><p class="calibre5">“Annesi bir şeyler hazırlasın da, orada yersiniz.”</p><p class="calibre5">Böylece, Asili daha iyi tanımak için zaman yaratmış oldu. Koltuğundan kalkıp odadan çıktı.</p><p class="calibre5">“Fevziye!”</p><p class="calibre5">Pansiyonun kapısında beliren kadın, başını bağlamaya çalışıyordu. Parmaklarının ezberi sayesinde işini bitirip adamın yanına geldi.</p><p class="calibre5">“Asil Bey, Yahya’yı denize götürecek. Yiyecek bir şeyler hazırlasana. Bir de, bize çay koy.”</p><p class="calibre5">Asil Bey’in kim olduğunu sormayacak kadar kocasını iyi tanıyan Fevziye, ofis ile pansiyon binasının arasındaki kapıdan girip kayboldu. Adam, ofisten çıkmış olan Asil’e, verandadaki masayı ve çevresindeki sandalyeleri gösterip, “Bir çay içelim, öyle gidersiniz” dedi.</p><p class="calibre17">Doğalı birkaç saat olmasına rağmen güneş, çoktan yaşlanmıştı. Verandanın çevresindeki alçak duvarın betonuna gömülmüş ahşap sütunların taşıdığı ve kenarlarından biri, pansiyon binasına dayanmış olan, sarmaşık kaplı çardağın altı ne kadar serinse, üstünde de güneşin kızgınlığı o kadar birikiyordu. Ancak o güne kadar, üzerindeki güneşin ağırlığından çöken çardağa rastlanmadığından, Asil, pansiyon sahibinin gösterdiği sandalyelerden birine oturmayı kabul etti. Her ne kadar kahvaltıda viskiyi tercih etse de, çay da kötü bir teklif değildi. Ayrıca bir saatliğine de olsa, oğlunu emanet edeceği kişiyi tanımak isteyen adamın endişesini anlayabilecek kadar bir aileye sahip olmuştu.</p><p class="calibre17">Karşısına oturan ve üstünde sadece bir şort olan adam, çenesiyle Yahya’yı gösterip konuştu.</p><p class="calibre17">“Cin gibidir. Okula erken almak istediler de yollamadım. Gezsin, tozsun istedim. Nasıl olsa yıllarca okuyacak. Biraz koşup terlesin. Seneye başlar.”</p><p class="calibre17">Normalde, “Maşallah” ya da “Allah bağışlasın” yanıtlarıyla karşılanacak sözlerdi bunlar. Ama Asil’in Türkçesi biraz eksikti. Kuranıkerim, Türkçe’den çıkınca geriye ne kalıyorsa, Asil de o kadar konuşabiliyordu. Yani fazla değil. Bu yüzden yanıt vermedi. Adam da konuyu tersyüz etti.</p><p class="calibre17">“Siz, hangi üniversitede çalışıyorsunuz?”</p><p class="calibre17">“İstanbul Üniversitesi.”</p><p class="calibre17">Tam, duyduğu yanıt üzerine, “Ne kadar güzel!” diyecekti ki bir vana açıldı zihninde ve zararsızlık şartlarına batırılmış sular döküldü içine.</p><p class="calibre17">“Asil Bey, sizin hiç eşyanız yok mu?”</p><p class="calibre17">“Kayboldu” dedi Asil. Sonra da masaya dirseğiyle yaslanıp sesini alçalttı.</p><p class="calibre17">“Ama bence çalındı. Otobüsle geldim. Mola vermek için durduğumuz yerde çalındı. Sonra şikâyet ettim tabii. Ama ‘Biz sizi ararız!’ dediler. Hâlâ haber yok.”</p><p class="calibre5">Vana kapandı ve adamın zihnindeki sular buharlaştı.</p><p class="calibre5">“Hay Allah! Neyse, neye ihtiyacınız varsa bir liste yapın. Bana verin. Ben kasabaya inince alırım.”</p><p class="calibre5">Sizler ve şenler. İkisi de yakışmıyordu ağzına. Çünkü ne yakındı Asil’e ne de saygı duyuyordu herhangi birine. Ama yine de sizler, devam ediyordu. En azından şimdilik.</p><p class="calibre5">“Olur” dedi Asil.</p><p class="calibre5">Çay bardaklarını, titreterek, ancak asla içindekileri dökmeyerek getiren Fevziye, elindeki tepsiyi masaya koydu. Asil teşekkür etti. Ve içine attığı iki şekerin erimesini beklemeden, çaydan ilk yudumunu aldı. Sonra başını çevirip Yahya’ya baktı. Çocuk da ona bakıyordu. Ancak hâlâ aynı yerde duruyordu. Sadece gövdesini, babasıyla Asil’e çevirmişti. Ancak Fevziye’nin boş kalan eli, çocuğun dirseğini tutup çekti. Pansiyona girip görünmez oldular.</p><p class="calibre5">Bu kez, Asil’in bir sorusu vardı.</p><p class="calibre5">“Yol biraz uzun. Bizi sahile siz bırakabilir misiniz?”</p><p class="calibre5">“Ama mayo ile havlu lazım.”</p><p class="calibre5">“Gerek yok. Sahilde bir yer gördüm. Kafeterya gibi bir yer. Orada oturacağım. Yahya da biraz oynar. Sonra döneriz.”</p><p class="calibre5">Eğer yüzme bilmediğini söyleseydi, denizin kıyısına gelmek için İstanbul’dan kalkıp neden bu kadar yol kat ettiği sorusuyla mutlaka karşılaşırdı. Bu yüzden, söylememeyi tercih etti. Hiç yüzmediğini. Ve hiç yüzmeyeceğini.</p><p class="calibre5">Bardaklar beş yudumluktu. Boşaldılar ve Fevziye çağrıldı. Yahya, bir mayo ve tişörtle verandaya çıktı. Bir de iki eliyle taşıdığı, boyundan uzun havlusu vardı. İki küçük sandviç taşıyan torba, ayağa kalkan Asil’e verildi. Yahya’nın babası da ayağa kalktı.</p><p class="calibre5">“Listeyi yapacak mısınız?” diye sordu adam.</p><p class="calibre5">Önce, anlamadı neden söz ettiğini, ancak sonra anımsadı Asil. Ofise girdiler. Bir kâğıt ve kalem seçildi. Asil, üzerine asla gereksinim duymayacağı maddeler yazdığı kâğıdı ve satın alınmalarına yetecek parayı adama verdi. Ofisten çıkıp verandayı geçtiler ve sıcaktan patlamasına üç hararet nöbeti kalmış arabanın koltuklarına dağıldılar. Camlar indirildi. Anahtar çevrildi.</p><p class="calibre5">Gece, yürüyerek geçtiği asfalt yola çıkana kadar adam konuşmadı. Ama sonra kimi uyardığı belirsiz biçimde, “Dikkatli ol!” dedi. Asil’den önce Yahya üzerine alındı.</p><p class="calibre5">“Tamam baba.”</p><p class="calibre5">“Güneşte fazla kalma. Asil Amcanı da üzme.”</p><p class="calibre5">Asfalt bitti. Araba durdu. Bundan sonrası topraktı. Sonra da kum. Yürüyeceklerdi. Arabadan indiler, ancak Asil’in sesi içeride kaldı.</p><p class="calibre5">“Bir saat sonra döneriz.”</p><p class="calibre5">Araba, geldiği yöne dönmek üzere hamle yaparken, Asil ile Yahya yürümeye başlamışlardı.</p><p class="calibre5">İlk konuşan Yahya oldu. Gömleğini çıkarmış ve beline bağlamış olan Asil’in dövmelerine bakarak konuştu.</p><p class="calibre5">“Bunlar ne?”</p><p class="calibre5">“Resim.”</p><p class="calibre5">“Neden kollarındalar?”</p><p class="calibre5">“Çünkü hep benimle kalmalarını istedim.”</p><p class="calibre5">Konuşmak için Asil’e her baktığında, içlerine güneş dolduğu için kısmak zorunda kaldığı gözlerine rağmen, devam ediyordu sorularına. Ama Asil de bir çocuğun merakını nasıl uyandıracağını iyi biliyordu.</p><p class="calibre5">“Neden?”</p><p class="calibre5">“Çünkü onların hepsini rüyalarımda gördüm. Ama uyanıkken de görmeye devam etmek istedim.”</p><p class="calibre5">Yahya susuyor, çünkü düşünüyordu. Üzerinde yürüdükleri ahşap patika, kumsaldaki kafeteryaya gidiyor ve masaların çevresi boş olduğu için, Asil’in yüzündeki gülümseme duruyordu. Sadece üç aile vardı. İkisi turist. Biri Türk. Ama onlar da turistlerin ülkesinden geldiklerini belli etmek için her işareti üzerlerinde taşıdıklarından, Asil’i, televizyon haberlerinde izlemiş olmaları olasılığı yoktu. Belki de, kesin dönüş adındaki, ters göçmenliği benimsemiş ailelerden biriydi. Öyle olsa bile, belli ki yeni dönmüşlerdi. Ve hiçbir şey kesin değildi. Çünkü her ne kadar anayasanın altmış ikinci maddesi, yurtdışındaki işçilerin ülkeye döndüklerinde hayatlarını denetleyecek bir düzen kurmak üzere devlete önlem alma yetkisi vermiş olsa da, hayat bir karikatür olduğu için bu altmış ikiden de bir tavşan çıkacağını bilenler, kesin kararlar almadan önce uzun uzun düşünüyorlardı. Bu yüzden, kafeteryadaki Türk ailenin, Asil’in eşkâlini tanıma olasılığı çocuk havuzu kadar sığdı.</p><p class="calibre17">Bambudan yapılmış çardakların altındaki masaların, daire biçimindeki barın etrafına serpildiği ve mönüsünde sadece bira ile meşrubat bulunan kafeteryanın sınırlarına girince Asil, Yahya’ya, “Önce sandviçlerimizi yiyelim” dedi. Kendilerine seçtikleri masa ile deniz arasında, kumdan başka bir şey yoktu. Yıllık tatil tarihlerinin dışında kalan bir dönemden geçiyorlardı. Deniz de, kum da, garsonlar da.</p><p class="calibre17">“Ne alırdınız ağabey?”</p><p class="calibre17">“Ne içersin Yahya?”</p><p class="calibre17">“Kola.”</p><p class="calibre17">“Bir de bira. Çok soğuk olsun.”</p><p class="calibre17">Garson gidince Asil, elindeki torbadan çıkardığı, peçetelere sarılmış sandviçlerden birini Yahya’ya verdi. İlk lokmaları dişleriyle koparıp birbirlerine baktılar. Çiğnerken konuşmanın ayıp olmadığı bir dönemden geçiyorlardı. Asil de, Yahya da.</p><p class="calibre17">“Kimseye söyleme, dedin ama bana verdiğin sırrı sana söyleyebilir miyim?”</p><p class="calibre17">Asil güldü. Başıyla dikey konuştu: “Evet.”</p><p class="calibre17">“Senin kafanda bir Asil var. Benim kafamda da bir Yahya var mı?”</p><p class="calibre17">Bu kez başım }<sup class="calibre18"><small class="calibre19"><span class="calibre20">7</span></small></sup>atay sallayan Asil, hayırdan sonrasını konuşarak getirdi.</p><p class="calibre17">“Daha yok. Belki de hiçbir zaman olmayacak.”</p><p class="calibre17">“Neden?”</p><p class="calibre17">“Çünkü daha hiç kötülük yapmadın. Şimdi, sana bir hikâye anlatacağım: İlk kötülüğünü yaptığında, kafanın içinde bir çekirdek oluşur. Kafanın içinde ayrı bir kafa. gibi. Şeftali ve çekirdeği gibi. Tamam mı?”</p><p class="calibre17">Tamamdı. Yahya daha önce şeftali de görmüştü, çekirdeğini de.</p><p class="calibre17">“İlk kötülüğünü yaptığında, kafan bir balon gibi patlar ve içindeki çekirdek, gözlerinden çıkıp gider. Ama, nasıl yerdeki bir taşı alıp bıraktığımda yere dönüyorsa, çekirdek de tekrar gözlerinden geçip kafana yerleşir. Artık, o andan itibaren kafanda iki Yahya vardır. Biri, ağzını açtığın zaman konuşan. Diğeri de çekirdekteki Yahya. Yani sesini, senden başka kimsenin duymadığı, kafandaki Yahya. Seninle konuşur. Sen de dinlersen, duyarsın.”</p><p class="calibre17">“Duysam, bana ne der?”</p><p class="calibre17">“Neyin iyi, neyin kötü olduğunu söyler.”</p><p class="calibre17">Yahya sandviçini bitirmiş, elinin sırtıyla ağzını süpürüyor ve düşünüyordu. Elini, ağzının önünden çekince sordu.</p><p class="calibre17">“Peki, sonra ne olur?”</p><p class="calibre17">“Sen de ona göre davranırsın.”</p><p class="calibre17">“Ya davranmazsam?”</p><p class="calibre17">Konuşmaları, aralarına giren kola ve birayla kesilip, onları bırakan elin çekilmesiyle devam etti.</p><p class="calibre17">“Kafandaki Yahya o kadar gürültü yapar ki hiçbir şey duyamazsın. Ne anneni ne babam ne de arkadaşlarını. Çünkü yaptığın şey, kafandaki Yahya için kötüyse, davranışını değiştirene kadar, onun kötü olduğunu tekrarlar. Bir düşünsene. Kafanın içinde bir ses var ve sana sürekli ‘Bu yaptığın kötü!’ diyor. Sen, davranışını değiştirene kadar da susmuyor.</p><p class="calibre5">Ama diyelim ki, onu dinlemiyorsun. Duymazdan geliyorsun. Ve başka kötülükler yapmaya devam ediyorsun. O zaman da, kafandaki sesler çoğalır ve her birini ayrı ayrı duymak zorunda kalırsın. Üst üste, on kötülük yaparsan, on ayrı Yahya ‘Bu yaptığın kötü!’ der. Ne kadar gürültülü olabileceğini tahmin bile edemezsin. Kafan şişer!”</p><p class="calibre17">Yumruğunun içindeki buruşmuş peçeteyi, torbaya koyması için Asil’e verirken, Yahya sordu.</p><p class="calibre17">“Peki, neden kötülük yapınca tekrarlıyor da, iyilik yapınca susuyor?”</p><p class="calibre17">Kirli peçeteleri içine koyduğu torbanın iki yakasını düğümleyen Asil konuştu.</p><p class="calibre17">“Çünkü kafandaki Yahya, kimsenin canının acımasını istemiyor. Oysa kötülük, önce başkalarının, sonra da senin canını acıtır. Bu kadar basit.”</p><p class="calibre17">Asil, çocuğun, o güne kadar tanıdığı kimseye benzemediğini anlamıştı. Diğer insanlar, iyilikle kuşatılmış kötülük tarafından yönetiliyordu. Şimdilik zihninde herhangi bir bölünme yaşamamış olan Yahya’ysa Asil gibi, ilk kötülüğünden sonra, kötülük tarafından kuşatılmış iyiliğin emrinde olacaktı. Ancak belki de, zihni hiçbir zaman bölünmeyecek ve mutlak iyi olarak kalacaktı. Yahya, kola şişesinden sarkan pipeti dudaklarının arasına denk düşürmeye çalışıyor, ancak yine de konuşuyordu. “Ben yüzmeye gideceğim. Benimle gelsene.”</p><p class="calibre17">“Sen git. Ben buradayım. Hem biraz kafamı dinlemem lazım. Bakalım, kafamdaki Asil gelmiş mi?”</p><p class="calibre17">Tülbent inceliğindeki tişörtünü sırtından sıyıran Yahya “Tamam” deyip, yarım kalmış kolasına aldırmadan denize doğru koşmaya başladı. Serçe büyüklüğündeki ayakları, kumsalı çakıl taşları kadar oydu. Yahya’yı karşılamaya gelen bir dalga, çocukla çarpıştı, ama kimsenin canı acımadı. Yahya, Asil’e dönüp el salladı ve ilk dalganın torunlarıyla çarpışmaya devam etti.</p><p class="calibre17">Birayı, yanındaki bardağa dökmektense, şişesinden içmeyi tercih eden Asil, çocuğu izledi. Zayıf bedenine taklalar attıran dalgaları izledi. Ayaklarının üzerine her bastığında, üzerinden düşen mayosunu çekip, gözlerini perdeleyen ıslak kâküllerini avucuyla yukarı kaldırmasını izledi. Hatta bir ara, kafasında bir Asil olduğuna inanıp kendini bile dinledi.</p><p class="calibre4" style="margin:0pt; border:0pt; height:1em"> </p><div class="mbppagebreak" id="calibre_pb_31"></div></body></html>
