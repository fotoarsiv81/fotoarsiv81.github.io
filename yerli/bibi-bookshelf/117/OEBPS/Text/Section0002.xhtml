<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">II</p>

  <h1 style="text-align: center;"><span style="font-weight:bold;">DENİZANASI</span></h1>

  <p style="text-align: center;"><span style="font-weight:bold;"><br /></span></p>

  <p style="text-align: center;"><span style="font-weight:bold;font-style:italic;">“Bir insana bir insan herhalde yeterdi. Fakat o da olmayınca?”</span></p>

  <p><span style="font-weight:bold;font-style:italic;"><br /></span></p>

  <p><span style="font-weight:bold;font-style:italic;"><br /></span></p>

  <p>Mitolojiyi çok severim. “Apollonia Heliotrope” hikayesini okudum az önce. Zarif ve ince boyunlu bir peri olan Heliotrope, Apollon’a aşık olur. İlk zamanlar Apollon da onu delicesine sever ama kız çok üzerine düşünce bu ilişkiden sıkılır. Heliotrope de üzüntüsünden eriyip, toprağa karışır. Apollon bir süre duygusuz bir öküz olarak ortalıkta dolanır fakat zaman geçip beynine oksijen pompalandıkça içine bir acı oturmaya başlar. Bir gün Apollon, sevmekten vazgeçtiği ölü aşkının bedenini topraktan çıkarıp, onu bir çiçeğe dönüştürmeye karar verir. İster ki çiçek yüzünü Apollon nereye giderse ona dönsün.</p>

  <p>Bu, mitolojide günebakan çiçeğinin yaratılış hikâyesi. Günebakan deyince daha romantik gelebilir ama günün sonunda Apollon hıyarı, kızı bildiğin ayçiçeğine dönüştürmüş. Önce sevmiş sonra sıkılıp kızı kanser etmiş. Bununla da yetinmeyip, “Bu kızı mezara soktum ama iyi kızdı be, benimle de ilgileniyordu” deyip, kendi ne yöne giderse gitsin, kızı, kafasını kendinden yana çeviren bir bitkiye dönüştürmüş. Allah bilir Apollon, ayçiçeğinin çekirdeklerini de yeşil tarlalarda yeni kız arkadaşlarıyla birlikte çitlemiştir. Heliotrope’ye mezarında bile rahat yok...</p>

  <p>“Efsuuuuunnnn, kızım koş!”</p>

  <p>Saate bakıyorum, yedi buçuk. Amanın, zaman nasıl geçmiş, bir saat sonra Timur’la buluşacağım! Acil hazırlanmam lazım.</p>

  <p>“Efsuuuuunnnnnü!”</p>

  <p>Niye beni çağırıyor annem? Heliotrope’ye mezarda, bana da evde rahat yok. Yataktan doğrulup salona uzanan koridora çıkıyorum. Nur teyzem salonda. Bir kutlama var sanırım. Annemin ağzı kulaklarında.</p>

  <p>“Efsuuunn, Merve evleniyor!!!”</p>

  <p>Annemin yüzüne bakarken gözlerimin şaşılaştığım hissediyorum. Benim kuzen? Sidikli Merve? 23 yaşındaki? Bu kız ne zamandır biriyle çıkıyor ki? Bu yaşta evlilik mi olurmuş? Ailedeki tüm gelişmelerden ne zaman bu kadar koptum ben?</p>

  <p>“Evleniyor mu? Kiminle?”</p>

  <p>Nur teyzem derin bir nefes alıp ballandıra ballandıra anlatmaya başlıyor.</p>

  <p>“Merve altı aydır bir çocukla flört ediyordu. Çocuk hoş, iyi okumuş, ay bir de zengin! Gözlerini görsen, yemyeşil. Otel havuzu yeşili. Hem de beş yıldızlı otel! Sen bu kalk, bizimkine evlenme teklif et dün gece! At nalı kadar bir yüzükle hem de! Bak, yüzüğün fotoğrafını çektim.”</p>

  <p>Fotoğrafa bakıyorum. At değil, fil nalı. Ben şoktayım. Teyzem nefes nefese anlatıyor.</p>

  <p>“Çocuk demiş ki, beklemeyelim hemen düğünü yapalım. Bu ay sonunda da çocuğun babaannesinin köşkünün bahçesinde düğünü yapıyoruz.”</p>

  <p>“Bu ay sonu dediğiniz dört hafta sonra?”</p>

  <p><span style="font-style:italic;">Alt yazı geçiyorum: Merve kesin hamile.</span></p>

  <p>“Şaka maka evleniyor benim kız!”</p>

  <p>“İnsanları davet etmek için vakit yok ama.”</p>

  <p>“Ay Efsun, çocuğun ailesi öyle istemiş. Neyse ne. Düğünümüz var işte! Hemen elbise bakmaya başlayalım!”</p>

  <p>Ben sevinemedim sanırım. İçimde en ufak bir mutluluk yok. Neden acaba? Merve’yi mi kıskandım? Yok artık, çüş! Başımı eğip fısıltı moduna geçerek çaktırmadan anneme soruyorum.</p>

  <p>“Anne, Merve hamile mi?”</p>

  <p>“Değil. Sekiz tane test yaptık.”</p>

  <p>“Beraber mi yaptınız? Ve neden sekiz?”</p>

  <p>“Biz de gördük yani sonucu. Nur kırardı bacaklarını hamile olsaydı.”</p>

  <p>Belli ki sekiz gebelik testinin sekizi de negatif çıkınca Nur teyzeme bir rahatlama gelmiş.</p>

  <p>“Çocuk nasıl güzel bir şekilde evlilik teklifi etmiş Efsun, inanamazsın.”</p>

  <p>Hikayeyi herkes dinlemiş, orası net. Bıraksan, sabaha kadar on dört posta anlatır. Haydi gönlü olsun, bir tarafı şişmesin.</p>

  <p>“Ay çok merak ettim, nasıl etmiş?”</p>

  <p>“Bunlar Boğaz kenarında bir restoranda akşam yemeği yiyorlarmış. O sırada denizin açığında bir tekneden havai fişekler falan atılmaya başlamış. Ardından da çocuk, Merve’ye Boğaziçi Köprüsü’ne bak diye işaret etmiş. Merve bir de bakmış ki lazer şovla "Merve. aşkım, evlen benimle!” yazıyor. Bütün restoran ayağa kalkmış tabii. Merve şokta. Çocuk dizlerinin üzerine çöküp yüzüğü vermiş. Ayy ben bunu bir evlilik dergisine göndereyim, kesin yayınlarlar!”</p>

  <p>Ya bildiğin kıro. Bence bir şey ne kadar abartı olursa gerçeklerden o kadar uzaklaşır. Ah bu evlenme teklifi denen nane... İlle de olmalı. İlle de çok değişik olmalı. Hatta mümkünse lazerli olmalı. Hatırlıyorum, ofisten bir arkadaşım, sevgilisine Mersin’deki Cennet-Cehennem mağaralarında evlenme teklifi etmişti. İnsan niçin kireçtaşından oluşan, yerin 70 metre dibindeki bir plato içerisinde evlenme teklifi eder? En ilginci onunki olsun diye! Mağaranın tam 453 tane basamağı varmış. Bunlar inmesine inmiş de yukarı çıkarken kız 150. basamakta fenalaşmış. Mersin sıcaktan kavruluyor tabii. Evlenme teklifi Mersin Devlet Hastanesi’nde sonuçlanmış.</p>

  <p>"Gerçekten müthiş bir teklif olmuş teyze. Hayırlı olsun. Eee, ne zaman istemeye geliyorlar Merve’yi?” "Ay bugün ne? Pazar değil mi? Bu Cuma geliyorlar ayol! Efsun, yüzük resmen bir kaya parçası değil mi! Ağlayacağım şimdi. Hatta çağır bakayım Merve’yi buraya. Yemekten geldiğinden beri telefonda. Müjdeyi veriyor arkadaşlarına. Ben size gelirken yüzüğün fotoğrafını yüklüyordu Facebook’a.”</p>

  <p>“Yuh, Facebook’a mı yüklüyor?”</p>

  <p>Annem kaş göz işaretiyle <span style="font-style:italic;">Ben sana göstericem sonra</span> bakışı atıp düşünce gücüyle uzaktan kolumu çimdiriyor.</p>

  <p>“Ay koyacak tabii, görsün cümle alem. Ne var? Kapı çalıyor, Merve galiba. Açıversene Efsuncuğum.” Kapıya doğru ilerlerken hâlâ neden bu kadar çok şaşırdığımı düşünüyorum. Neyse canım, sidikli midikli, kuzenim mutlu olsun isterim.</p>

  <p style="text-align: center;">***</p>

  <p>Evden çıkmam gereken saate gelene kadar evlenme teklifini farklı versiyonlarla altı kere anlattı Merve. Her anlatışından sonra bizimkiler aynı soruları sordu. Ve ben kendimi dışarı zor attım.</p>

  <p>Timur’la otobüs durağının orada buluşacaktık. Tam yarım saat oldu geleli, çocuk ortada yok. Yağmur çiselemeye başladı. Merve evleniyor. Allah Allah... Bir erkek Merve’yle neden evlenir ki? Üç yıla kalmaz boşanırlar. Aman, sanki benim üstüme vazife. Haydi, ağaç oldum ya...</p>

  <p>“Minik tavşan!”</p>

  <p>İki el, sımsıkı bir şekilde arkamdan belimi kavrıyor. İçim bir hoş oluyor.</p>

  <p>“Çok beklemedin, değil mi? Ofisten çıkamadım bir türlü. Bulaşık süngeri için metin yazıyorum da... Tamamen kopmuşum dünyadan.”</p>

  <p>Timur, bir reklam ajansında metin yazarı olarak çalışıyor. Bir bulaşık süngeri için metin yazmasının sebebi bu, aklınıza başka şeyler gelmesin. Geç kalmasının ise belirli bir sebebi yok çünkü şimdiye kadar dört kere buluştuk, dördünde de bekletti beni. Ayıp denen bir şey var diyeceğim fakat her karşılaşmamızda bana gülümsediği anda kızgınlığımı unutuyorum.</p>

  <p>Şu “minik tavşan” benzetmesine bir hayli kılım fakat kabul etmeliyim ki ağzı iyi laf yapıyor. İnsanın altından girip üstünden çıkan tiplerden. Dilbaz.</p>

  <p>Ne zaman arasam ya telefonunu duymuyor ya da telefon kapalı. Gelin görün ki benim yanımdayken de o telefon elinden düşmüyor. Anladığım kadarıyla geçmişindeki kadın defteri de bir hayli kabarık. İkinci buluşmamızda sinemaya gittiğimizde çocuğun eli kolu durmamıştı. Önceki hayatında bir ahtapot olması kuvvetle muhtemel. Falda çıkan ahtapot bu olmasın?</p>

  <p>Diyeceksiniz ki “Kızım bu çocuk arıza”. Evet, arıza olabilir ama beni genelde arızalar bulur zaten. Alnıma böyle yazılmış. Ayrıca arıza da olsa derinliği olan bir çocuk. Felsefe mezunu. Onunla konuşurken vakit su gibi geçiyor.</p>

  <p>“Efsun, İstanbul Kart’ını iki kere bassana, ben yanıma para almayı unutmuşum”</p>

  <p>Basayım minik tavşanım. Zaten dört buluşmadır paraları ben basıyorum. Bas bas paraları Timur’a. Zerre kadar da gocunmam ama. İlle de erkek kızı çekecek diye bir kural yok, değil mi?</p>

  <p style="text-align: center;">***</p>

  <p>Beşiktaş Çarşı’da köhne bir meyhanedeyiz. Burada yemek yeme fikri ondan çıktı. İnanın ki beni lüks bir yere götürmeyi teklif etseydi bütün heyecanım kaçardı. Çünkü başta insanları olmak üzere o tarz yerlerdeki her şey yapmacık geliyor bana. Beşiktaş Çarşı ise samimi bir yer. Bakın, ne futboldan anlarım ne futbolu severim ama Çarşı taraftarına saygım vardır. Bir keresinde gazetede okumuştum, Plüton ge-zegenlikten çıkarılınca “Hepimiz Plüton’uz” diye bir pankart açmışlardı maçta. Adamlar yaratıcı.</p>

  <p>Gözüm masadaki tabağın içinde duran limona takılıyor. Benim bir limon teorim var. Misal, geldiğiniz restoran orta karar bir yer ise, aynen şu an olduğu gibi, limonlar çıplak, ortadan ikiye kesilmiş bir şekilde tabağa dizilir. Daha fanfi.-ikli bir restoransa, o limona tül giydirilir, ucu da rafyayla bağlanır. Yani, yemek yediğiniz restoranın menü fiyatlarını, menüye bakmadan masanıza gelen limondan anlayabilirsiniz. Gerçi zaten masaya limon geldiyse geçmiş olsun, yemek başlamış, artık yapacak bir şey yoktur ama teori teoridir.</p>

  <p><span style="font-style:italic;">Adam paylaşımının yapılamadığı bir andı bu sayın seyirciler. Beşiktaş yeni yeni ısınmaya başladı.</span></p>

  <p>Niye açıldı bu televizyonun sesi şimdi? Şurada sakince yemeğimizi yiyeceğiz, bir de bunun sesi kulağımızın dibinde. Maç mı bu? Maç seyretmek isteyen gitsin evinde seyretsin kardeşim. Restoranda da maç mı seyredilirmiş? Timur da gerilecek şimdi.</p>

  <p>Bir dakika... Onun da gözleri televizyonda. Çatalına koyduğu şakşukayı ağzına götürecek ama televizyona bakmaktan ağzını bulamıyor.</p>

  <p>Yalandan öksürüyorum. Tık yok. Timur ekrana kilitlendi. Kendimi ameliyata girmiş bir doktor gibi hissediyorum. “Timur, benimle misin, Timur? Hastanın kan basıncı yükseldi. Sanırım şu an bir tıkanma yaşıyoruz.” Otobüsle Beşiktaş’a gelirken Murakami, Haneke falan konuşuyorduk. An itibariyle “Haniki Haneke?” durumundayız. Ne güzel haydari yiyecektik, patlıcan ezme falan... Ortaya ciğer kavurma da söylemiştik. Ne oldu şimdi?</p>

  <p>Meyhanenin kapısı bir açılıyor, bir kapanıyor. İçeriye siyah-beyaz formalı taraftarlar doluşmaya başladı. Az önce bana şirin gelen bu köhne meyhanede garip bir düzende oturuyoruz. Kafamın tepesinde sesi sonuna kadar açılmış bir televizyon var ve herkes benden yana dönmüş, televizyona bakıyor. Korkarım ki ortamdaki tek kız benim.</p>

  <p>Timur buraya maç seyretmeye gelmiş olamaz, değil mi? Şiddetli bir şekilde tüme varasım var ama içime kaçmış saftirik teyze, “Tümden gel, gitme kız sakın tüme!” diyor.</p>

  <p>“Timur, ne maçı bu?”</p>

  <p>“Beşiktaş.”</p>

  <p>“Onu anladım da kiminle oynuyor?”</p>

  <p>Gözlerini televizyondan ayırıp bana bakıyor. Sonunda dikkatini üzerime çekiyorum.</p>

  <p>“Görmüyor musun, Fener’le!”</p>

  <p>Görmüyorum yahu. Miyobum ben. Hem de 3 numara! Takmadım gözlüğümü bu akşam. Beni meyhane tribününün ortasına soktun ama ben hâlâ nezaketimi kaybetmeden sana soru sormaya çalışıyorum. Adam senin soyadını hatırlamaz, Ruanda liginin hangi takımlarla karşı karşıya geleceğini eriği tuza banarak, tek ayaküstünde ezberden sayar.</p>

  <p>Hale bak. Çocuk beni yemeğe çıkarma ayağına resmen maç seyretmek için Beşiktaş Çarşı’nın göbeğine getirdi. Hayır, kendin istiyorsan git seyret saygım sonsuz ama benim masum duygularımla niye oynuyorsun? Ben şimdi sana gıcık olmayıp da ne yapayım?</p>

  <p>Bir daha asla biriyle çıkmayacağım. Şu an karar verdim, iyiyim ya ben kendi kendime. Gerçi neye “asla” desem başıma geliyor. Biraz daha “asla” dersem başım beladan sittin sene kurtulmayacak.</p>

  <p>Yüzlerine bak... Hepsinin göz bebekleri büyümüş. Şurada jartiyerli bacağımı masanın üzerine koyuversem “Bacım, ciğer kavurmanın üzerine geldi, çekiver bir zahmet” diyecekler. Tabii ki de jartiyer giymedim. Hayatımda jartiyerim olmadı. Üzerimdeki eskitilmiş mavi kotum, beyaz tişörtüm, krem rengi pamuklu hırkam benim baharlık kıyafetim. Ayağımdaki keten beyaz spor ayakkabılarım için de her aybaşında “atılmaktan kurtarma operasyonu” düzenliyorum. Saçlar klasik atkuyruğu. Her zamanki gibi sıfır makyaj. Evden çıkarken Ceren’in dudağıma zorla sürdüğü çilekli parlatıcıyı da Timur’u beklerken yalayıp yuttum. “Timur, maç mı seyredeceğiz biz?”</p>

  <p>“Bir dakika, çok acayip bir pozisyon oldu!”</p>

  <p>Bence de çok acayip bir pozisyon oldu.</p>

  <p>Çirkinin şansı güzel olurmuş. Ben çok da çirkin değilim ama bu cümlenin kapsama alanına giriyor olabilirim. E hani nerede şansım? Rakı anestezi etkisi yapar mı?</p>

  <p>“Pardon, bir kadeh rakı alabilir miyim?”</p>

  <p>“Bana söylesene, ben veririm siparişi.”</p>

  <p>Karşımda kadınını her koşulda koruyan ve kollayan yağız bir delikanlının oturduğunu unutmuşum. Bardağımdaki rakı mı bitti, buzum mu eridi, Sana reklamındaki sarışın kıza ne oldu, tüm bu soruların cevaplarının hepsi onda. Selvi Boylum, Al Yazmalım’ı bana bir kez daha yaşatan insan. Neydi sevgi? Sevgi iyilikti, dostluktu, emekti. Sevgi Timur’du. Masadaki limondu.</p>

  <p>“Yok, söyledim. Alt tarafı bir kadeh rakı istedim.” “Ben varken senin sipariş vermen hoş değil.” Adam aylarca, belki yıllarca sizin istediğiniz ufacık bir ricayı yerine getirmez ama bir anda delikanlı raconu çıkışları yapıp sizin yüzünüzü kızartır. Ve siz tam ondan vazgeçmek üzereyken “Demek beni seviyor" diye düşünürsünüz. Ah turnalar ah... Böyle tipler insanın dengesini altüst ediyor. Türk kızı korunup kollanmayı seviyor, orası net. Gerçi ben şu anda elimi yumruk yapıp Timur’un kafasına doğru sallamak istiyorum ama terbiyem müsait değil. Bir de çok kalabalıklar.</p>

  <p>O varken sipariş vermem hoş değilmiş. Senin bana stadyum havası yaşatman çok hoş tabii. Tam da böyle bir akşam yemeği hayal etmiştim. Timur beni alsa, Beşiktaş Çarşı’ya maç seyretmeye götürse... El ele tutuşup çılgınca tezahürat edip kendimizden geçsek... Maçı Beşiktaş kazansa, yollara dökülsek... Bir döv-meciye girsek, ben alnıma BJK dövmesi yaptırsam... Çıkışta maytap yaksak, o yanan maytap benim saçıma düşse, saçımın yarısı yansa ama ben Beşiktaş kazandığı için delicesine mutlu olduğumdan “bir at-kuyruğunun lafı mı olur?” desem... Hadsiz ya!</p>

  <p>“Hadsiz.”</p>

  <p>“Bir şey mi dedin?”</p>

  <p>“Haydi siz de iyi gidiyorsunuz goller falan.”</p>

  <p>“Daha gol atmadık ki!”</p>

  <p>“Atarsınız umarım.”</p>

  <p>Dedim ve Beşiktaş bir gol attı. Timur ve bu yola baş koyan cephe arkadaşları ayağa fırladı. Birbirlerini hayatlarında ilk defa gören bu insanlar büyük bir aileymişçesine sarıldılar, kenetlendiler ve hep bir ağızdan haykırmaya başladılar.</p>

  <p>“Görüntüsü iğrenç, pisliği çabası Hayvan oğlu hayvan, Denizanası, denizanası!”</p>

  <p>Beraber çıktığımız ilk akşam yemeğinde Timur’un denizanası gibi masum bir tek hücreli canlıya küfretmesini dehşetle izliyorum. Görüştüğümüz üç gün boyunca Kadıköy’deki kafelere gidip, Moda Sineması’nda bir film izlemiştik. Ali Usta’dan şam-fıstıklı dondurma almıştı bana. Anadolu yakasında oturduğu ve çok trafik olduğunu söylediği için hep ben karşıya geçmiştim vapurla. Yalnızlığın güzel ama zor bir şey olduğunu söylediğini hatırlıyorum. Güzel gelmişti bana bu cümle. Sanki daha havai bir tipti ama içinde başka fırtınalar kopuyordu. Yalnızlığı güzel ama zor bulan bu çocuk, ne olmuştu da deni-zanasına küfür eden birine dönüşmüştü?</p>

  <p>Gözlerine bakıp, o gün yakaladığımı düşündüğüm şeyleri arıyorum yine. Bazen karşınızdakinin gözlerinde bir anlam yakalarsınız belki de o an için gerçekten samimi olan. Sonra adam işe yaramazın teki çıksa bile siz o yakaladığınız anlama kilitlenip kalırsınız. Adamı değil, o anlamı seversiniz aslında. Buna literatürde “vakit kaybı” denir. Bu filozof havalarının çıkış noktası nedir diye soracak olursanız, hayatıma giren üç erkekte de o anlık anlamları yakalamaya çalıştığımı söyleyebilirim. Sonra da başımı duvarlara çok vurdum. O yakaladığınız şey anlam falan değil, halüsinasyon arkadaşlar.</p>

  <p>Timur çok mutlu şu anda. Takımı bir gol attı diye nasıl da huzurlu uyuyacak bu akşam. Kıskanmadım desem yalan olur çünkü bir insanı bu kadar içten bir şekilde ancak başka bir insan mutlu edebilmeli diye düşünüyorum. Normali bu değil midir? Maç, araba, ev, kedi, çekomastik, mutfak robotuyla değil, bir insanla mutlu olabilmektir esas olan.</p>

  <p>Rakımdan bir yudum alıyorum. Olmuyor, çekilecek gibi değil ortam. Bardağıma neredeyse dört parmak rakı koymuş garson. Henüz susuz. Tutuyorum kadehi, dikiyorum kafaya. Oh, yarasın. Tezahüratlar devam ediyor.</p>

  <p>“Seninle ağladık seninle güldük Sevdamız uğruna canlar verdik Siyahın zindan olsun beyaz aydınlık Herkeste var olmaz Beşiktaşlılık!”</p>

  <p>Bu arada ilk etapta benim orada olduğumu, ikinci etapta ise benim bir dişi olduğumu unutan Timur, yeni tanıştığı arkadaşlarıyla can ciğer kuzu sarması halde. Lokantayı hıncahınç dolduran kalabalık içinde küçücük kaldım tahta sandalyemde. Adamlar zıplarken sağdan soldan itiştiriyorlar beni. Hele şu yanımda duran insan irisi, birazdan benim burada olduğumu unutup üzerime çıkacak. Az evvel kolunu sallarken kafama teğet geçti, <span style="font-style:italic;">Matrix</span> filmindekiler gibi geriye attım kafayı.</p>

  <p>Keşke yeşil bir bezelyeye dönüşsem de şu kapıdan yuvarlanarak çıkıp, kaldırıma düşsem. Duvarlar üzerime üzerime geliyor. Sanırım anason etkisini göstermeye başladı. Kızarıyorum, bir ateş yükseliyor kalbimden yüzüme doğru. İçim yanıyor, içim!</p>

  <p>“Senin totemin tuttu! Haydi bir daha desene ‘atarsınız umarım’ diye!”</p>

  <p>Hayatta demem. Hem totemin tuttu ne demek? Başımı sallayıp yalandan gülümsüyorum Timur’a. O da bu gülümsemenin karşılığında elime cep telefonunu tutuşturuyor.</p>

  <p>“Çeksene bizi böyle? Arkadaşlar bakın kameraya!”</p>

  <p>Çekerim tabii, çekerim de... Siz ne ara arkadaş oldunuz?</p>

  <p>“Çekiyorum. Yaklaşın biraz daha, herkes girmiyor kadraja.”</p>

  <p>Herkesin bu küçücük cep telefonunun kadrajma girmesi mümkün mü? Adamlar bölünerek çoğalıyor. Yaklaşın dedim bir de... Demeseydim keşke. Biraz daha yaklaşsalar şuracıkta sevişecekler.</p>

  <p>“Hemen çekiver, şarzı bitiyor!”</p>

  <p>Şarz dedi. Ay bayılacağım şimdi. Timur, belki cey-ran, kiprik, kirpit, şemşiye, veleybol, arabeks, diks-men ve hatta riks deseydin bundan yıllar sonra dudağımın sol kenarında hafif bir tebessüm belirebilirdi sen aklıma geldiğinde. Ama bu şarz olayını kabullenmem mümkün değil. Yahu şarz demek şarj demekten daha zor. Kim, neresinden çıkardı bu şarz lafını?</p>

  <p>“Tamamdır, çektim.”</p>

  <p>Bu ülke için son görevini yapan bir savaş kahramanı olarak telefonu masanın üzerine bırakıyorum. Sandalyemin yanına astığım çantamı usturuplu bir şekilde elime alıyorum. Timur ve yeni arkadaşlarına buruk bir bakış atıyorum. Neler hissediyor olabileceğimin farkında bile değil. Beni bildiğin unuttu. Kanlı canlı insan unutulur mu? Unutuluyormuş işte.</p>

  <p>Gidiyorum demesem ayıp olur mu? Hesabı da ödemedim. Yok, bir de ödeyecektim. Ben resmen kandırılarak maç için buraya getirildim, bir akşam yemeği yemek için değil ki. Hâlâ ne incelikler düşünüyorsun embesil Efsun. Bırak hesabı Timur düdüğü ödesin, sana ne?</p>

  <p>Acilen dışarı çıkmam gerekiyor çünkü nefes alamıyorum. Şu an bir dost elini falan değil, sadece kapının kolunu tutmak istiyorum. Yirmi metrekarelik mekândan kalabalık yüzünden dışarı çıkamıyorum, iyi mi?</p>

  <p><span style="font-style:italic;">"Efsun, endişelenmeyin. Çıkaracağım sizi buradan. ”</span></p>

  <p><span style="font-style:italic;">“Sabahattin Ali?”</span></p>

  <p><span style="font-style:italic;">"Sıkıca tutun elimi.”</span></p>

  <p>Gözlerimi kapayıp hayali bir arkadaşın elini sıkıca tutuyorum.</p>

  <p>Sonunda kapının koluna ulaşıyor, İzmir Marşıyla meyhaneden çıkıyorum.</p>

  <p>Oh be! Temiz hava!</p>

  <p><a id="bookmark1"></a><br /></p>
</body>
</html>
