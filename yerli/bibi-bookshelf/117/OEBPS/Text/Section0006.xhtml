<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">VI</p>

  <h1><span style="font-weight:bold;">BAŞIM ALIP NİRE GİDEM?</span></h1>

  <p style="text-align: left;"><span style="font-style:italic;"><b>“Kaçırılan, fırsatlar asla akıldan çıkmıyor ve her hatırlayışta insanın içini sızlatıyor. Bunun sebebi herhalde “bu öyle olmayabilirdi" düşüncesi, yoksa insan mukadder telakki ettiği şeyleri kabule her zaman hazır.”</b></span></p>

  <p><span style="font-style:italic;"><br /></span></p>

  <p>Kuş sesleri ovalara yayılıyor. Bal yapanlar çiçeklere konarken, kuzucuklar taze çimen arıyor. O şarkı gerçekmiş. Yemyeşil bir vadinin ortasmdayım. Se-feroğullarıyla Tellioğullarını kapıştıracak cinsten... Üzerimde beyaz, uçuş uçuş bir elbise. Ayaklarım çıplak. Çimlere her basışımda toprak kokusu bedenimin içine girip, nefesimi açıyor. Uzakta Sinan’ı görüyorum, yere oturmuş, kafası önüne eğik. Yanına doğru yürüyorum. Kaldırıyor kafasını, güzel gözleri parlıyor. Bana papatyalardan taç yapmış. Aşkın katı hali, sıvı hali, gaz hali derken sonunda saf halini hissediyorum. Tacı Sinan’dan almak ve dudağına bir öpücük kondurmak için dudaklarımı aralıyorum ve...</p>

  <p>“Şak!” diye açılıyor gözlerim.</p>

  <p>ilk birkaç saniye rüyanın etkisiyle salak bir gülümsemenin tadını çıkarıyorum. Derken, ovalara yayılan kuş sesleri at kişnemesine dönüşüyor beynimde yavaş yavaş. Bir önceki gecenin detayları telefonu açtığınızda dink dink diye gelen mesajlar gibi zihnime düşüyor.</p>

  <p>Nasıl geldik ki biz eve dün gece? En son tuvaletteki siyah kaşlı sarışınları hatırlıyorum. Sonra çıktım tuvaletten. Locayı aradım. Sonrası... Kayıp. Dün gece eve nasıl geldiğimle ilgili zihnimde en ufak bir ipucu yok. Tuvaletten sonrası henüz kesilmiş bir nişan kurdelesi gibi kopuk. Çok enteresan. Kötü bir şey olmamıştır değil mi? Neyse Tuğçe’yle Ceren’e sorarım.</p>

  <p>İncecik pikemi kaldırıp üstüme başıma bakıyorum. Tek parçayım. El ve ayak parmaklarımı sayıyorum. Toplamda yirmi. Asayiş berkemal. Yalnız garip bir koku geliyor burnuma. Benden mi? Yok canım, mis gibi kokarım ben. Nereden geliyor peki?</p>

  <p>Ayaklanıyorum. Yatağımda doğrulup, oturuyorum. İki elimi dizlerimin üzerine koyuyorum. Üzerimde saçma sapan, sarı bir gecelik var. Ne çirkin bir şey. Annemin değil miydi bu gecelik? Niye giydim ki?</p>

  <p>Ellerimle saçlarımı yokluyorum. Tiftik keçisi gibi olmuş kafam. Saç tellerim birbirine düğümlenmiş. Gözlerim yanıyor. Kesin mosmor ve şiş haldeler. Bir yandan da üşüyorum.</p>

  <p>Üzerimde annemin civciv sarısı dantel uzun geceliği, sırtımda pike, evsiz bir Meksikalı gibi salona doğru yürüyorum. Salonun kapısını açmadan önce ağzımı açıp olabilecek en çirkin şekilde esnemeye başlıyorum. Kapıyı açmamla birlikte tam karşımdaki koltukta kimi görüyorum dersiniz?</p>

  <p>Sinan’ı.</p>

  <p>Şaşkın bir halde bana bakıyor. Esnemem bitmemişti. ağzım hâlâ fırın gibi açık. Tek kelime etmeden arkamı dönüp salondan dışarı çıkıyor, kapıyı dışarıdan kapatıyorum.</p>

  <p>Uyanmadım mı acaba daha? Salondan annemin sesi geliyor.</p>

  <p>“Efsuuun, bebeğim gelsene yanımıza.”</p>

  <p>Efsun bebeğim. Bu yapmacık sesleniş... Olamaz. Sinan gerçekten bizim salonda. Niye kimse beni uyarmadı? Sinan her gün sabah kahvaltısına mı geliyor ya bize? Niye biri de odama gelip bu sarı geceliği üzerimden çıkarttırmadı? Saçlarımı tarasaydım bari. Şu kokunun kaynağını bulsaydım. Niye beni salona çağırıyorsun a Gönül? Halimi görmedin mi, toplum içine çıkacak durumda mıyım? İnsanın arkadan kuyusunu kazan, mutluluğunu istemeyen kişiye akraba denirmiş. Yazık.</p>

  <p>“Efsuncuğuummm!”</p>

  <p>Bak hâlâ çağırıyor, inanmıyorum Sinan’ın burada olduğuna. Gerçekten Sinan niye burada? Bu kadar yıl sonra neden bizim salonda? Beni çok özlediyse dışarıda da buluşabilirdik. Atladığım bir nokta var ama henüz bulamadım ne olduğunu.</p>

  <p>İki elimi alın çizgimden başlayarak, saçımın suyunu alır gibi aşağıya kadar kaydırıyorum. Çok düzeldi. Süper oldum. Bu geceliğe gelince... Neresinden tutsam elimde kalacak. Pikeyi atayım bari üzerimden. Ok yaydan çıktı. Yapacak bir şey yok. Salağa bağlayıp sanki demin içeriye girmemişim gibi tekrar kapının koluna uzanıp salona adım atıyorum.</p>

  <p>Sağ ayakla tekrar giriyorum. Haydi bismillah.</p>

  <p>Yine ilk Sinan’ı görüyorum. Yanında da anneannem, Tuğçe, Ceren, Merve, Alara, Üresin, Türesin. Algıda seçicilik yaptığım için Sinan dışındakileri fark etmemişim içeriye ilk girişimde. Neden bunlar ‘Sinan ve müritleri’ şeklinde oturuyorlar?</p>

  <p>Yerli malı haftasında kivi kılığına giren yerli mal olarak bir sandalye çekip bir köşeye ilişiyorum.</p>

  <p>“Kızım, arkadaşına merhaba demeyecek misin? Ay bizim Efsun çok esereklidir.”</p>

  <p>Hem bana bu sarı dantel geceliği giydirmiş hem de alenen deli diyor. Şoktayım şu anda. Anneannem ayağa kalk, çocuğu öp diyor gözleriyle. O gözlerle roman yazar bu kadın.</p>

  <p>Ölmeden önce Sinan’ı bir kez görsem derken böyle bir karşılaşmayı kast etmemiştim. Bunca yıllık hayal kırıklıklarından sonra bir anda dileklerim gerçekleşmeye mi başladı?</p>

  <p>Salonun içinde ölüm sessizliği var. Biri konuşsun elinizi eteğinizi öpeyim. Beni bu sarı geceliğimle ortada bırakmayın. Sinan imdadıma yetişiyor.</p>

  <p>“Efsun, daha iyi oldun mu?”</p>

  <p>“Neye göre daha iyi?”</p>

  <p>“Dün geceye.”</p>

  <p>Ne oldu ki dün gece? İçimi bir korku kapladı bak şimdi. Kalbim Sinan yüzünden mi az sonra duyacaklarım yüzünden mi dörtnala atmaya başladı inanın bilmiyorum.</p>

  <p>“Dün gece ne oldu ki?”</p>

  <p>“Seninle karşılaşmamızı hatırlamıyor musun?” Tuğçe’yle Ceren’in yüzüne bakıyorum. Gözler aşağıda. Kesin bir halt yedim ben dün gece.</p>

  <p>“Biz dün karşılaştık mı?”</p>

  <p>“Ah be yavrucuğum, ne vardı o kadar içecek?</p>

  <p>Efsunun alkolle arası hiç yoktur aslında Sinancı-ğım,” diye lafa giriyor annem.</p>

  <p>Çok kötü hissediyorum kendimi. Ne halt yedim ben?</p>

  <p>Sinan anlatmaya başlıyor. Reina’da beni görmüş. Tabii çok şaşırmış. Ben o sırada Serdar Ortaç’ın locasında oturuyormuşum. Sinan bir anlam verememiş bu duruma. Yanıma yaklaşmış. “Efsun,” demiş. Ben de “Sinan,” deyip ayakkabılarının üzerine kusmuşum.</p>

  <p>On dört yıl sonra, hayatımın aşkının ayakkabılarının üzerine mi kustum ben? O dangalak kardeşlerim bana o kadar akıl vereceğine elime rengârenk içkileri tutuşturmasaydı ya.</p>

  <p>Sinan beni apar topar kızlar tuvaletine götürmüş. Bu arada Ali de oradaymış. Bu ikisi beni iyice kusturmuşlar, elimi yüzümü yıkamışlar. Tuvaletten dışarı çıkmışız. Ben yine Serdar Ortaç’ın locaya doğru hızlı adımlar atmışım. DJ’e “Evli, Mutlu, Çocuklü’yu çal diye bağırmışım. “Şampanya açın bana” demişim. Sonra küt diye barın orada kendimden geçmişim. Önde Hayrican’lar, arkada Sinan, iki araba beni eve getirmişler. Yol boyunca Demet Akalın diye sayıklamışım.</p>

  <p>Sinan beni yukarıya çıkarmış. Kardeşlerim de benim gibi ağızlarıyla içmedikleri için uçuş pozisyonundaymışlar, olaya müdahil olamamışlar. Bizim gelişimizle bütün ev halkı uyanmış. Uresin’le Türesin bile gelmiş bize. Annem bir saat onlara durumu açıklamaya çalışmış. Sinan beni annemlere teslim ettikten sonra gitmiş. Beni yıkamaya çalışmışlar, tutturmuşum banyoya girmeyeceğim diye. Annemin sarı geceliğini giymek istemişim ki annemin öyle bir geceliği olduğunu dahi hatırlamıyordum bu sabaha kadar. Kusmuklarım saçlarıma yapışmış halde yatıp uyumuşum.</p>

  <p>O pis koku bizzat benden geliyor yani. Kendi kusmuğumda boğulaydım keşke. Allah beni şu anda çirkin bir kurbağaya dönüştürsün sonra sineksiz bir dereye koysun. Besin halkasının son zinciri olayım.</p>

  <p>Sinan’ın anlattığı her şey doğru mu diye yine kardeşlerime bakıyorum. Gözleri hâlen yerde, elleri saçlarında. Kesin doğru Sinan’ın anlattıkları, belki beni utandırmamak için çocuk eksik bile anlattı. ‘Yerin dibine girmek istemek’ deyimini ilk defa iliklerime kadar hissediyorum. Nasıl utanıyorum anlatamam. Ben bu iğrenç olayı nasıl atlatıp Sinan’la “Eee, 14 yılda neler oldu hayatında?” muhabbeti yapacağım? Mümkün değil.</p>

  <p>Herkes kim bilir ne düşünüyor hakkımda. Anneme bir bakış atıyorum. Sonra anneanneme. Kuzenler, Üresin, Türesin. Hepsinin suratında meleksi bir ifade var. Enteresan. Sanırım Sinan’ın burada olması hoşuna gitti bunların. Başka zaman olsa annem terliği kafama fırlatmıştı.</p>

  <p>Sinan’a bakıyorum. Gülümsüyor. Bu bir ‘Merak etme ben hep yanındayım’ gülümsemesi mi yoksa ben hâlâ sarhoş muyum?</p>

  <p>Dolaptaki kıyma dört günde bozulurken duygular nasıl taze kalıyor? Bu kadar yıl içinde hayatıma giren veya gireyazan dört-beş tipte hep bunu aradım. Özünde saf sevgi olan, kayıtsız şartsız gösterilen bu iyi niyeti... Birbirinize karşılıklı olarak ne yaparsanız yapın, kalp kırıcı laflar söyleyin, ayakkabılarına kusun... Yine de sizi sevecek birini...</p>

  <p>Peki ben Sinan’dan neden koşarak kaçtım bu kadar yıl önce? Çok küçüktüm. Bilmiyordum ki böyle bir sevginin insanın avucuna nadiren düşebileceğini. Büyüyünce de bu duyguların karşıma sıkça çıkacağını sandım. Ben küçüktüm ama onun sevgisinin yaşımızla ilgisi yoktu. Bazı insanların kalbi iyilikle doludur. Size enerji verirler, yükseltirler. Bazıları da kararmış tahta masalarında sizi de yanına oturtur, kanınızı emerler. Siz tükendikçe kendilerine bağladıklarını sanırlar. Onlara gül verirsiniz, “Dikeni elime battı” derler. Siz güvenmek istersiniz, onlar “Kızım, herkes birbirini aldatır, gerçek dünyaya dön” diye sizi sarsarlar. Bu dangalaklarla uğraşırken bir de bakarız iyi olan elimizden kaçırmış.</p>

  <p>Sinan’ı tanıdıktan sonra ona ne derece bağlanabileceğimi görüp ondan korktum. Çünkü Sinan’a bağlanmam kimselere bağlanmama benzemeyecekti. Sizi olduğunuz gibi kabul eden -bakın geyik yapmıyorum- her halinizle seven birini bulmuşsanız farkında olmadan bağlanırsınız bir şekilde. Süslenin, rujlar sürün, fönler çekin... Boş. Tutup da adamın ayağına kusarsanız bakın bakalım ertesi gün evinize gelip size böyle bir gülüş bahşediyor mu?</p>

  <p>Murathan Mungan ne demiş? <span style="font-style:italic;">Biz büyüdük ve kirlendi dünya.</span> Evet kirlendi. Ama kirlenen sadece dünya. Bu pislik içinde kalbi tertemiz kalanlar da var. Siz varsanız, sizden bir tane daha olmalı bir yerlerde. Zeus hıyarının küresi diye kırk saat boşuna anlatmadık herhalde.</p>

  <p>Umutsuzluk nezle gibi bir hastalık. Sanırım ben de bu hastalığa kapılmıştım.</p>

  <p>Düşünce bulutlarımın arasından Sinan beni gerçek dünyaya döndürüyor.</p>

  <p>“Efsun ben ne zaman dinleyeceğim sen neler yaptın bu kadar yıl? Bence bu karşılaşmayı saymayalım!”</p>

  <p>Ay n’olur sayalım. Herkese anlatabileceğimiz daha romantik bir hikâye olamazdı. Annem hemen lafa atlıyor.</p>

  <p>“Sinancığım, akşam bize yemeğe gelsene.”</p>

  <p>Hayır. Çocuk baş başa görüşelim dedi. Sizi kastetmedi. Ya bir bırakın, bir huzur verin!</p>

  <p>“Gelirim Gönül teyzeciğim. Özledim yemeklerinizi zaten.”</p>

  <p>Of. Bu da gelirim dedi. Gelme Sinan. Kaç vakit varken.</p>

  <p>“Aaaa, boynuz kulağı geçti. Akşam yemekleri Efsun hazırlar. Bir peynirli börek yapıyor, aklın durur.”</p>

  <p>Annem gururla bana bakıyor, ben de kafamı çevirip arkama bakıyorum. Kim peynirli börek yapıyor, ben mi? Ekmeğin üzerine bir kibrit kutusu büyüklüğündeki beyaz peyniri bile düzgün yerleştiremem ben. Her seferinde düşürürüm. Ne peynirli böreği?</p>

  <p>“Gerçekten mi? O zaman akşama ziyafet var desenize. Efsun, sen ne diyorsun?”</p>

  <p>“Gel tabii Sinan. Böreğimi tat mutlaka.”</p>

  <p>Dedim ve zincir tam bu noktada koptu. O kopuşu hissettim. Oyuna girdim. Geri dönüşü var mı bilmiyorum. Karnım ağrıyor. Sinan’ın elinden tutup koşarak bu evden çıkmak istiyorum çünkü başıma gelecekleri hissediyorum.</p>

  <p>“Ben izninizi isteyeyim o zaman. Efsun, görüşürüz akşama.”</p>

  <p>“Görüşürüz Sinan. Dün gece için gerçekten özür dilerim.”</p>

  <p>“Lafını bile etme. Çok tatlıydın dün gece.”</p>

  <p>Çok tatlıydım? Ben? Kusarken? Kafa mı buluyor benimle?</p>

  <p>Sinan’ı cümbür cemaat yolcu ederken herkesten bir adım geride duruyorum. Onun kapıdan çıkışını izliyorum. Ailenin tüm kadınları “Güle güle” diyorlar Sinan’a. Kapıyı kapatmalarıyla annemin tiz bir sesle haykırması bir oluyor:</p>

  <p>“Efsun, kedi olalı bir fare tuttun sonunda!”</p>

  <p>Akabinde sanki nikah yüzüklerini takmışız gibi tebrikleri kabul ediyorum. Utanmasalar beşi bir yerde takacaklar boynuma. Kuzenlerim Alara ve Merve boynuma sarılıyor. Bunlar da sarışın. Kardeşlerimden bir lokma daha kısalar. Al benimkileri vur bunlara.</p>

  <p>“Efsuuun, çocuk yıkılıyooooü”</p>

  <p>“Sen bunu sakın kaçırma taam mıı?”</p>

  <p>Taam!</p>

  <p>Üresin’le Türesin demin gülerek dinliyordu salondaki konuşmayı ama şimdi başka bir boyuta geçtiler, akşama ayşekadın mı, barbunya mı pişirsinler, karar vermeye çalışıyorlar. Anneannemin gözlerinden dövizli bayraklı bir fener alayı geçiyor. Annem, önüme geçip iki omzumdan kavrıyor. Önemli bir şey söyleyecek sanırım.</p>

  <p>“Ayağına terlik giy, yumurtalıklarını üşüteceksin.”</p>

  <p>Yumurtalıklarıma gelene kadar beynimi üşüteceğim. Övündüğüm bir zekam, bir de kişiliğim vardı, onları da kaybediyorum.</p>

  <p>"Hemen banyoya giriyorsun. Şu kokudan bir kurtul. Sonra doğru kuaföre. Ben yemekleri yapmaya başlayacağım. Bir de sana liste vereceğim, gelirken al hepsini.”</p>

  <p>“Böreği ben yapmayacak mıyım?”</p>

  <p>“Sen nasıl yapacaksın o böreği? Ekmeğin üstüne peynir koymayı beceremezsin.”</p>

  <p>Ben de aynısını düşünmüştüm de niye çocuğa öyle dedik o zaman? Annem yapacak, ben yapmışım gibi mi yutturacağız? Ben sandım ki annem bana öğretecek, beraber yapacağız.</p>

  <p>“Haydi ne sallanıyorsun, banyoya hemen!”</p>

  <p>Tamam be. Suyun altına girince çıkarım belki şoktan. Bana sıhhatler olsun, yurduma da kutlu olsun bu akşam.</p>

  <p style="text-align: center;">***</p>

  <p>Banyodan çıkar çıkmaz Alpdirek and Friends’e gittim. Bu kez tek başıma. Yine bahşiş veremedim. Annemin listesini tamamladım ve eve döndüm. Torbaları mutfağa bıraktım. Babacığım orada.</p>

  <p>“Getirdin mi kızım?”</p>

  <p>Acaba dün gece yaşananları biliyor mu? Bugün salona uğramadı hiç.</p>

  <p>“Baba, özür dilerim dün için.”</p>

  <p>“Olur öyle arada boş ver. Annen havalarda uçuyor. Bizim Sinan çıkmış ortaya. Sen seviyordun onu çok.” “Yok, biz arkadaştık.”</p>

  <p>“Haydi öyle olsun. Peynirle yufka nerde?”</p>

  <p>“Sen mi yapacaksın böreği?”</p>

  <p>“Annen kuaföre gitti, bana kaldı börek.”</p>

  <p>Pes. Böreği ben yapamıyorum, annem yapmıyor, babam yapıyor, iyi mi? Çocuğa söylesem inanmaz zaten. Bence erkeklerin emeklilik yaşı 82’ye çıkarılsın, evde börek yapmasınlar.</p>

  <p>“Var mı bir şeye ihtiyacın?”</p>

  <p>“Yok, hazırlan sen kızım.”</p>

  <p>Tuğçe ve Ceren giyinmiş. Hemen odaya alıyorlar beni. Giyinme-süslenme faslını takiben, annem, o büyük ceviz konsolun içinde sittin senedir sakladığı yemek takımlarını çıkarıyor kardeşlerimle masayı hazırlamamız için.</p>

  <p style="text-align: center;">***</p>

  <p>Akşam oldu, hüzünlendim ben yine. Saatler sekizi gösteriyor. Umarım sayımız bu kadarla sınırlı kalır ve başka kimse gelmez yemeğe. Annem ev ayakkabılarının altını silmekle meşgul.</p>

  <p>Kapı çalıyor. Herkeste bir heyecan. Gelen Peyker Hanım. Tüm heybetiyle bir manolya ağacı gibi kapıda duruyor. Beyaz bir döpiyes giymiş. Saçlar yine topuz.</p>

  <p>Kendi heyecanımdan geçtim, akşam bir yamukluk olmasın diye dua ediyorum. Bir daha çalıyor kapı. Sinan. O ne yahu? Annem kapının iç kısmına çarşaf gibi ıslak bir temizlik bezi yaymış. Çocuğa ayakkabılarının altını sildirecek. Bir de kloraklı kova koyay-dın, Sinan ayaklarını yıkardı. Eve ayakkabıyla girmiyoruz ki biz. Söyle çocuğa çıkarsın.</p>

  <p>Sinan kapıdan giriyor. Sabah ayrı, akşam ayrı yakışıklı. Bir insan varlığıyla ışıltı ve enerji saçar mı? Saçıyor işte. Herkese merhaba diyor, teker teker el sıkıyor. Beni yanaklarımdan öpüyor. Beni öpünce, dolmuşun ön camında kafası sallanan köpek gibi başım oynamaya başlıyor. Kırmızı şarap getirmiş bize. Çok nazik aıııa şişeyi görünce bir fena oldum, midem bulandı yine. Alkol bütün kötülüklerin anasıymış gerçekten.</p>

  <p>Önce salonda oturuyoruz. Hoş geldin, beş gittin... Hafta sonu yağmurlu olacakmış... gibi lüzumsuz g<sub>e</sub>yikler yapılıyor. Normal şartlar altında susmamaca-sına konuşan ben, dut yemiş bülbül gibi oturuyorum koltukta.</p>

  <p>"Efsun, seni ilk defa makyajlı görüyorum.”</p>

  <p>Tam ağzımı açacağım, anneannem giriyor lafa.</p>

  <p>“Aaa, Efsun bakımına çok düşkündür.”</p>

  <p>Sinan beni yüzüme Arko krem bile sürmediğim günlerden bilir. Şimdi değiştim Sinancığım. Rimel-siz bakkala bile gitmiyorum. Yüzüme ayrı, göz altıma ayrı krem sürüp, kaşlarımı da her gece yatmadan önce besleyici yağ ile şımartıyorum. Tabii, dün Reina’nın tuvaletinde yüzümü temizlediğim için makyajlı halimi göremedin. Yüzümü de nasıl temizledim, Allah bilir.</p>

  <p>“O zamanlar da bakımlıydı ama makyaj yapmazdı demek istedim.”</p>

  <p>Sinancığım, ne desen boş. Sen akışına bırak.</p>

  <p>“Haydi sofraya geçelim,” diyor annem. Sonra da bana dönüp, “Efsuncuğum getir bakalım şu meşhur böreğini. Oktaycığım, sen de Sinan’ın getirdiği şarabı açıver. Ne kadar naziksin Sinancığım” diye ekliyor. Cığım’lar ciğim’ler havada uçuşuyor. Hm, böreğim de çok meşhurdur hakikaten, özellikle İç Anadolu Bölgesi’nde.</p>

  <p>Mutfağa gidiyorum. Börek fırında. O böreği fıı-ından alıp tepsiye bile koyamam yere düşürmeden. Annem malını biliyor tabii, arkamdan anneannemi göndermiş.</p>

  <p>“Çekil bakayım, ben koyarım tabağa. Sen Türesinin yaptığı pilakiyi al dolaptan.”</p>

  <p>İçeride yavru güvercin, mutfakta angut kuşu muamelesi. Türesin barbunya mı yapmış? Emin miyiz o tabaktakinin gerçekten barbunya olduğuna? Barbunya yaparken dikiş falan dikiyorduysa araya düğme de karışmış olabilir.</p>

  <p>“Haydi sallanma!”</p>

  <p>Anneannem bir tepsi böreği elime tutuşturuveri-yor. Ben, Reina’da herkese selam veren Romalı Hay-rican edasıyla elimde börek tepsisiyle salona yürüyorum. Herkes sofradaki yerini almış. Benim yerim, Sinan’ın yanı.</p>

  <p>“Efsun gözlerime inanamıyorum. Sen mi yaptın gerçekten?”</p>

  <p>Gözlerimin bir tabanca olduğunu varsayarak önce annemi, sonra da anneannemi kaşlarının ortasından vuruyorum. Tuğçe ve Ceren kikirdiyor.</p>

  <p>“Evet. Ben yaptım.”</p>

  <p>“Nasıl yaptın?”</p>

  <p>Nasıl nasıl yaptım? İçi peynir, üstü yufka. Altında da yufka var gerçi. Yufkayı peynirlerin arasına serpiştirmiş olabilirim -olmayabilirim de. Tam emin değilim. Sonra fırına koydum. Elli derece... Yok elli az. Yüz derecede pişirdim. Ne bileyim nasıl yaptım? Ben yapmadım ki! Hay ben bu peynirli böreğin içine tüküreyim. Hatta mümkün olsa da kendi yüzüme tükür-sem. Yumurtalıklarını üşütme diyeceğine şu peynirli böreği tarif ediverseydin ya iki dakikada. Bu çocuk niye soruyor ki bunu? Böreğini ye, tarifini sorma.</p>

  <p>Annem bir şey söylemek üzere açıyor baldan tatlı ağzını.</p>

  <p>"Sinancığım, bu bizim ailemizin kadınlarının gizli tarifi. Paylaşmıyoruz.”</p>

  <p>Diyor ve şuh bir İzmirli kahkahası patlatıveriyor. Evet, milletin nesilden nesle aktarılan, elli sekiz hastalığı birden aynı anda iyileştiren ebegümeci şurubu tarifi vardır, bizim de kel peynirli börek tarifimiz var. Çok gizli. Kimselere vermeyiz.</p>

  <p>Sözü anneannem devralıyor. “Sen bir de barbunya pilakisini ye Efsun’un.”</p>

  <p>Bir kitap yazmak istiyorum ‘İçimdeki Emine Be-der’ isimli. Eğer o pilakiden düğme çıkarsa yemin ederim söylerim Türesin’in yaptığını.</p>

  <p>“Efsun sen ne becerikliymişsin.”</p>

  <p>“Evet. Çok severim yemek yapmayı Sinan. Pilakiyi nasıl yaptın diye sorma, tahmin edersin ki o da aile sırrı. Bizim ailenin yüzyıllardır sakladığı ve mezara götüreceği iki sır var, biri peynirli börek öbürü pilaki. Bunlar dışında içimiz dışımız bir.”</p>

  <p>Hop. Bugün içindeki en uzun repliğimi söyledim. Sinan kahkahayı patlatıveriyor.</p>

  <p>“Özlemişim senin bu yorumlarını Efsun.” Gülümsüyorum çünkü kendim gibi olabiliyorum onun yanında. Birbirimize “seni anladım” bakışı atıyoruz. Mutluluğumuz annemin direktifiyle bölünüyor.</p>

  <p>“Efsuncuğum haydi şarabı da getiriver.”</p>

  <p>“Gönül teyzeciğim balon kadeh var mı?”</p>

  <p>“Niçin Sinancığım?”</p>

  <p>“Getirdiğim şarabın tadını daha güzel alırız balon kadehte.’</p>

  <p>“Tabii var. Ben getireyim mutfaktan. Efsun, sen de gel yardım ediver bana bebeğim.”</p>

  <p>Yine bebeğim dedi. Mutfağa gitme hakkımı başkasına verebilir miyim? Annem önde, ben arkada mutfağa gidiyoruz, içeriye girer girmez annem mutfağın kapısını hızla kapıyor ve bana dönüyor.</p>

  <p>“Balon kadeh ne?”</p>

  <p>“Var ya böyle ağzı geniş, tombul şarap bardakları.” “Ne bileyim ben, hayatımda duymadım!”</p>

  <p>“E niye var dedin?”</p>

  <p>“Ne diyecektim? Ziltrilyoner çocuk bizim evimize yemeğe gelmiş, masada bir tek kuş sütü eksik, balon kadehimiz yok mu diyecektim?”</p>

  <p>Kuş sütü eksikmiş. Barbunyayla peynirli börek var bir tek. Sanki masayı havyar, şampanya ve kaz ciğeriyle donattık.</p>

  <p>“Deseydin keşke. Ya da ben içeri gideyim, yokmuş diyeyim.”</p>

  <p>“Sakın. Ölsem de o balon kadehi bulacağım.” “Nereden bulacaksın ya? Banyoya cam üfleyen adam mı sakladınız? Balon kadeh mi yapacak iki dakikada?”</p>

  <p>“Git, Nur teyzenlere sor..”</p>

  <p>“Anne, ne arar Nur teyzem’de balon kadeh?” “Komşulara sor. Yan apartmandaki Müyessir’e sor.”</p>

  <p>Annem bildiğin delirdi. Müyessir 92 yaşında. Yan apartmandaki Müyessir Teyze’nin zilini çalıp “Müyessir teyzeciğim pardon bizde bitmiş de, sizde balon kadeh var mı?” mı diyeceğim? Onun zamanında kilden yapılmış bardaklar vardı.</p>

  <p>“Anneciğim biraz sakin olsana. Yokmuş deriz, geçeriz. Sinan takmaz öyle şeyleri.”</p>

  <p>“Rezil olduk.”</p>

  <p>“Anne, dün çocuğun ayakkabılarına kustum. Sa. bah o iğrenç sarı dantel gecelikle ve tel tel kusmuklu saçlarımla karşısında oturdum. Rezil olan biri varsa o da benim. Haydi dönelim masaya. Bu kadar zaman balon kadeh mi aranırmış, Antik Yunan gömüsü mu bu?”</p>

  <p>Annem ikna olmuyor ama yapacak bir şey olmadığını da biliyor. Uygun adım, salona doğru ilerliyoruz.</p>

  <p>“Sinancığım, kırılmış balon kadehlerin hepsi. Bunda içsen olur mu?”</p>

  <p>Bari yalan söyleme be Gönül. Yapma dedim, yaptın Gönül.</p>

  <p>“Önemli değil Gönül teyzeciğim, bunda da içeriz.” Nihayet yemeğe başlıyoruz. Hayır bir şey değil, böreğim soğudu. Bakın nasıl sahiplendim hemen.</p>

  <p>Sinan’ın yerinde başkası olsa biz mutfağa balon kadeh almaya gittiğimizde evden tüyerdi. Onu geçtim, ben Sinan olsam, dün ben üzerine kustuktan sonra kendimden geçtiğimde üzerime bir şal attırıp, beni barın yanında bırakırdım. Oysa ki Sinan burada. Bir amacı mı var? Evlenmeye karar verdi de beni eski arkadaşı diye nikâh şahidi mi yapmak istiyor? Kitap yazdı da benim çalıştığım yayınevinden mi çıkartacak? Sosyoloji doktorası yapıyor da bizim ailenin manyak kadınlarını mı inceliyor? Hayırlara vesile...</p>

  <p>“Sana bir sorum var. Futbol sever misin? O zamanlar pek sevmezdin diye hatırlıyorum ama...” Sevmem. Daha yeni atlattım Beşiktaş Çarşı’daki denizanası vakasını. Timur’un <span style="font-style:italic;">şarz</span> diyen o incecik jesi kulağımda çınladı bak.</p>

  <p>"Sinancığım Efsun bayılır futıola'”</p>

  <p>Teşekkürler anneciğim. Özellikle bu konuda tefekkürler.</p>

  <p>“Baba kız, saatlerce maç sey ederler.”</p>

  <p>Annemlere dizi çizelgesi hazırlayan, bize peynirli börek yapan, “Katı arap sabunu sıvısından daha iyi temizliyor” diye Aysel Teyze’yle sohbet eden babama bakıyorum. Erkeği erkek diye tanımlayan tüm özellikleri şu sokak kapısının dışına süpürtülen sevgili babacığımın elinden maçını da yıllar önce aldı annem. Adam bir tek maç seyrederken heyecanlanıyordu, tepki veriyordu. O maç kanalını da kapattırıp kendilerine oyun arkadaşı yaptılar babamı. Adam, “Fenerbahçe 1907’de kuruldu”da durdu kaldı. Hangi maçı seyrediyormuşuz acaba beraber?</p>

  <p>“O zaman benimle Fener maçına gelir misin haftaya Pazar?”</p>

  <p>Bir dakika. Ben daha soruya cevap vermedim ki? Annem ipleri aldı, kendi kendine takılıyor.</p>

  <p>“Gelir gelir. Bayıla bayıla gelir. Efsun da koyu Fenerli.”</p>

  <p>“Harika, o zaman akşam beş gibi alayım mı seni? Çıkmış olur musun?”</p>

  <p>“Al, al! Çıkmış olur o saate.”</p>

  <p>Bir sus be kadın.</p>

  <p>“O zaman geliyorsun, değil mi Efsun?”</p>

  <p>Başım alıp nire gidem? Maça mı gidem? Bir dakika, ben haftaya Pazar çalışıyorum, ruh hastası müdürüm Ferda öyle istedi.</p>

  <p>“Ben haftaya Pazar çalışıyorum.”</p>

  <p>“Olsun. Ben seni alırım işten çıkışta. Gelir misin?”</p>

  <p>‘ Tamam. Ama ben kendim gelirim, sen zahmet etme.” Varlığım Fenerbahçe’ye armağan olsun.</p>

  <p>Annemin kulaklar tilki gibi dikiliyor. “Aaaa Ef. suncuğum, alsın Sinan seni işten. Sen alışkın değil, sin akşam vakti kendin gitmeye.”</p>

  <p>Ba ba baaa... Tuğçe’yle Ceren’e yıllardır prenses muamelesi yapıp, beni genç yaşımda uyuz kedi yavrusu gibi sokağa bıraktınız. Hatırlarım, “Anne kayboldum” diye aradığım zaman, “Atla minibüse gel’’ dediğinizi. Şimdi de “Evden alsın, eve bıraksın” ayakları... Kırmızı başlıklı kız mıyım ben? Çıkarım işimden, aslanlar gibi metrobüsüme biner, Şükrü Saraçoğlu’na giderim. Fener stadının nerede olduğunu biliyoruz. O kadar da değil artık. Fakat korkarım ki ideal cevabı vermem gerekiyor.</p>

  <p>“Peki, alırsın beni işten.”</p>

  <p>“Harika. Yemek de nefisti. Bu börekten bir daha isterim.”</p>

  <p>Tamam canım, söylerim babama yapar.</p>

  <p>“Afiyet olsun. Yaparım istediğin zaman.”</p>

  <p>“Çok teşekkürler bu akşam için. Efsun, Pazar görüşüyoruz o zaman.”</p>

  <p>Son yirmi dört saat çok mu hızlı geçti, bana mı öyle geliyor? Acilen yatağıma yatıp düşüncelerimle baş başa kalarak tüm bu yaşadıklarımın muhasebesini yapmam gerekiyor.</p>

  <p>Giderken Sinan beni yanaklarımdan öpüyor. Eve geldiğindeki gibi değil, bu sefer dudaklarının o tatlı ağırlığını gerçekten hissediyorum yanaklarımda. Ne kadar güzel bir his bu. Dudağını yanağıma Japon yapıştırıcısıyla yapıştırsam keşke. Sımsıkı sarılmak istiyorum ona. Şu an için yapabileceğim tek şey yanağıını uzatmak. Olsun, mutluyum. Sinan’ı yolcu ederken, telefon numaramı istiyor, veriyorum.</p>

  <p><span style="font-style:italic;">hu huu, Sabahattin Aliii, neredesiiinn</span>??</p>

  <p>Bir adım geriye çekilip kapıyı kapadığımda Tuğçe kolumu tutup, kulağıma fısıldıyor.</p>

  <p>“Efsun, ‘Sortaç evlilik yolunda’ diye bir haber koymuşlar Facebook’a. Sen de varsın fotoğrafta. Ne alaka ya?”</p>

  <p>“Sortaç ne be?”</p>

  <p>“Serdar Ortaç.”</p>

  <p>Mutluluk donar mı? Donar. Gerçekten ne alaka? Benim Serdar Ortaç’ın masasında ne işim var? Şaka mı bu? Benim Facebook’um bile yok ki?</p>

  <p>“Dalga mı geçiyorsun? Bakayım şu fotoğrafa.”</p>

  <p>Fotoğrafa bakıyorum. Evet, bu benim. Gözlerim fal taşı gibi açılmış. Locanın ucunda dünya güzeli kızların yanında Beterböcek gibi oturuyorum. Ne zaman çekildi bu fotoğraf? Nasıl silindi benim hafızam?</p>

  <p>Neredeysen orada kal Sabahattin Ali. Benden bir cacık olmaz.</p>

  <p><a id="bookmark0"></a></p>
</body>
</html>
