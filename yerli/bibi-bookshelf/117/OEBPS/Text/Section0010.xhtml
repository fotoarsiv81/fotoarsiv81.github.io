<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas"><br />
  X</p>

  <h1><b>TAM TUR</b></h1>

  <p style="text-align: center;"><b><span style="font-style:italic;">“Artık benim için eskisinden</span> beter <span style="font-style:italic;">bir hayat başlayacak.”</span></b></p>

  <p style="text-align: center;"><b><span style="font-style:italic;"><br /></span></b></p>

  <p style="text-align: center;"><b><span style="font-style:italic;"><br /></span></b></p>

  <p>Sinan’la öpüşebilmek kısmet oldu mu dersiniz? Olmadı. Sinema gecesinden sonra iki kere daha görüştük. Birinde İstanbul Moderne gittik, birinde de Nişantaşı’nda öğlen yemek yedik. Kendimi kasım kasım kastığım için her ikisi de birbirinden garip buluşmalar oldu. Mesela İstanbul Moderndeki buluşmamızın konu başlığı “Türk Kızı Trip Günü Buluşması” idi. Sinan’a beni niye yeterince aramadığını, niye seyrek buluştuğumuzu ve niye en sevdiğim tatlıyı on dört yıl öncesinden hatırlamadığını ikişer kere sordum. Tam kendim gibi olacakken, söylenmeyecek ne varsa dilimin ucuna geliverdi. Nişantaşı’nda da karşımıza yine sevgili Selin çıktı ve hiç yoktan sebepsiz bir kavga çıkardım. Bu ne samimiyet, onu çok mu sevdin, aslında sarışınlardan mı hoşlanıyorsun, falan filan...</p>

  <p>Sonuç? Şu anda Cahide’deyim.</p>

  <p>Allah hiçbir bekar Türk kızını 19 tane gelin adayını aynı anda görmek zorunda bırakmasın. Sağdan savıyorum 19. Soldan sayıyorum 19. Bu mevsimde evlenecek İstanbullu kızlar sözleşip Cahide’ye mi geldi? Hepsinin kafada duvak, duvağın üzerinde plastik taç... Sahnede kadın elbisesi giyip makyaj yapan bir grup erkekle kendilerinden geçmişçesine dans ediyorlar. Şov grubu gerçekten iyi. Sırayla kınaları yakılıyor. Kına gecesini icat eden kadının kemikleri sızlı-yordur şimdi. Nerden nereye geldi olay. Buyurun size “Bekarlığa kına gecesi”.</p>

  <p>Merve de ikinci kınasını yaktırmak üzere gelin adaylarının arasında sırıtıyor. Sahneden bize beşer dakika aralıklarla “Evleniyoruuuumm!” diye bağırıyor. Görmemişin bekarlığa kınası olmuş... Bu arada arka masamda oturan altı kişilik içi geçmiş erkek grubundan biri yüksek sesle söyleniyor.</p>

  <p>“Salah garıların hepsinin eline mum vermişlee. Yangın çıhacaa şinci. “</p>

  <p>Sandalyelerimiz adamla sırt sırta, birbirine değmek üzere. Bir de o daracık aralıktan elinde içki tepsisiyle garson geçmesin mi? Tesadüf bu ya, ben tam o sırada sandalyemi tüm kuvvetimle geriye ittirmeyeyim mi? O şarap kadehleri adamın kafasına biiir biiir düşmesin mi? Hay Allah, görünmez kaza... Şşştt yağışuhlu, küs müyük?</p>

  <p>Bu ne? Tuğçe hepimize üzerinde ‘Bu gece kocamı evde bıraktım’ yazan tişörtler dağıtıyor. İyi de ben niye giyeyim ki bunu? Tuğçe’yle Ceren de bekar. Anlamsız bir hareket. Merve başarıya ulaşmasına az kalan 19 gelin adayı arasından yavru ceylan gibi seke seke yanımıza geliyor.</p>

  <p>“Tuğçe çok manyaksın yaaaa. Ver hemen giyeyim de bi foto çekip Face’e koyalım!”</p>

  <p>Bu hayatta ne yaşarsak yaşayalım Facebook’a koymak zorundayız. Racon böyle. Merve bekarlığa veda yapıy°<sup>r</sup> Murat ne yapıyor acaba?</p>

  <p>“Murat da bekarlığa veda yapıyor mu?"</p>

  <p>“Evet sorma. İnanılmaz sinirliyim. Dün birbirimize girdik. Tutturdu Amsterdam’a gideceğiz erkek erkeğe diye.”</p>

  <p>“Mantar yemeye mi gidecek?”</p>

  <p>“Evet, göğüsleri olan ve konuşan mantarları yemeye.”</p>

  <p>“O ne ki?</p>

  <p>“Amsterdam ne çağrıştırıyor sana? Karı-kız tabii ki!”</p>

  <p>“Tamam canım kızma. Eee, sonuç olarak nasıl uzlaştınız?”</p>

  <p>“Kıbrıs’a gittiler.”</p>

  <p>“Orası sadece kumarı çağrıştırıyor bak.”</p>

  <p>“Aman ne yaparsa yapsın. Düğün günü gözümün önünde olsun yeter. Zaten talimat verdim, ‘Kıbrıs’tan yarım saate bir beni aramazsan bu iş biter’ diye. ” Sidikli Merve’den sert hareketler. Erkeklerin bekarlığa vedalarını kutlama şekilleri hayli ilginç. Çevremde evlenen çoğu çiftin arasındaki ilişki bu bekarlığa veda esnasında kopma noktasına geldi. Kız kıza bekarlığa veda yapmak dert değil de, kızlar erkeklerin bekarlığa vedasına bir hayli kıl oluyor. Tabii o gece ne film döneceğiyle ilgili kafada kuruluyor da kuruluyor. Striptizci mi gelecek, adam çok içip sarhoş mu olacak, o sapık erkek arkadaşları bu sabiyi ne hale getirecek... Kısacası gecenin nasıl sonlanacağı Akıllarda hep bir çengel bulmaca olarak kalıyor. Erkekler bekarlığa veda konusunda kızlara kalp krizi geçirtme konusunda liderdi de şu ortaya atıla<sub>n</sub> çıkan zenci bebek vakası, kızları 1-0 öne geçirdi. Kızın biri evlenmeden önce zenci bir striptizciyle yatmış ama hatırlamıyor. Hatırlamıyor ki maaile yurtdışına doğuma gidiyorlar. 9 ay sonra doktor kızın kucağı, na nur topu gibi zenci bir bebek veriyor. Çok mu çil. gındınız beyler? Alın size 10 numara çılgınlık. Sizin bekarlığa veda partileriniz yüzünden yıllardır kaç masum Türk kızı telef oldu. Biraz da siz tirsin şimdi.</p>

  <p>Önüme devasa bir şampanya kadehi koyuyor garson. Bunun adı Genç Kız Rüyasıymış, içinde de kocaman kamışlar var. Hüpleten rüyaya dalıyor.</p>

  <p>Tuğçe’yle Ceren hafiften sarhoş olmaya başladı. Beni de oynatmaya çalışıyorlar. Oynamamak için fotoğraf makinası, kamera, dikiş makinası, elime ne geçerse onunla oyalanıyorum. Fonda çalan her şarkıda bir evlilik mesajı var. “...Bitmesin bu rüya, sonunda evlilik olsun n’olur uyandırmaaa..”, “...Gümüş desem, gümüş değil, altın bir yüzükle bana bakıyor, gülümsüyor, hayırdır inşallah!”, “...Dur dur ya da tamam sen söyle, tam tur hem de büyükten şöyle!”</p>

  <p>Evlenemeyen tez zamanda ölsün. Gecenin ana fikri bu.</p>

  <p>Masada kıvırcık saçlı bir kız var, sempatik birine benziyor. Bu kızı tanıyordum galiba. Adı dilimin ucunda...</p>

  <p>“Efsun ben Burcu, hatırladın mı?”</p>

  <p>Yok, dilimin ucunda değilmiş. Hatırlamadım. “Hatırladım tabii, n’aber Burcu?”</p>

  <p>“iyilik. Senin cephede var mı evlilik haberi? Sinan’la görüşüyormuşsun.”</p>

  <p>Tuğçe’yle Ceren resmen ayaklı gazete. “Sen Sinan’ı tanıyor musun?”</p>

  <p>»Ay evet. Çok hoş çocuk ya... Yeni gelmiş galiba 'Türkiye’y<sup>e</sup>- Zaten aynı yerlere takılıyoruz. Çocuğu fark etmemek imkansız.”</p>

  <p>Oooo beyimiz geziyormuş. “Sende var mı evlilik?”</p>

  <p>“Yok henüz.”</p>

  <p>Bu da benden. “Sen kaç yaşındaydın Burcu?”</p>

  <p>“25. Niye?”</p>

  <p>Benden değil. “Hiç, merak ettim.”</p>

  <p>Şu an itibariyle Burcu bana sempatik gelmemeye başladı. Yaşıtına bak kızım sen, benimkine gözünü dikme, oyarım o çukur gözlerini.</p>

  <p>“Efsun, bence Sinan inanılmaz bir kısmet. Sen kaçırma onu.”</p>

  <p>Tuttuğun altın olsun kıvırcık. Demek bana bağışlıyorsun Sinan’ı. “Bakalım, görüşüyoruz öyle...”</p>

  <p>“Ucunu sıkı tut. Etrafta atmaca gibi kızlar var.”</p>

  <p>Ki bunlardan biri de sensin. “Aman Burcu...”</p>

  <p>“Aman deme. Bu zamanda bir erkeğe kırk kız düşüyor. Sen onu mutlu edemezsen seninle mi uğraşacak, arkasını döndüğü anda seçenekler hazır.” “Biliyorum. Siz ne kadar bilinçli bir gençliksiniz. Karışık mevzular bunlar tabii. Ben pek o kafalarda değildim...”</p>

  <p>“Gireceksin o kafalara Efsun.”</p>

  <p>Kıvırcık. Yavaş. Büürrrsstt!</p>

  <p>“Bak, Merve’yle Alara’nın üç arkadaşı var masada. Uçü de yıkılan çocuklar buldu. Sırayla evlenecekler.” Evlenme yaşı 8’e düşecek diye korkuyorum. “23 evlilik için çok genç bir yaş değil mi?”</p>

  <p>“iyi de genç anne olmak diye bir şey var.”</p>

  <p>Ah be kıvırcığım... Bir de genç anne olma meselesi var değil mi? Doğru söylüyor. Şimdi ben 30’<sub>Urtl</sub> Sinan’la çıkmaya başladık, çoştuk, koştuk diyelj<sub>m</sub> En iyi ihtimalle bir yıl sonra bana evlenme teklif eder. Evlendik, ama biraz da hayatımızı yaşayal<sub>lnı</sub> desek iki yıl daha geçti. Oldum 33. Çocuk yapmay„ karar verdik ama doğurmamla ilgili bir problem ç^. tı, tüp bebek tedavisine başladım, etti sana 34. Tüp bebek de işe yaramadı, sırasıyla akupunkturculara şifa dağıtan amcalara ve köprüden önceki son çıkış olarak Aysel Teyzeye gittik, bir yıl da böyle geçti. 01. dum mu sana 35.</p>

  <p>Hoş geldin yolun yarısı.</p>

  <p>35’te doğursam, çocuk 15 yaşına gelince 50 yaşında oluyorum! Bunca yıl boşuna nefret etmedim matematikten. Millet 23’ünde çatır çatır evlenirken sen niyet etmeye 30'unda başlarsan olacağı budur. Kadınlar boşu boşuna omzuna çarpıp geçen adamdan hamile kalmaya çalışmıyor. Bu eylemin arkasında haklı bir neden var. Elimi çabuk tutmam lazım.</p>

  <p>Bu ne ya? Ceren elime bir maske verdi. Murat maskesi. Hepimiz Murat olacakmışız bu gece. Ay ne eğlenceli. Hayatta takmam. Üç nişanlı ve sidikli Merve arasında tam tur muhabbeti döndürmeye başladı. Atos, Portos, Aramis ve Dartanyan.</p>

  <p>“Merve, tam tur konusunda diret. Sakın taviz verme.”</p>

  <p>Bunlar birbirini nasıl dolduruyor ya... Şu kıvırcık bile on beş dakikada dünyamı altüst etti.</p>

  <p>“Verir miyim? Kaynanama sessiz sakin takılıya<sup>-</sup>rum ama Murat’ı dolduruyorum alttan alttan. Ben söyleyip de niye kötü gelin olayım, Murat söylesin annesine!”</p>

  <p>Ayol, Murat’ın ablası da masada. Kız duyacak şimdi sizi- Gözü dönmüş tam tur avcıları. Ablası da şeker İtiz. Bütün gece porselen bebek gibi oturdu yerinde, göyle Merve gibi içten pazarlıklı cadılara Allah iyi kaynana ve görümce verir, iyilere de en beteri düşer. Zalim dünya.</p>

  <p>Çok sıkıldım çok... Haydi bitsin bu gece.</p>

  <p style="text-align: center;">***</p>

  <p>O gece kızların hepsi sarhoştu, ben ayıktım. Eve geldiğimizde Merve’yle kardeşlerimi mutfağa oturtup birer Türk kahvesi yaptım. Pijamalarını giydirdim, yataklarına yatırdım. Uyurken o kadar masum görünüyorlardı içlerine koca kadın kaçmış bu küçük çocuklar... Bizim küçüklüğümüz, TRT l’de kanun çalan kız, Perihan Abla ve Bizimkiler üçgeninde geçti. Tek kanal dönemi çocuklarıyız ne de olsa. Barbie bebeklerle evcilik oynardık. “İçkiye ilaç atma” diye bir kavramın doğuşuna şahitlik ettik biz. Bir yanda Ayşecik bir yanda Nuri Alço ile büyüdük. İyi ve kötü arasında çok keskin bir çizgi olan zamanlardı.</p>

  <p>Şimdiyse bambaşka bir dünya var. Onlar da bu düzenin içinde büyüdüler. Beş yıl bile insanın evriminde ne kadar çok şey fark ettiriyor. Annelerimizi geçtim, esas anneanne ve babaannelerimiz resmen çağa uyum mücadelesi veriyorlar. Tam teyze oldum. Gecenin bu saatinde kafası zehir gibi çalışan Y kuşağına bok atıp duruyorum. Patates beyinli Efsun. Biraz feyz al Y’lerden!</p>

  <p>0 ne, salondan ışık mı geliyor? “Nur teyze?”</p>

  <p>“Efsun, nasılsın kızım?”</p>

  <p>'İyiyim. Kızlar yattı.”</p>

  <p>"Duydum demin. Sağ ol, ilgilendin.”</p>

  <p>“Rica ederim. Sen iyi misin? Hayırdır, niy<sub>e</sub> hi<sub>Zl</sub>| sin?"</p>

  <p>"Annenlere yatın, ben beklerim dedim. Ne bileyi<sub>m</sub> öyle düşüncelere daldım.”</p>

  <p>“Ne gibi düşünceler?”</p>

  <p>“Biraz korkuyorum galiba Merve de benimle aynı kaderi yaşar mı diye.”</p>

  <p>“Niye yaşasın teyzeciğim? Murat düzgün bir çocuğa benziyor.”</p>

  <p>“Evlendiğimizde benim kocam da düzgündü. Para, sı yoktu o ayrı. Biliyorsun işte olanları...”</p>

  <p>Bu da hazin bir hikayedir. Nur teyzemin yediği içtiği ayrı gitmeyen bir arkadaşı vardı. Hatta hayattaki tek arkadaşıydı diyebilirim. Teyzemin kocasıyla bu kadın meğerse uzun zamandır gizli bir ilişki yaşı-yorlarmış. Aldatma olayından sonra teyzem darmaduman oldu. Adamı kaç kere affedip kaç kere evden kovduğunu sayamadım. Teyzem hep derdi bize, evlendiğiniz zaman en yakın kız arkadaşınızı bile eve çok sık sokmayın, kocanızla samimi etmeyin diye. Bir bakıma haklı. İnsan elinde olmayana daha bir iştahla bakıyor.</p>

  <p>“Teyzeciğim, sen içini ferah tut. Merve akıllı kız.” Cin o. Eti cin.</p>

  <p>“Tamam kızım, haydi ben geçiyorum eve.”</p>

  <p>“İyi geceler.”</p>

  <p>Hayata tutunmak, anlatılması zor bir şey. insan ne yıkımlar yaşıyor ama öyle ya da böyle devam ediyorsun yola. Yürürken sağ kolun düşüyor, sonra sol gözün. Düşenleri yerden toplayıp idareten yerine takarak ilerliyorsun bir şekilde. Artık o gözü ters mi taktın, sadece iç organlarını mı görüyorsun {ark etmiyor. Dıştan bir bütün halindesin ya... En zarar gören şey, umut edebilme yetin oluyor. Her seferinde bir parça daha kapıyorsun kendini. Keşke vücutlarımız olmasaydı ve ortada ruhlar şeklinde gezebilseydik. Vücutlarımız ruhumuzu saklayabilmemiz için ideal bir kılıf sadece. Ruhun belki onun boynuna sarılmak, kucağına oturup, küçücük kalmak istiyor ama yüzünde bir mimik bile kıpırdamıyor. Oyunculuğun bir meslek olması ne kadar manidar.</p>

  <p>Hayatım eskisinden güzel mi, beter mi olacak göreceğiz. Bir yandan kaybedeceğim çok şey varmış gibi geliyor. Bir yandan da kaybedecek hiçbir şeyim yokmuş gibi. Hayatımda ilk defa ne kalbimi, ne de mantığımı, sadece fasulye beyinli bir grup genç kızı dinliyorum.</p>

  <p><span style="font-style:italic;">“Diye diye öldü Efsun”,</span> mezar taşıma böyle yazın.</p>

  <p>Madem bu vücut benim, ben de tüm düşüncelerimi istediğim gibi saklarım, oyunumu oynarım. Yarın gelin hamamı var. Benim vaktim de değerli ve kısıtlı. Sinan’ı ele geçirip evlilik kıvamına getireceğim. Stop.</p>
</body>
</html>
