<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">XIII</p>

  <h1><span style="font-weight:bold;">BİRAZ KÜL, BİRAZ DUMAN... O BENİM İŞTE.</span></h1>

  <p style="text-align: center;"><span style="font-weight:bold;font-style:italic;">“Anlaşamayacağımızı anlarsak veda eder ayrılırız. Bu o kadar mühim bir felaket mi?”</span></p>

  <p><span style="font-weight:bold;font-style:italic;"><br /></span></p>

  <p><span style="font-weight:bold;font-style:italic;"><br /></span></p>

  <p><span style="font-style: italic;">“Maria Puder’le tanışmadan evvelki boş, gayesiz, maksatsız günler, eskisinden daha çok ıstırap verici bir halde yeniden başlamıştı. Arada bir fark vardı; hayatın bundan ibaret olduğunu zannettiren bilgisizliğimin yerini şimdi dünyada başka türlü de yaşanabileceğini bir kere öğrenmiş olmanın azabı tutuyordu”</span></p>

  <p>Son üç gündür ruhsal durumumu nasıl tarif edebilirim diye düşünüyorum. Şok, inkar, acı, huzursuzluk, tansiyon düşmesi, kaybolmuşluk, belirsizlik, hırs, eskiye dönme umudu, çaresizlik, yorgunluk, içine doğru erimek...</p>

  <p>Her şeyi sadece bir kelimeyle anlat derseniz şöyle diyebilirim: <span style="font-style: italic;">durdum.</span> Benim durmamla birlikte çevremdeki her şey durdu. Zaman geçmek bilmedi değil, zaman da durdu. Beraberce duruştuk. Her şeyin farklı olabilme ihtimalini kendi ellerimle ortadan kaldırdığımı söyleyebilirim. Her şeyin farklı olabilme ihtimali ne miydi? Şimdi biz kendimizi kimselere ağaçtan düşen dut gibi bırakmıyoruz, bir ayağımızı hep sağlamda tutuyoruz ya... Karşımızdakine kalbi, mizi “bir kazık da bundan yiyebilirim” diye açmıy<sub>0</sub>. ruz ya... Onunla yollarımızı ayırsak bile bize koymaz, geçmiş olsun der, hayatımıza aslanlar gibi devam ederiz ya... Bu kibrin özünde üzülmekten çok, mutlu olmaktan korkmamız saklı bence. Fakat bu ayrımın çok da farkında değiliz.</p>

  <p>Annenizle, babanızla, cadı kız kardeşinizle veya çıkıntı ahinizle hiddetle kavga edersiniz, kapıları çarparsınız, bir daha yüzlerini görmek istemezsiniz. Fakat bir süre sonra, onları yine aynı yoğunlukla sevmeye başladığınızı fark edersiniz. Çünkü onlara kalbinizi açmışsınızdır. Onların yanlarında olduğunuz gibi davranabilmeniz, o halinizle sevgi almanız ve sevgi vermeniz size belki de farkında olmadığınız gizli bir mutluluk vermiştir. Hepsinden önemlisi siz, bu mutluluğa alışmışsınızıdır.</p>

  <p>söyleyin bana, ayrılınca üzülmemek için mi rşımızdakiyle aşırı mutlu olup eski (sözde hayatımızı tamamen kaybedeceğimiz için mi herkese değil ama) o birine bağlanmaktan korkuyoruz? işte tam da bu noktada diyorum, her şeyin var olabilme ihtimalini ortadan kaldırdım diye. Sinan’dan önce hayatıma giren bir erkeği kıskandım mı? Herhangi birisi hayatımdan çıktığı zaman bana böyle şeyler yazdırdı mı? Hayır, çarpı üç. O zaman diyebilirim ki Sinan’ı hepsinden farklı sevdim. E peki niye bu evlenme hallerine girip olmayacak bir Efsun yarattım?</p>

  <p>Üç gündür sanki hamileymişim gibi karnımın orta yerinde bir ağırlık taşıyorum ve kendimi yeniden doğurmaya uğraşıyorum. Zor doğururum kendimi yeniden. O hayatıma girdiğinden beri takındığım saçma sapan hallerin gölgesinde gözden kaçırdığım şey, zaten on dört yıl önce mutluluk zehrini bünyeme bir kez sokmuş olmamdı. O zamanlar Sinan’la aramızda konuşulmayan bir aşk ve görünürde bir arkadaşlık olsa da ben kendimi her şeyimle ona vermiştim bile.</p>

  <p>Sinan’ı ne kadar sevmiştim biliyor musunuz? Hiç abartmıyorum, kolu kopsa, kolumu ona verecek kadar. Hayatınızda kimi böyle sevdiniz? Bakın, kaç kişiyi demiyorum çünkü kolu kopsa kolunuzu vermeniz için karşınızdakinin de sizi çok mutlu etmiş, tamamlamış olması gerekiyor ki bu oldukça nadir yaşanan bir durum. Bunun adı sadece aşk değil. Aşk dediğinizde işin içine en zor zamanınızda yanınızda olmayanın peşinden sapık gibi koşmanız da giriyor. Oysaki kol nakli durumunda, hem en zor hem de en neşeli zamanınızda onun da sizin yanınızda olduğunu hatırlıyorsunuz. <span style="font-style:italic;">“Postaneden mektuplar alınmaz. Cevap verilmez. Var zannedilen şeyler bir anda yok oluverirdi. Kim bilir hangi yeni macera, hangi yakın ve daha makul saadet şimdi ona kollarını açmış bulunuyordu."</span></p>

  <p>Yok arkadaş, <span style="font-style:italic;">Kürk Mantolu Madonna</span> bana bu aralar iyi gelmeyecek, belli. Üç gündür yatağımda uzanıp tavana bakıyorum. Biraz daha bakarsam tavan konuşmaya başlayacak diye tırsıyorum. Gerçi bu sabah saatler dördü gösterirken Sabahattin Ali ile durum değerlendirmesi yapıyorduk. Neyse oralara hiç girmeyeyim.</p>

  <p>Yerimde doğrulup elimdeki kitabı komodinimin üzerine koyuyorum. Tabut gibi yatmaktan belim ağ. rımış. Üç gündür neredeyse aç dolaşıyorum diyebilirim. Bir şey yemem lazım ama bu dünyada öyle bir şey yok.</p>

  <p>Yine sesleniyor bizimkiler. Sabahtan beri Efsun, Efsun... Ne yersin Efsun, ne pişirelim Efsun? Sanki siz pişirip ben de yiyince her şey değişecek, hayat bayram olacak.</p>

  <p>Kapımı bir hışımla açmamla birlikte annem, anneannem ve Tuğçe üzerime yıkılıyor.</p>

  <p>“Siz benim kapımı mı dinliyorsunuz?”</p>

  <p>Annem panikte ama çaktırmamaya çalışıyor. “Kızım, kaç gündür odandan çıkmıyorsun. Arada bir kendi kendine konuşuyorsun. Endişelenmeye başladık.”</p>

  <p>Anneannem araya giriyor. “Yavrum, canın ne çekiyorsa pişirelim. Günlerdir ağzına tek bir lokma koymadın.”</p>

  <p>“Canım ne çekiyorsa pişirecek misiniz?”</p>

  <p>“Evet!”</p>

  <p>“Gerdan tatlısı pişirin o zaman!”</p>

  <p>Annemin suratı bembeyaz... Ne de olsa evde et pişmesini salık verdim şu anda.</p>

  <p>“Kuzu gerdanından yapılan tatlıyı mı diyorsun kızım? Sen kuzu yemezsin ki?”</p>

  <p>“Ben de kendi halimde yaşayıp gidiyordum ama evlenebilmek için gelin buketini havada yakalayan bir tipe dönüştüm. Gördüğünüz üzere hayatta her şey biz insanlar için. Siz pişirin o kuzuyu, ev şöyle buram buram et koksun, o ruhu hissedeyim, o koku koltuklara falan sinsin, ben hepsini yiyeceğim söz'.”</p>

  <p>İntikam, sıcak yenen bir gerdan tatlısıdır. Aslında benim basiretimin bağlanması dışında kimsenin bir suçu yok. Onlar sadece benim ruhumdaki boşluklardan araya sızdı. Bu sızıntıya da ben geçit verdim.</p>

  <p>Onların cevabını beklemeden kapıyorum kapımı. Bugün işten izin aldım ama yarın da gitmem mümkün olmayacak gibi görünüyor. Oturup bir film mi seyretsem? Allahım sığamıyorum odaya, delirmek üzereyim!</p>

  <p>Rafımda dizili DVD’lerden rasgele birini seçiyorum. Fatih Akm’ın “Duvara Karşı” filmi geliveriyor elime. Ben bunun daha heyecanlı bir versiyonunu çektim üç gün önce: “Duvağa Karşı”.</p>

  <p>Tecrübe edinmek iyi bir şey mi dersiniz? Her insandan bir ders alıyoruz ya, sonra o dersler karşımıza çıkan ve bizi ters köşeye yatırandan bize yol, su ve elektrik olarak geri dönebiliyor. Hele ki edinilen tecrübeyi erkek ve dişi olarak ikiye ayırırsak, kadın tecrübesinin çok daha fena bir şey olduğunu söyleyebilirim. Kadın, tecrübe edindikçe kalbini daha hızlı açıp hemen sonuç almak istiyor. Karşısına çıkan her erkeğe ‘bu mu acaba’ diye potansiyel gözüyle bakıyor ve beklenti çıtasını yükseltiyor. Bir ilişki yaşamaya başlayınca da sabır kotası dolduğu için ‘haydi sonuca varalım hemen’ durumuna geçiyor. Çünkü aynı zamanda kadının biyolojik saati de işliyor.</p>

  <p>Uzun lafın kısası, akışına bırakma diye bir şey kalmıyor ortada. Doğallığını kaybediyor olay. Keşke diyorum, hayatıma Sinan’dan başka kimse girmeseydi ve mesele ille de evlenmekse onunla evlenseydim. Tecrübe edinmek bizi olgunlaştırıyor ama bir yandı i n ¿a kalbimizi kirletiyor be...</p>

  <p>Gözlerim akvaryum gibi... Sanırım odamdan çık. manın vakti geldi.</p>

  <p>Salona doğru yürürken portmantonun aynasında kendime bakıyorum. Göz altlarım torbalanmış. Betim benzim atmış. İnsanlıktan çıkmışım.</p>

  <p>"Efsuncuğum, kızım haydi gel biraz yanımıza otur.” Annem bunu söyleyip oturduğu kanepenin ya<sub>n</sub> minderine eliyle pat pat vuruyor. “Kızım, haydi biraz konuş bizimle. İnsan konuştukça rahatlar, açılır. Dök içini.”</p>

  <p>Bütün kızlar toplandık. Gerçekten de biriyle konuşmaya ihtiyacım var. Sabahattin Ali’yle değil de kanlı canlı biriyle.</p>

  <p>“İyiyim ben.”</p>

  <p>Hee. Çok iyiyim, maşallah.</p>

  <p>“Yani, tabii şok olmadım değil...”</p>

  <p>İşte, böyle başlayıp susmamacasına anlatıyorum üç gündür içimde biriktirdiklerimi. Ne çok şey varmış meğerse dışarıya atmam gereken. Konuşuyorum da konuşuyorum.</p>

  <p>“Ben ölmek istiyorum. Sinansız yaşayamam.” Anneannem hiddetle bir sonra söyleyeceğim cümlenin önünü tıkıyor.</p>

  <p>“Aaaaa ne biçim laf o öyle. Kızım, toparla kendini. Gençsin, güzelsin, sana başka Sinan mı yok?”</p>

  <p>“Daha bir ay önce bu çocuğun son şansım olduğu söylüyordun anneanne.”</p>

  <p>“Ne son şansı ayol! O çocuk Efsun’uma kurban olsun!”</p>

  <p>“Ne dediğiniz belli değil, aptal ettiniz beni yemin ederim. Siz değil miydiniz ‘çocuğu evlenmeye ikna et diye başımın etini yiyen? Ne geldiyse sizin yüzünüzden geldi başıma!”</p>

  <p>Bu cinayeti birinci dereceden ben işledim ama onlar da azmettirdiler. Yalan değil.</p>

  <p>Annem lafa giriyor. “Efsun, bu akşam Tuğçe ve Ceren’le dışarıda bir yerde yemek yiyin. Hem bir hava değişikliği olur kızım. Tamam mı?”</p>

  <p>“Hiçbir yere çıkmak istemiyorum. Yatağıma gidip yatmak istiyorum. Odama kimse girmesin.”</p>

  <p style="text-align: center;">***</p>

  <p>Akacak Tuğçe ve Ceren damarda durmadığı için akşam karga tulumba şeklinde soluğu Aşmalı Mescit’te aldık. Çok tuhaf. O kadar hissizim ki... Evden buraya nasıl ve kaç dakikada geldik. Şu anda ağzıma attığım kavun tatlı mı kelek mi, hiçbir fikrim yok.</p>

  <p>Garson masamıza geliyor. “Siz de rakı alır mısınız?”</p>

  <p>“Alırım.”</p>

  <p>“Kaç buz atayım?”</p>

  <p>Ne bileyim? Ne fark eder? Bana ne?</p>

  <p>Tuğçe cevap veriyor benim yerime. “İki buz atın siz.”</p>

  <p>Garson masamızdan ayrılıyor ve Ceren soruyor. “Efsun, bir şekilde Sinan’ı geri kazanman lazım.” “Yapma ya? Bir şekilde kaybettik kendisini, neden acaba? O kadar salakça davrandım ki, Sinan bir daha benim yüzüme hayatta bakmaz!”</p>

  <p>“Saçmalama. Sen tweet falan attın mı hiç? Face’de statünü güncelledin mi?”</p>

  <p>“Tuğçe, siz beni katil mi edeceksiniz? Hâlâ Face diyorsun ya!”</p>

  <p>“Sen şu rakını iç de Sinan’ın dikkatini çekecek birkaç mesaj yazalım.”</p>

  <p>“Ben çocuğun kendisine ulaşmaya çalışıyorum, sanal dünyasına değil.”</p>

  <p>Bu cümleyi etmemden tam olarak iki kadeh sonra cep telefonum elimde, kardeşlerim iki top dondurma gibi yanımda, Sinan’a gönderecek mesaj arayışına geçiyoruz.</p>

  <p>“Doğrudan mesaj atsam olmaz mı? Seviyorum seni. Bir geri zekalı gibi davrandım. Özür dilerim falan desem?”</p>

  <p>Ceren sinirleniyor.</p>

  <p>“Efsun, önce bir nabız yoklayalım. Bakalım bir tepki verecek mi. Sosyal medya en verimli hangi alanda kullanılır? Birilerine laf çakma alanında!”</p>

  <p>“Niye? Yüz yüze konuşamayacak kadar ezik mi bu millet?”</p>

  <p>“Kızım sana söylüyorum, gelinim sen anla muhabbeti.”</p>

  <p>“Bana bir daha içinde gelin lafı geçen bir cümle kurmayın. Ayrıca daha ne tepki versin çocuk? Diyeceğini dedi işte.”</p>

  <p>“Sen şimdi Face’e şunu yazsana: <span style="font-style:italic;">Kadın, hiç gitmeyecekmiş gibi sever ama yeri gelir hiç sevmemiş gibi gider."</span></p>

  <p>Tuğçe ekliyor. “Tvvitter’a da şunu: <span style="font-style:italic;">Sana kocaman bir boşluk bırakıyorum benden hatıra."</span></p>

  <p>Fesuphanallah...</p>

  <p>“Siz anlayamadınız galiba. Çocuğun dünyasında kanalizasyon atığı durumuna düşen benim. Beni bırakıp giden de o! Niye yazayım bunları?”</p>

  <p>“Efsun, burnun düşse yerden almayacaksın. Gelecek o senin kapına sürünerek, bak göreceksin.”</p>

  <p>“Kızım, halüsinasyon mu görüyorsunuz? Ot mu içiyorsunuz gizli gizli? Sinan, sizin o bildiğiniz salaklara benzemez.”</p>

  <p>Benzemez kimse Sinan’a. Ama içim ümit doluyor, belki gerçekten gelir diye...</p>

  <p>Tam karşımızdaki meyhaneden bir şarkı yükselmeye başlıyor.</p>

  <p><span style="font-style:italic;">Kim bilir bu gidişin, dönüşü olacak mı?</span></p>

  <p><span style="font-style:italic;">Ahh nasıl yollarına bakacağım kim bilir?</span></p>

  <p><span style="font-style:italic;">Ufkumda bakan güneş, bu sabah doğacak mı?</span></p>

  <p><span style="font-style:italic;">Kalben ne kadar dertli olacağım kim bilir?</span></p>

  <p>Kim bilir? Allah rızası için bilen varsa bilgi versin. Kibariye mi söylüyor bunu? Arabesk dinliyorum, gözlerim kapalı...</p>

  <p style="text-align: center;">***</p>

  <p>Kaç kadeh rakı içtiğimi hatırlamıyorum. Tuğçe’yle Ceren de yamuk yumuk oldu. Ampul gibi oturuyoruz masada. Bir dakika... Masamız değişmiş. Hatta mekanımız değişmiş. Karşı meyhaneye geçmişiz. Ne ara geçtik ki?</p>

  <p>“Ehhhh başlarım len sosyal medyada laf çakmaya! Mesaj kaygım yok benim! Sinan’ı arayacağım!” Dememle birlikte karşımda oturan Tuğçe ve Ceren elimdeki telefona yapışıyorlar. Ceren dengesini kaybetmemeye çalışarak gözlerini gözlerime dikiyor. “Efsun, bak sabaha çok pişman olursun. Acısı ayılınca çıkar. Şu anda düzgün konuşamıyorsun bile.” “Esas bu kadar zamandır ettiğim lafların acısı çı. kıyor şimdi. Daha kötü ne olabilir ki?”</p>

  <p>Ceren telefonu elimden alıyor. Bunların karşısında küçücük bir kız gibi kalıyorum. “Bir mesaj atayım bari. Ne olur?”</p>

  <p>“Söz ver aramayacağına.”</p>

  <p>“Yemin ederim aramayacağım.”</p>

  <p>Telefonu bana geri veriyor.</p>

  <p>“Ne mesaj atsam? Şöyle damardan bir şey olmalı.” “Dur bir düşünelim.”</p>

  <p>“Omzuma Sinan dövmesi mi yaptırsam?”</p>

  <p>“Ya saçmalama! Buluruz şimdi güzel bir mesaj.” “Ölmek istiyorum.”</p>

  <p>İkisi birden: “SUS!!!”</p>

  <p>Tuğçe’nin aklına gelene bakın... “<span style="font-style:italic;">Yeryüzünde biten her aşk için gökyüzünde bir melek ağlar?</span></p>

  <p>“Eee, amacımız ne bunu söylemekle? Bilgi mi veriyoruz Sinan’a? Melek kesin ağlıyormuş, için rahat olsun mu diyoruz?”</p>

  <p><span style="font-style:italic;">“Ben seni deli gibi sevdim, sen beni deliyim diye sevmedin.”</span></p>

  <p><span style="font-style:italic;">“Gözleriyle gözlerine göz koyanın, gözlerimle gözlerini oyarım. Gözlerini gözlerden sakın, gözlerin gözlerime lazım.”</span></p>

  <p><span style="font-style:italic;">“Kül olmuş ateş yanar mı? Buz tutmuş su akar mi? Bu gözler seni sevdi, başkasına bakar mi?”</span></p>

  <p>Ruh hastaları. Dolmuş şoförleri gibi atışıyorlar. Kardeşlerimden bu saatten sonra bir hayır gelmeyeceği net. Kendi işimi kendim göreceğim.</p>

  <p>Telefonu elime alıyorum ve “Seni seviyorum. Özür dilerim" yazmam konusunda aklım, kalbimle hemfikir oluyor. Onlar hemfikir oluyor ama gözlerim ve parmaklarım özerk birer cumhuriyetmiş gibi diğer ikisinden ayrı hareket ediyor. Mesela S harfine basmak isterken G’ye basıyorum. Yazdığım bu saçma sapan şeyleri her seferinde siliyorum. Bakayım, sonunda oldu gibi. Nerede gönder tuşu? Heh, buldum. Tamam. Benim yazdığım mesaj, <span style="font-style:italic;">“Buz tutmuş su akar</span> mt”dan her şekilde daha anlamlı.</p>

  <p>“Haydi kızlar, kalkalım artık. Gerçi evin yolunu hangimiz bulacağız bilemiyorum.”</p>

  <p>Zar zor toparlanıp muhtemelen gelen hesabın iki katı kadar bir para bırakıp evin yolunu tutuyoruz.</p>

  <p>O kadar içtim, acım hâlâ hafiflemedi. Pes.</p>

  <p style="text-align: center;">***</p>

  <p>Apartmana geldiğimizde merdivenlerden birbirimizin üzerine yuvarlandığımız için herkes ayaklanıyor. Annem aşağı inip bizi toparlıyor ve eve çıkarıyor.</p>

  <p>“Leş gibi rakı kokuyorsunuz. Ağzınızla içmediğiniz belli. Uç kız, bu saatte...”</p>

  <p>“Anne, Sinan’a mesaj attım.”</p>

  <p>“Bu halinle mi, daha önce mi?”</p>

  <p>“Bu halimle.”</p>

  <p>“Aferin kızım.”</p>

  <p>“Seni seviyorum, özledim dedim. Saklamanın bir lüzumu yok artık. Seviyorum Sinan’ı anne.” “Bakayım şu mesaja.”</p>

  <p>Gururla uzatıyorum telefonumu anneme. Ekrana önce belli bir mesafeden, sonra daha da yaklaşarak bakıyor.</p>

  <p>“Efsun bu ne?”</p>

  <p>Salonumuzun tavanında ışıldayan dokuz ampullü avizenin altında telefonun ekranına bakıyorum.</p>

  <p style="text-align: center;">Alıcı: Sinan</p>

  <p style="text-align: center;">Mesaj: Gılı gılı</p>

  <p>Telefonu kapatıyorum. Bu mesajın üzerine Sinan’ın bana cevap göndermesini bekleyecek kadar saf değilim.</p>

  <p style="text-align: center;">***</p>

  <p>Sabahın yedisinde uyandım, şu anda saat on iki, hâlâ Sinan’dan cevap bekliyorum. Yatağımın üzerinde otururken telefonu göğsüme bastırıp Sinan’a düşünce gücüyle ulaşmaya bile çalıştım.</p>

  <p>Annem odama dalıyor. “Hazırlan hemen. Mehmet seni bekliyor kapıda.”</p>

  <p>Bir an Sinan seni bekliyor dedi gibi geldi, yüreğim ağzımdan çıkacaktı. “Mehmet kim?”</p>

  <p>“Murat’ın kuzeni. Hani düğünde yanma oturmuştu.”</p>

  <p>Neylere üfleyen çocuk. Adı Mehmet miymiş? “Yanıma zorla oturtmuştunuz, evet hatırlıyorum da hayırdır, niçin bizim kapıda kendisi?”</p>

  <p>“Seni çok beğenmiş. Görüşmek istediğini söylemiş teyzene. Dün evi aradı, seni öğlen yemeğine davet etmek için.”</p>

  <p>Kuyruklu yalan. Çocuk benden hoşlansa benim cep telefonumu alırdı. Annem çocuğu zorla bulup ara-madıysa ben de Efsun değilim.</p>

  <p>“Anne, o çocukla yemek yemem söz konusu değil.”</p>

  <p>“Hazırlan dedim. O kadar.”</p>

  <p style="text-align: center;">***</p>

  <p>Mehmet’le İstanbul Modern’in restoranındayız. Siparişimizi verdik ve son yirmi dakikadır birbirimize tiksintiyle bakıyoruz. Yine kravatını sımsıkı bağlamış. Çalıştığı banka Karaköy’de olduğu için buraya getirmiş beni. Ayrıca öğle arasında sanat eseri görmek içini açıyormuş. Geyik ya... Elimdeki bir bardak suyu içmek şu an için en heyecanlı aktivitem. Bitmesin diye bardağımdan küçük yudumlar alıyorum. “Önümüzdeki ay terfi edeceğim bankada.” “Sürprizlerle dolusun Mehmet.”</p>

  <p>“Hiç şaşırmadım. İstediğin zaman kalkabiliriz.” Masamız bir sessizliğe gömülüyor.</p>

  <p>“Mehmet, bir şey söylemem lazım sana.”</p>

  <p>“Söyle.”</p>

  <p>“Ben başka birine âşığım.”</p>

  <p>“Ben de gay’im.”</p>

  <p>İçtiğim su, burnumdan fışkırıyor. Peçeteyle yüzümü silip Mehmet’e bakıyorum. Gayet ciddi. “Sinan’a mı âşıksın sen?”</p>

  <p>“Evet, nerden anladın?”</p>

  <p>“Düğünde ona bakışlarını gördüm.”</p>

  <p>“Yapma ya... Anlaşılıyor muydu o kadar?”</p>

  <p>“Yani, ben anladım. Çocuk yıkılıyor zaten, âşık olunası yani... Memnuniyetle Sinan’ın ailesine damat olarak giderdim içgeysi olarak. Yalnız o buketi güvercin gibi havada yakalamana çocuk nasıl bir tepki verdi bilmiyorum.”</p>

  <p>“Ağzıma sıçtı.”</p>

  <p>“Haklı.”</p>

  <p>“Onu kaybettim.”</p>

  <p>“Hemen pes etme. Mesaj attın mı hiç?”</p>

  <p>Gılı gılı diye bir mesaj attığımı söylemeyeyim ki durduk yere zekâmdan şüphe etmesin!</p>

  <p>“Sorma... O kadar düşünüp taşınıp saçma sapan bir şey attım sonunda.”</p>

  <p>“Sarhoşken mi attın, ayıkken mi?</p>

  <p>“Sence?”</p>

  <p>“Kızım, böyle durumlarda tek yapman gereken şey, alkol aldığın zaman yanında adam akıllı birinin olması.”</p>

  <p>“Benim yanımda iki aptal sarışın vardı.”</p>

  <p>“Bravo.”</p>

  <p>“Evini biliyor musun?”</p>

  <p>“Evet. Hâlâ eski evinde oturuyor. Ailesiyle yaşadığı...”</p>

  <p>“Eski evi ne demek? Sen bununla ne zaman tanıştın?”</p>

  <p>“Lise l’de.”</p>

  <p>“Aklın ancak mı başına geldi bu kadar yıl sonra?” “Of... Sorma.”</p>

  <p>“Git evine, tut kolundan konuş.”</p>

  <p>Bir düşünüyorum. Hiç de haksız sayılmaz. Sevdiğim adamı geri kazanmak için bir şeyler yapmalıyım yoksa çok geç olacak.</p>

  <p>“Efsun.”</p>

  <p>“Evet?”</p>

  <p>“Burası içimi sıktı, gidip güzel bir mantı yiyelim mi?”</p>

  <p>“Bol sarımsaklı olsun.”</p>

  <p>“İşe döneceğim ama yiyelim tamam.”</p>

  <p>“Haydi kalk o zaman sıvışalım şuradan. Baydı beni burası.”</p>

  <p>O gün, Mehmet’le İstanbul Modern’den çıkıp o salaş iskemleli mantıcıya giderken ilk defa gerçek bir dost kazanmak üzere olduğumu hissettim. Olacakla öleceğe çare yok. İlişkiler de böyle akıp yolunu buluyor kendi kendine. Hem de en ummadığın zamanda. Kullanmayı pek sevmiyorum ama hayatımızda tek bir gerçek var: kısmet. Benim kısmetimde Sinan var. Sinan’ın evine gidilecek ve onunla konuşulacak. Stop.</p>

  <p><a id="bookmark5"></a><br /></p>
</body>
</html>
