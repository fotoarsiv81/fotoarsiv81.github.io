<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">VIII</p>

  <h1><span style="font-weight:bold;">UÇAN DAİRE</span></h1>

  <p style="text-align: center;"><span style="font-weight:bold;">*...</span> <span style="font-weight:bold;font-style:italic;">fazlasını isteyerek talihimi ürkütmekten her zaman&nbsp;</span><span style="font-style: italic; font-weight: bold; text-indent: 1em;">çekinirdim."</span></p>

  <p><span style="font-style: italic; font-weight: bold; text-indent: 1em;"><br /></span></p>

  <p><span style="font-style: italic; font-weight: bold; text-indent: 1em;"><br /></span></p>

  <p>Sinan köfte faslından sonra arabasıyla beni apartmanın kapısına kadar getirdi. Ben arabadan inerken o da indi. Apartman basamaklarının önünde birbirimize yüzümüz dönük şekilde duruyoruz.</p>

  <p>Böyle mal gibi durabilirim saatlerce.</p>

  <p>Sinan’ın gözlerinin içinde kayboluyorum. Parfümünün kokusu rüzgar hafif hafif estikçe onun boynundan havalanıp benim boynuma konuyor. Onun Parfümünü mü kullansam bundan sonra? Bana o kadar güzel bakıyor ve bu o kadar güzel bir akşam ki...</p>

  <p>Gözlerim ister istemez Sinan’ın dudaklarına kayıyor- Tam o sırada Sinan kollarını açıyor ve Fırtına Partmanı’nın önünde birbirimize sarılıyoruz.</p>

  <p>Vücudumda bir kıpırdanma başladı. Bu, bu... Hayır olamaz. Oksitosin salgılamaya başladım! Efsun, şu anı. Sana ne kızım oksitosinden? Zaten Heş oksitosin hormonunu salgılamaya başladıysam hapı yuttum demektir. Bu hormonu tetikleyerı ilk şey ise hoşlandığınız erkeğin size sarılması. Aranızdaki temas arttıkça ister istemez duygusal olarak ona daha da bağlanırsınız. Tek gecelik ilişkilerde kadınların yaşadığı hüsranın nedeni de bu hormon işte. Tanışıyorlar, o gece beraber oluyorlar sonra havasından geçilmeyen kadına bir sarılıveriyor adam, östrojen hormonu veriyor odunu alttan, kadının damarlar önce neşeyle sonra oksitosinle doluyor. E haliyle, sabahleyin adam horul horul uyurken, kadın <span style="font-style:italic;">beni babamdan ne zaman ister</span>? diye hayaller kurmaya başlıyor.</p>

  <p>Bitti mi? Bitmedi. Kadın bahtının seline kapıl-diktan sonra adama sarıyor. Hafiye gibi peşine düşüyor. Niye? insula yüzünden. İnsula, beynin empati ve sezgiden sorumlu kısım. Bilin bakalım beynin iç kısmındaki insula adacığı kadınlarda mı, erkeklerde mi daha büyük!!</p>

  <p>Balataları iyice sıyırmış olan kadın, erkeğe devamlı bir laf sokma ihtiyacı duyuyor. Ağlama krizine giriyor, ‘sensiz yapamam’ moduna geçiyor. Bu dengesiz tepkilerin sebebi de kadınlarda yine daha büyük olan duygusal bellekten sorumlu olan Hipokampüs’ten başkası değil.</p>

  <p>Diyeceğim şudur ki, siz siz olun, her aklınızın kaydığına sarılmayın. Çünkü tüm hikaye bu sarılmayla başlıyor. “Kadınlar olgunlaşmamış ham portakal gibidir, kabuğunu soymaya kalkarsan elinde kalır” yaftasını öyle küt diye kadınların alnının ortasına yapıştıran erkeklere de bilimsel bir dipnot olsun bu. Bir kitapta okumuştum, biz günde ortalama 20 bin kelimeyle konuşurken, onlar 7 bin kelimeyle konuşuyormuş- Dört yaşında bir çocuğun bile 1500 kelimelik bir haznesi olduğuna göre beyinlerimizin arasındaki fiyat farkının sebebi haybeye değil.</p>

  <p>Meyse, Sinan o beş para etmez erkeklerden değil, gayet sarılması. Ama sonuçta o da bir erkek. Bana iyi görünüp arkamdan iş çevirme potansiyeline sahip. Sakın Efsun. Sakın aklını fikrini kaybetme. Köftenin harareti çökmesin üzerine. Bu sefer kartlarını farklı oynayacaksın.</p>

  <p>Ben kartlarımı nasıl oynamam gerektiğini düşünürken Sinan iki eliyle yüzümü avucunun içine alıyor. Bir insanın dudakları bu kadar güzel olabilir mi? Ya dişlerinin güzelliği? Porselen mi acaba? Nefeslerimiz birbirine yaklaşıyor. Sokaktan geçen tek bir insan yok. Sanki tüm mahalle bu ana saygı göstererek ses çıkarmamak üzere sözleşmiş. Gözlerimi kapıyorum. Dudaklarımız birbirine değmek üzereyken Sinan’dan anlamsız bir ses çıkıyor.</p>

  <p>“Ouuvahh!”</p>

  <p>Gözlerimi açıyorum. Ne oldu şimdi?</p>

  <p>“Sinan, ne oldu?”</p>

  <p>“Kafama bir şey düştü.”</p>

  <p>İkimiz de yere bakıyoruz. Ayağımızın dibinde tek bir terlik duruyor. Hani şu baba terliklerinden. Siyah, deri. Sinan’ın kafasına gökten siyah deri bir terlik teki düştü. İstanbul Büyükşehir Belediyesi mi boşalttı yoksa sokağı bizimle kafa bulmak için? Neler oluyor arkadaş??</p>

  <p>Birbirimize anlamsızca bakıyoruz. Sonra aynı anda kafamızı yukarıya çeviriyoruz. Bizim apartmanda bir pencere kapanıveriyor hızlıca. Bilin bakalım hangi dairenin penceresi?</p>

  <p>"Efsun, sizin daire miydi o?”</p>

  <p>Uçan daireydi. Ne cevap vereyim şimdi ben? Sinan’ın eline <span style="font-style:italic;">Hâlâ zaman varken beni unut, kaç git buralardan</span> yazan beyaz bir kağıt mı tutuştursam? Bunu sözlü söylersem, bizimkiler pencereden dudaklarımı okuyabilir.</p>

  <p>“Yok canım, ne alaka? O dairede bir karı-koca oturuyor. her akşam kavga ediyorlar. Kadın adama terlik fırlattı herhalde.”</p>

  <p>Diyerek, az önce hormonlar hakkında yaptığım bilimsel konuşmayı çöpe atmanızı rica ediyorum. Böyle bir aileye sahip olduktan sonra genetik bilime hakim olsam ne olur, olmasam ne olur?</p>

  <p>“Ben çıkayım Sinan. Bu akşam için çok teşekkürler. Beni eve bıraktığın için de.”</p>

  <p>“Lafı mı olur? İyi ki geldin. Çarşamba görüşüyoruz değil mi? Seni kaçta alayım işten?”</p>

  <p>Maymun gözünü açtı.</p>

  <p>“6’da.”</p>

  <p>“Tamam görüşürüz. Haydi gir içeri sen, bekliyorum ben burada.”</p>

  <p>Apartmandan içeri girmemi bekliyor. İnanamıyorum. Biraz da komik geldi, ne o öyle çocuk gibi... Neyse keyfini süreyim bir leydi olmanın.</p>

  <p>“İyi geceler.”</p>

  <p>“Sana da.”</p>

  <p>Sinan’ın dudaklarına kavuşmam hayal oldu. Ama uğraşmam gereken daha önemli şeyler var şimdi. Pencereden Sinan’ın kafasına terlik atmak ne demek ya? Evde devamlı kek pişiyor. Bunlar yaptıkları kekin içine afyon mu koyuyorlar?</p>

  <p style="text-indent: 13.333333015441895px;">Merdivenleri üçer beşer çıkıyorum. İnanılmaz sinir<span style="text-indent: 1em;">liyim. Sinirden anahtarın deliğini bulamıyorum. Sonunda kapıyı açıp içeri giriyorum. Şunlara bak.</span></p>

  <p>Tepsi gibi televizyonun karşısına dizilmişler.</p>

  <p>“Kim attı o terliği?”</p>

  <p>Annem lahana bebek bakışıyla sorduğum soruya soruyla karşılık veriyor. “Hangi terlik?”</p>

  <p>“Anne, hiç numara yapma bana. Gördüm sizi. Niye terlik atıyorsunuz çocuğun kafasına? Deli misiniz siz?”</p>

  <p>Anneannem bir anda sesini yükseltiyor. “Ben sana demedim mi ilk günden çocukla öpüşme diye?!”</p>

  <p>“Yahu size ne? Bu nasıl bir kafadır? Terlik atmak ne demek? Saksı ataydınız da öldüreydiniz bari çocuğu. Toptan keserdiniz tüm cinsel münasebetimizi!” Unuttum babamın da orada olduğunu. Off. Utandım bak.</p>

  <p>“Akıllı davran biraz. Uçtu gitti kafan. Yine aynı şeyler gelecek başına. Kolay kız olma.”</p>

  <p>Burası gerçekten uçan bir daire. Peyker Hanım susmuyor. “Buluşacak mısınız bir daha?”</p>

  <p>“Çocuk o pencerede sîzlerden birini görmediği için evet, buluşacağız. Haftaya Çarşamba Kanyon’a gidiyoruz. Önce sinema, sonra yemek. Uygun mudur?” “Kuyumcuların önünden geçir çocuğu. Aşk filmine gidin. Yemekte de sor bakalım geleceğe dair planları neymiş. Ayda kaç para kazanıyormuş, onu sor bir de.” “Ben yatıyorum. Sizlere inanamıyorum gerçekten. Şu dizileri seyretmenize hiç gerek yok. Birbirinizi seyredin siz.”</p>

  <p>“Sen bu dediklerimi kulak arkası etme. Bir de kırpma mı kestirsen sen? Alnın çok geniş.”</p>

  <p>“Kazıtacağım saçlarımı! Haydi anneanne iyi geceler. Seninle tartışamayacak kadar yorgunum.” “Nasıl geçti maç?”</p>

  <p>“İyi. En azından kafamıza terlik yemedik.” Annem dalıyor tekrar. “Burcu neydi Sinan’ın?” “İkizler.”</p>

  <p>Salonda ölüm sessizliği.</p>

  <p>“Bir daha mı düşünsek bu işi?”</p>

  <p>Bu bir iş tabii, pardon, unuttum tabii. “Sebep?” “Kızım, erkekteki en kötü burç ikizlerdir. Senin burcun başak. Oluru yok bunun.”</p>

  <p>Harcadılar çocuğu iki dakikada. O yere göğe sığ-dıramadıkları, bu hayattaki son şansım olan Sinan’ı, sırf burcu yüzünden harcadılar. “Nesi varmış ikizlerin?”</p>

  <p>Her ikizler deyince Üresin’le Türesin aklıma geliyor. Onların da nesi yok ki? Lunapark gibiler.</p>

  <p>“Ciddi ilişki yaşayamaz onlar. Komiktir ama gülüp eğlenirken yumruğu ağzının ortasına çakar. Öyle sıkıya falan gelemez. Bir iyi bir kötüdür. Karakter çorbasıdır, içinde on kişi daha taşır. Şeytan tüyü vardır, aklına girer maazallah. Tatlı dilli yılan...”</p>

  <p>Burç muhabbeti açılınca Tuğçe dayanamaz. “Senin burcun da başak. Acıların kadını gibi dolanıyorsun ortalıkta. Depresifsin. Bir de detaycısın, cımbızla laf seçersin. Sen Sinan’la çıkarsan bu çocuk mahveder seni.”</p>

  <p>“Ama Sinan’ın yükselenine bakmak lazım. Bu çocuk iyi bir çocuk. Efsun, saat kaçta doğmuş Sinan?” Annemin sorularının ardı arkası gelmiyor.</p>

  <p>“Sabah 7.42’de, Siyami Ersek’te doğmuş. Nerden bileyim kaçta doğduğunu?”</p>

  <p>“Bir öğren kızım. Sonra başımıza dert almayalım.”</p>

  <p>Çünkü başımıza alabileceğimiz tek dert bu. <sub>Tu</sub>ğçe'yle Ceren’in de yükselenlerini bilip kardeş istemiyorum diye tuttursaydım belki ben de başıma dert almazdım.</p>

  <p>Allahım. Ya beni bunlar gibi yap ya canımı al.</p>

  <p>Anneme cevap verme zahmetinde bile bulunmadan odama doğru ilerlerken Ceren’in sokak kapısından çıktığını görüyorum. Sinan’ın kafasına attıkları terliği almaya iniyor aşağıya. Bence benim acilen evlenmem lazım. Başka türlü kurtulamayacağım bu evden. Çarşamba günü buluştuğumuzda gerçekten sorsam mı Sinan’a gelecekle ilgili planlarım. Acaba evlenmeyi düşünüyor mu? Şimdiye kadar hiçbir erkek arkadaşımla böyle bir muhabbet yapmadım. Belki de gelecek planlarını sorsaydım, benimle herhangi bir planları olmadığını, beni aldatacaklarını dürüstçe söylerdi çocuklar!</p>

  <p><span style="font-style:italic;">“Sabahattin Ali, iyi geceler.”</span></p>

  <p>O ne, mesaj geldi. Sinan’dan mı yoksa? Hayır. Timur’dan. Mercimek beyinli. Bir haftadır o meyhanenin içinde oturuyor ve benim gittiğimi yeni fark etti galiba. “Uyudun mu prenses?” diye mesaj atmış. Yok, uyumadım, üzerime hafif bir şeyler giydim, bacaklarımı kremliyorum, sana geleceğim birazdan su tosbağası. Sana ne uyudum mu? Gece ll’den sonra atılan mesajlara cevap vermiyorum. Bakayım saate. Daha 11 olmamış.</p>

  <p>“Yatıyorum şimdi.”</p>

  <p>“Kızgın mısın bana minik tavşan?”</p>

  <p>Minik tavşan deyince her şey çözülüyor çünkü.</p>

  <p>Ben sana ne mesajlar yazardım ama mesaj kotan, var. Uzun yazmam yasak.</p>

  <p>“Yok, değilim. Konuşacak bir şey de yok.” “Face’den seni dürttüm. Gördün mü? Sen benim preıısesimsin.”</p>

  <p>Çokoprenses. Ne diyorsun oğlum bana gece g<sub>ece</sub> dürttüm falan? Face’den dürttüm ne demek?</p>

  <p>“Timur yatıyorum ben. Bir daha beni dürtme. Ay-rica ben senin prensesin falan değilim.”</p>

  <p>"Efsun, son bir kez görüşsek? Kendimi çok kötü hissediyorum geçen haftadan beri.”</p>

  <p>Denizanası çarpmıştır. Hayvanın arkasından ileri geri konuştun. Oksijenli suyun üzerine sar gazlı bezi, annen de üflesin, bir şeyciğin kalmaz. Bohem takılıyor bir de. Varoş. Bununla buluşmak için karşıya geçmiştim bir de. Hay benim aklıma. İstanbul Kart’ımdan harcadığım paraya yazık.</p>

  <p>Kalbimi kime açsam arkasına bakmadan kaçıp gidiyor. Ben seni sadece severek, senin üzerine nasıl bir yük bindirebilirim ki? ‘Bizim evin faturalarını öde’ mi dedim? Eski zamanlarda adamlar savaşa gidiyormuş be. ‘Erkek eve ekmek getirir’ diye bir deyiş var. Şimdi kadın çalışıyor, kendi parasını kazanıyor, hayat müşterek. Ne istedim ben sadece beni sevmenden başka? Ama kafasızlık bende. İsteyecektim. İyi davrandıkça tepene çıkıyor hepsi.</p>

  <p>Şimdi bu Timur’u koy o erkeklerin savaştığı eski zamanlara. Mesela Haçlı Seferleri’nin ortasında donuyla kalakalsın. Hüngür hüngür ağlar bu be. ‘Abi tamam hemen Hristiyan olacağım, vurmayın gözünüzü seveyim’ der. Rakı sipariş etmekle erkek olunuyor sanki. Adamın o gece bana yaptığı terbiyesizlik yetmemiş, bir de dürtüyor beni!</p>

  <p>Neyse güzel şeyler düşün Efsın. Çarşamba’yı düşün. Sinan’ın gelecek planı vardır umarım. Gerçi yarın ne başımıza ne geleceği belli değilken gelecek planı ne demekse?</p>

  <p>Efsun uykuya dalabiliyor mu? Dalamıyor. Çünkü odasına Ceren giriyor, ışığı açmadan Gulyabani gibi Efsun’un yatağının köşesine oturuyor.</p>

  <p>“Sinan’ın WhatsApp’i var değil mi?”</p>

  <p>“Bilmem, vardır herhalde. Ben kullanmıyorum ki.” “Hemen yükle telefonuna. Çok önemli.”</p>

  <p>“Çünkü??”</p>

  <p>“Çünkü WhatsApp’a en son girdiği saate bakacaksın. Sana iyi geceler dedi, gitti yattı mesela. Sonra bir bakıyorsun, sabahın 3’ünde biriyle konuşmuş. Anladın mı ne dediğimi?”</p>

  <p>“Ceren, çocuk konuşur konuşmaz, ben nasıl engellerim ki bunu?”</p>

  <p>“Sen yükle şunu. Hatta ver, ben yükleyeyim. Bir de Facebook ve Twitter şifrelerini ver bana, biraz hareketlendirelim oraları. Profil resmi olarak İngiliz Hasta filminin afişini koymuşsun. Hasta mısın sen?” “Hayır İngiliz’im. İstemiyorum fotoğrafımı koymak, ne o öyle kendimi pazarlar gibi.”</p>

  <p>“Efsun, sana acilen bir profil fotosu çekmemiz lazım. Bu hayattaki en önemli şeylerden biri, Facebo-ok’taki profil fotoğrafın. Sonra bir albüm oluşturacağız. Orada çeşitli konularda fotoğrafın olmalı. Mesela bir kediyle, bir bebekle, falan filan...”</p>

  <p>“Niye bir kediyle fotoğraf çektiriyorum?”</p>

  <p>“Çünkü hem bir hayvan dostu hem de potansiyel bir anne imajı vermen lazım. Ama bir erkeğin Face-book albümünde çocuklu fotoğraf varsa o tehlikeli bak. Çünkü kızlar hemen yumuşar böyle bir fotoğraf gördüğünde. Adamlar da duygusaldan girmek içi<sub>n</sub> koyuyor böyle fotoğrafları.”</p>

  <p>“Duygusaldan girmek derken?”</p>

  <p>“Erkeklerin vardır bu tarz numaraları. Mesela çıkmaya başladığınızın ilk haftasında ‘seninle evlenmek istiyorum’ diyebilir, seni annesiyle tanıştırabilir...” “Bana böylesi rastlamadı ama ne güzel işte, bizim amacımız da bu değil mi? Annesiyle tanıştırırsa oradan da Beşiktaş Evlendirme Dairesi’ne gideriz hep beraber.”</p>

  <p>“Kızım, bunların hepsi bağlama ayağı olabilir.”</p>

  <p>“E nereden anlayacağım ben gerçek mi numara mı?"</p>

  <p>“Öyle yelkenleri hemen suya indirmeyeceksin. 0 sana bu tarz evlenelim konuşmaları yaparsa “Hı hı” deyip, sırıtıp geçeceksin. Sen de kendini kaptırıp bu muhabbete dâhil olursan bir de bakarsın sen gelinlik hayalleri kurarken adam sana günaydın mesajı atmamaya başlamış, yavaştan uzayıp gitmiş.”</p>

  <p>Yemem gereken on bin fırın ekmek var. Hayır, bir de konuya hakimiyetlerinden dolayı bunlara saygımın arttığım hissediyorum. Şaka gibi.</p>

  <p>“Ceren, al telefonumu. Ne yaparsan yap. Bu arada bir şey soracağım. Facebook’ta biri beni dürtünce ne oluyor?”</p>

  <p>“Hamile kalıyorsun! Allah Allah.. Seni yokluyor yani. Seni dürtenlerin profiline bakacağım, işe yarayan bir şey varsa ilgileniriz. Bazen amele de çıkabiliyor. Bu ne ya, ezik gibi sadece bir tane arkadaşın var Facebook’ta, o da Sinan. Benim arkadaş listemden <sub>S</sub>dnü biraz aktarayım. Şifren ne?”</p>

  <p>“Efsunl234.”</p>

  <p>“Bravo. Müthiş yaratıcı bir şifre bulmuşsun. Ney<sub>se</sub> ben şifreni de değiştiririm. Yarın Sinan tuvalete falan giderse çaktırmadan telefonunu karıştır. Ummadık taş baş yarar. Öyle düzgün görünenden korkacaksın. ”</p>

  <p>Düzgün görünenden korkacağım. Düzgün görünmeyenden zaten korkuyorum. Bu ikisinin bir kesişim kümesinin olmadığının farkında mı acaba?</p>

  <p>“Haydi canım, sen onları yaparken ben de uyuyayım. Haydi çık artık odamdan. Beni benimle bırak.”</p>

  <p style="text-align: center;">***</p>

  <p>Rüyamda Sabahattin Ali’yle Galata Köprüsü’ndeydik. Üzerimde simsiyah bir kürk manto vardı. Sahte tabii ki. Saçlarım ve kıyafetim Çarliston dönemi kadınlarınınki gibiydi. Dirseğime kadar uzanan deri eldivenlerimle resmen geçmişte yaşıyordum. Boynuma uzun, inci bir kolye takmıştım. Köprü boyunca yürürken yanımızdan insanlar geçiyordu. Kimsenin yüzüne bakmıyordum. Bir ara kafamı kaldırdığımda bana doğru gelen anneannemi gördüm. Sırayla annem, Ceren ve Tuğçe geçti yanımdan. Köprünün sonunu göremiyordum. Sabahattin Ali’ye bir şeyler söylemek üzere başımı ondan yana çevirdim. Onun yerine Sinan duruyordu yanımda. Briyantinlenmiş saçlarını sol tarafa ayırmıştı. Dudağının üzerinde incecik bir bıyık, uzun kahverengi paltosunun içinde jilet gibi gri bir takım elbise, içinde yelek, ceketin yakasında bebek mavisi bir mendil ve elinde tahta saplı kahverengi bir şemsiye vardı. Bu dönüşümün nasıl olduğunu sorgulamadan kürk mantolu kolumu onun kolunun arasından geçirip kafamı omzuna yasladım Yol daha da uzadı. Uzadıkça içim huzur doldu.</p>

  <p style="text-align: center;">***</p>

  <p>Aynı rüyayı hem Pazartesi hem de Salı gecesi gördüm. Tam <span style="font-style:italic;">yüreğim daha fazla dayanamiciiik</span> diyecektim ki geldi Çarşamba.</p>

  <p>Benim tatlı Çarşambam. Gözüm yollarda kaldı. Bir tanem, hoş geldin! Normal zamanda Pazartesi oluyor, Cuma oluyor, günler nasıl geçiyor anlamıyorum derken, hayatıma Sinan girdiğinden beri günler geçmek bilmiyor. Birini sevmezken hayat daha hızlı ama daha boş akıyor. Hayatınıza biri girdiğinde de her sabah uyanmanın, giyinmenin hata yemek yemenin bile bir anlamı oluyor. Hele ki karşınızdaki erkeğin sizi gerçekten beğendiğini hissediyorsanız daha iyi hissediyorsunuz kendinizi. ‘Çevreye yaydığın elektrik’ dedikleri şey tamamen bununla bağlantılı.</p>

  <p>Elektrik demişken. Banyodayım, kafam köpük içinde, tam bir şarkı icra ediyordum, elektrikler gitti. Annem içeriden çılgın gibi “Efsuuuun!” diye bağırıyor. Hay ya... Korkarım ki yine bir “Mehmet Lütfi” vakası.</p>

  <p>Kafamdaki köpüklerden olabildiğince kurtulmaya çalışarak el yordamıyla bornozumu buluyorum. Ben ve şıpır şıpır sularım, koridorda ilerliyoruz. Annem sokak kapısının önünde. Gönül Hanım sağa doğru çekilince evimizin içine olanca ışıltısı ve güzelliğiyle güneş gibi bir Mehmet Lütfı doğuyor.</p>

  <p>“Efsun n’aber?”</p>

  <p>Şimdi gözlerinizin önüne 1.93 boyunda ve balık kılÇiğ<sup>1</sup> zuy'fht'Hdu bir tip getirin. Bu 1.90’lık tipin, vücudunun 1.60’lik kısmını kaplayacak kadar uzun bacakları olsa... Bu bacaklara paçaları kısa, gri bir kumaş pantolon giyse... O pantolonu göğsüne kadar çekse... Bir de pantolon askısı taksa... Göğsünden boynuna kadar olan kısımdan da beyaz kollu fanilası gözükse... Sokak modasında en üst seviyeye ulaşan bu tipin şişe dibi siyah kemik ve kırık gözlükleri de elimize yapıştırdığımız ten rengi yara bandıyla bandajlanmış olsa... Hayat bayram olurdu değil mi?</p>

  <p>“İyiyim Mehmet Lütfi. Sen?”</p>

  <p>“İyiyim ben de. Görüşemiyoruz kaç zamandır? Sizin elektirinkler gitmiş. ”</p>

  <p>Sayın okuyucu, her şeyden önce onun adı elektrik değil, elektirinktir. Bunu iyice belleyin. Ah, bir de evet, Mehmet Lütfi’yle her gün buluşup bizim apartmanın terasında Eti Cici Bebe eşliğinde beş çayı içiyoruz.</p>

  <p>“Ya evet görüşemiyoruz. Hayırdır, yine gitmiş bizim elektirinkler.”</p>

  <p>“Evet, ona bakmaya geldim Efsun. Çok güzelsin yine.”</p>

  <p>“Mehmet Lütfi, elektrinkler diyorum, yine gitti, duyuyor musun beni?”</p>

  <p>“Biz bugün karpuz yedik Efsun.”</p>

  <p>Allahım sabır ver bana. Mehmet Lütfi bana âşık. Şu dünyada beni yıllardır sorgusuz-sualsiz, bornoz-lu-giyinik, bir şekilde seven tek erkek o. Adeta bebeksi bir fırtına. Ayda bir bizim evin sigortalarını attırır, sonra da beni görme bahanesiyle bize gelir. Bu işlemi sokak trafosu vasıtasıyla yaptığı için bundan neredeyse sokaktaki tüm evler zarar görüyor ama olayın iç yüzünü keşfeden çıkmadı henüz. Peki ben Mehmet Lütfiye karşı ne hissediyorum? Hiçbir şey. Bu işi<sub>n</sub> oluru var mı? Yok.</p>

  <p>“Afiyet olsun. Mehmet Lütfi, bak ben bu halde kaldım. Haydi sen bir hallet de şu elektirinkleri. İşe gi. deceğim.”</p>

  <p>“Bu halin de güzel Efsun. Her halin güzel. Gönül Teyze, salçalı ekmek var mı?”</p>

  <p style="text-align: center;">***</p>

  <p>Mehmet Lütfi elektirinklerimizi eski haline getirdikten sonra kaldığım yerden banyoma devam ettim. Kahvaltımı yaptım, giyindim, ofise gittim, önüme bir kitap dosyası açtım, tüm gün hayal kurdum. 0 ay için aldığım maaşı çalışma günlerime bolsem bir güne ne kadar para düşüyorsa, o parayı zerre kadar hak etmeden saati akşam 6 ettim.</p>

  <p>Sinan’la görüşmediğimiz günler doğru düzgün haberleşemedik. Çünkü çocuğun bana attığı tüm mesajlara robot gibi en fazla üç kelimelik cevap atma hakkım vardı. Konuşamadık da. Çünkü o aramadı. O aramadan benim onu aramam yasak. Ah turnalar...</p>

  <p>Eveeet... Topuklular ve rujum hazır. Burcunu ve gelecek planını soracağım. Telefonunu karıştıracağım. Kanyon’un krokisi burada, yüzük satan mağazaları işaretledim. Ayda kaç para kazandığını ölsem soramam. Bir şey daha yapacaktım... Neydi ya? Tam uykuya dalmak üzereyken Ceren anlatmıştı. Heh, trip atacağım.</p>

  <p>Ey Türk kızı! Birinci vazifen, 10 saniyelik basit bir konuyu 1 saatlik problem yumağına dönüştürmek üzere erkeğine trip atmak, onu çıldırtmak, zıvanadan çıkarmaktır!</p>

  <p>Ceren Pazar gecesi yanıma gelip şifrelerimi aldıktan sonra masumca odamı terk mi etti sanıyorsunuz? Yok, Öyle olmadı. Onun diğer yarısı Tuğçe ¿<sub>e</sub> geldi, beni sabahın 2’sine kadar ayakta tuttular. Onlarla konuşacağıma Timur’la mesajlaşmayı tercih ederdim. O kadar diyeyim. Sabahın o saatine kadar bunların bıdı bıdı diye anlattığı şeylerden çıkardığım sonuç, Türk kızının triptronik bir model olduğudur. Zehri adamın bünyesine yavaş yavaş zerk ediyorlar.</p>

  <p>Mesela çocuk benim hoşlanmadığım bir şey yaptı ya da bir tepki verdi diyelim. Üç davranış seçeneğim varmış. Bunlardan ilki tavır yapmakmış. Bu seçenek altında vermeye yüzde yüz hakkım olan tepkileri sıralıyorum: “ayyyh!”, “of, iyi, tamam”, “peki”, “dokunma bana” ya da “trip falan atmıyorum, sadece kendimi anlatmaya çalışıyorum.”</p>

  <p>ikinci seçeneğim tek bir kelime etmeden surat asıp konuşmamakmış. O bana sabaha kadar “n’oldu?, aşkım n’oldu?” diye sorsa bile...</p>

  <p>Üçüncüsü de onun yanında hiçbir şey olmamış gibi davranıp, eve gidince derdimi, kederimi mesaja vurmakmış. “E hani en fazla iki kelime mesaj yazma hakkım vardı?” diye sordum ama trip atmak bu kapsamın dışındaymış. Mesaj yazarken de özellikle sonu iki noktayla biten devrik cümlelerle lafı gediğine koymam gerekiyormuş. Trip atmanın lezzeti, özünde gizliymiş. Adam size âşıksa, siz böyle trip attıkça, gece gündüz sadece sizinle uğraşırmış, başkn kızlara bakarak vakit bulamazmış. Mantığınızı yiyeyim. Ben de diyordum bizim Türk erkeklerinin yaşam ortalaması neden Türk kadınlarından düşük. Bizim beyin daha ucuza satılıyor ama daha çok yaşıyoruz, naaaaberrr!</p>

  <p>Devam ediyorum. Benim herhangi bir arkadaşımın adını yanlış söylediği zaman, “Bir türlü öğrenemedin en yakın arkadaşımın adını, Berrin değil, Beril!" 1er mi. “Sana fotoğraflarımı gösteriyordum, biraz ilgilen istersen” 1er mi dersiniz... Kısacası onun alakasının benim üzerimde olmadığı her durumda trip atabilirmişim. Biz ne ara muhabbet edeceğiz peki? Gerçi kendi payıma düşen erkeklerin hepsi birbirinden hödük olduğu için şeytan diyor, bunlar az bile size... Hele ki “Seni seviyorum” dediğimde bana “Eyvallah” diyen dangalak. Esas onu trip manyağı yapmak gerekirdi.</p>

  <p>Ama Sinan söz konusu olduğunda akan sular duruyor. Ben bu çocuğa nasıl trip atacağım? Gün geçmiyor ki kadın-erkek ilişkileri konusunda önüme bir engel çıkmasın. Tripse trip. Kralını atacağız mecbur!</p>

  <p style="text-align: center;">***</p>

  <p>Telefonum çalıyor. Evden arıyorlar.</p>

  <p>“Alo?”</p>

  <p>“Efsun?”</p>

  <p>“Anneanne? Bir şey mi oldu?”</p>

  <p>“Kızım ne diyeceğim bak... Domatesi düzgün soymak için buzluğa at, donana kadar bekle. Sonra da suyun altına tut. Elini bile sürmeden kabukları soyulur.”</p>

  <p>Kaç haftadır hana dedikleri her şeyin hir alt anlamı var. Kripto gibi bir aile. Bir mesaj veriyor belli, Bu dediğinden ne anlam çıkarmam gerekiyor?</p>

  <p>“Anlayamadım. Sinan’ı soymam için buzluğa mı atmam gerek?”</p>

  <p>“Geçen gün dedin ya yemek konusunda elimden tutmadınız diye...”</p>

  <p>İnanamıyorum. Gerçek anlamda domates soyma tarifi veriyor.</p>

  <p>“Anneanne sağ ol. Kapamam gerek, çıkacağım birazdan."</p>

  <p>“Dediklerimizi unutma!”</p>

  <p>Format atmak istiyorum beynime de şimdi değil. Sinan geldi. Rabbim sen yüzümü kara çıkarma. Amin.</p>

  <p><a id="bookmark3"></a></p>
</body>
</html>
